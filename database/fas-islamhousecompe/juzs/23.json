{
    "juzs": [
        {
            "chapter": 36,
            "verse": 28,
            "text": "پس از [شهادت] او، هیچ سپاهى از آسمان بر قومش نفرستادیم و [پیش از این نیز] فروفرستنده نبودیم"
        },
        {
            "chapter": 36,
            "verse": 29,
            "text": "[کیفرشان] جز یک بانگ مرگبار نبود؛ به‌ناگاه همگی [مرده و] خاموش گشتند"
        },
        {
            "chapter": 36,
            "verse": 30,
            "text": "ای افسوس بر این بندگان! هیچ پیامبری به سویشان نیامد، مگر آنکه او را مسخره می‌کردند"
        },
        {
            "chapter": 36,
            "verse": 31,
            "text": "آیا ندیده‌اند [و نمى‌دانند] كه قبل از آنان چه بسیار نسل‌ها را هلاک كرده‌ایم كه دیگر نزد اینها [به دنیا] بازنمى‌گردند؟"
        },
        {
            "chapter": 36,
            "verse": 32,
            "text": "و [روز قیامت] هیچ کس نیست، مگر آنکه همگی [برای حسابرسی و جزادهی] نزد ما احضار می‌شوند"
        },
        {
            "chapter": 36,
            "verse": 33,
            "text": "برای آنان [که قیامت را باور ندارند،] زمین خشک نشانه‌ای [عبرت‌آموز] است: ما آن [زمین] را زنده کردیم و از [خاک] آن دانه‌هایی ‌رویاندیم که [مخلوقات الهی] از آن می‌خورند"
        },
        {
            "chapter": 36,
            "verse": 34,
            "text": "و در آن [زمین] باغ‌هایی از نخل و انگور پدید ‌آوردیم و چشمه‌ها در آن جاری ساختیم"
        },
        {
            "chapter": 36,
            "verse": 35,
            "text": "تا [مردم] از میوه‌اش بخورند در حالی که این [محصولات، حاصل تلاش آنها نیست و آنها] را با دستان خود به عمل نیاورده‌اند [بلکه به رحمتی از جانب الله از آنها برخوردار شده‌اند]. پس آیا شکر به جای نمی‌آورند؟"
        },
        {
            "chapter": 36,
            "verse": 36,
            "text": "پاک و منزه است آن [پروردگاری] که همۀ گونه‌ها را آفریده است؛ از آنچه زمین می‌رویانَد [= گیاهان و درختان] و از خودشان [=انسان‌ها] و از آنچه نمی‌دانند"
        },
        {
            "chapter": 36,
            "verse": 37,
            "text": "و شب نشانه‌ای [دیگر از قدرت الهی] برایشان است [كه] روز را از آن بركنار مى‌كنیم و ناگهان [همه] در تاریكى فرومى‌روند"
        },
        {
            "chapter": 36,
            "verse": 38,
            "text": "و خورشید [نیز پیوسته] به سوی قرار‌گاهش در حرکت است. این تقدیرِ [پروردگارِ] شکست‌ناپذیرِ داناست"
        },
        {
            "chapter": 36,
            "verse": 39,
            "text": "و براى ماه [نیز] منزلگاه‌هایی مقرر نموده‌ایم تا [سرانجام از قرص كامل به هلال و] به شکل شاخۀ خشک خرما بازگردد"
        },
        {
            "chapter": 36,
            "verse": 40,
            "text": "نه خورشید را سزاوار است که [در سیر خود] به ماه برسد و نه شب بر روز پیشی می‌گیرد؛ و هر یک از [کُرات و سیارات] در مداری شناورند"
        },
        {
            "chapter": 36,
            "verse": 41,
            "text": "نشانه‌اى [دیگر از قدرت پروردگار] برای آنان، این است كه پدرانشان را در كشتی انباشته [از سرنشین و بار] حمل کردیم"
        },
        {
            "chapter": 36,
            "verse": 42,
            "text": "همچنین، چیزی همانند آن [كشتى] برایشان آفریده‌ایم که بر آن سوار شوند"
        },
        {
            "chapter": 36,
            "verse": 43,
            "text": "اگر بخواهیم، غرقشان می‌کنیم؛ در این صورت، نه فریادرسی دارند و نه [از تقدیر الهی] رهایی می‌یابند؛"
        },
        {
            "chapter": 36,
            "verse": 44,
            "text": "مگر اینکه رحمتی از جانب ما [بینند] و بهره‌مندی [از نعمت‌های دنیا] تا زمانی [معیّن شامل حالشان شود]"
        },
        {
            "chapter": 36,
            "verse": 45,
            "text": "و چون به آنان [= مشرکان] گفته می‌شود: «از آنچه [عذاب‌ و سختی دنیا و آخرت] پیش رو و پشت سر دارید، پروا كنید؛ باشد که مورد رحمت قرار گیرید»، [هیچ اعتنا نمی‌کنند]"
        },
        {
            "chapter": 36,
            "verse": 46,
            "text": "هیچ یک از نشانه‌های [قدرت و بزرگی] پروردگارشان‌ بر آنان عرضه نمی‌گردد، مگر اینکه از آن روی می‌گردانند"
        },
        {
            "chapter": 36,
            "verse": 47,
            "text": "و چون به آنان گفته می‌شود: «از آنچه الله روزی‌تان کرده است انفاق کنید»، کسانی که کفر ورزیده‌اند به کسانی که ایمان آورده‌اند می‌گویند: «آیا به کسی غذا بدهیم که اگر الله می‌خواست، [خود] به او غذا می‌داد؟ شما جز در گمراهی آشکار نیستید»"
        },
        {
            "chapter": 36,
            "verse": 48,
            "text": "و [با تمسخر به مؤمنان] می‌گویند: «اگر راستگویید، این وعده [قیامت] کی خواهد بود؟»"
        },
        {
            "chapter": 36,
            "verse": 49,
            "text": "[این منکران قیامت] جز در انتظار یک بانگ مرگبار نیستند كه ناگهان، در حالی که سرگرم جدال [در امور دنیا] هستند، آنان را فراگیرد"
        },
        {
            "chapter": 36,
            "verse": 50,
            "text": "[در آن هنگام] نه می‌توانند [به کسی] وصیت کنند و نه به سوی خانوادۀ خود بازگردند"
        },
        {
            "chapter": 36,
            "verse": 51,
            "text": "و [هنگامی که برای دومین بار] در صور دمیده شود و ناگهان از قبرهایشان [بیرون می‌آیند و] به سوی پروردگارشان می‌شتابند"
        },
        {
            "chapter": 36,
            "verse": 52,
            "text": "[و با ناباوری] می‌گویند: «وای بر ما! چه کسی ما را از قبرهایمان برانگیخت؟» [به آنان گفته می‌شود:] «این همان [روزی] است که [پروردگار] رحمان وعده داده بود؛ و پیامبران [در این باره] راست می‌گفتند"
        },
        {
            "chapter": 36,
            "verse": 53,
            "text": "[برانگیختن مردگان از گور،] جز یک بانگ هولناک [= دومین دمیدنِ صور] نیست و ناگهان همه را نزد ما حاضر می‌کنند"
        },
        {
            "chapter": 36,
            "verse": 54,
            "text": "[بدانید که] امروز، به هیچ کس ستمی نمی‌شود و جز در برابرِ آنچه [در دنیا] ‌کرده‌اید، جزا نمی‌بینید"
        },
        {
            "chapter": 36,
            "verse": 55,
            "text": "بی‌تردید، اهل بهشت امروز با شادمانی سرگرم [نعمت‌های الهی] هستند"
        },
        {
            "chapter": 36,
            "verse": 56,
            "text": "آنان و همسرانشان در سایه‌ها[ی گستردۀ بهشتی] بر تخت‌ها تکیه زده‌اند"
        },
        {
            "chapter": 36,
            "verse": 57,
            "text": "در آنجا [هر گونه] میوه و هر چه بخواهند برایشان [فراهم] است"
        },
        {
            "chapter": 36,
            "verse": 58,
            "text": "[برتر از این نعمت‌ها] سلامی است که سخن پروردگار مهربان است"
        },
        {
            "chapter": 36,
            "verse": 59,
            "text": "[آنگاه به مشرکان خطاب می‌شود:] «ای گناهکاران، امروز [از مؤمنان] جدا شوید"
        },
        {
            "chapter": 36,
            "verse": 60,
            "text": "ای فرزندان آدم، آیا با شما پیمان نبستم [و فرمان ندادم] که شیطان را عبادت نکنید [که] قطعاً او دشمن آشکارِ شماست؟"
        },
        {
            "chapter": 36,
            "verse": 61,
            "text": "و اینكه [تنها] مرا عبادت کنید [كه] راه راست همین است؟"
        },
        {
            "chapter": 36,
            "verse": 62,
            "text": "و بی‌تردید، شیطان بسیاری از شما را گمراه ساخت. آیا اندیشه نمی‌کردید؟"
        },
        {
            "chapter": 36,
            "verse": 63,
            "text": "این [همان] دوزخی است که به شما وعده داده می‌شد"
        },
        {
            "chapter": 36,
            "verse": 64,
            "text": "امروز به سزای آنکه کفر می‌ورزیدید به آن [آتش] وارد شوید»"
        },
        {
            "chapter": 36,
            "verse": 65,
            "text": "امروز بر دهان‌هایشان مُهر می‌نهیم و دست‌هایشان با ما سخن می‌گویند و پا‌هایشان به آنچه می‌کردند گواهی می‌دهند"
        },
        {
            "chapter": 36,
            "verse": 66,
            "text": "و اگر بخواهیم، بى‌تردید چشمانشان را محو مى‌كنیم، آنگاه [با چشم بسته‌] به سوی [پل] صراط [از یکدیگر] پیشی مى‌گیرند [تا به بهشت راه یابند]؛ اما مگر كجا را مى‌بینند؟"
        },
        {
            "chapter": 36,
            "verse": 67,
            "text": "و اگر بخواهیم، [ظاهرشان را تغییر می‌دهیم و چنان] آنان را در جای خود مسخ [و زمینگیر] می‌کنیم که نه بتوانند پیش بروند و نه به عقب بازگردند"
        },
        {
            "chapter": 36,
            "verse": 68,
            "text": "و ما به هر کس که عمر طولانی بدهیم، در آفرینش دگرگونش می‌کنیم [و او را به ناتوانی ذهنی و بدنیِ دوران کودکی برمی‌گردانیم]. پس آیا [دربارۀ قدرت پروردگار] نمی‌اندیشند؟"
        },
        {
            "chapter": 36,
            "verse": 69,
            "text": "و ما به او [= محمد] شعر نیاموخته‌ایم و [شاعری،] شایستۀ او نیست. این [که آموخته‌ایم، چیزی] نیست مگر اندرز و قرآنی روشن"
        },
        {
            "chapter": 36,
            "verse": 70,
            "text": "تا هر کس را که زنده[‌دل] باشد، بیم دهد و فرمان [عذاب الهی] بر کافران محقَّق گردد"
        },
        {
            "chapter": 36,
            "verse": 71,
            "text": "آیا ندیده‌اند که ما از آنچه دست‌هایمان ساخته است، چهارپایانی برایشان آفریده‌ایم که مالک آنها هستند؟"
        },
        {
            "chapter": 36,
            "verse": 72,
            "text": "و آنها را برایشان رام کردیم تا بر برخی سوار ‌شوند و از [گوشت] برخی تغدیه کنند"
        },
        {
            "chapter": 36,
            "verse": 73,
            "text": "و از آن [حیوانات،] بهره‌های دیگر و نوشیدنی‌هایی [= شیر] دارند. پس آیا شکر به جای نمی‌آورند؟"
        },
        {
            "chapter": 36,
            "verse": 74,
            "text": "[با این همه نعمت، مشرکان] به جای الله معبودانی برگزیده‌اند؛ به این امید که [از سوی آنها] یاری شوند"
        },
        {
            "chapter": 36,
            "verse": 75,
            "text": "آن [معبودهای باطل] قادر به یاری‌شان نیستند و این [مشرکان نیز در قیامت] لشکری برای آنها [= معبودهای باطل] خواهند بود که [همگی به آتش دوزخ] فراخوانده می‌شوند"
        },
        {
            "chapter": 36,
            "verse": 76,
            "text": "[ای پیامبر،] سخن آنان تو را غمگین نسازد. بی‌تردید، ما آنچه را پنهان می‌کنند و آنچه را آشکار می‌سازند، [به خوبی] می‌دانیم"
        },
        {
            "chapter": 36,
            "verse": 77,
            "text": "آیا انسان ندیده است که ما او را از نطفه‌ای آفریده‌ایم؛ [آنگاه مراحل رشد را طی کرد و] سپس دشمنی آشکار شد؟"
        },
        {
            "chapter": 36,
            "verse": 78,
            "text": "و برای ما مثالی زد و آفرینش خویش را فراموش کرد [و] گفت: «چه کسی این استخوان‌ها را [دوباره] زنده می‌کند در حالی که پوسیده است؟»"
        },
        {
            "chapter": 36,
            "verse": 79,
            "text": "بگو: «همان ذاتی زنده‌اش می‌کند که نخستین بار آن را پدید آورد و او به هر آفرینشی دانا‌ست"
        },
        {
            "chapter": 36,
            "verse": 80,
            "text": "همان ذاتی که از درخت سبز، آتشی برایتان پدید آورد و شما [در صورت نیاز،] خود از آن [درخت] آتش می‌افروزید»"
        },
        {
            "chapter": 36,
            "verse": 81,
            "text": "آیا ذاتی که آسمان‌ها و زمین را آفریده است، نمی‌تواند همانند اینها را [پس از مرگشان دوباره] بیافریند؟ آری [می‌تواند] و او آفرینندۀ داناست"
        },
        {
            "chapter": 36,
            "verse": 82,
            "text": "فرمان او چون چیزی را اراده کند تنها این است که به آن می‌گوید: «موجود شو»؛ پس [بی‌درنگ] موجود می‌شود"
        },
        {
            "chapter": 36,
            "verse": 83,
            "text": "پس پاک و منزه است پروردگاری که [حاکمیت و] اختیارِ همه چیز به دست اوست و [همگی] به سوی او بازگردانده می‌شوید"
        },
        {
            "chapter": 37,
            "verse": 1,
            "text": "سوگند به فرشتگان صف‌به‌صف [که برای عبادت پروردگار ایستاده‌اند]"
        },
        {
            "chapter": 37,
            "verse": 2,
            "text": "و سوگند به فرشتگانی که ابرها را می‌رانند"
        },
        {
            "chapter": 37,
            "verse": 3,
            "text": "و سوگند به فرشتگانی که قرآن تلاوت می‌کنند"
        },
        {
            "chapter": 37,
            "verse": 4,
            "text": "[که] بی‌تردید، معبود شما یکتاست"
        },
        {
            "chapter": 37,
            "verse": 5,
            "text": "[همان] پروردگار آسمان‌ها و زمین و آنچه میان آنهاست و پروردگار [خورشید در غروب‌گاه‌ها و] طلوع‌گاه‌ها"
        },
        {
            "chapter": 37,
            "verse": 6,
            "text": "به راستی که ما آسمان دنیا را با زیورِ ستارگان آراستیم"
        },
        {
            "chapter": 37,
            "verse": 7,
            "text": "و [آن را] از [دسترس] هر شیطان سرکشی حفظ کردیم"
        },
        {
            "chapter": 37,
            "verse": 8,
            "text": "[آن شیاطین، هرگز] نمی‌توانند [سخنان فرشتگان] عالم بالا را بشنوند و از هر سو [با شهاب‌های آتشین] تیرباران می‌شوند"
        },
        {
            "chapter": 37,
            "verse": 9,
            "text": "[از ورود آنان، به عالم فرشتگان جلوگیری می‌شود و همواره به] عقب رانده می‌شوند و عذابی جاودان [در پیش] دارند؛"
        },
        {
            "chapter": 37,
            "verse": 10,
            "text": "مگر کسی [از شیاطین] که ناگهان چیزی [از گفتگوی فرشتگان را] برباید که [در این صورت،] شهابی درخشان او را دنبال می‌کند"
        },
        {
            "chapter": 37,
            "verse": 11,
            "text": "پس از آنان [= کافران] بپرس که آیا آفرینش [پیکرهای] آنان سخت‌تر است یا آنچه که ما [از زمین و آسمان‌ها و جهان بیکران] آفریده‌ایم؛ [در حالی که] ما آنها از گِلى [بی‌ارزش و] چسبنده پدید آوردیم"
        },
        {
            "chapter": 37,
            "verse": 12,
            "text": "تو [از انکار آنان] در شگفتی و آنها [نیز سخنانت را دربارۀ قیامت] مسخره می‌کنند"
        },
        {
            "chapter": 37,
            "verse": 13,
            "text": "و چون پند داده ‌شوند، نمی‌پذیرند"
        },
        {
            "chapter": 37,
            "verse": 14,
            "text": "و چون نشانه‌ای [در مورد راستگویی پیامبر] می‌بینند، [آن را] به تمسخر می‌گیرند"
        },
        {
            "chapter": 37,
            "verse": 15,
            "text": "و می‌گویند: «این [قرآن، چیزی] نیست، مگر جادویی آشکار"
        },
        {
            "chapter": 37,
            "verse": 16,
            "text": "آیا هنگامی که مردیم و خاک و استخوان شدیم، برانگیخته خواهیم شد؟"
        },
        {
            "chapter": 37,
            "verse": 17,
            "text": "آیا پدران ما [نیز برانگیخته می‌شوند]؟»"
        },
        {
            "chapter": 37,
            "verse": 18,
            "text": "بگو: «آری؛ شما در حالی که خوار هستید [زنده می‌شوید]»"
        },
        {
            "chapter": 37,
            "verse": 19,
            "text": "[وقوع قیامت،] تنها با یک بانگ [سهمناک] است و ناگهان [همه از قبرها بیرون می‌آیند و در انتظار دستور پروردگار، وحشت قیامت را] نظاره می‌کنند"
        },
        {
            "chapter": 37,
            "verse": 20,
            "text": "و می‌گویند: «وای بر ما! این [همان] روز جزاست»"
        },
        {
            "chapter": 37,
            "verse": 21,
            "text": "[گفته می‌شود: «آری،] این همان روز داوری است که آن را انکار می‌کردید»"
        },
        {
            "chapter": 37,
            "verse": 22,
            "text": "[به فرشتگان گفته می‌شود:] «گرد آورید کسانی را که [با شرک به خویش] ستم کرده‌اند با [همفکران و] همانندهایشان و آنچه عبادت می‌کردند"
        },
        {
            "chapter": 37,
            "verse": 23,
            "text": "به جاى الله؛ و آنان را به راه دوزخ هدایت کنید"
        },
        {
            "chapter": 37,
            "verse": 24,
            "text": "و آنان را نگه دارید که قطعاً [پیش از رفتن به دوزخ] بازخواست خواهند شد»"
        },
        {
            "chapter": 37,
            "verse": 25,
            "text": "[از دوزخیان می‌پرسند:] «چرا [مانند دنیا] از یكدیگر حمایت نمى‌كنید؟»"
        },
        {
            "chapter": 37,
            "verse": 26,
            "text": "بلکه امروز [همگی] تسلیم [امرِ پروردگار] هستند"
        },
        {
            "chapter": 37,
            "verse": 27,
            "text": "و سرزنش‌کنان به یکدیگر رو می‌کنند"
        },
        {
            "chapter": 37,
            "verse": 28,
            "text": "[و به رهبران و بزرگان خود] می‌گویند: «شما [برای به کفر کشاندنِ ما، با ادعای دین راستین و] از موضع حق به سراغمان می‌آمدید»"
        },
        {
            "chapter": 37,
            "verse": 29,
            "text": "[رهبرانشان] می‌گویند: «[ما مقصر نیستیم؛] بلکه شما خود ایمان نداشتید؛"
        },
        {
            "chapter": 37,
            "verse": 30,
            "text": "و ما هیچ تسلطى بر شما نداشتیم؛ بلکه شما خود گروهى سرکش بودید"
        },
        {
            "chapter": 37,
            "verse": 31,
            "text": "[اکنون] فرمان مجازاتِ پروردگارمان بر ما محقق شده و به راستی، ما [همگی عذاب دوزخ را] خواهیم چشید"
        },
        {
            "chapter": 37,
            "verse": 32,
            "text": "شما را گمراه نمودیم [چرا که] در حقیقت، خود نیز گمراه بودیم»"
        },
        {
            "chapter": 37,
            "verse": 33,
            "text": "یقیناً آن روز [همۀ آنان] در عذاب شریکند"
        },
        {
            "chapter": 37,
            "verse": 34,
            "text": "بی‌تردید، ما با گناهکاران اینچنین [رفتار] می‌کنیم"
        },
        {
            "chapter": 37,
            "verse": 35,
            "text": "آنان بودند كه وقتی به آنان گفته مى‌شد: «معبودی [به‌حق] جز الله نیست» سرکشی [و تکبر] می‌کردند"
        },
        {
            "chapter": 37,
            "verse": 36,
            "text": "و می‌گفتند: «آیا ما معبودانمان را به خاطر [سخن] شاعری دیوانه رها کنیم؟»"
        },
        {
            "chapter": 37,
            "verse": 37,
            "text": "[چنین نیست] بلکه او حق [= توحید] را آورده و پیامبران [پیشین] را تصدیق کرده است"
        },
        {
            "chapter": 37,
            "verse": 38,
            "text": "شما [کافران] قطعاً عذاب دردناک [دوزخ] را می‌چشید"
        },
        {
            "chapter": 37,
            "verse": 39,
            "text": "و جز [در برابر] آنچه می‌کردید مجازات نمی‌شوید"
        },
        {
            "chapter": 37,
            "verse": 40,
            "text": "[همه عذاب می‌بینند؛] مگر بندگان مخلص الله"
        },
        {
            "chapter": 37,
            "verse": 41,
            "text": "آنان [در پیشگاهِ پروردگار،] روزیِ مشخصی دارند"
        },
        {
            "chapter": 37,
            "verse": 42,
            "text": "[انواع] میوه‌ها [را در اختیار خواهند داشت] و گرامی داشته می‌شوند"
        },
        {
            "chapter": 37,
            "verse": 43,
            "text": "در باغ‌های پرنعمت [بهشت]؛"
        },
        {
            "chapter": 37,
            "verse": 44,
            "text": "در حالی که مقابل یکدیگر بر تخت‌ها [تکیه زده‌اند]؛"
        },
        {
            "chapter": 37,
            "verse": 45,
            "text": "جامی از شراب ناب [و زلال] پیرامونشان می‌گردانند؛"
        },
        {
            "chapter": 37,
            "verse": 46,
            "text": "[شرابی روشن و] سپید که برای نوشندگانش لذت‌بخش است؛"
        },
        {
            "chapter": 37,
            "verse": 47,
            "text": "[شرابی كه خماری و] سردردى در نوشیدنش نیست و از آن مست نمی‌گردند"
        },
        {
            "chapter": 37,
            "verse": 48,
            "text": "و نزدشان زنانی زیباچشم است که تنها [به شوهران خود] نظر دارند [و تنها به آنها عشق می‌ورزند]"
        },
        {
            "chapter": 37,
            "verse": 49,
            "text": "[زنانی که] گویی پردۀ سفید داخلی تخم [پرندگان] هستند که [از دسترس همگان] پنهان مانده‌اند"
        },
        {
            "chapter": 37,
            "verse": 50,
            "text": "[بهشتیان دربارۀ رخدادهای دنیا صحبت می‌کنند و] برخی از آنان پرسش‌کنان رو به برخی دیگر می‌کنند"
        },
        {
            "chapter": 37,
            "verse": 51,
            "text": "یکی از آنان می‌گوید: «من [در دنیا] همنشینی داشتم"
        },
        {
            "chapter": 37,
            "verse": 52,
            "text": "[که پیوسته به من] می‌گفت: آیا تو واقعاً [به قیامت] باور داری؟"
        },
        {
            "chapter": 37,
            "verse": 53,
            "text": "آیا هنگامی که مُردیم و خاک و استخوان شدیم، آیا حقیقتاً [زنده می‌شویم و در قبال کارهایمان مورد محاسبه قرار می‌گیریم و] به ما کیفر می‌دهند؟!»"
        },
        {
            "chapter": 37,
            "verse": 54,
            "text": "[سپس به دوستان بهشتی‌اش] می‌گوید: «آیا [شما نیز همراه من] سر می‌کشید [تا بدانیم او کجاست]؟»"
        },
        {
            "chapter": 37,
            "verse": 55,
            "text": "آنگاه خود سر می‌کشد و او را در میان دوزخ مى‌بیند"
        },
        {
            "chapter": 37,
            "verse": 56,
            "text": "به وی می‌گوید: «به الله سوگند که نزدیک بود مرا [با وسوسه‌های کفرآمیزت] نابود سازی"
        },
        {
            "chapter": 37,
            "verse": 57,
            "text": "اگر نعمتِ [هدایتِ] پروردگارم نبود، من نیز از حاضرشدگان [در دوزخ] بودم»"
        },
        {
            "chapter": 37,
            "verse": 58,
            "text": "[آنگاه به بهشتیان می‌گوید:] «آیا ما مرگ دیگری نخواهیم داشت"
        },
        {
            "chapter": 37,
            "verse": 59,
            "text": "جز مرگ نخستین، و عذاب نمی‌شویم؟"
        },
        {
            "chapter": 37,
            "verse": 60,
            "text": "به راستی که این همان کامیابی بزرگ است»"
        },
        {
            "chapter": 37,
            "verse": 61,
            "text": "اهل عمل، باید براى چنین [پاداشی] بکوشند"
        },
        {
            "chapter": 37,
            "verse": 62,
            "text": "آیا این [نعمت بهشت، کریمانه‌تر و] براى پذیرایى بهتر است یا درختِ زَقّوم [در دوزخ]؟"
        },
        {
            "chapter": 37,
            "verse": 63,
            "text": "بی‌تردید، ما آن درخت را مایۀ آزمایش ستمکاران [مشرک] قرار داده‌ایم [چرا که می‌گویند: «هیچ درختی در آتش نمی‌روید»]"
        },
        {
            "chapter": 37,
            "verse": 64,
            "text": "در حقیقت، آن [مایۀ عذاب،] درختی است که از ژرفای دوزخ می‌روید"
        },
        {
            "chapter": 37,
            "verse": 65,
            "text": "میوه‌اش [چنان بدمنظر است که] گویى سرهاى شیاطین است"
        },
        {
            "chapter": 37,
            "verse": 66,
            "text": "آنان [= دوزخیان] از [میوه‌های تلخ] آن مى‌خورند و شکم‌ها را از آنها انباشته مى‌كنند"
        },
        {
            "chapter": 37,
            "verse": 67,
            "text": "آنگاه بر روی این [غذای ناپاک، به جای نوشیدنی] آمیزه‌ای از آب جوشان دارند"
        },
        {
            "chapter": 37,
            "verse": 68,
            "text": "سپس یقیناً باز‌گشتشان به دوزخ است"
        },
        {
            "chapter": 37,
            "verse": 69,
            "text": "آنان پدران خود را گمراه یافتند؛"
        },
        {
            "chapter": 37,
            "verse": 70,
            "text": "و [همچنان] در پیِ آنان می‌شتافتند"
        },
        {
            "chapter": 37,
            "verse": 71,
            "text": "و قطعاً قبل از آنان نیز بیشتر پیشینیان گمراه شدند"
        },
        {
            "chapter": 37,
            "verse": 72,
            "text": "و بی‌تردید، ما هشدار‌دهندگان [بسیاری] میان آنان فرستادیم"
        },
        {
            "chapter": 37,
            "verse": 73,
            "text": "پس بنگر که سرانجامِ هشداریافتگان چگونه بود"
        },
        {
            "chapter": 37,
            "verse": 74,
            "text": "[همه گرفتار عذاب شدند] مگر بندگان مخلص الله"
        },
        {
            "chapter": 37,
            "verse": 75,
            "text": "نوح به درگاه ما دعا کرد و [ما] چه نیکو اجابت‌کننده بودیم"
        },
        {
            "chapter": 37,
            "verse": 76,
            "text": "و او و خانواده‌اش را [به همراه مؤمنان] از بلای بزرگ [طوفان] نجات دادیم"
        },
        {
            "chapter": 37,
            "verse": 77,
            "text": "و [پس از طوفان، فقط پیروان مؤمن و] خانوادۀ او را [در زمین] باقی گذاشتیم"
        },
        {
            "chapter": 37,
            "verse": 78,
            "text": "و در میان آیندگان [نام نیک] برایش به جا نهادیم"
        },
        {
            "chapter": 37,
            "verse": 79,
            "text": "سلام [و ستایش] جهانیان بر نوح باد"
        },
        {
            "chapter": 37,
            "verse": 80,
            "text": "به راستی، ما نیکوکاران را اینچنین پاداش می‌دهیم"
        },
        {
            "chapter": 37,
            "verse": 81,
            "text": "بی‌تردید، او از بندگان مؤمن ما بود"
        },
        {
            "chapter": 37,
            "verse": 82,
            "text": "آنگاه دیگران را [که در طوفان مانده بودند] غرق کردیم"
        },
        {
            "chapter": 37,
            "verse": 83,
            "text": "و قطعاً ابراهیم از پیروان او [= نوح] بود"
        },
        {
            "chapter": 37,
            "verse": 84,
            "text": "[یاد کن از] هنگامی که وی با دلی پاک [و خالی از شرک] به [درگاه] پروردگارش آمد"
        },
        {
            "chapter": 37,
            "verse": 85,
            "text": "آنگاه که به پدر و قومش گفت: «چه چیزی عبادت می‌کنید؟"
        },
        {
            "chapter": 37,
            "verse": 86,
            "text": "آیا به جای الله، این معبودان دروغین را می‌خواهید؟"
        },
        {
            "chapter": 37,
            "verse": 87,
            "text": "گمانتان دربارۀ پروردگار جهانیان چیست؟»"
        },
        {
            "chapter": 37,
            "verse": 88,
            "text": "سپس نگاهی به ستارگان افکند [و اندیشید]"
        },
        {
            "chapter": 37,
            "verse": 89,
            "text": "و گفت: «من بیمارم [و در جشن شرکت نمی‌کنم]»"
        },
        {
            "chapter": 37,
            "verse": 90,
            "text": "پس [مردم] او را ترک کردند و رفتند"
        },
        {
            "chapter": 37,
            "verse": 91,
            "text": "آنگاه پنهانی نزد معبودهایشان رفت و [با تمسخر] گفت: «چیزی نمی‌خورید؟"
        },
        {
            "chapter": 37,
            "verse": 92,
            "text": "شما را چه شده است که سخن نمی‌گویید؟»"
        },
        {
            "chapter": 37,
            "verse": 93,
            "text": "سپس با دست راست خود ضربه‌ای [محکم] بر آنها وارد آورد [و جز بُت‌ بزرگ، همه را شکست]"
        },
        {
            "chapter": 37,
            "verse": 94,
            "text": "قومش شتابان به سوی او آمدند"
        },
        {
            "chapter": 37,
            "verse": 95,
            "text": "[ابراهیم] گفت: «آیا چیزی را که خود می‌تراشید عبادت می‌کنید؟"
        },
        {
            "chapter": 37,
            "verse": 96,
            "text": "و حال آنکه الله، [هم] شما و [هم] آنچه را انجام می‌دهید آفریده است»"
        },
        {
            "chapter": 37,
            "verse": 97,
            "text": "[وقتی بُت‌پرستان از پاسخ درماندند،] گفتند: «بنایی [بلند] برایش بسازید و او را در آتش بیفکنید»"
        },
        {
            "chapter": 37,
            "verse": 98,
            "text": "براى [نابودى‌] او نیرنگی خواستند و[لى] ما آنان را پست و [مغلوب‌] ساختیم [و آتش بر ابراهیم سرد و بی‌اثر شد]"
        },
        {
            "chapter": 37,
            "verse": 99,
            "text": "و گفت: «من به سوى [سرزمین دیگرى براى عبادتِ] پروردگارم می‌روم [و هجرت می‌کنم] و او مرا هدایت خواهد كرد"
        },
        {
            "chapter": 37,
            "verse": 100,
            "text": "پروردگارا، [فرزندی] از شایستگان به من عطا کن»"
        },
        {
            "chapter": 37,
            "verse": 101,
            "text": "ما [دعایش را مستجاب کردیم و] او را به تولد پسری بردبار بشارت دادیم"
        },
        {
            "chapter": 37,
            "verse": 102,
            "text": "و چون [اسماعیل] به [سن نوجوانى و] حد تلاش [و همكارى] با او [= ابراهیم] رسید، به وی گفت: پسرم، در خواب [به من وحی می‌شود و] مى‌بینم كه تو را ذبح مى‌كنم. نظرت در این باره چیست؟» [اسماعیل] گفت: «پدرجان، آنچه را به تو امر شده است انجام بده. ان شاء الله مرا [در برابر اجرای این فرمان،] شكیبا خواهی یافت»"
        },
        {
            "chapter": 37,
            "verse": 103,
            "text": "هنگامی که هر دو تسلیم [فرمان پروردگار] شدند و [ابراهیم] او را به پیشانی [بر خاک] نهاد"
        },
        {
            "chapter": 37,
            "verse": 104,
            "text": "به او ندا دادیم که: «ای ابراهیم،"
        },
        {
            "chapter": 37,
            "verse": 105,
            "text": "یقیناً که خوابت را تحقق بخشیدی». ما نیکوکاران را اینچنین پاداش می‌دهیم"
        },
        {
            "chapter": 37,
            "verse": 106,
            "text": "بی‌تردید، این [خواب،] آزمایشی آشکار بود [و ابراهیم از آن سربلند بیرون آمد]"
        },
        {
            "chapter": 37,
            "verse": 107,
            "text": "و [جان] او را در ازای قربانی بزرگی بازخریدیم"
        },
        {
            "chapter": 37,
            "verse": 108,
            "text": "و در میان آیندگان، [نام نیک] برایش بر جای نهادیم"
        },
        {
            "chapter": 37,
            "verse": 109,
            "text": "سلام بر ابراهیم"
        },
        {
            "chapter": 37,
            "verse": 110,
            "text": "ما نیکوکاران را اینچنین پاداش می‌دهیم"
        },
        {
            "chapter": 37,
            "verse": 111,
            "text": "بی‌تردید، او از بندگان مؤمن ما بود"
        },
        {
            "chapter": 37,
            "verse": 112,
            "text": "و او را به [تولد] اسحاق که پیامبری از شایستگان بود بشارت دادیم"
        },
        {
            "chapter": 37,
            "verse": 113,
            "text": "[ما] به او و اسحاق برکت دادیم؛ و [برخى] از افرادِ دودمانشان نیكوكار بودند و [برخى دیگر] آشكارا نسبت به خویشتن ستمکار بودند"
        },
        {
            "chapter": 37,
            "verse": 114,
            "text": "و به راستی، بر موسی و هارون منت نهادیم"
        },
        {
            "chapter": 37,
            "verse": 115,
            "text": "و آن دو را همراه قومشان از اندوه بزرگ [= ستم فرعون و خطر غرق شدن در نیل] نجات دادیم"
        },
        {
            "chapter": 37,
            "verse": 116,
            "text": "و یاری‌شان کردیم تا پیروز شدند"
        },
        {
            "chapter": 37,
            "verse": 117,
            "text": "و به آن دو، کتاب روشنگر [= تورات] دادیم"
        },
        {
            "chapter": 37,
            "verse": 118,
            "text": "و آن دو را به راه راست هدایت کردیم"
        },
        {
            "chapter": 37,
            "verse": 119,
            "text": "و در میان آیندگان [نام نیک] برایشان بر جای نهادیم"
        },
        {
            "chapter": 37,
            "verse": 120,
            "text": "سلام بر موسی و هارون"
        },
        {
            "chapter": 37,
            "verse": 121,
            "text": "ما نیکوکاران را اینچنین پاداش می‌دهیم"
        },
        {
            "chapter": 37,
            "verse": 122,
            "text": "بی‌تردید، آن دو از بندگان مؤمن ما بودند"
        },
        {
            "chapter": 37,
            "verse": 123,
            "text": "و قطعاً الیاس [نیز] یکی از پیامبران [ما] بود"
        },
        {
            "chapter": 37,
            "verse": 124,
            "text": "[یاد کن از] هنگامی که او به قومش گفت: «آیا [از الله] پروا نمی‌کنید؟"
        },
        {
            "chapter": 37,
            "verse": 125,
            "text": "آیا [نماد یا همان بتِ] «بَعل» را [به عبادت] می‌خوانید و بهترین آفریننده را رها می‌کنید؟"
        },
        {
            "chapter": 37,
            "verse": 126,
            "text": "الله [را ترک می‌کنید] که پروردگار شما و پروردگار پدرانتان است»"
        },
        {
            "chapter": 37,
            "verse": 127,
            "text": "اما او را دروغگو انگاشتند و مسلّماً [برای عذاب] احضار می‌شوند"
        },
        {
            "chapter": 37,
            "verse": 128,
            "text": "مگر بندگان مخلص الله"
        },
        {
            "chapter": 37,
            "verse": 129,
            "text": "ما در میان آیندگان [نام نیک] برایش بر جای نهادیم"
        },
        {
            "chapter": 37,
            "verse": 130,
            "text": "سلام بر الیاس"
        },
        {
            "chapter": 37,
            "verse": 131,
            "text": "به راستی، ما نیکوکاران را اینچنین پاداش می‌دهیم"
        },
        {
            "chapter": 37,
            "verse": 132,
            "text": "بی‌تردید، او از بندگان مؤمن ما بود"
        },
        {
            "chapter": 37,
            "verse": 133,
            "text": "و قطعاً لوط [نیز] یکی از پیامبران [ما] بود"
        },
        {
            "chapter": 37,
            "verse": 134,
            "text": "[یاد کن از] هنگامی که او و همۀ خانواده‌اش را نجات دادیم"
        },
        {
            "chapter": 37,
            "verse": 135,
            "text": "مگر پیرزنی که از باقی‌ماندگان [در عذاب] بود"
        },
        {
            "chapter": 37,
            "verse": 136,
            "text": "سپس دیگران را هلاک کردیم"
        },
        {
            "chapter": 37,
            "verse": 137,
            "text": "و شما [در سفر به سرزمین شام] صبحگاهان بر [ویرانه‌های شهرهای] آنان می‌گذرید"
        },
        {
            "chapter": 37,
            "verse": 138,
            "text": "آیا نمی‌اندیشید [و عبرت نمی‌گیرید]؟"
        },
        {
            "chapter": 37,
            "verse": 139,
            "text": "و قطعاً یونس [نیز] یکی از پیامبران [ما] بود"
        },
        {
            "chapter": 37,
            "verse": 140,
            "text": "[یاد کن از] هنگامی که [خشمگین از کفر قومش، بدون اجازۀ پروردگار] به کشتیِ انباشته [از مسافر و بار] گریخت"
        },
        {
            "chapter": 37,
            "verse": 141,
            "text": "[چون کشتی در حال غرق شدن بود، یونس با سرنشینان کشتی برای بیرون انداختنِ برخی افراد] قرعه انداخت و خود از باختگان شد [و او را به دریا انداختند]"
        },
        {
            "chapter": 37,
            "verse": 142,
            "text": "سپس ماهی [بزرگی] او را بلعید؛ در حالى كه [خود را به خاطر ترک وظیفه‌] سرزنش مى‌كرد"
        },
        {
            "chapter": 37,
            "verse": 143,
            "text": "اگر در زمرۀ تسبیح‌گویان [پروردگار] نبود،"
        },
        {
            "chapter": 37,
            "verse": 144,
            "text": "یقیناً تا روزی که [مردم] برانگیخته می‌شوند، در شکم آن [ماهی] باقی می‌ماند"
        },
        {
            "chapter": 37,
            "verse": 145,
            "text": "آنگاه او را در حالی که [ضعیف و] بیمار بود به سرزمینی خشک [و ‌بی‌گیاه] افکندیم"
        },
        {
            "chapter": 37,
            "verse": 146,
            "text": "و بوتۀ کدو بر [سرِ] او رویاندیم [تا از سایه و میوه‌اش بهره گیرد]؛"
        },
        {
            "chapter": 37,
            "verse": 147,
            "text": "و [دوباره] او را به سوی صد هزار نفر یا بیشتر [به رسالت] فرستادیم"
        },
        {
            "chapter": 37,
            "verse": 148,
            "text": "آنان ایمان آوردند و ما نیز آنان را تا مدتی [از نعمت‌های زندگی] بهره‌مند ساختیم"
        },
        {
            "chapter": 37,
            "verse": 149,
            "text": "از آنان [= مشرکان] بپرس آیا دخترها برای پروردگارِ تو و پسرها برای آنهاست؟"
        },
        {
            "chapter": 37,
            "verse": 150,
            "text": "آیا ما فرشتگان را دختر آفریدیم و آنان حضور داشتند؟"
        },
        {
            "chapter": 37,
            "verse": 151,
            "text": "آگاه باش! آنان از [روی تهمت و] دروغگویی‌ می‌گویند"
        },
        {
            "chapter": 37,
            "verse": 152,
            "text": "«الله فرزند دارد» و یقیناً دروغ می‌گویند"
        },
        {
            "chapter": 37,
            "verse": 153,
            "text": "آیا [الله] دختران را بر پسران ترجیح داده است؟"
        },
        {
            "chapter": 37,
            "verse": 154,
            "text": "شما را چه شده است؟ چگونه حکم می‌کنید؟"
        },
        {
            "chapter": 37,
            "verse": 155,
            "text": "آیا [نمی‌اندیشید و] پند نمی‌گیرید؟"
        },
        {
            "chapter": 37,
            "verse": 156,
            "text": "آیا [بر ادعای باطل خویش] دلیل روشنی دارید؟"
        },
        {
            "chapter": 37,
            "verse": 157,
            "text": "اگر راستگویید، کتابتان را بیاورید"
        },
        {
            "chapter": 37,
            "verse": 158,
            "text": "[مشرکان] بین او [= الله] و فرشتگان، خویشاوندى قائل شده‌اند؛ در حالى كه فرشتگان به یقین می‌دانند كه [مشرکان روز قیامت، براى حسابرسی] احضار می‌شوند"
        },
        {
            "chapter": 37,
            "verse": 159,
            "text": "الله از آنچه [مشرکان] توصیف می‌کنند منزّه است"
        },
        {
            "chapter": 37,
            "verse": 160,
            "text": "[مردم در توصیف پروردگار، سخن گزاف مى‌گویند؛] مگر بندگان مخلص الله"
        },
        {
            "chapter": 37,
            "verse": 161,
            "text": "شما [مشرکان] و آنچه عبادت می‌کنید"
        },
        {
            "chapter": 37,
            "verse": 162,
            "text": "[هرگز] گمراهگر [کسی از دین حق] نیستید؛"
        },
        {
            "chapter": 37,
            "verse": 163,
            "text": "مگر کسی که [به تقدیرِ الهی،] اهل دوزخ باشد"
        },
        {
            "chapter": 37,
            "verse": 164,
            "text": "و [فرشتگان می‌گویند:] «هیچ‌یک از ما نیست، مگر آنکه مقام مشخصی [در پیشگاه الهی] دارد"
        },
        {
            "chapter": 37,
            "verse": 165,
            "text": "ماییم که [برای عبادت و نیایش به درگاه پروردگار] به صف ایستاده‌ایم"
        },
        {
            "chapter": 37,
            "verse": 166,
            "text": "و بی‌تردید، ماییم که تسبیح‌گوی [او] هستیم»"
        },
        {
            "chapter": 37,
            "verse": 167,
            "text": "و [کافران، پیش از بعثت] همواره می‌گفتند"
        },
        {
            "chapter": 37,
            "verse": 168,
            "text": "«اگر کتابی از [کتاب‌های آسمانیِ] پیشینیان نزدمان بود،"
        },
        {
            "chapter": 37,
            "verse": 169,
            "text": "یقیناً از بندگان مخلصِ الله می‌شدیم»"
        },
        {
            "chapter": 37,
            "verse": 170,
            "text": "اما [هنگامی که پیامبر با قرآن به سویشان آمد، حقانیتِ] آن را انکار کردند؛ به زودی [نتیجۀ انکارشان را] خواهند دانست"
        },
        {
            "chapter": 37,
            "verse": 171,
            "text": "و قطعاً سخن ما دربارۀ بندگان فرستاده‌شده‌مان از پیش صادر شده است [که]"
        },
        {
            "chapter": 37,
            "verse": 172,
            "text": "آنان قطعاً [از جانب ما] یاری‌شده‌اند"
        },
        {
            "chapter": 37,
            "verse": 173,
            "text": "و بی‌تردید، لشکر ما پیروزند"
        },
        {
            "chapter": 37,
            "verse": 174,
            "text": "پس [ای پیامبر،] تا مدتی از آنان [= مشرکان] روی بگردان"
        },
        {
            "chapter": 37,
            "verse": 175,
            "text": "و آنان را [در هنگام نزول عذاب] بنگر؛ به زودی خود [نیز نتیجۀ کفرشان را] خواهند دید"
        },
        {
            "chapter": 37,
            "verse": 176,
            "text": "آیا عذاب ما را به شتاب خواستارند؟"
        },
        {
            "chapter": 37,
            "verse": 177,
            "text": "آنگاه كه [عذاب الهی] بر خانه‌هایشان فرود آید، چه بد است بامداد هشداریافتگان"
        },
        {
            "chapter": 37,
            "verse": 178,
            "text": "و تا مدتی از آنان روی بگردان،"
        },
        {
            "chapter": 37,
            "verse": 179,
            "text": "و آنان را [در هنگام نزول عذاب] بنگر؛ به زودی خود [نیز نتیجۀ کفرشان را] خواهند دید"
        },
        {
            "chapter": 37,
            "verse": 180,
            "text": "پروردگارت ـ پروردگار عزت و قدرت ـ از آنچه [مشرکان به دروغ] توصیف می‌کنند پاک و منزه است"
        },
        {
            "chapter": 37,
            "verse": 181,
            "text": "و سلام بر پیامبران"
        },
        {
            "chapter": 37,
            "verse": 182,
            "text": "و سپاس [و ستایش] از آنِ الله ـ پروردگار جهانیان ـ است"
        },
        {
            "chapter": 38,
            "verse": 1,
            "text": "ص [= صاد]. سوگند به قرآن پندآموز [که الله هیچ شریکی ندارد]"
        },
        {
            "chapter": 38,
            "verse": 2,
            "text": "بلکه کسانی که کفر ورزیدند در سرکشی و ستیزند"
        },
        {
            "chapter": 38,
            "verse": 3,
            "text": "چه بسیار نسل‌ها پیش از آنان نابود کردیم که [در هنگام نزول عذاب] فریاد [توبه] برمی‌آوردند؛ و[لی آن زمان، دیگر] وقت [توبه و] رهایی نبود"
        },
        {
            "chapter": 38,
            "verse": 4,
            "text": "و [مشرکان] از اینکه بیم‌دهنده‌اى از میان خودشان به سراغشان آمده است تعجب کردند و گفتند: «این مرد، جادوگرى دروغگوست"
        },
        {
            "chapter": 38,
            "verse": 5,
            "text": "آیا معبودان [مختلف و متعدد] را [تبدیل به] معبودی یگانه کرده است؟ این واقعاً چیز عجیبی است»"
        },
        {
            "chapter": 38,
            "verse": 6,
            "text": "بزرگانشان [= سران قریش] به پا خاستند [و به پیروان خود گفتند]: «بروید و بر [عبادت و حفظ] معبودانتان شکیبا [و پایدار] باشید؛ زیرا این [دعوت به عبادت معبودی یگانه] چیزی است که [برنامه‌ریزی و] خواسته شده است [تا محمد بر شما برتری یابد]"
        },
        {
            "chapter": 38,
            "verse": 7,
            "text": "ما در آیین اخیر [= نصرانیت] نیز چنین [ادعایی دربارۀ توحید] نشنیده‌ایم. این جز دروغ [چیزی] نیست"
        },
        {
            "chapter": 38,
            "verse": 8,
            "text": "آیا از میان [همۀ] ما، قرآن بر او نازل شده است؟» [چنین نیست که می‌گویند؛] بلکه آنان دربارۀ وحی من [بر تو] تردید دارند؛ بلکه هنوز عذاب [الهی] را نچشیده‌اند [که چنین گستاخند]"
        },
        {
            "chapter": 38,
            "verse": 9,
            "text": "آیا گنجینه‌های رحمت پروردگار شکست‌ناپذیر بخشنده‌ات نزدشان است؟"
        },
        {
            "chapter": 38,
            "verse": 10,
            "text": "یا فرمانروایی آسمان‌ها و زمین و آنچه بین آنهاست از آنِ آنان است؟ [اگر چنین است،] باید با وسایل [و امكانات خود به آسمان] اوج بگیرند [و مانع یا باعث نزول نعمت‌ها گردند]"
        },
        {
            "chapter": 38,
            "verse": 11,
            "text": "[این کافران] لشکری شکست‌خورده از جمله گروه‌ها[و فرقه‌های مخالف پیامبران] هستند"
        },
        {
            "chapter": 38,
            "verse": 12,
            "text": "[پیش از آنان نیز] قوم نوح و عاد و فرعونِ صاحب‌سپاه [نیز پیامبران ما را] دروغگو انگاشتند"
        },
        {
            "chapter": 38,
            "verse": 13,
            "text": "و قوم ثمود و قوم لوط و اصحاب اَیکه [= قوم شعیب] نیز [از] آن گروه‌ها بودند [که به تکذیب پیامبران پرداختند]"
        },
        {
            "chapter": 38,
            "verse": 14,
            "text": "هر یک [از این کافران] پیامبران را دروغگو انگاشتند و كیفر من [در موردشان] تحقق یافت"
        },
        {
            "chapter": 38,
            "verse": 15,
            "text": "اینان [= مشرکان] جز یک بانگ [سهمگین] را انتظار نمی‌کشند؛ [بانگی] که هیچ بازگشتی ندارد"
        },
        {
            "chapter": 38,
            "verse": 16,
            "text": "و [با تمسخر] ‌گفتند: «پروردگارا، پیش از فرارسیدن روز حساب، بهرۀ ما را [از عذاب] به شتاب بده»"
        },
        {
            "chapter": 38,
            "verse": 17,
            "text": "[ای پیامبر،] در برابر گفتارشان شكیبا باش و از بندۀ ما ـ داود توانمند ـ یاد کن [که] بی‌تردید، بسیار توبه‌کار بود"
        },
        {
            "chapter": 38,
            "verse": 18,
            "text": "به راستی، ما کوه‌ها را همراهش به خدمت گماشتیم که [هم‌نوا با او] شامگاهان و بامدادان [پروردگار را] به پاکی می‌ستودند"
        },
        {
            "chapter": 38,
            "verse": 19,
            "text": "و پرندگان را نیز گِردآمده [در آسمان، به خدمت گماشتیم و] همگی به پیروی از وی تسبیح‌گوی بودند"
        },
        {
            "chapter": 38,
            "verse": 20,
            "text": "و فرمانروایی‌اش را استوار نمودیم و پیامبری و کلامی فیصله‌بخش به او عطا کردیم"
        },
        {
            "chapter": 38,
            "verse": 21,
            "text": "و آیا خبر آن شاکیان به تو رسیده است، آنگاه که [برای دادخواهی نزد داود] از دیوار عبادتگاه [او] بالا رفتند؟"
        },
        {
            "chapter": 38,
            "verse": 22,
            "text": "چون [بدون اطلاع] بر داود وارد شده بودند، از آنان ترسید؛ گفتند: «نترس؛ ما دو نفر شاکی هستیم که یکی بر دیگری ستم کرده است؛ به عدالت در میان ما داوری کن و ستم روا مدار و ما را به راه راست هدایت کن»"
        },
        {
            "chapter": 38,
            "verse": 23,
            "text": "[یکی از آن دو گفت:] «این [مرد،] برادرم است. او نود و نُه میش دارد و من یک میش دارم و [به اصرار] می‌گوید: \"آن [یک میش] را هم به من واگذار\"؛ و در بحث بر من پیروز شده است»"
        },
        {
            "chapter": 38,
            "verse": 24,
            "text": "[داود] گفت: «بی‌تردید، او با خواستنِ میش تو [براى افزودن] به میش‌های خودش، بر تو ستم كرده است؛ و البته بسیاری از شریکان [و همكاران] در حق یكدیگر ستم مى‌كنند، مگر کسانی که ایمان آورده‌اند و کارهای شایسته انجام داده‌اند كه آنها [نیز بسیار] اندکند»؛ و داود [كه بدون توضیح خواستن از طرف دیگر، حكم صادر كرده بود] دریافت كه قطعاً او را امتحان كرده‌ایم؛ بنابر این، از پروردگار خویش آمرزش خواست و سجده‌کنان بر زمین افتاد و [به درگاه الهی] توبه کرد"
        },
        {
            "chapter": 38,
            "verse": 25,
            "text": "آن [اشتباه] را بر او بخشیدیم؛ و به راستی، او نزد ما مقامی والا و [در آخرت] بازگشتی نیکو دارد"
        },
        {
            "chapter": 38,
            "verse": 26,
            "text": "ای داود، ما تو را جانشین [خود] در زمین قرار دادیم؛ پس به حق میان مردم داوری کن و پیرو هوای [نفس] نباش که تو را از راه الله گمراه می‌کند. بی‌تردید، کسانی که از راه الله گمراه می‌شوند، به سزای آنکه روز حساب را فراموش کرده‌اند، عذاب شدیدی [در پیش] دارند"
        },
        {
            "chapter": 38,
            "verse": 27,
            "text": "ما آسمان و زمین و آنچه را که میان آنهاست، بیهوده نیافریده‌ایم. این، گمان کسانی است که کفر ورزیده‌اند. پس وای بر کسانی که کفر ورزیدند از آتش [دوزخ]"
        },
        {
            "chapter": 38,
            "verse": 28,
            "text": "آیا کسانی را که ایمان آورده‌اند و کارهای شایسته انجام داده‌اند مانند مفسدان در زمین به حساب می‌آوریم؟ آیا پرهیزگاران را مانند بدکاران به حساب می‌آوریم؟"
        },
        {
            "chapter": 38,
            "verse": 29,
            "text": "[ای محمد، این قرآن] کتابی است پربرکت که بر تو نازل کردیم تا [مردم] در آیاتش به دقت بیندیشند و خردمندان پند گیرند"
        },
        {
            "chapter": 38,
            "verse": 30,
            "text": "و سلیمان را به داود عطا کردیم؛ نیکو بنده‌ای بود [و] بی‌تردید، بسیار توبه‌کار بود"
        },
        {
            "chapter": 38,
            "verse": 31,
            "text": "[یاد کن از] هنگامی که عصرگاهان، اسب‌های [اصیل و] تیزرو را بر او عرضه کردند [و این اسب‌ها پیوسته تا غروب خورشید بر او عرضه می‌شد]"
        },
        {
            "chapter": 38,
            "verse": 32,
            "text": "[سلیمان سرگرم تماشای اسب‌ها شد و وقت عبادت گذشت؛] گفت: «به راستی که دوست‌داشتن مال [و تماشای اسب‌ها] مرا از یاد پروردگارم غافل کرد تا [آنکه خورشید] در پرده [مغرب] پنهان گشت"
        },
        {
            "chapter": 38,
            "verse": 33,
            "text": "[بار دیگر] آنها را نزدم بازگردانید». آنگاه [به نشانۀ وقف در راهِ الله] به ساق‌ها و گردن‌ها[ی آن اسب‌ها] دست کشید"
        },
        {
            "chapter": 38,
            "verse": 34,
            "text": "و بی‌تردید، سلیمان را آزمودیم و جسد [نوزاد]ى را [كه ـ بدون گفتن ان‌شاءالله- مشتاقانه در انتظار تولدش بود، مُرده] بر تختش افكندیم [تا دریابد که ادارۀ امور، به دست الله است]؛ سپس [توبه کرد و به درگاه الهی] بازگشت"
        },
        {
            "chapter": 38,
            "verse": 35,
            "text": "گفت: «پروردگارا، مرا بیامرز و حكومتى به من ارزانى دار كه پس از من بى‌نظیر باشد [كه] بی‌تردید، تو بسیار بخشاینده‌ای»"
        },
        {
            "chapter": 38,
            "verse": 36,
            "text": "[ما] باد را در خدمتش گماشتیم که هر کجا اراده می‌کرد به فرمانش به آرامى روانه مى‌شد"
        },
        {
            "chapter": 38,
            "verse": 37,
            "text": "و هر بنّا و غواصی از جنیان را [که می‌خواست، به فرمانش درآوردیم]"
        },
        {
            "chapter": 38,
            "verse": 38,
            "text": "و گروه دیگری [از جنیان] را [که همگی] در غل و زنجیر بودند [تحت سلطه‌اش قرار دادیم]"
        },
        {
            "chapter": 38,
            "verse": 39,
            "text": "[به او گفتیم:] «این عطای ماست؛ بی‌شمار [به هر که می‌خواهی] ببخش یا [از هر کس كه می‌خواهى] بازدار»"
        },
        {
            "chapter": 38,
            "verse": 40,
            "text": "و به راستی، او نزد ما مقامی والا و [در آخرت] بازگشتی نیکو دارد"
        },
        {
            "chapter": 38,
            "verse": 41,
            "text": "[ای پیامبر،] از بندۀ ما ـ ایوب ـ یاد کن؛ آنگاه که پروردگارش را ندا داد که: «شیطان مرا به رنج و درد آورده است»"
        },
        {
            "chapter": 38,
            "verse": 42,
            "text": "[به او فرمان دادیم:] «پایت را بر زمین بکوب [تا چشمه‌ای بجوشد]. این، چشمه‌ساری خنک برای شستشو و آشامیدن است»"
        },
        {
            "chapter": 38,
            "verse": 43,
            "text": "و خانواده‌اش و مانند آنها [= نوادگان] را همراه آنان به وی بخشیدیم تا [نشانۀ] رحمتى از جانب ما و اندرزی براى خردمندان باشد"
        },
        {
            "chapter": 38,
            "verse": 44,
            "text": "و [به او فرمان دادیم:] «دسته‌ای گیاه برگیر و [همسرت را] با آن بزن و سوگندت را [که در هنگام خشم یاد کرده بودی] نشکن. به راستی، ما او را شکیبا یافتیم. نیکو بنده‌ای بود [و] بی‌تردید، بسیار توبه‌کار بود"
        },
        {
            "chapter": 38,
            "verse": 45,
            "text": "و [ای پیامبر،] از بندگان ما ابراهیم و اسحاق و یعقوب یاد کن که [در عبادت] توانمند و [در شناخت حق] بابصیرت بودند"
        },
        {
            "chapter": 38,
            "verse": 46,
            "text": "ما آنان را با خصلتی [ممتاز] ویژه ساختیم که [همانا] یاد آخرت بود"
        },
        {
            "chapter": 38,
            "verse": 47,
            "text": "و آنان نزد ما از برگزیدگان و نیکانند"
        },
        {
            "chapter": 38,
            "verse": 48,
            "text": "و از اسماعیل و یَسَع و ذوالکِفل یاد کن [که] همگی از نیکانند"
        },
        {
            "chapter": 38,
            "verse": 49,
            "text": "این [قرآن] پندی است و یقیناً پرهیزگاران [در آخرت] بازگشتی نیکو دارند"
        },
        {
            "chapter": 38,
            "verse": 50,
            "text": "باغ‌هایی جاودان که در‌ها[یش] برای آنان گشوده است"
        },
        {
            "chapter": 38,
            "verse": 51,
            "text": "در حالى كه [بر تخت‌ها] تكیه زده‌اند، [از خدمتکارانشان] میوه‌هاى فراوان و نوشیدنی مى‌خواهند"
        },
        {
            "chapter": 38,
            "verse": 52,
            "text": "و زنانی نزدشان است که تنها [به شوهران خود] نظر دارند و [همگی] هم‌سن و سال ‌هستند"
        },
        {
            "chapter": 38,
            "verse": 53,
            "text": "این است آنچه براى روز حساب به شما وعده داده مى‌شد"
        },
        {
            "chapter": 38,
            "verse": 54,
            "text": "این روزی [و لطف] ماست که پایانی ندارد"
        },
        {
            "chapter": 38,
            "verse": 55,
            "text": "این [پاداش پرهیزگاران] است؛ و بی‌تردید، سرکشان بدترین بازگشتگاه را دارند"
        },
        {
            "chapter": 38,
            "verse": 56,
            "text": "[همان] دوزخ که در آن وارد می‌شوند؛ و چه بد قرارگاهی است"
        },
        {
            "chapter": 38,
            "verse": 57,
            "text": "این [مجازات،] آب جوشان و خونابۀ چرک‌آلودی است که باید آن را بچشند"
        },
        {
            "chapter": 38,
            "verse": 58,
            "text": "و از همين گونه، انواع ديگری [عذاب‌ها را خواهند دید]"
        },
        {
            "chapter": 38,
            "verse": 59,
            "text": "[هنگام ورود دوزخیان به آتش، برخی از آنان به دیگران می‌گویند:] «این گروهی است که همراه شما [به آتش] داخل می‌شوند». [آنان پاسخ مى‌دهند:] «خوشامد بر آنان مباد! به راستی که به آتش درمى‌آیند»"
        },
        {
            "chapter": 38,
            "verse": 60,
            "text": "[آنان به رهبران خود] می‌گویند: «بلکه بر شما خوشامد مباد؛ [زیرا] شما بودید که این [عذاب] را پیش پای ما نهادید. پس [دوزخ] چه بد قرارگاهی است!»"
        },
        {
            "chapter": 38,
            "verse": 61,
            "text": "[آنگاه] می‌گویند: «پروردگارا، هر کس این [عذاب] را برای ما فراهم کرده است، عذابش را در آتش چندین برابر بیفزای»"
        },
        {
            "chapter": 38,
            "verse": 62,
            "text": "[دوزخیان متکبر] می‌گویند: «چرا کسانی را که [در دنیا] از اشرار مى‌پنداشتیم، [در دوزخ] نمى‌بینیم؟"
        },
        {
            "chapter": 38,
            "verse": 63,
            "text": "آیا [در دنیا، بى‌جهت] آنان را به تمسخر می‌گرفتیم یا [اینجا هستند و] چشمان [ما] به آنان نمی‌افتد؟»"
        },
        {
            "chapter": 38,
            "verse": 64,
            "text": "بی‌تردید، این ستیز [و مجادله] اهل آتش، راست است [و قطعاً رخ می‌دهد]"
        },
        {
            "chapter": 38,
            "verse": 65,
            "text": "[ای پیامبر، به کافران] بگو: «من فقط بیم‌دهنده‌ام و معبودی [به‌حق] نیست، مگر الله یگانۀ پیروزمند"
        },
        {
            "chapter": 38,
            "verse": 66,
            "text": "پروردگار آسمان‌ها و زمین و آنچه میان آنهاست، [آن ذاتِ] شکست‌ناپذیرِ آمرزنده»"
        },
        {
            "chapter": 38,
            "verse": 67,
            "text": "[به کافران] بگو: «این [قرآن،] خبرى بزرگ است"
        },
        {
            "chapter": 38,
            "verse": 68,
            "text": "[ولی] شما از آن رویگردانید"
        },
        {
            "chapter": 38,
            "verse": 69,
            "text": "[اگر به من وحى نمى‌شد، هرگز] از عالم بالاتر ـ آنگاه كه [فرشتگان در مورد آفرینشِ بشر] جدال مى‌كردندـ اطلاعى نداشتم"
        },
        {
            "chapter": 38,
            "verse": 70,
            "text": "به من وحی نمی‌شود، مگر از آن روى كه من بیم‌دهنده‌اى آشكارم»"
        },
        {
            "chapter": 38,
            "verse": 71,
            "text": "[یاد کن از] هنگامی که پروردگارت به فرشتگان گفت: «من بشری از گِل می‌آفرینم"
        },
        {
            "chapter": 38,
            "verse": 72,
            "text": "آنگاه كه او را سامان دادم و از روح خویش در او دمیدم، [به نشانۀ بزرگداشتِ الله] برایش به سجده بیفتید»"
        },
        {
            "chapter": 38,
            "verse": 73,
            "text": "[چون آدم پدید آمد،] فرشتگان همگی سجده کردند"
        },
        {
            "chapter": 38,
            "verse": 74,
            "text": "مگر ابلیس [که] تکبر نمود و کافر شد"
        },
        {
            "chapter": 38,
            "verse": 75,
            "text": "[الله] فرمود: «اى ابلیس، چه چیز مانع تو شد از اینکه در برابر آنچه به دستان خویش آفریده‌ام سجده كنى؟ آیا تکبر ورزیدی یا برتری‌جویی کردی؟»"
        },
        {
            "chapter": 38,
            "verse": 76,
            "text": "او گفت: «من از او برترم: مرا از آتش آفریده‌ای و او را از گِل»"
        },
        {
            "chapter": 38,
            "verse": 77,
            "text": "[الله] فرمود: «از آن [بهشت برین] بیرون شو [که] بی‌تردید، تو [منفور و] رانده‌شده‌ای"
        },
        {
            "chapter": 38,
            "verse": 78,
            "text": "و لعنت من تا روز جزا [= قیامت] بر تو خواهد بود»"
        },
        {
            "chapter": 38,
            "verse": 79,
            "text": "[ابلیس] گفت: «پروردگارا، پس تا روزی که [بندگانت] برانگیخته می‌شوند، به من مهلت بده»"
        },
        {
            "chapter": 38,
            "verse": 80,
            "text": "[الله] فرمود: «مهلت خواهی داشت،"
        },
        {
            "chapter": 38,
            "verse": 81,
            "text": "تا روز [قیامت،] آن وقت معیّن»"
        },
        {
            "chapter": 38,
            "verse": 82,
            "text": "[ابلیس] گفت: «پس به عزت تو سوگند که قطعاً همۀ آنان را گمراه می‌کنم"
        },
        {
            "chapter": 38,
            "verse": 83,
            "text": "مگر بندگان مخلصت را از میان آنان»"
        },
        {
            "chapter": 38,
            "verse": 84,
            "text": "[الله] فرمود: «[سخنِ من] حق است و حق را مى‌گویم"
        },
        {
            "chapter": 38,
            "verse": 85,
            "text": "و یقیناً جهنم را از تو و از هر یک از آنان که از تو پیروی کند ـ از همه ـ انباشته خواهم ساخت»"
        },
        {
            "chapter": 38,
            "verse": 86,
            "text": "[ای پیامبر، به مشرکان] بگو: «من [در برابر رسالتم] هیچ پاداشی از شما نمی‌خواهم و فریبکار نیستم [و به دروغ ادعای نبوت نمی‌کنم]»"
        },
        {
            "chapter": 38,
            "verse": 87,
            "text": "این [قرآن] جز پندی برای جهانیان [= انسان و جن] نیست"
        },
        {
            "chapter": 38,
            "verse": 88,
            "text": "و قطعاً پس از چندی [که مرگ به سراغتان آمد] از خبرِ [راستیِ] آن آگاه خواهید شد"
        },
        {
            "chapter": 39,
            "verse": 1,
            "text": "نزول این کتاب، از سوی الله شکست‌ناپذیرِ حکیم است"
        },
        {
            "chapter": 39,
            "verse": 2,
            "text": "این کتاب را به‌حق بر تو نازل کردیم؛ پس الله را با خلوص اعتقاد عبادت کن"
        },
        {
            "chapter": 39,
            "verse": 3,
            "text": "آگاه باشید که دین خالص [و خالی از شرک]، از آنِ الله است و افرادى كه غیر الله را [دوست و] كارساز خود انتخاب كرده‌اند [پندارشان این است كه:] «آنها را فقط به این دلیل عبادت می‌کنیم كه ما را به الله نزدیک ‌گردانند [و منزلتمان را بیشتر کنند]. الله در مواردی که با هم اختلاف دارند میان آنان [و موحدانِ راستین] داورى خواهد كرد. بی‌تردید، الله كسى را كه دروغگوی ناسپاس باشد، هدایت نخواهد كرد"
        },
        {
            "chapter": 39,
            "verse": 4,
            "text": "اگر الله مى‌خواست فرزندى برگزیند، از میان آفریدگان خود هرچه مى‌خواست برمى‌گزید. او تعالی [از این نسبت‌ها] منزه است، و اوست الله یگانۀ پیروزمند"
        },
        {
            "chapter": 39,
            "verse": 5,
            "text": "آسمان‌ها و زمین را به‌حق [و با هدف] آفرید. شب را بر روز مى‌گسترانَد و روز را بر شب؛ و خورشید و ماه را در خدمت [شما] گماشت که هر یک تا سرآمدِ معیّنى در حرکت است. آگاه باشید! او شکست‌ناپذیرِ آمرزگار است"
        },
        {
            "chapter": 39,
            "verse": 6,
            "text": "او شما را از یک تن آفرید، آنگاه همسرش را نیز از وی پدید آورد؛ و براى [استفادۀ] شما، هشت نوع از چهارپایان [= نر و مادۀ شتر، گاو، گوسفند و بز] را آفرید. شما را در شكم مادرتان طى مراحل مختلف در نهانگاه‌های سه‌گانه [پردۀ مَشیمه، رحِم و شكم] مى‌آفریند. این است الله، پروردگار شما كه فرمانروایى، خاص اوست. معبودى [به‌حق] جز او نیست؛ پس چگونه [از عبادت الله] به بیراهه می‌روید؟"
        },
        {
            "chapter": 39,
            "verse": 7,
            "text": "اگر ناسپاسی کنید، [بدانید که] الله از شما بی‌نیاز است و هرگز ناسپاسیِ بندگانش را نمی‌پسندد؛ و اگر شکر او را به جای آورید، این کار را برایتان می‌پسندد؛ و هیچ گناهکاری، بارِ گناه دیگری را بر دوش نمی‌کشد؛ بازگشتتان به سوی پروردگارتان است؛ آنگاه او شما را از آنچه انجام می‌دادید، آگاه می‌کند. یقیناً او از رازِ دل‌ها آگاه است"
        },
        {
            "chapter": 39,
            "verse": 8,
            "text": "هر گاه انسان دچار [رنج و] زیانی می‌شود، پروردگارش را [با تضرّع و زاری] می‌خواند و به درگاهش بازمی‌گردد؛ اما هنگامی که نعمتی از جانب خود به وی می‌بخشیم، مشکلی را که قبلاً برایش دعا می‌کرد از یاد می‌بَرد و برای الله [در قدرت،] همتایانی قائل می‌شود تا [دیگران را نیز] از راه او گمراه کند. [ای پیامبر، به چنین کسی] بگو: «چند صباحی با ناسپاسی [از نعمت‌های دنیا] بهره‌مند شو که قطعاً دوزخی خواهی بود»"
        },
        {
            "chapter": 39,
            "verse": 9,
            "text": "آیا [چنین مشرکی بهتر است یا] کسی که در طول شب، در حال سجده و قیام، به عبادت [الله] مشغول است و از [عذاب] آخرت ترسان است و به رحمت پروردگارش امید دارد؟ بگو: «آیا کسانی که [حق بندگی پروردگار را] می‌دانند و کسانی که نمی‌دانند، یکسانند؟ تنها خردمندان پند می‌پذیرند»"
        },
        {
            "chapter": 39,
            "verse": 10,
            "text": "[ای پیامبر،] بگو: «ای بندگان باایمانِ من، از پروردگارتان پروا کنید. افرادى كه نیكویى مى‌كنند، [علاوه بر آخرت، در این دنیا نیز] پاداش نیكو دارند. زمین الله گسترده است [پس اگر براى حفظ عقیدۀ خود دچار مشكل شدید، هجرت كنید]. قطعاً پاداش پایداران، کامل و بى‌دریغ عطا خواهد شد»"
        },
        {
            "chapter": 39,
            "verse": 11,
            "text": "بگو: «من مأمورم با خلوصِ اعتقاد، الله را عبادت کنم،"
        },
        {
            "chapter": 39,
            "verse": 12,
            "text": "و مأمور شده‌ام نخستین كسى [در این امت] باشم كه تسلیم [محض در مقابل پروردگار] است»"
        },
        {
            "chapter": 39,
            "verse": 13,
            "text": "بگو: «اگر در برابر پروردگارم نافرمان باشم، از عذاب روز بزرگ [قیامت] مى‌ترسم»"
        },
        {
            "chapter": 39,
            "verse": 14,
            "text": "[ای پیامبر] بگو: «من الله را با خلوصِ اعتقاد خود عبادت می‌کنم؛"
        },
        {
            "chapter": 39,
            "verse": 15,
            "text": "شما نیز غیر از الله، هر چه را می‌خواهید عبادت کنید». بگو: «زیانكاران [واقعى] كسانى هستند كه [به طمع دنیا] خود و خانواده‌هایشان را در رستاخیز به زیان انداختند. آگاه باشید كه این، همان زیان آشکار است"
        },
        {
            "chapter": 39,
            "verse": 16,
            "text": "بر بالای سر و زیر پایشان طبقاتى از آتش است. این است آنچه الله بندگانش را از آن مى‌ترساند. اى بندگان من، از [نافرمانى] من پروا كنید"
        },
        {
            "chapter": 39,
            "verse": 17,
            "text": "بشارت براى كسانى است كه از عبادت طاغوت [= معبودان غیر الله] اجتناب ورزیدند و [توبه‌کنان] به درگاه الهی بازگشتند؛ پس [ای پیامبر،] [بهشت را] به بندگانم بشارت بده"
        },
        {
            "chapter": 39,
            "verse": 18,
            "text": "[همان] کسانی که سخن[های مختلف] را می‌شنوند و از بهترین آن پیروى مى‌كنند. آنان كسانى هستند كه الله هدایتشان کرده و خردمندند"
        },
        {
            "chapter": 39,
            "verse": 19,
            "text": "آیا كسى را كه فرمان مجازات بر او قطعی شده است [می‌توان هدایت نمود]؟ آیا تو مى‌توانى کسی را كه در آتش است، نجات دهی؟"
        },
        {
            "chapter": 39,
            "verse": 20,
            "text": "اما كسانى كه از [عذاب] پروردگارشان پروا دارند، برای آنان [در بهشت] غرفه‌هایی است که بر فراز آنها غرفه‌های دیگری ساخته شده‌ [و] جویبارها از زیر آنها جاری است. این وعده را الله داده است و الله در وعده خلاف نمی‌کند"
        },
        {
            "chapter": 39,
            "verse": 21,
            "text": "آیا ندیده‌ای كه الله بارانى از آسمان فرستاد و آن را [به صورت] چشمه‌هایى در زمین جاری ساخت؛ آنگاه به وسیلۀ آن، كشتزارى با رنگ‌های گوناگون پدید مى‌آورد؛ سپس پژمرده مى‌گردد و مى‌بینى كه زرد شده است؛ آنگاه آن را خُرد و خاشاک مى‌سازد؟ بی‌تردید، در این [دگرگونی‌ها] پندی براى خردمندان است"
        },
        {
            "chapter": 39,
            "verse": 22,
            "text": "پس آیا كسى كه الله دلش را پذیراى اسلام كرده و از جانب پروردگارش، از نور [هدایت و بصیرت] برخوردار گشته، [همانند سختدلان است]؟ واى بر آنان که در برابرِ ذكر الله سنگدل شده‌اند! آنان در گمراهىِ آشكارند"
        },
        {
            "chapter": 39,
            "verse": 23,
            "text": "الله بهترین سخن را به صورت كتابى نازل كرده كه [برخی از آیاتش‌] همانند یكدیگر و [برخی نیز] مکرر است. كسانى كه از [مجازات] پروردگارشان بیم دارند، [با شنیدن این آیات،] مو بر تنشان راست می‌شود و سپس دل و جانشان با یاد الله آرام می‌گیرد. این هدایتِ الله است كه هر کس را بخواهد، به آن راه می‌نماید؛ و هر کس که الله او را گمراه سازد، هیچ هدایتگری نخواهد داشت"
        },
        {
            "chapter": 39,
            "verse": 24,
            "text": "پس آیا كسی كه در روز قیامت [دستانش بسته است و ناچار‌] با صورتش آن عذاب سخت را دفع مى‌كند، [همچون کسی است که در آسایش بهشت قرار دارد]؟ به ستمکاران [مشرک‌] گفته می‌شود: «[نتیجۀ‌] دستاوردتان را بچشید»"
        },
        {
            "chapter": 39,
            "verse": 25,
            "text": "کسانی که پیش از آنان بودند [نیز آیات الله را] دروغ شمردند و از جایى كه گمان نمى‌كردند، عذاب دامنگیرشان شد"
        },
        {
            "chapter": 39,
            "verse": 26,
            "text": "الله [طعم] رسوایی و خواری را در زندگی دنیا به آنان چشاند؛ و مسلّماً عذاب آخرت بزرگ‌تر [و سخت‌تر] است. اگر مشرکان می‌دانستند [که رفتارشان چه پیامدی دارد، عبرت می‌گرفتند]"
        },
        {
            "chapter": 39,
            "verse": 27,
            "text": "در این قرآن، از هر [گونه] مَثلى براى مردم آورده‌ایم؛ باشد که پند پذیرند"
        },
        {
            "chapter": 39,
            "verse": 28,
            "text": "قرآنى به زبان فصیح عربی و بدون هیچ گونه ابهام و انحراف [نازل كردیم]؛ باشد که [تحت تعلیماتش، از پروردگار یکتا] پروا کنند"
        },
        {
            "chapter": 39,
            "verse": 29,
            "text": "الله [براى مقایسۀ مشرک و موحد،] مردى را مثال می‌زند كه چند شریک دربارۀ [مالکیتِ] او پیوسته با هم اختلاف و مشاجره دارند؛ و در مقابل آن، مردى كه تحت فرمان یک نفر قرار دارد. آیا این دو نفر، [از نظرِ موقعیت] یكسانند؟ ستایش مخصوص الله است؛ ولى بیشتر آنان نمى‌دانند"
        },
        {
            "chapter": 39,
            "verse": 30,
            "text": "[ای پیامبر،] قطعاً تو خواهی مُرد و آنان [نیز] خواهند مُرد"
        },
        {
            "chapter": 39,
            "verse": 31,
            "text": "آنگاه [شما مردم] در روز قیامت، نزد پروردگارتان [دربارۀ مسایل مورد اختلاف،] مجادله خواهید کرد"
        }
    ]
}
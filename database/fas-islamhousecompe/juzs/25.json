{
    "juzs": [
        {
            "chapter": 41,
            "verse": 47,
            "text": "آگاهى از [لحظۀ وقوع] قیامت، تنها به الله مربوط است؛ و خروجِ هر میوه‌اى از شكوفه‌اش و باردارى و وضع حملِ هر ماده‌اى، با آگاهىِ اوست؛ و روزی كه [الله] به مشركان ندا مى‌دهد: «افرادى كه [در قدرت،] شریک من تصور مى‌كردید [و به آنان توسل می‌جستید] كجا هستند؟» آنان می‌گویند: «اکنون در برابر تو اعتراف مى‌كنیم كه هیچ یک از ما [بر درستىِ اعتقاد مشرکانۀ خود] گواه نیست»"
        },
        {
            "chapter": 41,
            "verse": 48,
            "text": "آنچه در گذشته [تكیه‌گاه خود] مى‌خواندند، از نظرشان ناپدید می‌شود و درمى‌یابند كه هیچ راه گریزی [از آتش عذاب الهی] نخواهند داشت"
        },
        {
            "chapter": 41,
            "verse": 49,
            "text": "انسان در تمناى خیر، خستگی‌ناپذیر است، و[لى] اگر بدى به او برسد، مأیوس و دلسرد خواهد شد"
        },
        {
            "chapter": 41,
            "verse": 50,
            "text": "و اگر پس از رنجی كه به انسان مى‌رسد، رحمتى از جانب خویش به او برسانیم، [مغرورانه] مى‌گوید: «این حق من است، و گمان نمى‌كنم قیامت برپا شود، و اگر [هم واقع شود و] به سوى پروردگارم بازگردانده شوم، [ثروت و پاداش‌های] نیکویی نزدش خواهم داشت». مسلّماً کافران را از عملكردشان آگاه خواهیم ساخت و عذابى سخت به آنان می‌چشانیم"
        },
        {
            "chapter": 41,
            "verse": 51,
            "text": "هرگاه نعمتی به انسان می‌بخشیم، [با سرمستى] روى مى‌گرداند [و شکر نعمت را به جای نمی‌آورد] و متکبرانه [از حق] دور می‌شود؛ و هنگامى كه رنجی [همچون فقر و بیماری] به سراغش می‌آید، [به درگاه الهی] دعا و درخواست فراوان دارد"
        },
        {
            "chapter": 41,
            "verse": 52,
            "text": "[ای پیامبر، به کافران] بگو: «به من بگویید اگر [قرآن] از جانب الله باشد و شما به آن کافر شوید، کیست گمراه‌تر از کسی كه [با وجود آشکار بودنِ حق،] در ستیزی بى‌پایان [با آن] قرار دارد؟»"
        },
        {
            "chapter": 41,
            "verse": 53,
            "text": "[در این دنیا و در هنگامۀ قیامت،] نشانه‌هاى [توان و تدبیر] خود را در آفاق [جهان] و در [وجود] خودشان به آنان نشان خواهیم داد تا برایشان روشن شود كه قرآن حق است. آیا كافى نیست كه پروردگارت بر هر چیزی گواه است؟"
        },
        {
            "chapter": 41,
            "verse": 54,
            "text": "آگاه باشید كه آنان در مورد دیدار پروردگارشان [در قیامت] تردید دارند! [و] آگاه باشید كه الله بر همه چیز احاطه دارد"
        },
        {
            "chapter": 42,
            "verse": 1,
            "text": "حم [حا. میم]"
        },
        {
            "chapter": 42,
            "verse": 2,
            "text": "عسق [عین. سین. قاف]"
        },
        {
            "chapter": 42,
            "verse": 3,
            "text": "الله شکست‌ناپذیر حکیم، بر تو و پیامبران پیش از تو چنین وحى مى‌فرستد"
        },
        {
            "chapter": 42,
            "verse": 4,
            "text": "هرچه در آسمان‌ها و زمین است متعلق به اوست؛ و او بلندمرتبه و بزرگ است"
        },
        {
            "chapter": 42,
            "verse": 5,
            "text": "نزدیک است آسمان‌ها [از شکوه و عظمت الهی] از فراز یکدیگر بشكافند، و فرشتگان، پروردگارشان را با ستایش تقدیس مى‌كنند و براى ساكنان زمین [كه توبه كرده‌اند] آمرزش مى‌طلبند. آگاه باشید كه الله آمرزندۀ مهربان است"
        },
        {
            "chapter": 42,
            "verse": 6,
            "text": "[ای پیامبر،] الله خود مراقبِ [رفتارِ] كسانى است كه غیر او را [دوست و] کارسازِ خود برگزیده‌اند و تو كارگزار [و مسئول رفتار] آنان نیستى"
        },
        {
            "chapter": 42,
            "verse": 7,
            "text": "ما قرآن را این گونه به زبان عربی بر تو وحى كردیم تا اهل مکه و ساكنان اطرافش را بیم دهى و در مورد روز محشر ـ که تردیدی در وقوعش نیست ـ به آنان هشدار دهى. [آن روز،] گروهى بهشتى‌اند و گروهى در آتش سوزان"
        },
        {
            "chapter": 42,
            "verse": 8,
            "text": "اگر الله مى‌خواست، همۀ مردم را امتی واحد [که الله را به یگانگی عبادت کنند] قرار مى‌داد؛ ولى [به انسان اختیار داد؛ او تعالی] هر کس را بخواهد، به رحمت خویش درمی‌آورد؛ و مشرکان هیچ کارساز و یاورى نخواهند داشت"
        },
        {
            "chapter": 42,
            "verse": 9,
            "text": "آیا آنان به جای او کسی [دیگر را به عنوان دوست و] کارساز برگزیده‌اند؟ حال آنكه كارساز [جهانیان] الله است و اوست كه مردگان را زنده مى‌كند و بر هر كارى تواناست"
        },
        {
            "chapter": 42,
            "verse": 10,
            "text": "[بگو: «ای مردم،] هر اختلافى بین شماست، داورى‌اش با الله است. این است الله، پروردگار من؛ بر او توکل كرده‌ام و به پیشگاهش بازمی‌آیم»"
        },
        {
            "chapter": 42,
            "verse": 11,
            "text": "او آفرینندۀ آسمان‌ها و زمین است؛ همسرانى از [جنسِ] خود شما برایتان قرار داد و از چهارپایان نیز جفت آفرید؛ به این صورت، تعداد شما را افزایش مى‌دهد. هیچ چیز همانند الله نیست و همو شنوا و بیناست"
        },
        {
            "chapter": 42,
            "verse": 12,
            "text": "کلید‌ [گنجینه‌های] آسمان‌ها و زمین از آنِ اوست؛ [نعمت و] روزی را بر هر کس که بخواهد، گسترده می‌دارد و یا تنگ می‌گرداند. به راستی که او بر هر چیزی داناست"
        },
        {
            "chapter": 42,
            "verse": 13,
            "text": "از دین همان را براى شما مقرر كرد كه به نوح امر كرده بود؛ و نیز آنچه به تو وحى كردیم و آنچه به ابراهیم و موسى و عیسى امر كردیم؛ اینكه: «دین را برپا نگاه دارید و در مورد آن فرقه‌فرقه نشوید [و اختلاف نورزید]». [پذیرشِ] دعوت تو بر مشركان گران آمده است. الله است كه هر كس را بخواهد [توفیقِ عبادت می‌دهد و] به سوى خویش برمى‌گزیند؛ و هر کس را [که توبه کند و به درگاهش] بازآید، به سوى خویش هدایت خواهد كرد"
        },
        {
            "chapter": 42,
            "verse": 14,
            "text": "هنگامی که دلایل محکمِ نبوتِ پیامبر بر کافران عرضه شد، آنان از روی برترى‌خواهى [و حسادتی] كه بینشان بود، راه تفرقه پیمودند؛ و اگر فرمان پروردگارت [در موردِ مهلت و تأخیرِ عذاب] تا زمانى معین، از پیش مقرر نشده بود، [بی‌درنگ] میانشان داورى مى‌شد؛ و اما پس از کافران [و به دلیل انكار و اختلاف آنان] وارثان كتاب [تورات و انجیل نیز] در مورد قرآن، سخت در تردید و بدگمانى‌ هستند"
        },
        {
            "chapter": 42,
            "verse": 15,
            "text": "[ای پیامبر، مردم را] به سوی این [آیین الهی] دعوت کن و چنان كه فرمان یافته‌اى پایداری كن و از هوس‌های آنان پیروى نكن و بگو: «به همۀ کتاب‌هایی كه الله نازل كرده است ایمان دارم و فرمان یافته‌ام كه در برابر شما به عدالت رفتار كنم. الله پروردگار ما و شماست. [نتیجۀ] اعمال ما براى ماست و [نتیجۀ] اعمال شما براى شما؛ هیچ [دشمنی و] جدالی بین ما و شما نیست. الله همۀ ما را [در قیامت] جمع خواهد كرد و بازگشت [همه] به سوی اوست»"
        },
        {
            "chapter": 42,
            "verse": 16,
            "text": "كسانى كه دربارۀ الله [و دین او] پس از آن كه [دعوت او از سوی مردم منصف] پذيرفته شد، به مجادله مى‌پردازند، حجّتشان نزد پروردگارشان [باطل و] بى‌پایه است؛ خشم [الهی] گریبانگیرشان مى‌شود و عذابى سخت [در پیش] دارند"
        },
        {
            "chapter": 42,
            "verse": 17,
            "text": "الله است که قرآن و مقیاس عدالت را به‌حق نازل كرده است؛ و تو چه می‌دانی؟ شاید قیامت نزدیک باشد"
        },
        {
            "chapter": 42,
            "verse": 18,
            "text": "كسانى كه قیامت را باور ندارند، [با تمسخر و] به شتاب آن را مى‌خواهند؛ و كسانى كه [به روزِ جزا] باور دارند و مى‌دانند كه حق است، از آن هراسانند. آگاه باشید! کسانی كه در مورد قیامت، جدل و انكار مى‌كنند، در گمراهىِ بى‌پایانى قرار دارند"
        },
        {
            "chapter": 42,
            "verse": 19,
            "text": "الله نسبت به بندگانش باریک‌بین [و مهربان] است؛ به هر کس بخواهد، روزی می‌بخشد؛ و او توانای شکست‌ناپذیر است"
        },
        {
            "chapter": 42,
            "verse": 20,
            "text": "کسی كه كِشت آخرت را بخواهد، به كِشته‌اش بركت مى‌بخشیم؛ و هر کس [تنها] كِشت دنیا را بخواهد، در اختیار او قرار مى‌دهیم؛ و[لى] در آخرت بهره‌اى نخواهد داشت"
        },
        {
            "chapter": 42,
            "verse": 21,
            "text": "آیا [مشرکان] معبودانى دارند كه بدون اجازۀ الله، [قوانین] دینى برایشان مقرر كرده‌اند؟ اگر حُكمِ قطعى [براى مهلت دادن به گناهکاران] در میان نبود، [بى‌درنگ] میانشان داورى مى‌شد؛ و ستمکاران عذابی دردناک [در پیش] دارند"
        },
        {
            "chapter": 42,
            "verse": 22,
            "text": "[در روز قیامت،] ستمکاران را از دستاوردشان هراسان مى‌بینى و [خواهی دید که كیفر آن کارها] دامنگیرشان است؛ ولى مؤمنان نیكوكار در باغ‌های بهشتند؛ هر چه بخواهند، نزد پروردگارشان دارند؛ فضل [و بخششِ] بزرگ همین است"
        },
        {
            "chapter": 42,
            "verse": 23,
            "text": "این همان [فضیلتی] است كه الله به بندگان مؤمن و نیكوكارش بشارت مى‌دهد. [ای پیامبر،] بگو: «در برابر این رسالت، پاداشى از شما نمى‌خواهم؛ جز [رعایتِ دوستی و] محبتِ خویشاوندى؛ و هر کس [در این راستا] اقدام نیكویى كند، بر پاداشش در آن [مورد] مى‌افزاییم. به راستی كه الله آمرزگارى قدرشناس است"
        },
        {
            "chapter": 42,
            "verse": 24,
            "text": "آیا مشرکان مى‌گویند: «[محمد] به الله دروغ نسبت داده است؟» اگر الله بخواهد، بر دل تو مُهر مى‌نهد؛ و[لى] الله باطل را محو مى‌كند و حق را با سخنان [و تمهیداتِ] خویش به كرسى مى‌نشانَد؛ كه او به راز دل‌ها داناست"
        },
        {
            "chapter": 42,
            "verse": 25,
            "text": "اوست که توبۀ بندگانش را می‌پذیرد و از بدی‌ها درمى‌گذرد و آنچه مى‌كنید مى‌داند"
        },
        {
            "chapter": 42,
            "verse": 26,
            "text": "او [درخواستِ] مؤمنانِ نیكوكار را مى‌پذیرد و از فضلِ خویش بر [پاداش] آنان مى‌افزاید؛ و کافران عذابى سخت [در پیش] دارند"
        },
        {
            "chapter": 42,
            "verse": 27,
            "text": "اگر الله روزىِ [برخى از] بندگانش را گشایش مى‌داد، در زمین ستم و سركشى مى‌كردند؛ ولى به ‌اندازه‌اى كه بخواهد مقرر مى‌دارد؛ زیرا او قطعاً به [حال] بندگانش آگاه و بیناست"
        },
        {
            "chapter": 42,
            "verse": 28,
            "text": "او ذاتی است كه باران را پس از نومیدى [مردم] مى‌فرستد و رحمت خویش را مى‌گسترد؛ و او تعالی كارساز و ستوده است"
        },
        {
            "chapter": 42,
            "verse": 29,
            "text": "از نشانه‌هاى [توان و تدبیر] او، آفرینش آسمان‌ها و زمین و موجودات زنده‌اى است كه در آنها پراكنده كرده است؛ و هر گاه اراده كند، بر جمع‌آورى آنها نیز تواناست"
        },
        {
            "chapter": 42,
            "verse": 30,
            "text": "هر مصیبتی که به شما رسد، به خاطر کارهایی است که انجام داده‌اید؛ و [الله] از بسیاری [از گناهانتان] گذشت می‌کند"
        },
        {
            "chapter": 42,
            "verse": 31,
            "text": "شما هرگز در زمین [و آسمان، الله را] به تنگ نمى‌آورید؛ و در برابر الله هیچ كارساز و یاورى نخواهید داشت"
        },
        {
            "chapter": 42,
            "verse": 32,
            "text": "از نشانه‌های [توان و تدبیرِ] الهی، کشتی‌های کوه‌پیکری است که در دریاها در حرکتند"
        },
        {
            "chapter": 42,
            "verse": 33,
            "text": "اگر الله بخواهد، باد را ساكن مى‌گردانَد تا [کشتی‌ها] بر پهنۀ دریا بى‌حركت بمانند. به راستى در این [امر،] براى هر شكیباى سپاسگزاری، نشانه‌هایى است"
        },
        {
            "chapter": 42,
            "verse": 34,
            "text": "یا [اگر بخواهد، سرنشینانِ] آن کشتی‌ها را به کیفر اعمالشان نابود می‌سازد؛ در حالی که او از بسیاری [از گناهان] ‌گذشت می‌کند"
        },
        {
            "chapter": 42,
            "verse": 35,
            "text": "[تا موجب عبرت باشد] و كسانى كه در مورد آیات ما به مجادله برمى‌خیزند، بدانند كه [اگر عذاب الهی فرارسد،] راه گریزى نخواهند داشت"
        },
        {
            "chapter": 42,
            "verse": 36,
            "text": "[ای مردم،] آنچه به شما داده شده است، نعمت‌های [گذراىِ] زندگى دنیاست؛ و آنچه نزد الله است، براى مؤمنانى كه بر پروردگارشان توکل مى‌كنند، بهتر و پاینده‌تر است"
        },
        {
            "chapter": 42,
            "verse": 37,
            "text": "و [نیز براى] کسانی كه از گناهان بزرگ و بی‌حیایی‌ها اجتناب می‌ورزند و آنگاه كه خشمگین می‌شوند، گذشت مى‌كنند"
        },
        {
            "chapter": 42,
            "verse": 38,
            "text": "و کسانی كه [دعوت] پروردگارشان را پذیرا مى‌شوند و نماز برپا مى‌دارند و كارشان در ميانشان [بر پايه‌] مشورت است و از آنچه روزى‌شان كرده‌ایم، انفاق مى‌كنند"
        },
        {
            "chapter": 42,
            "verse": 39,
            "text": "و کسانی که هر گاه ستمی به آنان برسد، [به دفاع و] انتقام برمی‌خیزند"
        },
        {
            "chapter": 42,
            "verse": 40,
            "text": "و جزای هر بدی، کیفری همانند آن بدی است [نه بیشتر]؛ اما هر کس گذشت کند و کار را به اصلاح [و آشتی] آورَد، پاداشش بر عهدۀ الله است. بی‌گمان، او ستمکاران را دوست ندارد"
        },
        {
            "chapter": 42,
            "verse": 41,
            "text": "البته کسانی كه پس از ستمى كه دیده‌اند، انتقام می‌گیرند، هیچ [بازخواست و] سرزنشی بر آنان نیست"
        },
        {
            "chapter": 42,
            "verse": 42,
            "text": "راه [بازخواست و] سرزنش، تنها بر ستمکارانى گشوده است كه به ناحق در زمین برترى‌جویی مى‌كنند. آنان عذابى دردناک [در پیش] دارند"
        },
        {
            "chapter": 42,
            "verse": 43,
            "text": "اما هر کس شكیبایى و گذشت كند، نشان از قدرت ارادۀ [او] دارد"
        },
        {
            "chapter": 42,
            "verse": 44,
            "text": "هر کس که الله او را گمراه كند، پس از الله هیچ [یاور و] كارسازى نخواهد داشت؛ و [در روز قیامت،] ستمکاران را مى‌بینى كه چون عذاب را مشاهده كنند، مى‌گویند: «آیا راه بازگشتى [به دنیا] هست؟»"
        },
        {
            "chapter": 42,
            "verse": 45,
            "text": "[در آن روز،] ستمگران را مشاهده خواهى كرد كه بر آتش عرضه مى‌شوند؛ و در حالى كه از [شدت] خواری، فروتن شده‌اند، زیرچشمى مى‌نگرند؛ و [در آن حال] مؤمنان مى‌گویند: «زیانكاران [واقعى] كسانى هستند كه [به طمع دنیا] خود و خانواده‌شان را در قیامت به زیان‌انداخته‌اند». آگاه باشید! ستمکاران، گرفتارِ عذابى پایدارند"
        },
        {
            "chapter": 42,
            "verse": 46,
            "text": "و آنان در برابر الله، كارسازى نخواهند داشت كه یارى‌شان كند؛ و هر کس كه الله او را گمراه كند، راهى [براى نجات] نخواهد داشت"
        },
        {
            "chapter": 42,
            "verse": 47,
            "text": "[ای مردم،] پیش از آنكه روزى فرارسد كه بازگشتى از جانب الله ندارد، دعوت پروردگارتان را بپذیرید. در آن روز، نه پناهگاهى خواهید داشت، نه [فرصتی برای] انكار"
        },
        {
            "chapter": 42,
            "verse": 48,
            "text": "[ای پیامبر] اگر [مشرکان از دعوتِ تو] روى می‌گردانند، [توفیق را از خود سلب می‌كنند]. ما تو را نگهبان آنان نفرستادیم و تو وظیفه‌اى جز رساندن [وحی] نداری؛ و چون رحمتى از جانب خود به انسان بچشانیم، به آن سرمست مى‌شود؛ و اگر به سزاى رفتار گذشتۀ خود دچار مصیبتى شود، [به جاى بیدارى، ناسپاسی مى‌کند]. به راستی که انسان بسیار ناسپاس است"
        },
        {
            "chapter": 42,
            "verse": 49,
            "text": "فرمانروایى آسمان‌ها و زمین، از آنِ الله است. او هر چه بخواهد، مى‌آفریند؛ به هر کس که بخواهد، [فرزندِ] دختر مى‌بخشد و به هر کس كه بخواهد، [فرزندِ] پسر"
        },
        {
            "chapter": 42,
            "verse": 50,
            "text": "یا پسر و دختر را ـ هر دو ـ با هم می‌دهد؛ و هر کس را که بخواهد، نازا مى‌گرداند كه او دانای تواناست"
        },
        {
            "chapter": 42,
            "verse": 51,
            "text": "درخورِ هیچ بشرى نیست كه الله با او سخن بگوید؛ مگر با وحى یا از فراسویِ حجابى یا [اینکه الله] فرشته‌اى بفرستد كه به فرمانش هر چه بخواهد، وحى كند. بی‌تردید، او تعالی بلندمرتبۀ حکیم است"
        },
        {
            "chapter": 42,
            "verse": 52,
            "text": "[ای پیامبر] این‌گونه، قرآن را [توسط جبرئیل و] به فرمان خویش بر تو وحى كردیم. [پیش از آن] تو آگاهى نداشتى كه كتاب و ایمان چیست؛ ولى ما آن را نورى ساختیم كه هر یک از بندگان خویش را كه بخواهیم، به آن هدایت كنیم؛ و مسلّماً تو به راهى راست [= اسلام] هدایت مى‌كنى"
        },
        {
            "chapter": 42,
            "verse": 53,
            "text": "راه الله که آنچه در آسمان‌ها و زمین است از آنِ اوست. آگاه باشید! [همۀ] امور به سوی الله بازمی‌گردد"
        },
        {
            "chapter": 43,
            "verse": 1,
            "text": "حم [حا. میم]"
        },
        {
            "chapter": 43,
            "verse": 2,
            "text": "سوگند به کتاب روشنگر"
        },
        {
            "chapter": 43,
            "verse": 3,
            "text": "ما آن را قرآنى به زبان عربی قرار دادیم، باشد که خردورزى كنید"
        },
        {
            "chapter": 43,
            "verse": 4,
            "text": "این كتاب، كه بلندمرتبه و حكمت‌آموز است، در لوح محفوظ نزد ما ثبت شده است [و دستخوش تغییر نخواهد شد]"
        },
        {
            "chapter": 43,
            "verse": 5,
            "text": "آیا به صِرف اینكه شما [مشرکان،] گروهی اسرافکارید [و پیام الهی را انكار مى‌كنید، نزول] قرآن را از شما بازداریم؟"
        },
        {
            "chapter": 43,
            "verse": 6,
            "text": "چه بسیار پیامبرانى كه در میان پیشینیان فرستادیم"
        },
        {
            "chapter": 43,
            "verse": 7,
            "text": "و[لی] هر پیامبری به سوی آنان می‌آمد، مسخره‌اش می‌کردند"
        },
        {
            "chapter": 43,
            "verse": 8,
            "text": "ما افرادی نیرومند‌تر از مشرکان مکه را هلاک کرده‌ایم؛ و داستان [عبرت‌انگیز] پیشینیان گذشت"
        },
        {
            "chapter": 43,
            "verse": 9,
            "text": "[ای پیامبر] اگر از مشرکان بپرسی: «آسمان‌ها و زمین را چه کسی آفریده است؟»، قطعاً می‌گویند: «[الله] شکست‌ناپذیر دانا»"
        },
        {
            "chapter": 43,
            "verse": 10,
            "text": "همان [پروردگاری] كه زمین را محل آسایش شما قرار داد و راه‌هایی در آن برایتان پدید آورد تا راه یابید"
        },
        {
            "chapter": 43,
            "verse": 11,
            "text": "و همان ذاتی كه باران را از آسمان به مقدار معینى فرستاد؛ آنگاه سرزمین خزان‌زده و خشک را به وسیلۀ آن حیات بخشیدیم؛ شما نیز همین گونه [از گورها] بیرون آورده مى‌شوید"
        },
        {
            "chapter": 43,
            "verse": 12,
            "text": "پروردگاری كه تمام مخلوقات را آفرید و از کشتی‌ها و چهارپایان، وسیلۀ سوارى برایتان پدید آورد؛"
        },
        {
            "chapter": 43,
            "verse": 13,
            "text": "تا بر پشت آنها قرار گیرید و آنگاه كه بر آنها قرار گرفتید، نعمت پروردگارتان را یاد كنید و بگویید: «پاک و منزه است ذاتی كه این [وسیله] را در خدمت ما گماشت و[گرنه] ما خود توان این کار را نداشتیم؛"
        },
        {
            "chapter": 43,
            "verse": 14,
            "text": "و ما به پیشگاهِ پروردگار‌مان بازمی‌گردیم»"
        },
        {
            "chapter": 43,
            "verse": 15,
            "text": "مشرکان از میان بندگان الله، سهمى [از فرزند] برایش قرار دادند. به راستى كه انسان آشكارا ناسپاس است"
        },
        {
            "chapter": 43,
            "verse": 16,
            "text": "آیا [می‌پندارید] الله از میان آفریدگانش، دختران را انتخاب كرده و پسران را به شما اختصاص داده است؟"
        },
        {
            "chapter": 43,
            "verse": 17,
            "text": "اما هر گاه به یكى از آنان، همان چیزی را بشارت دهند که براى [الله] رحمان قائل هستند [= تولد دختر]، در حالى كه خشم خود را فرومى‌خورد، چهره‌اش [از اندوه] تیره مى‌گردد"
        },
        {
            "chapter": 43,
            "verse": 18,
            "text": "آیا کسی را که در زیور [و راحتی] پرورش می‌یابد و در [هنگام] جدال [قادر به] تبیین مقصودش نیست [به الله نسبت می‌دهید؟]"
        },
        {
            "chapter": 43,
            "verse": 19,
            "text": "[مشرکان]، فرشتگان را كه بندگانِ [الله] رحمانند، مؤنث پنداشتند. آیا به هنگام آفرینش آنان حضور داشتند؟ سخنانشان ثبت می‌گردد و [در روز قیامت،] بازخواست خواهند شد"
        },
        {
            "chapter": 43,
            "verse": 20,
            "text": "[آنان برای توجیهِ شرکِ خود] می‌گویند: «اگر [الله] رحمان می‌خواست، ما فرشتگان را عبادت نمی‌کردیم». آنان در مورد این [سخن] بى‌اطلاعند [و] جز سخن دروغ نمى‌گویند"
        },
        {
            "chapter": 43,
            "verse": 21,
            "text": "آیا پیش از قرآن كتابى به آنان داده‌ایم كه به آن استدلال كنند؟"
        },
        {
            "chapter": 43,
            "verse": 22,
            "text": "بلکه می‌گویند: «نیاکانمان نیز همین آیین را داشتند و ما [نیز] راه آنان را دنبال می‌کنیم»"
        },
        {
            "chapter": 43,
            "verse": 23,
            "text": "پیش از تو نیز هر [پیامبرِ] هشداردهنده‌ای را به هر شهری فرستادیم، ثروتمندانِ سرکشِ آن شهر می‌گفتند: «نیاکانمان نیز همین آیین را داشتند و ما [نیز] راه آنان را دنبال می‌کنیم»"
        },
        {
            "chapter": 43,
            "verse": 24,
            "text": "[پیامبر‌شان] می‌گفت: «اگر آیینى هدایت‌بخش‌تر از آنچه نیاکانتان داشتند آورده باشم [باز هم از آنان پیروی می‌کنید]؟» آنان [در پاسخ] می‌گفتند: «[آری،] پیامى را كه مأمور [ابلاغ] آن شده‌اید، انكار مى‌كنیم»"
        },
        {
            "chapter": 43,
            "verse": 25,
            "text": "ما نیز از آنان انتقام گرفتیم؛ پس بنگر که سرانجامِ تكذیب‌كنندگان چگونه بود"
        },
        {
            "chapter": 43,
            "verse": 26,
            "text": "[یاد کن] هنگامی را ‌که ابراهیم به پدر و قومش گفت: «از آنچه شما عبادت می‌کنید، بیزارم؛"
        },
        {
            "chapter": 43,
            "verse": 27,
            "text": "مگر از ذاتی كه مرا آفریده است كه او هدایتم خواهد كرد»"
        },
        {
            "chapter": 43,
            "verse": 28,
            "text": "ابراهیم، یكتاپرستى را در میانِ نسل‌های پس از خود، سخنى ماندگار قرار داد؛ باشد که [به پیشگاه الهی] بازگردند"
        },
        {
            "chapter": 43,
            "verse": 29,
            "text": "بلکه اینان [که در مکه آلوده به شرک هستند] و پدرانشان را [از نعمت‌های دنیا] برخوردار كردم تا آنكه حق [= قرآن] و پیامبری روشنگر به سراغشان آمد؛"
        },
        {
            "chapter": 43,
            "verse": 30,
            "text": "و آنگاه كه حق [= قرآن] به سویشان آمد، گفتند: «این جادوست و آن را انكار مى‌كنیم»؛"
        },
        {
            "chapter": 43,
            "verse": 31,
            "text": "و گفتند: «چرا این قرآن بر مردى بزرگ از دو شهرِ [مکه و طائف] نازل نشده است؟»"
        },
        {
            "chapter": 43,
            "verse": 32,
            "text": "آیا آنان رحمت پروردگارت را تقسیم مى‌كنند؟ ماییم كه روزی [و معیشت] آنان را در زندگى دنیا میانشان تقسیم كرده‌ایم و آنان را نسبت به هم، به درجاتى برتری بخشیده‌ایم تا از خدماتِ [متقابلِ] یكدیگر استفاده كنند؛ و رحمت پروردگارت از اموالى كه جمع مى‌كنند بهتر است"
        },
        {
            "chapter": 43,
            "verse": 33,
            "text": "اگر [نگرانى از آن] نبود كه همۀ مردم [در دنیاطلبى و انكار الله] یك گروه ‌شوند، سقف خانۀ كسانى را كه به الله رحمان ایمان ندارند، از نقره قرار مى‌دادیم و نیز پله‌هایى [از نقره در آن می‌نهادیم] كه بتوانند از [طبقاتِ] آن [خانه] بالا روند؛"
        },
        {
            "chapter": 43,
            "verse": 34,
            "text": "و برای خانه‌هایشان در‌هایی [از طلا] می‌گذاشتیم و تخت‌هایی [قرار می‌دادیم] که بر آن تکیه زنند؛"
        },
        {
            "chapter": 43,
            "verse": 35,
            "text": "و تجمل [و زینت‌های] فراوان [برایشان فراهم می‌کردیم] و تمام اینها بهرۀ [ناچیز] زندگی دنیاست؛ و آخرت نزد پروردگارت برای پرهیزگاران است"
        },
        {
            "chapter": 43,
            "verse": 36,
            "text": "هر کس از یاد [الله] رحمان دل بگرداند، شیطانى بر او مى‌گماریم تا [یار و] همنشینش باشد [و همواره او را فریب دهد]"
        },
        {
            "chapter": 43,
            "verse": 37,
            "text": "شیاطین، این گروه را از راه [الله] بازمی‌دارند؛ و[لی] آنان گمان می‌کنند که هدایت‌یافته‌اند"
        },
        {
            "chapter": 43,
            "verse": 38,
            "text": "تا آنگاه كه [در قیامت] نزد ما بیاید، [به شیطانِ همنشینش] می‌گوید: ای كاش میان من و تو، فاصله‌اى به دورى شرق و غرب بود! چه همنشین بدی بودى!»"
        },
        {
            "chapter": 43,
            "verse": 39,
            "text": "[الله می‌فرماید:] «امروز [پشیمانى] سودى به حالتان نخواهد داشت؛ زیرا ستم كرده‌اید و همگی در عذاب شریكید»"
        },
        {
            "chapter": 43,
            "verse": 40,
            "text": "[ای پیامبر،] آیا می‌توانی [پیام خود را] به گوش ناشنوایان برسانى یا نابینایان و گمراهانِ آشكار را [به راه راست] هدایت كنى؟"
        },
        {
            "chapter": 43,
            "verse": 41,
            "text": "پس اگر تو را [پیش از عذاب آنان از دنیا] ببریم، [در هر حال،] از آنان انتقام خواهیم گرفت"
        },
        {
            "chapter": 43,
            "verse": 42,
            "text": "یا عذابى را كه به آنان وعده داده‌ایم، [در دوران زندگی‌ات] به تو نشان خواهیم داد؛ زیرا ما بر آنان اقتدار [کامل] داریم"
        },
        {
            "chapter": 43,
            "verse": 43,
            "text": "به آنچه بر تو وحی می‌شود تمسّک بجوی که بی‌گمان، بر راه راست قرار داری"
        },
        {
            "chapter": 43,
            "verse": 44,
            "text": "تردیدی نیست که قرآن برای تو و قومت مایۀ اندرز [و سربلندی] است و [روز قیامت، دربارۀ ایمان و عمل به آن] بازخواست خواهید شد"
        },
        {
            "chapter": 43,
            "verse": 45,
            "text": "از پیامبرانی که پیش از تو فرستادیم بپرس که آیا غیر از [الله] رحمان، معبودانی برای عبادت قرار داده‌ایم [مسلّماً چنین نیست]"
        },
        {
            "chapter": 43,
            "verse": 46,
            "text": "ما موسى را با معجزات خویش به سوى فرعون و سران قومش فرستادیم و به آنان گفت: «من فرستادۀ پروردگار جهانیانم»؛"
        },
        {
            "chapter": 43,
            "verse": 47,
            "text": "و هنگامی که آیات [و معجزات] ما را به آنان ارائه كرد، همگی به آنها خندیدند"
        },
        {
            "chapter": 43,
            "verse": 48,
            "text": "هر معجزه‌اى به آنان ارائه دادیم، یكى از دیگرى بزرگ‌تر بود و [چون همه را تكذیب كردند،] آنان را به عذاب گرفتار كردیم؛ باشد که [از کفر] بازگردند"
        },
        {
            "chapter": 43,
            "verse": 49,
            "text": "[پس هنگامی که گوشه‌ای از عذاب الهی را چشیدند،] گفتند: «اى جادوگر! از پروردگارت ـ بنا به عهدى كه با تو دارد ـ بخواه [تا عذاب را از ما دور كند] كه ما [دیگر] راه‌یافته‌ایم»"
        },
        {
            "chapter": 43,
            "verse": 50,
            "text": "اما هنگامی که عذاب را از آنان برداشتیم، پیمان شكستند [و بر کفر اصرار ورزیدند]"
        },
        {
            "chapter": 43,
            "verse": 51,
            "text": "فرعون در میان قوم خود ندا سر داد و گفت: «اى قوم من، آیا فرمانروایىِ مصر در اختیار من نیست و این نهرها از دامنۀ قصرِ من جریان ندارد؟ آیا [قدرت و عظمتم را] نمى‌بینید؟"
        },
        {
            "chapter": 43,
            "verse": 52,
            "text": "من از این مردِ بى‌مقدار که [حتی] نمى‌تواند به روشنى سخن بگوید، شایسته‌ترم"
        },
        {
            "chapter": 43,
            "verse": 53,
            "text": "چرا [به نشانۀ سروَرى،] دستبند‌هاى زرین [از آسمان] بر او افكنده نشده است [تا ثابت شود که پیامبر است]؟ یا چرا فرشتگان همراه او نیامده‌اند؟»"
        },
        {
            "chapter": 43,
            "verse": 54,
            "text": "او [= فرعون] قوم خود را به [بی‌خردی و] سبُكسَرى كشاند و همگی مُطیع او شدند. حقا که آنان [نسبت به اوامر الهی] نافرمان بودند"
        },
        {
            "chapter": 43,
            "verse": 55,
            "text": "پس چون ما را به خشم آوردند، از آنان انتقام گرفتیم و همگی را [در دریا] غرق کردیم"
        },
        {
            "chapter": 43,
            "verse": 56,
            "text": "آنگاه آنان را در شمارِ پیشگامان [کفر و نافرمانی] و عبرتی [برای آیندگان] قرار دادیم"
        },
        {
            "chapter": 43,
            "verse": 57,
            "text": "و هنگامی که [داستانِ تولد] پسر مریم مطرح شد، قومِ تو [که گمان ‌کردند می‌توانند مانند نصاری چند معبود داشته باشند] به ناگاه، شادی و هیاهو به راه‌ انداختند"
        },
        {
            "chapter": 43,
            "verse": 58,
            "text": "و گفتند: «معبودان ما بهترند یا او [= عیسی]؟» آنان این سخن را تنها براى جدال با تو عنوان كردند؛ به راستی که گروهى ستیزه‌جو هستند"
        },
        {
            "chapter": 43,
            "verse": 59,
            "text": "عیسى فقط بنده‌اى است كه نعمت [رسالت] بر او ارزانى داشتیم و او را نمونه‌ای [از قدرت الهی] براى بنی‌اسرائیل قرار دادیم"
        },
        {
            "chapter": 43,
            "verse": 60,
            "text": "اگر مى‌خواستیم، [همۀ شما انسان‌ها را نابود می‌کردیم و] به جای شما، فرشتگانى پدید مى‌آوردیم كه در زمین جانشین [شما] شوند"
        },
        {
            "chapter": 43,
            "verse": 61,
            "text": "قطعاً [نزول] او [= عیسی] نشانه [نزدیکی وقوع] قیامت است؛ پس هرگز در مورد قیامت شک نكنید و پیرو من باشید كه راه راست [به سوی بهشت،] همین است"
        },
        {
            "chapter": 43,
            "verse": 62,
            "text": "[آگاه باشید تا] شیطان شما را [از راه الله] بازندارد؛ چرا كه او دشمن آشكار شماست"
        },
        {
            "chapter": 43,
            "verse": 63,
            "text": "و چون عیسى [معجزات و] نشانه‌هاى روشن به آنان ارائه كرد، گفت: «من حکمت برایتان آورده‌ام تا [به آن راه یابید] و برخى از موارد اختلافتان را روشن كنم؛ پس از الله پروا کنید و مطیع [دستورهای] من باشید"
        },
        {
            "chapter": 43,
            "verse": 64,
            "text": "الله پروردگار من و شماست؛ پس او را عبادت کنید که راهِ راست همین است»"
        },
        {
            "chapter": 43,
            "verse": 65,
            "text": "آنگاه گروه‌های [مختلف] بنی‌اسرائیل میان خود [دربارۀ عیسی] دچار اختلاف شدند؛ پس وای بر ستمکاران از عذاب روز دردناک"
        },
        {
            "chapter": 43,
            "verse": 66,
            "text": "آیا جز این انتظار دارند كه قیامت ـ در حالی که غافلند ـ ناگهان بر آنان فرا رسد؟"
        },
        {
            "chapter": 43,
            "verse": 67,
            "text": "دوستان [دنیایى،] در آن روز، دشمن یكدیگرند؛ مگر پرهیزگاران"
        },
        {
            "chapter": 43,
            "verse": 68,
            "text": "[الله به آنان می‌فرماید:] «ای بندگانِ [پرهیزكارِ] من، امروز ترس و ‌اندوهى نخواهید داشت"
        },
        {
            "chapter": 43,
            "verse": 69,
            "text": "همان بندگانى كه به آیات ما ایمان آوردند و تسلیم [فرمانِ ما] بودند"
        },
        {
            "chapter": 43,
            "verse": 70,
            "text": "شما و دیگر مؤمنانی که همچون شما هستند، به بهشت درآیید تا [از نعمت‌های جاودانش بهره‌مند گردید و] شادمان شوید"
        },
        {
            "chapter": 43,
            "verse": 71,
            "text": "ظرف‌ها و جام‌های زرین را پیرامونشان مى‌گردانند؛ و هر چه دل‌ها بخواهد و دیده‌ها از آن لذت بَرَد، در آنجا موجود است؛ و شما در بهشت جاودانه‌اید"
        },
        {
            "chapter": 43,
            "verse": 72,
            "text": "این همان بهشتى است كه در برابر اعمالتان به شما داده‌اند"
        },
        {
            "chapter": 43,
            "verse": 73,
            "text": "میوه‌هاى فراوانی آنجا در اختیار دارید كه از آنها مى‌خورید"
        },
        {
            "chapter": 43,
            "verse": 74,
            "text": "بی‌تردید، مجرمان در عذاب دوزخ جاودانند"
        },
        {
            "chapter": 43,
            "verse": 75,
            "text": "[در حالى كه عذاب] از آنان كاسته نمی‌شود و در یأس و نومیدی فرورفته‌اند"
        },
        {
            "chapter": 43,
            "verse": 76,
            "text": "ما به آنان ستم نكردیم؛ بلکه آنها خود به خویشتن ستم می‌کردند"
        },
        {
            "chapter": 43,
            "verse": 77,
            "text": "[دوزخیان، نگهبان آتش را صدا می‌زنند و] فریاد برمی‌آرند: «اى مالک [كاش] پروردگارت كار ما را یكسره كند [و ما را بمیراند]». او می‌گوید: «نه، شما [در این عذاب] ماندگارید»"
        },
        {
            "chapter": 43,
            "verse": 78,
            "text": "به راستی ما حق را برای شما آوردیم؛ ولی بیشتر شما از آن کراهت داشتید"
        },
        {
            "chapter": 43,
            "verse": 79,
            "text": "بلکه آنان عزمِ [خود را برای توطئه علیه تو] جزم كردند؛ ما نیز ارادۀ محکمی [بر ناکام گذاشتنِ آنان] داریم"
        },
        {
            "chapter": 43,
            "verse": 80,
            "text": "آیا مى‌پندارند كه ما سخنان سِرّى و نجوایشان را نمى‌شنویم؟ آرى، فرشتگان ما در كنارشان [هستند و همه چیز را] ثبت مى‌كنند"
        },
        {
            "chapter": 43,
            "verse": 81,
            "text": "[ای پیامبر، به مشرکان] بگو: «اگر [به فرض محال، الله] رحمان فرزندى داشت، من نخستین عبادت‌کننده [او] بودم»"
        },
        {
            "chapter": 43,
            "verse": 82,
            "text": "[معبود یگانه‌ای كه] پروردگار آسمان‌ها و زمین و عرش است، از توصیفِ [جاهلانه] آنان منزه است"
        },
        {
            "chapter": 43,
            "verse": 83,
            "text": "پس [ای پیامبر،] آنان را [به حال خود] بگذار تا یاوه‌گویی کنند و به بازى سرگرم باشند تا سرانجام، با روز موعود [= قیامت] مواجه شوند [و سزای اعمالشان را ببینند]"
        },
        {
            "chapter": 43,
            "verse": 84,
            "text": "او تعالی است که در آسمان و زمین معبود است؛ و او حکیم داناست"
        },
        {
            "chapter": 43,
            "verse": 85,
            "text": "پربرکت و بزرگوار است ذاتی که فرمانروایی آسمان‌ها و زمین و آنچه میان آنهاست، از آنِ اوست؛ و آگاهى از [لحظۀ برپایىِ] رستاخیز تنها در اختیار اوست و [همگی] به پیشگاه او بازگردانده مى‌شوید"
        },
        {
            "chapter": 43,
            "verse": 86,
            "text": "كسانی كه [مشركان] به جاى الله [به نیایش] مى‌خوانند، قادر به شفاعت نیستند؛ مگر افرادى كه به [کلمۀ توحید و] حق گواهى مى‌دهند"
        },
        {
            "chapter": 43,
            "verse": 87,
            "text": "و اگر از مشرکان بپرسی چه کسی آنان را آفریده است، مسلّماً می‌گویند: «الله»؛ پس چگونه [از عبادت الله] بازگردانیده می‌شوند"
        },
        {
            "chapter": 43,
            "verse": 88,
            "text": "[شکایت و] سخن پیامبر [این بود:] «پروردگارا، اینان قومی هستند که ایمان نمی‌آورند»"
        },
        {
            "chapter": 43,
            "verse": 89,
            "text": "[ای پیامبر،] از [آزار و اذیت] آنان درگذر و [برای رهایی از شرّشان] بگو: «سلام بر شما»؛ به زودى خواهند دانست [که عذابشان چگونه است]"
        },
        {
            "chapter": 44,
            "verse": 1,
            "text": "حم [حا. میم]"
        },
        {
            "chapter": 44,
            "verse": 2,
            "text": "و سوگند به کتاب روشنگر"
        },
        {
            "chapter": 44,
            "verse": 3,
            "text": "[که] ما قرآن را در شب مبارک [و فرخندۀ قدر] نازل کردیم [زیرا] که ما [همواره] هشداردهنده بوده‌ایم"
        },
        {
            "chapter": 44,
            "verse": 4,
            "text": "در آن [شب،] هر امر مهمى فیصله مى‌یابد [و تدبیر می‌شود]"
        },
        {
            "chapter": 44,
            "verse": 5,
            "text": "[این‌] كارى است [كه‌] از جانب ما [صورت مى‌گیرد] بى‌گمان، ما فرستنده[ی پیامبران] بوده‌ایم"
        },
        {
            "chapter": 44,
            "verse": 6,
            "text": "به عنوان رحمتى از پروردگارت. بی‌تردید، او شنوای داناست"
        },
        {
            "chapter": 44,
            "verse": 7,
            "text": "پروردگار آسمان‌ها و زمین و آنچه میان آنهاست. اگر [به این حقیقت] یقین دارید [به الله و پیامبرش ایمان بیاورید]"
        },
        {
            "chapter": 44,
            "verse": 8,
            "text": "هیچ معبودی [به‌حق] جز او نیست؛ زندگی می‌بخشد و می‌میراند؛ پروردگار شما و نیاکان شماست؛"
        },
        {
            "chapter": 44,
            "verse": 9,
            "text": "ولى مشرکان تردید دارند و سرگرم [لذت‌های دنیا] و بازى هستند"
        },
        {
            "chapter": 44,
            "verse": 10,
            "text": "پس [ای پیامبر] منتظر روزی باش که آسمان، دودی آشکار [پدید] آورد"
        },
        {
            "chapter": 44,
            "verse": 11,
            "text": "که [تمام] مردم را فرامی‌گیرد. این عذابی دردناک است"
        },
        {
            "chapter": 44,
            "verse": 12,
            "text": "[آنگاه کافران می‌گویند:] «پروردگارا، [این] عذاب را از ما برطرف کن که ایمان آورده‌ایم»"
        },
        {
            "chapter": 44,
            "verse": 13,
            "text": "چگونه [و از کجا] پند می‌پذیرند در حالی که [پیشتر،] پیامبر روشنگر به سویشان آمده بود؟"
        },
        {
            "chapter": 44,
            "verse": 14,
            "text": "اما از او روی گرداندند و گفتند: «[او] آموزش‌یافته‌ای دیوانه است»"
        },
        {
            "chapter": 44,
            "verse": 15,
            "text": "[براى آزمایش شما] زمانى ‌اندک عذاب را برمى‌داریم؛ و[لى] شما [به کفرِ خویش] بازمى‌گردید"
        },
        {
            "chapter": 44,
            "verse": 16,
            "text": "روزی که سخت بر آنان می‌تازیم. [آری،] ما [از کافران به خاطر کفر و تکذیبشان،] انتقام‌ می‌گیریم"
        },
        {
            "chapter": 44,
            "verse": 17,
            "text": "پیش از آنان نیز قوم فرعون را آزمودیم و پیامبری بزرگوار به سویشان آمد"
        },
        {
            "chapter": 44,
            "verse": 18,
            "text": "[که به آنان گفت:] «بندگان الله [= بنی‌اسرائیل‌] را به من بسپارید که من پیامبری امین برایتان هستم"
        },
        {
            "chapter": 44,
            "verse": 19,
            "text": "و [نیز] بر الله برتری مجویید که من دلیل روشنی برایتان آورده‌ام؛"
        },
        {
            "chapter": 44,
            "verse": 20,
            "text": "و از اینکه سنگسارم کنید به پروردگار خود و پروردگار شما پناه می‌برم"
        },
        {
            "chapter": 44,
            "verse": 21,
            "text": "اگر به من ایمان نمی‌آورید، از من کناره بگیرید [و رهایم کنید]»"
        },
        {
            "chapter": 44,
            "verse": 22,
            "text": "آنگاه به درگاه پروردگارش دعا کرد که: «[بار الها،] اینان گروهی تبهکارند»"
        },
        {
            "chapter": 44,
            "verse": 23,
            "text": "[به موسی وحی کردیم که:] «بندگانم را شبانه [از مصر] بیرون ببر؛ زیرا [سپاه فرعون] شما را تعقیب خواهند کرد؛"
        },
        {
            "chapter": 44,
            "verse": 24,
            "text": "و دریا را آرام پشت سر بگذار كه آنان سپاهى هستند كه غرق خواهند شد"
        },
        {
            "chapter": 44,
            "verse": 25,
            "text": "چه بسیار باغ‌ها و چشمه‌سارها كه رها كردند [و رفتند]،"
        },
        {
            "chapter": 44,
            "verse": 26,
            "text": "و کشتزارها و قصر‌های نیکو [و زیبا]،"
        },
        {
            "chapter": 44,
            "verse": 27,
            "text": "و نعمتی که در آن شادمان [و بهر‌ه‌مند] بودند"
        },
        {
            "chapter": 44,
            "verse": 28,
            "text": "[سرنوشتشان] این گونه [بود] و [تمامى] آن نعمت‌ها را به گروهى دیگر واگذاشتیم"
        },
        {
            "chapter": 44,
            "verse": 29,
            "text": "آسمان و زمین قطرۀ اشکی بر [نابودى] آنان نریخت و مهلتى [برای توبه] نیز نیافتند"
        },
        {
            "chapter": 44,
            "verse": 30,
            "text": "بی‌تردید، بنی‌اسرائیل را از عذاب خفت‌بار نجات دادیم؛"
        },
        {
            "chapter": 44,
            "verse": 31,
            "text": "از فرعون که [رهبر] سرکشی در زمرۀ اسرافکاران بود"
        },
        {
            "chapter": 44,
            "verse": 32,
            "text": "ما با دانشِ خود بنی‌اسرائیل را بر مردم زمانه برترى دادیم،"
        },
        {
            "chapter": 44,
            "verse": 33,
            "text": "و نشانه‌هایى [از قدرت خویش] در اختیارشان گذاشتیم كه آزمایشى روشن در آن بود"
        },
        {
            "chapter": 44,
            "verse": 34,
            "text": "این [کافران] مى‌گویند"
        },
        {
            "chapter": 44,
            "verse": 35,
            "text": "«جز مرگِ نخستینِ ما، هیچ [زندگیِ دیگری] نیست و هرگز برانگیخته نخواهیم شد؛"
        },
        {
            "chapter": 44,
            "verse": 36,
            "text": "و اگر راست می‌گویید، نیاکانمان را [زنده کنید و] بیاورید»"
        },
        {
            "chapter": 44,
            "verse": 37,
            "text": "آیا اینان بهترند یا قوم [نیرومندِ] «تُبَّع» و پیشینیان آنها كه چون بزهكار بودند آنان را نابود كردیم؟"
        },
        {
            "chapter": 44,
            "verse": 38,
            "text": "ما آسمان‌ها و زمین و آنچه را که میان آنهاست به بازی نیافریده‌ایم؛"
        },
        {
            "chapter": 44,
            "verse": 39,
            "text": "آنها را به‌حق [و با هدف] آفریده‌ایم؛ ولى بیشتر آنان نمى‌دانند"
        },
        {
            "chapter": 44,
            "verse": 40,
            "text": "بی‌تردید، روزِ داوری [= قیامت] وعده‌گاه همۀ آنان است"
        },
        {
            "chapter": 44,
            "verse": 41,
            "text": "روزى كه هیچ دوستى براى دوست خود سودمند نیست و [از هیچ سو] یارى نمی‌شوند؛"
        },
        {
            "chapter": 44,
            "verse": 42,
            "text": "مگر كسى كه الله [بر او] رحم كند كه او تعالی شکست‌ناپذیرِ مهربان است"
        },
        {
            "chapter": 44,
            "verse": 43,
            "text": "بی‌گمان، درخت زَقّوم،"
        },
        {
            "chapter": 44,
            "verse": 44,
            "text": "غذای گناهکاران است"
        },
        {
            "chapter": 44,
            "verse": 45,
            "text": "[میوه‌اش، به سبب گرمای زیاد،] همچون مسِ گداخته در شکم‌ها می‌جوشد؛"
        },
        {
            "chapter": 44,
            "verse": 46,
            "text": "مانند جوششِ آب داغ"
        },
        {
            "chapter": 44,
            "verse": 47,
            "text": "[خطاب مى‌رسد:] «آن [ستمکار] را بگیرید و به میان دوزخ درافكنید؛"
        },
        {
            "chapter": 44,
            "verse": 48,
            "text": "آنگاه از عذاب آب داغ بر سرش فروریزید»"
        },
        {
            "chapter": 44,
            "verse": 49,
            "text": "[در آن حال، به او گفته می‌شود:] «بچش که تو [در میان قوم خود] عزتمند و بزرگواری"
        },
        {
            "chapter": 44,
            "verse": 50,
            "text": "این همان [سرنوشت دردناکی] است که در موردش تردید داشتید»"
        },
        {
            "chapter": 44,
            "verse": 51,
            "text": "یقیناً پرهیزگاران در جایگاه امنی هستند؛"
        },
        {
            "chapter": 44,
            "verse": 52,
            "text": "در [میان] باغ‌ها و [کنار] چشمه‌سار‌های بهشت"
        },
        {
            "chapter": 44,
            "verse": 53,
            "text": "لباس‌هایی از دیبای نازک و دیبای ضخیم می‌پوشند، در حالى كه رویاروى یكدیگر [به صحبت] نشسته‌اند"
        },
        {
            "chapter": 44,
            "verse": 54,
            "text": "چنین است [وضع آنان]؛ و [نیز] حور العین را به همسری آنان درمی‌آوریم"
        },
        {
            "chapter": 44,
            "verse": 55,
            "text": "در آنجا هر میوه‌اى كه اراده کنند، بى دغدغه در اختیارشان است"
        },
        {
            "chapter": 44,
            "verse": 56,
            "text": "در بهشت طعم مرگ را نخواهند چشید؛ جز همان مرگ نخستین [در دنیا]؛ و [پروردگار مهربان] آنان را از مجازات دوزخ محفوظ می‌دارد"
        },
        {
            "chapter": 44,
            "verse": 57,
            "text": "[این] بخششی است از [جانب] پروردگارت؛ و این همان کامیابی بزرگ است"
        },
        {
            "chapter": 44,
            "verse": 58,
            "text": "[ای پیامبر،] ما قرآن را به زبان تو روان [و آسان] ساختیم؛ باشد که [مشرکان] پند گیرند"
        },
        {
            "chapter": 44,
            "verse": 59,
            "text": "پس در انتظار [وعده‌های الهی] باش که بی‌گمان، آنان [نیز] منتظر [شکست و مرگ تو] هستند"
        },
        {
            "chapter": 45,
            "verse": 1,
            "text": "حم [حا. میم]"
        },
        {
            "chapter": 45,
            "verse": 2,
            "text": "نزول [این] کتاب از جانب الله شکست‌ناپذیرِ حکیم است"
        },
        {
            "chapter": 45,
            "verse": 3,
            "text": "به راستى كه در آسمان‌ها و زمین، نشانه‌هایى [از قدرت الهى] براى مؤمنان [پدیدار] است"
        },
        {
            "chapter": 45,
            "verse": 4,
            "text": "و [نیز] در آفرینش خودتان و موجودات زنده‌اى كه [در زمین] پراكنده مى‌سازد، نشانه‌هایى [از توان و تدبیر الله] برای اهل یقین [آشکار] است"
        },
        {
            "chapter": 45,
            "verse": 5,
            "text": "و در گردش پیاپى شب و روز و رِزقى كه الله [به صورت باران] از آسمان مى‌فرستد و با آن، زمین را پس از خزان و خشكى‌اش زنده می‌سازد؛ و [نیز] در گردش بادها، نشانه‌هایى [از قدرت پروردگار،] برای خردورزان است"
        },
        {
            "chapter": 45,
            "verse": 6,
            "text": "[ای پیامبر،] اینها آیات و [نشانه‌های] الهی است كه به‌حق بر تو مى‌خوانیم. [به راستی، مشرکان] پس از [سخن] الله و آیاتش، كدام سخن را باور مى‌كنند؟"
        },
        {
            "chapter": 45,
            "verse": 7,
            "text": "وای بر هر دروغگوی گنهکاری"
        },
        {
            "chapter": 45,
            "verse": 8,
            "text": "[آن کافری] كه آیات الهی را كه بر او خوانده مى‌شود، مى‌شنود؛ ولى متكبرانه بر مخالفت اصرار دارد؛ گویى آنها را نشنیده است؛ پس او را به عذابى دردناک بشارت بده"
        },
        {
            "chapter": 45,
            "verse": 9,
            "text": "[همان کسی که] چون بر گوشه‌اى از آیات ما واقف شود، آن را به سُخره مى‌گیرد. آنان عذابى خفت‌بار [در پیش] دارند"
        },
        {
            "chapter": 45,
            "verse": 10,
            "text": "پیش رویشان دوزخ است؛ و دستاوردشان و [یاوران و] كارسازانى كه به جاى الله برگزیده‌اند، هیچ سودی به حالشان نخواهند داشت؛ و عذابى سهمگین [در پیش] دارند"
        },
        {
            "chapter": 45,
            "verse": 11,
            "text": "این [قرآن، موجبِ] هدایت است؛ و كسانى كه آیات پروردگار‌شان را انكار می‌كنند، عذابی از سخت‌ترین عذاب‌های دردناک [دوزخ را در پیش] دارند"
        },
        {
            "chapter": 45,
            "verse": 12,
            "text": "الله همان ذاتی است كه دریاها را در خدمت شما گماشت تا کشتی‌ها به فرمانش در آن حرکت کنند و [شما بتوانید] از فضل او [روزى] بجویید؛ باشد که شکر به جای آورید"
        },
        {
            "chapter": 45,
            "verse": 13,
            "text": "آنچه را در آسمان‌ها و زمین است، از [رحمت] خویش در خدمت شما گماشت؛ كه در این [امر،] نشانه‌هایی [از لطف و قدرت الهی] برای اندیشمندان است"
        },
        {
            "chapter": 45,
            "verse": 14,
            "text": "[ای پیامبر] به مؤمنان بگو: «از كسانى كه به روزهاى الله [= روزهای پیروزی بر کفر و گرفتن انتقام از مشرکان] امیدى ندارند، درگذرند تا [الله در زمان مشخص، هر] گروهى را در برابر آنچه که انجام داده‌اند سزا دهد»"
        },
        {
            "chapter": 45,
            "verse": 15,
            "text": "هر کس کار شایسته‌ای انجام دهد، به سود خود و هر کس کار بدى كند، به زیان خود كرده است؛ آنگاه [براى محاسبه و جزا] به پیشگاه پروردگارتان بازگردانده مى‌شوید"
        },
        {
            "chapter": 45,
            "verse": 16,
            "text": "به بنی‌اسرائیل، کتاب [تورات و انجیل] و [علمِ] داوری [بین مردم] و نبوت بخشیدیم و از نعمت‌های پاكیزه، روزی‌شان دادیم و آنان را [به موهبت توحید] بر مردم زمانه برترى بخشیدیم؛"
        },
        {
            "chapter": 45,
            "verse": 17,
            "text": "و در امر [بازشناسی حق از باطل]، آیات روشنى در اختیارشان قرار دادیم؛ پس اختلاف نکردند مگر بعد از اینکه علم [و آگاهی] برایشان حاصل شد [و حجت بر آنان اقامه گشت، آنگاه] به سبب برتری‌جویی [و حسادتی] كه بینشان بود، اختلاف ورزیدند؛ قطعاً، پروردگارت روز قیامت دربارۀ آنچه [در دنیا] راجع به آن اختلاف می‌ورزیدند میان آنان داورى خواهد كرد"
        },
        {
            "chapter": 45,
            "verse": 18,
            "text": "آنگاه تو را بر روشی [روشن و كامل] از امر [دین] قرار دادیم؛ پس پیرو همان راه باش و از هوس‌های نادانان پیروى نكن"
        },
        {
            "chapter": 45,
            "verse": 19,
            "text": "آنان در برابر [عذاب] الله هیچ نفعی براى تو ندارند؛ ستمکاران [یاور و] كارساز یكدیگرند؛ و الله كارسازِ پرهیزگاران است"
        },
        {
            "chapter": 45,
            "verse": 20,
            "text": "این [قرآن] مایۀ بصیرت مردم است و هدایت و رحمتی برای اهل یقین است"
        },
        {
            "chapter": 45,
            "verse": 21,
            "text": "آیا كسانى كه مرتكب کارهای ناشایست شدند، پنداشته‌اند كه آنان را مانند کسانی قرار می‌دهیم که ایمان آورده و کارهای نیک انجام داده‌اند، به گونه‌اى كه زندگى و مرگشان [با آنان] یكسان باشد؟ چه بد داوری می‌کنند"
        },
        {
            "chapter": 45,
            "verse": 22,
            "text": "الله آسمان‌ها و زمین را [هدفمند و] به‌حق آفرید تا [همه آزمایش شوند] و جزاى دستاوردهاى همه [بندگان] داده شود؛ بدون آنكه ظلمی به آنان شود"
        },
        {
            "chapter": 45,
            "verse": 23,
            "text": "آیا آن كسی را دیده‌ای كه آگاهانه هواى نفسش را به جاى معبود خود نشانده [و تسلیم آن شده] است؟ الله نیز او را گمراه ساخت و بر گوش و دلش مُهر [غفلت] نهاد و بر دیده‌اش پرده‌اى كشید؛ [اگر الله هدایتش نکند،] پس از الله چه كسى هدایتش خواهد كرد؟ آیا پند نمى‌گیرید؟"
        },
        {
            "chapter": 45,
            "verse": 24,
            "text": "[مشرکان] می‌گویند: «جز زندگى دنیاى ما هیچ [خبرى] نیست؛ زندگى مى‌كنیم و مى‌میریم؛ و این گردشِ روزگار است كه ما را به كامِ مرگ مى‌برد». آنان در مورد این [امر،] ناآگاه هستند و فقط از حدس و گمان پیروی می‌کنند"
        },
        {
            "chapter": 45,
            "verse": 25,
            "text": "و چون آیات روشنگر ما [در مورد قیامت] بر آنان خوانده می‌شود، دلیل [انكار]شان فقط این است كه مى‌گویند: «اگر راست مى‌گویید، نیاکانمان را [زنده کنید و] بازگردانید»"
        },
        {
            "chapter": 45,
            "verse": 26,
            "text": "[ای پیامبر، به آنان] بگو: «الله است كه شما را حیات مى‌بخشد و مرگ مى‌دهد؛ آنگاه شما را در روز قیامت ـ که هیچ تردیدی در [وقوع] آن نیست ـ جمع مى‌كند؛ ولى بیشتر مردم [این حقیقت را] نمى‌دانند»"
        },
        {
            "chapter": 45,
            "verse": 27,
            "text": "فرمانروایی آسمان‌ها و زمین از آنِ الله است و روزی که قیامت برپا شود، اهل باطل زیانکار خواهند بود"
        },
        {
            "chapter": 45,
            "verse": 28,
            "text": "[در آن روز] هر گروهى را [از وحشت حساب و جزا، خوار و] به‌زانودرآمده مى‌بینى؛ همه را براى [گرفتن] نامۀ اعمالشان فرامی‌خوانند [و به آنان خطاب می‌شود:] «امروز شما در برابر آنچه كرده‌اید، جزا مى‌بینید"
        },
        {
            "chapter": 45,
            "verse": 29,
            "text": "این نامۀ [اعمالِ شما نزد] ماست كه به‌حق بر شما گواهى مى‌دهد. ما [تمام] اعمالی را که انجام می‌دادید [دقیقاً] ثبت مى‌كردیم"
        },
        {
            "chapter": 45,
            "verse": 30,
            "text": "مؤمنان نیكوكار را پروردگارشان مشمول رحمت خویش قرار خواهد داد. این همان كامیابى آشكار است»"
        },
        {
            "chapter": 45,
            "verse": 31,
            "text": "ولى [به] کافران [خطاب می‌شود:] «مگر نه این بود كه در برابر آیات من كه بر شما عرضه مى‌شد، گردنكشى مى‌كردید و گروهى بزهكار بودید؟"
        },
        {
            "chapter": 45,
            "verse": 32,
            "text": "و چون گفته می‌شد: \"وعدۀ الله حق است و [در وقوع] قیامت هیچ تردیدی نیست\"، می‌گفتید: \"نمی‌دانیم قیامت چیست؛ [آن را] توهّمی بیش نمی‌دانیم و به یقین نرسیده‌ایم\"»"
        },
        {
            "chapter": 45,
            "verse": 33,
            "text": "رفتار زشتشان بر آنان آشكار مى‌شود و عذابى كه آن را مسخره مى‌كردند، دامنگیرشان خواهد شد"
        },
        {
            "chapter": 45,
            "verse": 34,
            "text": "[به آنان] گفته می‌شود: «امروز شما را [در عذاب دوزخ] رها می‌کنیم؛ چنان كه شما [نیز در دنیا نسبت] به دیدار امروز بی‌اعتنا بودید؛ و جایگاهتان آتش است و هیچ یاورى نخواهید داشت"
        },
        {
            "chapter": 45,
            "verse": 35,
            "text": "این [گرفتارى] از آن روست كه آیات الهی را مسخره می‌کردید و زندگى دنیا فریبتان داده بود». امروز [کافران را] از آتش بیرون نخواهند آورد و از آنان خواسته نمی‌شود که [با توبه و طاعت، پروردگارشان را از خود] خشنود سازند"
        },
        {
            "chapter": 45,
            "verse": 36,
            "text": "ستایش مخصوص الله است؛ پروردگار آسمان‌ها و زمین و تمامیِ جهانیان"
        },
        {
            "chapter": 45,
            "verse": 37,
            "text": "بزرگی در آسمان‌ها و زمین از آنِ اوست؛ و او تعالی شکست‌ناپذیرِ حکیم است"
        }
    ]
}
{
    "manzils": [
        {
            "chapter": 26,
            "verse": 1,
            "text": "طسم [= طا. سین. میم]"
        },
        {
            "chapter": 26,
            "verse": 2,
            "text": "این آیاتِ کتابِ روشنگر است"
        },
        {
            "chapter": 26,
            "verse": 3,
            "text": "گویی می‌خواهی از [اندوهِ] اینکه [مشرکان] ایمان نمی‌آورند، خود را هلاک کنی"
        },
        {
            "chapter": 26,
            "verse": 4,
            "text": "اگر بخواهیم، از آسمان نشانه‌اى بر آنان نازل مى‌كنیم كه در برابرش با فروتنى سر فرود آورند"
        },
        {
            "chapter": 26,
            "verse": 5,
            "text": "و هیچ پند تازه‌ای از سوی [الله] رحمان برایشان نمی‌آید، مگر اینکه از آن رویگردانند"
        },
        {
            "chapter": 26,
            "verse": 6,
            "text": "به راستی آنان [دعوت پیامبران و عذاب قیامت را] تکذیب کردند؛ به زودی اخبار آنچه مسخره می‌کردند به آنان خواهد رسید"
        },
        {
            "chapter": 26,
            "verse": 7,
            "text": "آیا به زمین نمى‌نگرند كه چه بسیار از هر گونه [گیاه] زیبا [و سودمندى] در آن رویانده‌ایم؟"
        },
        {
            "chapter": 26,
            "verse": 8,
            "text": "بی‌تردید، در این [آفرینش،] نشانه‌ای [از قدرت الله بر معاد] است؛ و[لی] بیشتر آنان ایمان نمی‌آورند"
        },
        {
            "chapter": 26,
            "verse": 9,
            "text": "و بی‌تردید، پروردگارت شکست‌ناپذیرِ مهربان است"
        },
        {
            "chapter": 26,
            "verse": 10,
            "text": "و [یاد کن از] هنگامی که پروردگارت موسی را ندا داد که: «به سوی قوم ستمکار برو"
        },
        {
            "chapter": 26,
            "verse": 11,
            "text": "ـ قوم فرعون ـ [و به آنان بگو] آیا [از کفر و سرکشی] نمی‌پرهیزند؟»"
        },
        {
            "chapter": 26,
            "verse": 12,
            "text": "[موسی] گفت: «پروردگارا، به‌راستی می‌ترسم که مرا تکذیب کنند،"
        },
        {
            "chapter": 26,
            "verse": 13,
            "text": "و دلم [از تکذیب و کفرشان] تنگ می‌گردد و زبانم [به قدر کافی گویا و] روان نیست؛ پس [جبرئیل را] به سوی هارون بفرست [تا مرا یاری کند]"
        },
        {
            "chapter": 26,
            "verse": 14,
            "text": "و آنان [به گمان خویش، قصاصِ] گناهی بر [گردن] من دارند؛ می‌ترسم که مرا بکشند»"
        },
        {
            "chapter": 26,
            "verse": 15,
            "text": "[الله] فرمود: «هرگز! [چنین نیست که بتوانند تو را به قتل برسانند. پس تو و هارون] با آیات [و معجزات] ما بروید. یقیناً [با یاری و تایید] با شماییم و [گفتگویتان را] مى‌شنویم"
        },
        {
            "chapter": 26,
            "verse": 16,
            "text": "پس نزد فرعون بروید و بگویید: \"ما فرستادۀ پروردگار جهانیان هستیم؛"
        },
        {
            "chapter": 26,
            "verse": 17,
            "text": "که بنی‌اسرائیل را همراه ما بفرست\"»"
        },
        {
            "chapter": 26,
            "verse": 18,
            "text": "[فرعون] گفت: «آیا تو را در كودكى میان خویش پرورش ندادیم و سال‌هایی از عمرت را بین ما نبودی؟"
        },
        {
            "chapter": 26,
            "verse": 19,
            "text": "و كار خود را ـ چنان که خواستی‌ـ كردى [و برای یاری مردی از قومت آن مرد قِبطی را کشتی]؛ و تو [نسبت به نعمت‌های من] ناسپاسی»"
        },
        {
            "chapter": 26,
            "verse": 20,
            "text": "[موسی] گفت: «من آن [کار] را زمانی انجام دادم که از بی‌خبران بودم [نمى‌دانستم مشتى سبب قتل می‌گردد]"
        },
        {
            "chapter": 26,
            "verse": 21,
            "text": "آنگاه چون از شما ترسیدم، فرار کردم. آنگاه پروردگارم به من دانش بخشید و مرا از پیامبران قرار داد"
        },
        {
            "chapter": 26,
            "verse": 22,
            "text": "و این [چه] نعمتی است که تو بر من منت می‌گذاری که بنی‌اسرائیل را بردۀ خود ساخته‌ای؟»"
        },
        {
            "chapter": 26,
            "verse": 23,
            "text": "فرعون گفت: «پروردگار جهانیان کیست؟»"
        },
        {
            "chapter": 26,
            "verse": 24,
            "text": "[موسی] گفت: «پروردگار آسمان‌ها و زمین و آنچه میان آنهاست. اگر اهل یقین هستید [تنها او را عبادت کنید]»"
        },
        {
            "chapter": 26,
            "verse": 25,
            "text": "[فرعون] به کسانی که در اطرافش بودند [با تمسخر] گفت: «آیا می‌شنوید [چه می‌گوید]؟»"
        },
        {
            "chapter": 26,
            "verse": 26,
            "text": "[موسی] گفت: «[الله] پروردگار شما و پروردگارِ نیاکان شماست»"
        },
        {
            "chapter": 26,
            "verse": 27,
            "text": "[فرعون] گفت: «این پیامبرتان که به سوی شما فرستاده شده، یقیناً دیوانه است»"
        },
        {
            "chapter": 26,
            "verse": 28,
            "text": "[موسی] گفت: «اگر بیندیشید، [خواهید دانست که او] پروردگار مشرق و مغرب و همۀ چیزهایی است که میان آن دو قرار دارد»"
        },
        {
            "chapter": 26,
            "verse": 29,
            "text": "[فرعون پس از ناتوانی از استدلال با موسی] گفت: «اگر معبودی جز من برگزینی، قطعاً تو را زندانی می‌کنم»"
        },
        {
            "chapter": 26,
            "verse": 30,
            "text": "[موسی] گفت: «حتی اگر نشانۀ آشکاری [در مورد رسالتم] برایت آورده باشم؟»"
        },
        {
            "chapter": 26,
            "verse": 31,
            "text": "[فرعون] گفت: «اگر راست می‌گویی، آن را بیاور»"
        },
        {
            "chapter": 26,
            "verse": 32,
            "text": "آنگاه [موسی] عصایش را افکند که ناگهان [به] اژد‌هایی آشکار [تبدیل] شد"
        },
        {
            "chapter": 26,
            "verse": 33,
            "text": "و دستش را [از گریبان] بیرون آورد و ناگاه در نظرِ بینندگان سپید [و روشن] بود"
        },
        {
            "chapter": 26,
            "verse": 34,
            "text": "[فرعون] به بزرگان پیرامونش گفت: «حقا که این [مرد،] جادوگری داناست"
        },
        {
            "chapter": 26,
            "verse": 35,
            "text": "[او] می‌خواهد شما را با جادویش از سرزمینتان بیرون کند؛ نظرتان چیست؟»"
        },
        {
            "chapter": 26,
            "verse": 36,
            "text": "آنان گفتند: «[تصمیم دربارۀ مجازاتِ] او و برادرش را به تأخیر انداز و مأمورانِ جمع‌آوری را به [همۀ] شهر‌ها بفرست"
        },
        {
            "chapter": 26,
            "verse": 37,
            "text": "تا هر جادوگر ماهر [و] دانایی را نزدت بیاورند»"
        },
        {
            "chapter": 26,
            "verse": 38,
            "text": "[چنین کردند، و سر‌انجام] جادوگران برای وعده‌گاهِ روز معیّن گرد آورده شدند"
        },
        {
            "chapter": 26,
            "verse": 39,
            "text": "و به مردم گفته شد: «آیا شما [نیز] جمع می‌شوید تا [ببینیم برنده کیست]؟"
        },
        {
            "chapter": 26,
            "verse": 40,
            "text": "امید که اگر جادوگران پیروز شدند، [همگی] از آنان پیروی کنیم»"
        },
        {
            "chapter": 26,
            "verse": 41,
            "text": "وقتی جادوگران آمدند، به فرعون گفتند: «اگر ما پیروز شویم، آیا پاداشی خواهیم داشت؟»"
        },
        {
            "chapter": 26,
            "verse": 42,
            "text": "او گفت: «آری؛ در آن صورت، قطعاً از نزدیکانم خواهید بود»"
        },
        {
            "chapter": 26,
            "verse": 43,
            "text": "موسی به آنان گفت: «هر چه [می‌خواهید] بیفکنید، [اکنون] بیفکنید»"
        },
        {
            "chapter": 26,
            "verse": 44,
            "text": "آنان ریسمان‌ها و عصا‌هایشان را افکندند و گفتند: «به عزت فرعون سوگند که ما حتماً پیروزیم»"
        },
        {
            "chapter": 26,
            "verse": 45,
            "text": "سپس موسی عصایش را افکند؛ ناگهان [به اژدهایی تبدیل شد و] آنچه را به دروغ ساخته بودند بلعید"
        },
        {
            "chapter": 26,
            "verse": 46,
            "text": "آنگاه جادوگران به سجده درافتادند"
        },
        {
            "chapter": 26,
            "verse": 47,
            "text": "[و] گفتند: «ما به پروردگار جهانیان ایمان آوردیم؛"
        },
        {
            "chapter": 26,
            "verse": 48,
            "text": "پروردگار موسی و هارون»"
        },
        {
            "chapter": 26,
            "verse": 49,
            "text": "[فرعون] گفت: «آیا پیش از آنکه به شما اجازه دهم به او ایمان آوردید؟ بی‌تردید، او همان بزرگِ شماست که به شما جادو آموخته است. به زودی خواهید دانست [که مجازاتتان چیست]. یقیناً دست‌ها و پاهایتان را برعكس [یكدیگر از چپ و راست] قطع مى‌كنم و همگی‌تان را به دار مى‌آویزم»"
        },
        {
            "chapter": 26,
            "verse": 50,
            "text": "آنان گفتند: «[در این شکنجه و عذاب] هیچ زیانی نیست. بی‌تردید، ما به سوی پروردگارمان بازمی‌گردیم"
        },
        {
            "chapter": 26,
            "verse": 51,
            "text": "امیدواریم که پروردگارمان گناهان ما را ببخشد که ما نخستین كسانى هستیم كه [از این قوم، به پروردگارِ موسی] ایمان آورده‌ایم»"
        },
        {
            "chapter": 26,
            "verse": 52,
            "text": "و به موسی وحی کردیم که: «بندگانم را شبانه [از مصر] بیرون ببر؛ [زیرا سپاه فرعون] قطعاً در پیِ شما خواهد آمد»"
        },
        {
            "chapter": 26,
            "verse": 53,
            "text": "فرعون [چون از ماجرا آگاه گردید] مأمورانِ جمع‌آوری [نیرو] را به شهرها فرستاد"
        },
        {
            "chapter": 26,
            "verse": 54,
            "text": "[و اعلام کرد:] اینها [= بنی‌اسرائیل] عده‌ای ناچیزند"
        },
        {
            "chapter": 26,
            "verse": 55,
            "text": "و جداً ما را به خشم آورده‌اند"
        },
        {
            "chapter": 26,
            "verse": 56,
            "text": "و ما همگی کاملاً [هوشیار و] آمادۀ پیکاریم»"
        },
        {
            "chapter": 26,
            "verse": 57,
            "text": "[سرانجام] آنان را از باغ‌ها و چشمه‌ها[ی سرزمین مصر] بیرون آوردیم"
        },
        {
            "chapter": 26,
            "verse": 58,
            "text": "و از گنج‌ها و خانه‌های مجلّل [دور ساختیم]"
        },
        {
            "chapter": 26,
            "verse": 59,
            "text": "اینچنین [کردیم] و بنی‌اسرائیل را وارث آن [ثروت و داراییِ] نمودیم"
        },
        {
            "chapter": 26,
            "verse": 60,
            "text": "[سپاه فرعون] هنگام طلوع آفتاب به تعقیب آنان پرداختند"
        },
        {
            "chapter": 26,
            "verse": 61,
            "text": "و چون دو گروه یکدیگر را دیدند، یاران موسی گفتند: «قطعاً [در چنگال فرعونیان] گرفتاریم»"
        },
        {
            "chapter": 26,
            "verse": 62,
            "text": "[موسی] گفت: «هرگز! بی‌تردید، پروردگارم با من است و مرا [به راه نجات] هدایت خواهد کرد»"
        },
        {
            "chapter": 26,
            "verse": 63,
            "text": "به موسی وحی کردیم: «عصایت را به دریا بزن»؛ [هنگامی که عصایش را زد، نیل] شکافته شد و هر بخشی [از آن،] همچون کوهی بزرگ گشت"
        },
        {
            "chapter": 26,
            "verse": 64,
            "text": "و آن گروه دیگر [= فرعون و سپاهش] را به آنجا كشاندیم"
        },
        {
            "chapter": 26,
            "verse": 65,
            "text": "و موسی و همۀ کسانی را که همراهش بودند نجات دادیم"
        },
        {
            "chapter": 26,
            "verse": 66,
            "text": "و دیگران را غرق نمودیم"
        },
        {
            "chapter": 26,
            "verse": 67,
            "text": "قطعاً در این [ماجرا] نشانه‌ای [برای عبرت گرفتن] است؛ و[لی] بیشتر آنان مؤمن نبودند"
        },
        {
            "chapter": 26,
            "verse": 68,
            "text": "و بی‌تردید، پرورگارت همان شکست‌ناپذیرِ مهربان است"
        },
        {
            "chapter": 26,
            "verse": 69,
            "text": "[ای پیامبر،] داستان ابراهیم را بر آنان بازگو"
        },
        {
            "chapter": 26,
            "verse": 70,
            "text": "هنگامى كه به پدر و قومش گفت: «چه چیز را عبادت می‌کنید؟»"
        },
        {
            "chapter": 26,
            "verse": 71,
            "text": "آنان گفتند: «بُت‌هایی را عبادت می‌کنیم و پیوسته سر بر آستانشان داریم»"
        },
        {
            "chapter": 26,
            "verse": 72,
            "text": "[ابراهیم] گفت: «آیا وقتی آنها را می‌خوانید، [صدای] شما را می‌شنوند؟"
        },
        {
            "chapter": 26,
            "verse": 73,
            "text": "یا به شما سود و زیان می‌رسانند؟»"
        },
        {
            "chapter": 26,
            "verse": 74,
            "text": "آنان گفتند: «[نه،] ولی پدرانمان را یافتیم که چنین می‌کردند [و از آن‌ها تقلید می‌کنیم]»"
        },
        {
            "chapter": 26,
            "verse": 75,
            "text": "[ابراهیم] گفت: «آیا دیدید [و دانستید] چیزهایی را که همواره عبادت می‌کردید"
        },
        {
            "chapter": 26,
            "verse": 76,
            "text": "ـ [هم] شما و [هم] پدرانتان‌ـ"
        },
        {
            "chapter": 26,
            "verse": 77,
            "text": "یقیناً [همۀ] آنها [= معبودان باطل] دشمنِ [عقیدۀ توحیدیِ] من هستند؟ مگر پروردگار جهانیان"
        },
        {
            "chapter": 26,
            "verse": 78,
            "text": "آن [معبودی] ‌که مرا آفریده و هدایتم می‌کند"
        },
        {
            "chapter": 26,
            "verse": 79,
            "text": "و همان ذاتی ‌که به من غذا می‌دهد و سیرابم می‌سازد"
        },
        {
            "chapter": 26,
            "verse": 80,
            "text": "و هنگامی که بیمار می‌شوم، اوست که شفایم می‌دهد"
        },
        {
            "chapter": 26,
            "verse": 81,
            "text": "و ذاتی ‌که مرا می‌میرانَد و [دوباره] زنده‌ام می‌کند"
        },
        {
            "chapter": 26,
            "verse": 82,
            "text": "و ذاتی ‌که امیدوارم روز جزا گناهانم را ببخشد"
        },
        {
            "chapter": 26,
            "verse": 83,
            "text": "پروردگارا، به من دانشی [در دین] ببخش و مرا به شایستگان ملحق کن"
        },
        {
            "chapter": 26,
            "verse": 84,
            "text": "و در آیندگان آوازه‌ای نیک برایم قرار بده"
        },
        {
            "chapter": 26,
            "verse": 85,
            "text": "و مرا از وارثان بهشتِ پرنعمت بگردان"
        },
        {
            "chapter": 26,
            "verse": 86,
            "text": "و پدرم را بیامرز [که] بی‌تردید در زمرۀ گمراهان بود"
        },
        {
            "chapter": 26,
            "verse": 87,
            "text": "و روزی ‌که [مردم] برانگیخته می‌شوند، مرا رسوا [و شرمنده] نساز"
        },
        {
            "chapter": 26,
            "verse": 88,
            "text": "همان روزی ‌که مال و فرزندان سودی نمی‌بخشد؛"
        },
        {
            "chapter": 26,
            "verse": 89,
            "text": "مگر کسی‌که قلبی پاک [و خالی از شرک و نفاق و کینه و ریا] به پیشگاه الله بیاورد»"
        },
        {
            "chapter": 26,
            "verse": 90,
            "text": "و [آن روز،] بهشت برای پرهیزگاران نزدیک می‌گردد"
        },
        {
            "chapter": 26,
            "verse": 91,
            "text": "و دوزخ برای گمراهان آشکار می‌شود"
        },
        {
            "chapter": 26,
            "verse": 92,
            "text": "و به آنان گفته می‌شود: «[اکنون] کجا هستندآنچه عبادت می‌کردید"
        },
        {
            "chapter": 26,
            "verse": 93,
            "text": "به جای الله؟ آیا [آنها در برابر عذاب الهی] شما را یاری می‌کنند یا [حتی خود] را یاری می‌دهند؟»"
        },
        {
            "chapter": 26,
            "verse": 94,
            "text": "پس، آنها [= معبودان باطل] همراه گمراهان در آن [آتش مهیب] افکنده می‌شوند"
        },
        {
            "chapter": 26,
            "verse": 95,
            "text": "و [همراه] تمام لشکریان ابلیس"
        },
        {
            "chapter": 26,
            "verse": 96,
            "text": "در آنجا [مشرکان] در حال ستیز [با معبودان باطل] می‌گویند"
        },
        {
            "chapter": 26,
            "verse": 97,
            "text": "«به الله سوگند که ما در گمراهی آشکاری بودیم"
        },
        {
            "chapter": 26,
            "verse": 98,
            "text": "آنگاه که شما را با پروردگار جهانیان برابر می‌دانستیم"
        },
        {
            "chapter": 26,
            "verse": 99,
            "text": "و ما را کسی جز مجرمان گمراه نکرد"
        },
        {
            "chapter": 26,
            "verse": 100,
            "text": "[اکنون] نه هیچ شفاعتگری داریم"
        },
        {
            "chapter": 26,
            "verse": 101,
            "text": "و نه هیچ دوست مهربانی"
        },
        {
            "chapter": 26,
            "verse": 102,
            "text": "كاش بازگشتی [به دنیا] داشتیم و در زمرۀ مؤمنان قرار مى‌گرفتیم»"
        },
        {
            "chapter": 26,
            "verse": 103,
            "text": "قطعاً در این [ماجرا] نشانه‌ای [برای عبرت گرفتن] است؛ ولی بیشتر آنان مؤمن نبودند"
        },
        {
            "chapter": 26,
            "verse": 104,
            "text": "و بی‌تردید، پروردگارت همان شکست‌ناپذیرِ مهربان است"
        },
        {
            "chapter": 26,
            "verse": 105,
            "text": "قوم نوح، پیامبران را دروغگو انگاشتند"
        },
        {
            "chapter": 26,
            "verse": 106,
            "text": "آنگاه‌ که برادرشان نوح به آنان گفت: «آیا [از الله‌] پروا نمی‌کنید؟"
        },
        {
            "chapter": 26,
            "verse": 107,
            "text": "به راستی، من پیامبری امین برایتان هستم؛"
        },
        {
            "chapter": 26,
            "verse": 108,
            "text": "پس، از الله پروا کنید و مطیع [دستورهای] من باشید"
        },
        {
            "chapter": 26,
            "verse": 109,
            "text": "و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است؛"
        },
        {
            "chapter": 26,
            "verse": 110,
            "text": "پس، از الله پروا کنید و مطیع [دستورهای] من باشید»"
        },
        {
            "chapter": 26,
            "verse": 111,
            "text": "آنان گفتند: «آیا به تو ایمان بیاوریم در حالی كه [فقط] فرومایگان از تو پیروى كرده‌اند؟»"
        },
        {
            "chapter": 26,
            "verse": 112,
            "text": "[نوح] گفت: «من به آنچه آنان [در گذشته] مى‌كردند چه دانشی دارم؟"
        },
        {
            "chapter": 26,
            "verse": 113,
            "text": "حساب آنان تنها با پروردگار من است. اگر می‌فهمید [چنین سخن گزافی نگویید]"
        },
        {
            "chapter": 26,
            "verse": 114,
            "text": "و من [هرگز] مؤمنان را طرد نمی‌کنم"
        },
        {
            "chapter": 26,
            "verse": 115,
            "text": "من جز بیم‌دهنده‌ای آشکار نیستم»"
        },
        {
            "chapter": 26,
            "verse": 116,
            "text": "آنان گفتند: «ای نوح، اگر [از دعوتت] دست برنداری، قطعاً سنگسار می‌شوی»"
        },
        {
            "chapter": 26,
            "verse": 117,
            "text": "او گفت: «پروردگارا، قومم مرا دروغگو انگاشتند؛"
        },
        {
            "chapter": 26,
            "verse": 118,
            "text": "پس میان من و آنان داوری کن و من و مؤمنانی را که همراهم هستند نجات بده»"
        },
        {
            "chapter": 26,
            "verse": 119,
            "text": "او و افرادی را که همراهش بودند، در [آن] کشتیِ آکنده [از انسان و حیوان و کالا] نجات دادیم"
        },
        {
            "chapter": 26,
            "verse": 120,
            "text": "و باقی‌ماندگان را غرق کردیم"
        },
        {
            "chapter": 26,
            "verse": 121,
            "text": "قطعاً در این [ماجرا] نشانه‌ای [برای عبرت گرفتن] است؛ و[لی] بیشتر آنان مؤمن نبودند"
        },
        {
            "chapter": 26,
            "verse": 122,
            "text": "و بی‌تردید، پروردگارت همان شکست‌ناپذیر مهربان است"
        },
        {
            "chapter": 26,
            "verse": 123,
            "text": "[قوم] عاد [نیز] پیامبران را دروغگو انگاشتند"
        },
        {
            "chapter": 26,
            "verse": 124,
            "text": "آنگاه‌ که برادر‌شان هود به آنان گفت: «آیا [از الله] پروا نمی‌کنید؟»"
        },
        {
            "chapter": 26,
            "verse": 125,
            "text": "به راستی، من پیامبری امین برای شما هستم"
        },
        {
            "chapter": 26,
            "verse": 126,
            "text": "پس، از الله پروا کنید و مطیع [دستورهای] من باشید"
        },
        {
            "chapter": 26,
            "verse": 127,
            "text": "و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"
        },
        {
            "chapter": 26,
            "verse": 128,
            "text": "آیا بر هر مکان بلندی، بنایی برافراشته می‌سازید [و در آن] بيهوده‌كارى می‌کنید؟"
        },
        {
            "chapter": 26,
            "verse": 129,
            "text": "و قصر‌ها و قلعه‌هایی محکم و استوار بنا می‌کنید؛ گویی [در دنیا] جاودانید"
        },
        {
            "chapter": 26,
            "verse": 130,
            "text": "و چون [به کسی] حمله‌ور می‌شوید، [بی‌رحم و] ظالمانه حمله می‌کنید"
        },
        {
            "chapter": 26,
            "verse": 131,
            "text": "از الله پروا کنید و مطیع [دستورهای] من باشید"
        },
        {
            "chapter": 26,
            "verse": 132,
            "text": "و از ذاتی پروا کنید كه [نعمت‌هایی چنان فراوان] به شما عطا کرده است كه خود، [آنها را بهتر] مى‌دانید"
        },
        {
            "chapter": 26,
            "verse": 133,
            "text": "او به شما چهارپایان و فرزندان [بسیار] عطا کرده است"
        },
        {
            "chapter": 26,
            "verse": 134,
            "text": "و باغ‌ها و چشمه‌سار‌ها"
        },
        {
            "chapter": 26,
            "verse": 135,
            "text": "به راستی که من از عذاب روزی بزرگ بر شما می‌ترسم»"
        },
        {
            "chapter": 26,
            "verse": 136,
            "text": "آنان گفتند: «چه ما را پند بدهی یا ندهی، برایمان یکسان است [و از تو اطاعت نمی‌کنیم]"
        },
        {
            "chapter": 26,
            "verse": 137,
            "text": "این [آیینِ ما، همان] روش پیشینیان است"
        },
        {
            "chapter": 26,
            "verse": 138,
            "text": "و ما [هرگز] عذاب نخواهیم شد»"
        },
        {
            "chapter": 26,
            "verse": 139,
            "text": "آنان هود را دروغگو انگاشتند؛ ما [نیز] هلاکشان کردیم. قطعاً در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"
        },
        {
            "chapter": 26,
            "verse": 140,
            "text": "و بی‌تردید، پروردگارت همان شکست‌ناپذیرِ مهربان است"
        },
        {
            "chapter": 26,
            "verse": 141,
            "text": "[قوم] ثمود پیامبران را دروغگو انگاشتند"
        },
        {
            "chapter": 26,
            "verse": 142,
            "text": "آنگاه ‌که برادر‌شان صالح به آنان گفت: «آیا [از الله] پروا نمی‌کنید؟"
        },
        {
            "chapter": 26,
            "verse": 143,
            "text": "به راستی، من پیامبری امین برایتان هستم"
        },
        {
            "chapter": 26,
            "verse": 144,
            "text": "پس، از الله پروا کنید و مطیع [دستورهای] من باشید"
        },
        {
            "chapter": 26,
            "verse": 145,
            "text": "و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"
        },
        {
            "chapter": 26,
            "verse": 146,
            "text": "آیا [مى‌پندارید كه‌] شما را در این نعمت‌هایی كه اینجاست آسوده رها مى‌كنند؟"
        },
        {
            "chapter": 26,
            "verse": 147,
            "text": "در [این] باغ‌ها و چشمه‌سارها"
        },
        {
            "chapter": 26,
            "verse": 148,
            "text": "و [در کنار این] کشتزارها و نخل‌هایی که میوه‌هایش نرم و رسیده است؟"
        },
        {
            "chapter": 26,
            "verse": 149,
            "text": "و [سرمست و] ماهرانه از کوه‌ها [برای خود] خانه‌هایی می‌تراشید"
        },
        {
            "chapter": 26,
            "verse": 150,
            "text": "از الله پروا کنید و مطیع [دستورهای] من باشید"
        },
        {
            "chapter": 26,
            "verse": 151,
            "text": "و از اسرافکاران [گناهکار] پیروی نکنید"
        },
        {
            "chapter": 26,
            "verse": 152,
            "text": "[همان] کسانی که در زمین به فساد می‌پردازند و [خویشتن را] اصلاح نمی‌کنند»"
        },
        {
            "chapter": 26,
            "verse": 153,
            "text": "آنان گفتند: «[ای صالح،] جز این نیست که تو جادوشده‌ای"
        },
        {
            "chapter": 26,
            "verse": 154,
            "text": "تو جز بشری همانند ما نیستی؛ پس اگر راست می‌گویی، نشانه‌ای [بر پیامبری‌ات] بیاور»"
        },
        {
            "chapter": 26,
            "verse": 155,
            "text": "[صالح] گفت: «این ماده شتری است كه سهمى از آب [چشمه] دارد و [روزهای معیّنى نیز] شما سهمی از آب دارید"
        },
        {
            "chapter": 26,
            "verse": 156,
            "text": "پس [کمترین] آزاری به آن نرسانید که عذابِ روزی بزرگ شما را فرامی‌گیرد»"
        },
        {
            "chapter": 26,
            "verse": 157,
            "text": "اما آن را پَى كردند و [از کردۀ خود] پشیمان شدند"
        },
        {
            "chapter": 26,
            "verse": 158,
            "text": "پس عذاب [الهی] آنان را فروگرفت. بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"
        },
        {
            "chapter": 26,
            "verse": 159,
            "text": "و بی‌تردید، پروردگارت همان شکست‌ناپذیرِ مهربان است"
        },
        {
            "chapter": 26,
            "verse": 160,
            "text": "قوم لوط [نیز] پیامبران را دروغگو انگاشتند"
        },
        {
            "chapter": 26,
            "verse": 161,
            "text": "آنگاه ‌که برادر‌شان لوط به آنان گفت: «آیا [از الله] پروا نمی‌کنید؟"
        },
        {
            "chapter": 26,
            "verse": 162,
            "text": "به راستی، من پیامبری امین برای شما هستم"
        },
        {
            "chapter": 26,
            "verse": 163,
            "text": "پس، از الله پروا کنید و مطیع [دستورهای] من باشید"
        },
        {
            "chapter": 26,
            "verse": 164,
            "text": "و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"
        },
        {
            "chapter": 26,
            "verse": 165,
            "text": "آیا از میان جهانیان، با مردان می‌آمیزید،"
        },
        {
            "chapter": 26,
            "verse": 166,
            "text": "و همسرانی را که الله برایتان آفریده است رها می‌کنید؟! بلکه شما گروهی متجاوزید"
        },
        {
            "chapter": 26,
            "verse": 167,
            "text": "آنان گفتند: «ای لوط، اگر [از این امر و نهی] دست بر نداری، قطعاً [از شهر] اخراج می‌شوی»"
        },
        {
            "chapter": 26,
            "verse": 168,
            "text": "[لوط] گفت: «من دشمن [سرسخت] این کارتان هستم"
        },
        {
            "chapter": 26,
            "verse": 169,
            "text": "پروردگارا، من و خانواده‌ام را از [عاقبت] آنچه [اینها] انجام می‌دهند نجات ده»"
        },
        {
            "chapter": 26,
            "verse": 170,
            "text": "ما او و همۀ خانواده‌اش را نجات دادیم"
        },
        {
            "chapter": 26,
            "verse": 171,
            "text": "مگر پیرزنی که در میان بازماندگان [در عذاب] بود"
        },
        {
            "chapter": 26,
            "verse": 172,
            "text": "سپس دیگران را نابود کردیم"
        },
        {
            "chapter": 26,
            "verse": 173,
            "text": "و بارانی [از سنگ] بر آنان باراندیم؛ و بارانِ بیم‌داده‌شدگان چه بد بود"
        },
        {
            "chapter": 26,
            "verse": 174,
            "text": "بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"
        },
        {
            "chapter": 26,
            "verse": 175,
            "text": "و بی‌تردید، پروردگارت همان شکست‌ناپذیرِ مهربان است"
        },
        {
            "chapter": 26,
            "verse": 176,
            "text": "اصحاب اَیکه [نیز] پیامبران را دروغگو انگاشتند"
        },
        {
            "chapter": 26,
            "verse": 177,
            "text": "آنگاه که شعیب به آنان گفت: «آیا [از الله] پروا نمی‌کنید؟"
        },
        {
            "chapter": 26,
            "verse": 178,
            "text": "به‌راستی، من پیامبری امین برای شما هستم"
        },
        {
            "chapter": 26,
            "verse": 179,
            "text": "پس از الله پروا کنید و مطیع [دستورهای] من باشید"
        },
        {
            "chapter": 26,
            "verse": 180,
            "text": "و من [در برابر رسالتم] هیچ پاداشی از شما نمی‌خواهم. پاداش من، تنها بر [عهدۀ] پروردگار جهانیان است"
        },
        {
            "chapter": 26,
            "verse": 181,
            "text": "پیمانه را تمام بدهید و کم‌فروشی نکنید"
        },
        {
            "chapter": 26,
            "verse": 182,
            "text": "و با ترازوی درست وزن کنید"
        },
        {
            "chapter": 26,
            "verse": 183,
            "text": "و کالای مردم را کم ندهید [و حقشان را ضایع نکنید] و در زمین به فساد [و تباهی] نکوشید"
        },
        {
            "chapter": 26,
            "verse": 184,
            "text": "و از ذاتی‌ که شما و امت‌های پیشین را آفرید پروا کنید»"
        },
        {
            "chapter": 26,
            "verse": 185,
            "text": "آنان گفتند: «[ای شعیب،] جز این نیست که تو جادوشده‌ای"
        },
        {
            "chapter": 26,
            "verse": 186,
            "text": "تو جز بشری همانند ما نیستی و ما تو را دروغگو می‌پنداریم"
        },
        {
            "chapter": 26,
            "verse": 187,
            "text": "اگر راست می‌گویی، پاره‌های از آسمان را بر [سر] ما بینداز»"
        },
        {
            "chapter": 26,
            "verse": 188,
            "text": "[شعیب] گفت: «پروردگارم به آنچه می‌کنید داناتر است»"
        },
        {
            "chapter": 26,
            "verse": 189,
            "text": "او را دروغگو انگاشتند و عذابِ روزِ ابر [آتشبار] آنان را فراگرفت. به راستى که آن [بارانِ آتش،] عذاب روزى هولناک بود"
        },
        {
            "chapter": 26,
            "verse": 190,
            "text": "بی‌گمان، در این [ماجرا] نشانه‌ای [برای عبرت گرفتن] است؛ و بیشتر آنان مؤمن نبودند"
        },
        {
            "chapter": 26,
            "verse": 191,
            "text": "و بی‌تردید، پروردگارت همان شکست‌ناپذیرِ مهربان است"
        },
        {
            "chapter": 26,
            "verse": 192,
            "text": "و به راستی [این] قرآن فروفرستادۀ پروردگار جهانیان است"
        },
        {
            "chapter": 26,
            "verse": 193,
            "text": "روح‌ الامین [= جبرئیل] آن را فرود آورده است"
        },
        {
            "chapter": 26,
            "verse": 194,
            "text": "بر قلب تو [نازل کرده است] تا بیم‌دهنده باشی"
        },
        {
            "chapter": 26,
            "verse": 195,
            "text": "[قرآن را] به زبان عربی روشن [نازل نمود]"
        },
        {
            "chapter": 26,
            "verse": 196,
            "text": "و بی‌تردید، [بشارت نزولِ] آن، در کتاب‌های پیشینیان [نیز آمده] است"
        },
        {
            "chapter": 26,
            "verse": 197,
            "text": "آیا همین نشانه برایشان کافی نیست که علمای بنی‌اسرائیل از [حقیقتِ] قرآن آگاهند؟"
        },
        {
            "chapter": 26,
            "verse": 198,
            "text": "و اگر آن را بر بعضی از غیر عرب‌ها نازل می‌کردیم"
        },
        {
            "chapter": 26,
            "verse": 199,
            "text": "و [پیامبر،] آن را برایشان می‌خواند، به آن ایمان نمی‌آوردند"
        },
        {
            "chapter": 26,
            "verse": 200,
            "text": "[آری،] این گونه آن [کفر و تکذیب] را در دل‌های گناهکاران جای دادیم"
        },
        {
            "chapter": 26,
            "verse": 201,
            "text": "اما به آن ایمان نمی‌آورند تا آنگاه که عذاب دردناک را ببینند"
        },
        {
            "chapter": 26,
            "verse": 202,
            "text": "ناگهان در حالی ‌که بی‌خبرند، به سراغشان می‌آید"
        },
        {
            "chapter": 26,
            "verse": 203,
            "text": "[در آن حال] می‌گویند: «آیا مهلتی [برای توبه] خواهیم داشت؟»"
        },
        {
            "chapter": 26,
            "verse": 204,
            "text": "آیا آنان عذاب ما را به شتاب خواستارند؟"
        },
        {
            "chapter": 26,
            "verse": 205,
            "text": "آیا دانستی که اگر آنان را سال‌ها [از زندگی دنیا] بهره‌مند سازیم"
        },
        {
            "chapter": 26,
            "verse": 206,
            "text": "سپس آنچه که به آنان وعده داده شده است به سراغشان بیاید"
        },
        {
            "chapter": 26,
            "verse": 207,
            "text": "این بهره‌مندی‌شان [از دنیا، در هنگام عذاب] سودی برایشان نخواهد داشت؟"
        },
        {
            "chapter": 26,
            "verse": 208,
            "text": "و ما [ساکنان] هیچ شهری را هلاک نکردیم مگر اینکه هشداردهندگانی [از پیامبران] داشتند"
        },
        {
            "chapter": 26,
            "verse": 209,
            "text": "تا آنان را پند دهند؛ و ما هرگز ستمکار نبوده‌ایم [که اتمام حجت نکنیم]"
        },
        {
            "chapter": 26,
            "verse": 210,
            "text": "و این قرآن را شیاطین نازل نکرده‌اند"
        },
        {
            "chapter": 26,
            "verse": 211,
            "text": "آنان نه درخورِ این كارند و نه توانش را دارند"
        },
        {
            "chapter": 26,
            "verse": 212,
            "text": "بى‌تردید، آنان از شنیدن [وحى‌] منع شده‌اند"
        },
        {
            "chapter": 26,
            "verse": 213,
            "text": "پس [ای پیامبر،] هیچ معبودی را با الله مخوان، که عذاب خواهی شد"
        },
        {
            "chapter": 26,
            "verse": 214,
            "text": "و خویشاوندان نزدیکت را [از عذاب الهی] بیم ده"
        },
        {
            "chapter": 26,
            "verse": 215,
            "text": "و با مؤمنانی ‌که از تو پیروی کرده‌اند، مهربان [و فروتن] باش"
        },
        {
            "chapter": 26,
            "verse": 216,
            "text": "اگر از [فرمان] تو سرپیچی کردند، بگو: «به راستی، من از آنچه می‌کنید بیزارم»"
        },
        {
            "chapter": 26,
            "verse": 217,
            "text": "و بر [الله] شکست‌ناپذیرِ مهربان توکل کن"
        },
        {
            "chapter": 26,
            "verse": 218,
            "text": "همان ذاتی ‌که چون [برای عبادت] برمی‌خیزی، تو را می‌بیند"
        },
        {
            "chapter": 26,
            "verse": 219,
            "text": "و حرکت [و نشست و برخاستِ] تو را میان سجده‌کنندگان [می‌نگرد]"
        },
        {
            "chapter": 26,
            "verse": 220,
            "text": "بی‌تردید، او همان شنوای داناست"
        },
        {
            "chapter": 26,
            "verse": 221,
            "text": "آیا به شما خبر دهم که شیاطین بر چه کسی نازل می‌شوند؟"
        },
        {
            "chapter": 26,
            "verse": 222,
            "text": "بر هر دروغ‌پرداز گنه‌پیشه‌ نازل می‌شوند"
        },
        {
            "chapter": 26,
            "verse": 223,
            "text": "آنان شنیده‌ها[یی را که دزدانه از ملکوت گوش داده‌اند، به جادوگران و فال‌گیران] القا مى‌كنند و بیشتر آنان دروغگو هستند"
        },
        {
            "chapter": 26,
            "verse": 224,
            "text": "و [محمد شاعر نیست؛ زیرا‌] شاعران را گمراهان پیروی می‌کنند"
        },
        {
            "chapter": 26,
            "verse": 225,
            "text": "آیا ندیدی که آنان در هر لغو و بیهوده‌ای [حیران و] سرگشته‌اند؟"
        },
        {
            "chapter": 26,
            "verse": 226,
            "text": "و چیزی را می‌گویند که [خود به آن اعتقاد ندارند و] عمل نمی‌کنند؟"
        },
        {
            "chapter": 26,
            "verse": 227,
            "text": "مگر کسانی ‌که ایمان آورده‌اند و کارهای شایسته انجام داده‌اند و الله را بسیار یاد کرده‌اند و پس از آنکه ستم دیدند، انتقام گرفتند [و با شعر خود از اسلام و رسول الله و مسلمانان دفاع نمودند]؛ و کسانی ‌که ستم کردند، به زودی خواهند دانست به چه بازگشتگاهی بازمی‌گردند"
        },
        {
            "chapter": 27,
            "verse": 1,
            "text": "طس [= طا. سین]. این، آیات قرآن و کتابی روشنگر است"
        },
        {
            "chapter": 27,
            "verse": 2,
            "text": "[که] هدایت و بشارت برای مؤمنان است"
        },
        {
            "chapter": 27,
            "verse": 3,
            "text": "[همان] کسانی‌ که نماز برپا می‌دارند و زکات می‌پردازند و به آخرت یقین دارند"
        },
        {
            "chapter": 27,
            "verse": 4,
            "text": "در حقیقت، کسانی ‌که به آخرت ایمان نمی‌آورند، اعمال آنان را برایشان آراسته‌ایم؛ پس [کوردل و] سرگشته‌اند"
        },
        {
            "chapter": 27,
            "verse": 5,
            "text": "آنان کسانی هستند که عذاب دردناک [در پیش] دارند و در آخرت زیانکارترین [مردم] هستند"
        },
        {
            "chapter": 27,
            "verse": 6,
            "text": "و [ای پیامبر،] یقیناً تو قرآن را از پیشگاهِ [پروردگار] حکیم دانا دریافت می‌کنی"
        },
        {
            "chapter": 27,
            "verse": 7,
            "text": "[یاد کن از] هنگامی که موسی به خانواده‌اش گفت: «[بایستید؛] من آتشی [از دور] دیدم. به زودی خبری از آن برایتان می‌آورم یا شعله‌ آتشی می‌آورم تا گرم شوید»"
        },
        {
            "chapter": 27,
            "verse": 8,
            "text": "چون به آن [آتش] رسید، ندا داده شد که: «مبارک [و خجسته] باد آن ‌که در آتش است و هر [فرشته‌ای] ‌که پیرامون آن است؛ و پاک و منزّه است الله ـ پروردگار جهانیان"
        },
        {
            "chapter": 27,
            "verse": 9,
            "text": "ای موسی، به راستی که منم الله شکست‌ناپذیرِ حکیم"
        },
        {
            "chapter": 27,
            "verse": 10,
            "text": "و عصایت را بیفکن». چون [موسی] آن را دید که همچون ماری [با سرعت] می‌خزد، [از ترس] پشت کرد و گریخت و بازنگشت. [ندا آمد که:] «ای موسی، نترس. پیامبران در پیشگاهِ من هیچ ترسی ندارند"
        },
        {
            "chapter": 27,
            "verse": 11,
            "text": "اما کسی ‌که ستم کند، آنگاه [پس از توبه،] بدی را به نیکی تبدیل نماید [بداند که] بی‌تردید، من آمرزندۀ مهربانم"
        },
        {
            "chapter": 27,
            "verse": 12,
            "text": "و دستت را در گریبانت فرو بر [تا] سپید و بدون عیب [و بدون بیماری پیسی] خارج ‌شود. [این معجزه‌ای است] در زمرۀ معجزات نُه‌گانه [که باید] به سوی فرعون و قومش [ببری؛ چرا که] بی‌تردید، آنان گروهی نافرمانند»"
        },
        {
            "chapter": 27,
            "verse": 13,
            "text": "اما وقتی آیات [و معجزات] ما روشن [و واضح] به سویشان آمد، گفتند: «این، جادویی آشکار است»"
        },
        {
            "chapter": 27,
            "verse": 14,
            "text": "و آنها را از روی ستم و سرکشی انکار کردند در حالی که دل‌هایشان به آنها یقین داشتند؛ پس بنگر که سرانجام مفسدان چگونه بود"
        },
        {
            "chapter": 27,
            "verse": 15,
            "text": "و به راستی، به داود و سلیمان دانشی [عظیم] دادیم و آنان گفتند: «ستایش از آنِ الله است که ما را بر بسیاری از بندگان مؤمن خود برتری بخشید»"
        },
        {
            "chapter": 27,
            "verse": 16,
            "text": "و سلیمان از داود [علم و نبوت و پادشاهی را] میراث برد و گفت: «ای مردم، [فهمِ] زبان پرندگان به ما آموخته شده و از هر چیز به ما [بهره‌ای] داده‌اند. بی‌تردید، این فضلی آشکار [از جانب پروردگار] است»"
        },
        {
            "chapter": 27,
            "verse": 17,
            "text": "و سپاهیان سلیمان ـ از جن و انس و پرندگان ـ نزدش گِرد آمدند؛ آنگاه منظم [و پیوسته در کنار یکدیگر] می‌رفتند"
        },
        {
            "chapter": 27,
            "verse": 18,
            "text": "[آنان به راه خود ادامه دادند] تا وقتی به سرزمین مورچگان [در شام] رسیدند. مورچه‌ای گفت: «ای مورچگان، به لانه‌های خود بروید تا سلیمان و لشکریانش شما را [ندیده و] ندانسته پایمال نکنند»"
        },
        {
            "chapter": 27,
            "verse": 19,
            "text": "[سلیمان] از سخن آن [مورچه] خندید و گفت: «پروردگارا، به من توفیق بده تا شکر نعمتی را که بر من و بر پدر و مادرم ارزانی داشته‌ای به جای آورم و [یاری‌ام کن تا] کاری شایسته‌ انجام دهم که مایۀ رضایتت گردد و به رحمت خویش مرا در جمعِ بندگان شایسته‌ات وارد کن»"
        },
        {
            "chapter": 27,
            "verse": 20,
            "text": "و [سلیمان، حالِ] پرندگان را جویا شد و گفت: «چه شده است که هدهد را نمی‌بینم؟ [آیا جایی پنهان شده] یا غایب است؟"
        },
        {
            "chapter": 27,
            "verse": 21,
            "text": "[چون او را نیافت گفت:] قطعاً او را به سختی مجازات می‌کنم یا سرش را می‌بُرم، مگر اینکه دلیل روشنی [برای غیبتش] بیاورد»"
        },
        {
            "chapter": 27,
            "verse": 22,
            "text": "دیری نپایید [که هدهد آمد] و گفت: «از چیزی آگاهی یافته‌ام که تو به آن آگاهی نیافته‌ای و از [سرزمین] سبأ خبری موثق برایت آورده‌ام"
        },
        {
            "chapter": 27,
            "verse": 23,
            "text": "من [آنجا] زنی را یافته‌ام که بر آنان فرمانروایی می‌کند و [به او] از هر گونه نعمتی داده‌اند و تخت بزرگی دارد"
        },
        {
            "chapter": 27,
            "verse": 24,
            "text": "او و قومش را دیدم که به جای الله، برای خورشید سجده می‌کنند، و شیطان کارهای [باطل و شرکِ] آنان را برایشان آراسته و آنان را از راه [راست] بازداشته است؛ از این رو هدایت نمی‌شوند»"
        },
        {
            "chapter": 27,
            "verse": 25,
            "text": "[شیطان فریبشان داده است] تا براى الله سجده نكنند؛ [همان معبودی] كه نهان آسمان‌ها و زمین را آشکار می‌کند و آنچه را که پنهان می‌کنید و آشكار مى‌سازید، [همه را] مى‌داند"
        },
        {
            "chapter": 27,
            "verse": 26,
            "text": "الله، که هیچ معبودی [به‌حق] جز او نیست، پروردگار عرش بزرگ است"
        },
        {
            "chapter": 27,
            "verse": 27,
            "text": "[سلیمان] گفت: «خواهیم دید که آیا راست گفته‌ای یا دروغگویی"
        },
        {
            "chapter": 27,
            "verse": 28,
            "text": "این نامۀ مرا ببر و به سوی آنان بیفکن؛ آنگاه دور شو و [در گوشه‌ای بایست و] بنگر که [دربارۀ آن] چه می‌گویند»"
        },
        {
            "chapter": 27,
            "verse": 29,
            "text": "[ملکۀ سبا] گفت: «ای بزرگان، نامۀ ارجمندی به سوی من افکنده شده است"
        },
        {
            "chapter": 27,
            "verse": 30,
            "text": "این [نامه] از جانب سلیمان است و چنین است: \"به نام الله بخشندۀ مهربان"
        },
        {
            "chapter": 27,
            "verse": 31,
            "text": "بر من برتری مجویید و در حالی که [از شرک دست برداشته و] تسلیم [حق و توحید] شده‌اید، نزد من بیایید\"»"
        },
        {
            "chapter": 27,
            "verse": 32,
            "text": "[ملکه] گفت: «ای بزرگان، نظرتان را در این مورد بگویید؛ [چرا که] من هرگز بدون حضور [و مشورتِ] شما دربارۀ کاری تصمیم نگرفته‌ام»"
        },
        {
            "chapter": 27,
            "verse": 33,
            "text": "آنان گفتند: «ما نیروی بسیار و جنگجویانِ قدرتمندی داریم؛ ولی اختیار [و تصمیم نهایی] با توست؛ پس بررسی کن که چه دستوری بدهی»"
        },
        {
            "chapter": 27,
            "verse": 34,
            "text": "[ملکه] گفت: «بی‌تردید، وقتی پادشاهان [به عنوان فاتح] وارد شهری می‌شوند، آن را ویران [و تباه] می‌سازند و بزرگانش را خوار و ذلیل می‌کنند و رفتارشان همواره چنین بوده است"
        },
        {
            "chapter": 27,
            "verse": 35,
            "text": "و من هدیه‌ای برایشان می‌فرستم و منتظر می‌مانم تا ببینم فرستادگان چه پاسخی [برایم] می‌آورند»"
        },
        {
            "chapter": 27,
            "verse": 36,
            "text": "هنگامی که [فرستادۀ ملکه] نزد سلیمان آمد، [سلیمان] گفت: «آیا [می‌خواهید] با مال [و ثروت] به من کمک کنید؟ آنچه الله [از پیامبری و دانش و فرمانروایی] به من بخشیده، از آن چیزی که به شما عطا کرده بهتر است؛ بلکه شمایید که به هدیۀ خویش [و ثروت‌های دنیا] شادمان می‌شوید"
        },
        {
            "chapter": 27,
            "verse": 37,
            "text": "نزد آنان بازگرد [و بگو که] قطعاً با لشکریانی به سویشان خواهیم آمد که توان مقابله با آن را نداشته باشند و بی‌تردید، آنان را از آن [سرزمین] با خفت و خواری بیرون می‌کنیم»"
        },
        {
            "chapter": 27,
            "verse": 38,
            "text": "[آنگاه] گفت: «ای بزرگان، کدام‌یک از شما ـ پیش از آنکه آنان تسلیم‌شده نزد من بیایند ـ تخت او را برایم می‌آورد؟»"
        },
        {
            "chapter": 27,
            "verse": 39,
            "text": "یكى از جنّیانِ تنومند گفت: «پیش از آنکه از جایت برخیزی، من آن را نزدت می‌آورم و قطعاً بر انجام این کار، نیرومند و امینم»"
        },
        {
            "chapter": 27,
            "verse": 40,
            "text": "کسی‌ که دانشی از کتاب [الهی] داشت گفت: «پیش از آنکه چشم بر هم بزنی، آن را برایت می‌آورم». وقتی [سلیمان] آن [تخت] را نزد خود مستقر دید، گفت: «این از فضل پروردگار من است تا مرا بیازماید که آیا سپاس می‌گزارم یا ناسپاسی می‌کنم؛ پس هر کس سپاس گزارد، تنها به سود خویش سپاس می‌گزارد و هر کس ناسپاسی کند، [به زیانِ خود ناسپاسی کرده است؛ چرا که] بی‌تردید، پروردگارم بی‌نیاز کریم است"
        },
        {
            "chapter": 27,
            "verse": 41,
            "text": "[سلیمان] گفت: «تختش را [تغییر شكل دهید و] برایش ناشناس کنید تا ببینیم آیا [آن را] تشخیص می‌دهد یا از کسانی است که [اشیا و اموال خود را] نمی‌شناسند"
        },
        {
            "chapter": 27,
            "verse": 42,
            "text": "هنگامی که [ملکۀ سبأ] آمد، [به او] گفته شد: «آیا تخت تو این گونه است؟» [ملکه] گفت: «گویی همان است» و [سلیمان گفت:] «این دانش [و توانایی] پیش از این به ما داده شده است و همواره فرمانبردار بوده‌ایم»"
        },
        {
            "chapter": 27,
            "verse": 43,
            "text": "و آنچه [به تقلید از قومش] به جای الله عبادت می‌کرد، او را [از ایمان و توحید] بازداشته بود. بی‌تردید، او [= ملکه] از جملۀ کافران بود"
        },
        {
            "chapter": 27,
            "verse": 44,
            "text": "به وی گفته شد: «به صحن [قصر] وارد شو». هنگامی که آن را دید، پنداشت که حوضی است و دو ساق [پای] خویش را برهنه کرد [تا از آب بگذرد. سلیمان] گفت: «این [آب نیست؛ بلکه] کاخی است که با [قطعات] بلور فرش ‌شده است». [آنگاه او را به توحید دعوت داد. ملکه سبأ] گفت: «پروردگارا، من به خود ستم کرده‌ام و [اینک] همراه سلیمان، تسلیم الله ـ پروردگار جهانیان ـ شدم»"
        },
        {
            "chapter": 27,
            "verse": 45,
            "text": "و به سوی قوم ثمود، برادر‌شان صالح را فرستادیم که [بگوید:] «الله یگانه را عبادت کنید»؛ ولی آنان به دو گروه [مؤمن و کافر] تقسیم شدند و به ستیز پرداختند"
        },
        {
            "chapter": 27,
            "verse": 46,
            "text": "[صالح] گفت: «ای قوم من، چرا به جای رحمت، ‌شتابزده خواهان عذاب الهی هستید؟ چرا از الله آمرزش نمی‌خواهید؟ باشد که مورد رحمت قرار گیرید»"
        },
        {
            "chapter": 27,
            "verse": 47,
            "text": "آنان گفتند: «ما تو و کسانی را ‌که همراهت هستند به فال بد گرفته‌ایم». [صالح] گفت: «فالِ بد شما [و دانشِ آن] نزد الله است؛ بلکه شما گروهی هستید که آزمایش می‌شوید»"
        },
        {
            "chapter": 27,
            "verse": 48,
            "text": "و در شهر [حِجر] نُه نفر [سردستۀ گروه] بودند که در آن سرزمین به فساد می‌پرداختند و [هیچ]‌ کارِ شایسته‌ای نمی‌کردند"
        },
        {
            "chapter": 27,
            "verse": 49,
            "text": "[آنان به یکدیگر] گفتند: «برای همدیگر به الله سوگند یاد کنید که بر او [= صالح] و خانواده‌اش شبیخون بزنیم [و آنان را بکشیم]؛ آنگاه به خونخواهش بگوییم: \"ما هنگام کشتارِ خانواده‌اش حاضر نبودیم و قطعاً راست می‌گوییم\"»"
        },
        {
            "chapter": 27,
            "verse": 50,
            "text": "آنان [برای قتل صالح و پیروانش] نیرنگی به کار بردند و ما [نیز برای نابودی کافران] نیرنگی اندیشیدیم؛ در حالی‌ که آنان نمی‌دانستند"
        },
        {
            "chapter": 27,
            "verse": 51,
            "text": "بنگر عاقبت نیرنگشان چه شد: ما همۀ آن افراد و قومشان را نابود کردیم"
        },
        {
            "chapter": 27,
            "verse": 52,
            "text": "اینک خانه‌هایشان به سزای ستمی که کردند [ویران و] تهی مانده است. بی‌گمان، در این [کیفر،] برای کسانی که می‌دانند [و ایمان دارند] نشانه‌ای [برای عبرت گرفتن] است"
        },
        {
            "chapter": 27,
            "verse": 53,
            "text": "و کسانی را که ایمان آورده و پرهیزگار بودند، [همراه صالح] نجات دادیم"
        },
        {
            "chapter": 27,
            "verse": 54,
            "text": "و [یاد کن از] لوط آنگاه ‌که به قومش گفت: «با آنكه [زشتى و گناهِ لواط را] می‌دانید، آیا [باز هم] مرتکب این عمل بی‌شرمانه مى‌شوید؟"
        },
        {
            "chapter": 27,
            "verse": 55,
            "text": "آیا از روى شهوت، به جاى زنان، با مردان درمى‌آمیزید؟ بلکه شما گروهى نادانید»"
        },
        {
            "chapter": 27,
            "verse": 56,
            "text": "امّا پاسخ قومش جز این نبود که [به یکدیگر] گفتند: «خانوادۀ لوط را از شهر خود بیرون کنید [چرا که] بی‌تردید، اینها افرادی پاکدامن [و مقدس‌مَآب] هستند»"
        },
        {
            "chapter": 27,
            "verse": 57,
            "text": "آنگاه او و خانوده‌اش را نجات دادیم؛ مگر همسرش را که مقدر کردیم از بازماندگان [در عذاب] باشد"
        },
        {
            "chapter": 27,
            "verse": 58,
            "text": "و بارانی [از سنگ] بر آنان باراندیم؛ و بارانِ بیم‌داده‌شدگان چه بد بود"
        },
        {
            "chapter": 27,
            "verse": 59,
            "text": "بگو: «ستایش و سپاس از آنِ الله است و سلام بر بندگانش‌ که [آنان را] برگزیده است». آیا الله بهتر است یا آنچه [با او] شریک مى‌سازند؟"
        },
        {
            "chapter": 27,
            "verse": 60,
            "text": "[آیا معبودان شما بهترند] یا ذاتی که آسمان‌ها و زمین را آفرید و آبی از آسمان برایتان نازل کرد و با آن باران، بوستان‌هایی خرم [و زیبا] رویاندیم که هرگز توان رویاندن درختانش را نداشتید؟ آیا معبود دیگری با الله است؟ [هرگز؛] بلکه آنان مردم منحرف هستند [که مخلوقات را هم‌طرازِ الله قرار می‌دهند]"
        },
        {
            "chapter": 27,
            "verse": 61,
            "text": "[آیا معبودان شما بهترند] یا ذاتی ‌که زمین را قرارگاه [امنی] ساخت و جویبارهایی میان آن جاری ساخت و کوه‌هایی [استوار] برایش پدید آورد و میان دو دریا مانعی قرار داد [تا آب شور و شیرین با هم نیامیزند]؟ آیا معبود دیگری با الله وجود دارد؟ [هرگز؛] اما بیشتر آنان نمی‌دانند"
        },
        {
            "chapter": 27,
            "verse": 62,
            "text": "[آیا معبودان شما بهترند] یا ذاتی ‌که [دعای] درمانده را ـ وقتی او را بخواند- اجابت می‌کند و گرفتاری را برطرف می‌سازد و شما را جانشینان [پیشینیان در] زمین قرار می‌دهد؟ آیا معبود دیگری با الله وجود دارد؟ چه اندک پند می‌گیرید"
        },
        {
            "chapter": 27,
            "verse": 63,
            "text": "[آیا معبودان شما بهترند] یا ذاتی ‌که شما را در تاریکی‌های بیابان و دریا [به وسیلۀ ماه و ستارگان] هدایت می‌کند و آن ‌ذاتی که پیش از [باران] رحمتش، باد‌ها را به مژده می‌فرستد؟ آیا معبود دیگری با الله وجود دارد؟ الله از چیزهایی که [برایش] شریک قرار می‌دهند برتر است"
        },
        {
            "chapter": 27,
            "verse": 64,
            "text": "[آیا معبودان شما بهترند] یا ذاتی‌ که آفرینش را آغاز کرد و سپس آن را بازمی‌گردانَد و [یا] آن ذاتی ‌که از آسمان و زمین به شما روزی می‌دهد؟ آیا معبود دیگری با الله وجود دارد؟ بگو: «اگر راستگویید، دلیلتان را بیاورید»"
        },
        {
            "chapter": 27,
            "verse": 65,
            "text": "بگو: «کسانی که در آسمان‌ها و زمین هستند از غیب آگاه نیستند، مگر الله؛ و نمی‌دانند چه زمانی برانگیخته می‌شوند"
        },
        {
            "chapter": 27,
            "verse": 66,
            "text": "آیا علمشان دربارۀ آخرت به کمال رسیده است [و درباره آن یقین دارند؟ هرگز؛] بلکه آنان در این مورد، در شک [و حیرانی] هستند؛ بلکه آنان نسبت به [فهمِ] آن [بی‌بصیرت و] کوردلند"
        },
        {
            "chapter": 27,
            "verse": 67,
            "text": "و کسانی ‌که کفر ورزیدند گفتند: «آیا هنگامی ‌که ما و پدرانمان خاک شدیم، ما را [زنده می‌کنند و از گور] بیرون می‌آورند؟"
        },
        {
            "chapter": 27,
            "verse": 68,
            "text": "در حقیقت، این را به ما و پیش از این به پدرانمان [نیز] وعده داده‌اند. این [سخن، چیزی] نیست، مگر افسانه‌های [خیالی] پیشینیان»"
        },
        {
            "chapter": 27,
            "verse": 69,
            "text": "[ای پیامبر، به کافران] بگو: «در زمین بگردید و بنگرید که سرانجامِ گناهکاران چگونه بوده است»"
        },
        {
            "chapter": 27,
            "verse": 70,
            "text": "و از [رویگردانیِ] آنان غمگین نباش و از نیرنگ‌هایی که می‌ورزند، دلتنگ نشو"
        },
        {
            "chapter": 27,
            "verse": 71,
            "text": "و [کافران] می‌گویند: «اگر راستگویید، این وعده [عذاب] کی خواهد بود؟»"
        },
        {
            "chapter": 27,
            "verse": 72,
            "text": "بگو: «چه بسا برخى از آنچه به شتاب مى‌خواهید، به شما نزدیک ‌باشد»"
        },
        {
            "chapter": 27,
            "verse": 73,
            "text": "و بی‌گمان، پروردگارت نسبت به مردم بخشش [و رحمت] دارد؛ ولی بیشتر آنان سپاس نمی‌گزارند"
        },
        {
            "chapter": 27,
            "verse": 74,
            "text": "و بی‌تردید، پروردگارت آنچه را در سینه‌هایشان پنهان می‌کنند و آنچه را آشکار می‌سازند، به خوبی می‌داند"
        },
        {
            "chapter": 27,
            "verse": 75,
            "text": "و هیچ پنهانی در آسمان و زمین نیست، مگر آنکه در کتابی روشن [= لوح محفوظ] ثبت است"
        },
        {
            "chapter": 27,
            "verse": 76,
            "text": "بی‌گمان، این قرآن بیشتر آنچه را بنی‌اسرائیل درباره‌اش اختلاف دارند، برایشان بیان می‌کند"
        },
        {
            "chapter": 27,
            "verse": 77,
            "text": "و حقا که رهنمود و رحمتی برای مؤمنان است"
        },
        {
            "chapter": 27,
            "verse": 78,
            "text": "مسلماً پروردگارت [در قیامت] به حکم خویش در میان آنان داوری می‌کند و او شکست‌ناپذیرِ داناست"
        },
        {
            "chapter": 27,
            "verse": 79,
            "text": "پس بر الله توکل کن. به راستی که تو بر حقیقتی آشکار هستی"
        },
        {
            "chapter": 27,
            "verse": 80,
            "text": "و تو هرگز نمی‌توانی مرده‌دلان را شنوا سازی و [ندای] دعوت [حق را] را به گوش كران برسانى؛ آنگاه که آنان پشت می‌کنند و روی می‌گردانند"
        },
        {
            "chapter": 27,
            "verse": 81,
            "text": "و تو نمی‌توانی کوردلان را از گمراهی‌شان [بازگردانی و] هدایت کنی. تو [می‌توانی پیام حق را تنها] به گوش کسانی برسانی که به آیات ما ایمان دارند و [در برابر حق،] تسلیمند"
        },
        {
            "chapter": 27,
            "verse": 82,
            "text": "و آنگاه که [در آستانۀ قیامت،] فرمان [عذاب] بر آنان واجب گردد، جنبنده‌ای را برایشان از زمین بیرون می‌آوریم که با آنان [در این مورد] سخن بگوید که مردم به آیات ما یقین نداشتند"
        },
        {
            "chapter": 27,
            "verse": 83,
            "text": "و [یاد کن از] روزی که از هر امتی، گروهی از آنان که آیات ما را دروغ می‌انگاشتند جمع می‌کنیم؛ آنگاه [برای حسابرسی، به صف] نگاه داشته می‌شوند"
        },
        {
            "chapter": 27,
            "verse": 84,
            "text": "تا هنگامی‌ که [به جایگاه حسابرسی] برسند؛ [در آنجا الله] می‌فرماید: «آیا در حالی که نسبت به [حقیقتِ] آیاتم دانشی نداشتید، آنها را دروغ می‌انگاشتید؟ این چه کاری بود که می‌کردید؟»"
        },
        {
            "chapter": 27,
            "verse": 85,
            "text": "و به خاطر ستمی که مرتکب شدند، فرمان [عذاب] بر آنان واقع می‌گردد و هیچ سخنی [در دفاع از خود] نمی‌گویند"
        },
        {
            "chapter": 27,
            "verse": 86,
            "text": "آیا ندیدند که شب را پدید آورده‌ایم تا در آن آرامش یابند و روز را روشنی‌بخش [ساخته‌ایم تا به کار و تلاش بپردازند]؟ بی‌تردید، در این [آفرینش،] برای کسانی که ایمان می‌آورند، نشانه‌هایی [روشن از قدرتِ الله] است"
        },
        {
            "chapter": 27,
            "verse": 87,
            "text": "و [یاد کن از] روزی که در صور دمیده می‌شود و هر کس در آسمان‌ها و زمین است وحشت می‌کند، مگر آن کس که الله بخواهد؛ و همگی با خواری [و ذلت] به پیشگاه الله می‌آیند"
        },
        {
            "chapter": 27,
            "verse": 88,
            "text": "و کوه‌ها را می‌بینی [و] آنها را بی‌حرکت می‌پنداری؛ حال آنکه مانند گذرِ ابر‌ها در حرکتند. این، آفرینشِ الهی است که هر چیزی را محکم [و استوار] پدید آورده است. بی‌تردید، او به آنچه می‌کنید آگاه است"
        },
        {
            "chapter": 27,
            "verse": 89,
            "text": "هر کس [در روز قیامت] نیکی بیاورد، [پاداشی] بهتر از آن خواهد داشت و از وحشت آن روز در امانند"
        },
        {
            "chapter": 27,
            "verse": 90,
            "text": "و هر کس بدی بیاورد، با صورت در آتش [دوزخ] نگونسار می‌شوند [و به آنان گفته می‌شود:] «آیا جز در برابر آنچه كرده‌اید مجازات مى‌شوید؟»"
        },
        {
            "chapter": 27,
            "verse": 91,
            "text": "[ای پیامبر، به کافران بگو:] «من فقط مأمورم که پروردگار این شهر [= مکه] را عبادت کنم؛ همان ذاتی ‌که به اینجا حرمت بخشیده و همه چیز از آنِ اوست؛ و مأمورم که تسلیم [فرمانش] باشم"
        },
        {
            "chapter": 27,
            "verse": 92,
            "text": "و اینکه قرآن را تلاوت کنم؛ پس هر‌ کس هدایت شود، به سود خویش هدایت یافته است، و [به] هر ‌کس که گمراه می‌گردد بگو: «من فقط بیم‌دهنده‌ام»"
        },
        {
            "chapter": 27,
            "verse": 93,
            "text": "و بگو: «ستایش از آنِ الله است. به زودى نشانه‌های [قدرتِ] خویش را به شما نشان خواهد داد و آنها را خواهید شناخت»؛ و پروردگارت از آنچه می‌کنید غافل نیست"
        },
        {
            "chapter": 28,
            "verse": 1,
            "text": "طسم [= طا. سین. میم]"
        },
        {
            "chapter": 28,
            "verse": 2,
            "text": "این آیاتِ کتابِ روشنگر است"
        },
        {
            "chapter": 28,
            "verse": 3,
            "text": "[بخش‌هایی] از داستان موسى و فرعون را براى کسانی که ایمان آورده‌اند، به درستى بر تو تلاوت مى‌كنیم"
        },
        {
            "chapter": 28,
            "verse": 4,
            "text": "بی‌تردید، فرعون در سرزمین [مصر] برتری‌خواهی کرد و مردمش را به گروه‌هایی تقسیم نمود؛ گروهی از آنان را به ناتوانی [و خواری] می‌کشاند [چنان که] پسرانشان را می‌کشت و زنانشان را [برای کنیزی] زنده نگه می‌داشت. به راستی که او از تبهکاران بود"
        },
        {
            "chapter": 28,
            "verse": 5,
            "text": "و می‌خواستیم بر بنی‌اسرائیل، ‌که در آن سرزمین به ناتوانی کشیده شده بودند، [با نابود کردنِ دشمنشان] منت بگذاریم و آنان را پیشوایان [مردم] قرار دهیم و [پس از نابودی فرعون] وارثان [سرزمین شام] نماییم"
        },
        {
            "chapter": 28,
            "verse": 6,
            "text": "و در آن سرزمین به آنان قدرت و تمکین بخشیم و [از طرفی] به فرعون و [وزیرش] هامان و سپاهیانشان، آنچه [= سقوط حکومتشان] را که همواره از جانب آنان [=بنی‌اسرائیل] مى‌ترسیدند، نشان دهیم"
        },
        {
            "chapter": 28,
            "verse": 7,
            "text": "و به مادر موسی الهام کردیم که: «او را شیر بده و هنگامی‌ که [از آسیب فرعونیان] بر او ترسیدى، او را [در جعبه‌ای بگذار و] به رود [نیل] بینداز و نترس و اندوهگین نشو [زیرا] قطعاً او را به تو بازمی‌گردانیم و از پیامبران قرار می‌دهیم»"
        },
        {
            "chapter": 28,
            "verse": 8,
            "text": "[پس از اینکه مادر موسی چنین کرد،] خاندان فرعون او را [از آب] گرفتند، تا سرانجام [سال‌ها بعد، این فرزند بنی‌اسرائیل] دشمن و [مایۀ] اندوهشان گردد. به راستی که فرعون و هامان و سپاهیانشان گناهکار بودند"
        },
        {
            "chapter": 28,
            "verse": 9,
            "text": "و [چون فرعون دستور قتل موسی را داد، آسیه] همسر فرعون گفت: «[این پسر] نور چشم [و مایه خوشحالی] من و توست. او را نکشید؛ چه بسا سودی به ما ببخشد یا او را به فرزندی بگیریم»؛ حال آنکه [عاقبتِ کار را] نمی‌دانستند"
        },
        {
            "chapter": 28,
            "verse": 10,
            "text": "و دل مادر موسی [از همه چیز جز یاد پسرش] تهی گشت و اگر قلبش را مطمئن نكرده بودیم که [به وعدۀ ما] ایمان داشته باشد، نزدیک بود آن [راز] را فاش كند [و آشکارا بگوید که آن نوزاد، پسر اوست]"
        },
        {
            "chapter": 28,
            "verse": 11,
            "text": "و [مادر موسی پس از آنکه او را در نیل رها کرد] به خواهر او گفت: «به دنبالش برو»؛ [خواهرش] از دور به او می‌نگریست، در حالی ‌که آنان ‌نمی‌دانستند [که آن دختر، خواهرِ این کودک است]"
        },
        {
            "chapter": 28,
            "verse": 12,
            "text": "و ما [شیرِ] همۀ زنان شیرده را از قبل بر او حرام كردیم [چنان كه سینۀ هیچ یک را نپذیرفت]. آنگاه [خواهرش] گفت: «می‌خواهید خانواده‌ای را به شما نشان دهم که او را برایتان سرپرستی کنند و خیرخواهش باشند؟»"
        },
        {
            "chapter": 28,
            "verse": 13,
            "text": "[آنان پذیرفتند و به این صورت،] او را به مادرش بازگرداندیم تا چشمش [به او] روشن گردد و غمگین نباشد و بداند که وعدۀ الله حق است؛ ولی بیشتر آنان نمی‌دانند"
        },
        {
            "chapter": 28,
            "verse": 14,
            "text": "و چون موسی به رشد و كمال خویش رسید و برومند شد، به او حکمت و دانش [آیین بنی‌اسرائیل را] عطا كردیم و نیكوكاران را اینچنین پاداش مى‌دهیم"
        },
        {
            "chapter": 28,
            "verse": 15,
            "text": "هنگامی که مردم [مشغول استراحت و] بی‌خبر بودند، موسی [مخفیانه] وارد شهر شد و دو مرد را دید که با یکدیگر درگیر شده‌اند. یکی از آنان [از قوم بنی‌اسرائیل و] از دوستان موسی بود و دیگری [قِبطی بود و] از دشمنانش. کسی که از دوستان او بود، علیه دشمنش از موسی یاری خواست؛ [موسی] مشت [محکمی] به وی زد و او را از پای درآورد [آنگاه] گفت: «این کار شیطان بود. حقا که او دشمن [انسان و] گمراه‌کنندۀ آشکاری است»"
        },
        {
            "chapter": 28,
            "verse": 16,
            "text": "[سپس] گفت: «پروردگارا، من به خود ستم کرده‌ام؛ مرا ببخش» و [الله] او را بخشید. بی‌تردید، او تعالی آمرزندۀ مهربان است"
        },
        {
            "chapter": 28,
            "verse": 17,
            "text": "[آنگاه] گفت: «پروردگارا، به شکرانۀ آنکه بر من نعمت [قدرت و دانش] ارزانی داشته‌ای، هرگز پشتیبان مجرمان نخواهم بود»"
        },
        {
            "chapter": 28,
            "verse": 18,
            "text": "[موسی] شب را با ترس و نگرانى در شهر به صبح رساند كه ناگاه مردى كه دیروز از او یارى خواسته بود، [بار دیگر] به فریاد از او یاری خواست. موسی به او گفت: «واقعاً آشکار است که تو [ماجراجو و] گمراهی»"
        },
        {
            "chapter": 28,
            "verse": 19,
            "text": "هنگامی ‌که [موسی] خواست به کسی ‌که دشمن هر دوی آنان بود حمله کند، [آن مرد فرياد خواه به تصور آنکه موسی قصد وی را دارد] گفت: «ای موسی، آیا می‌خواهی همان گونه که دیروز کسی را کشتی، [امروز نیز] مرا بکشی؟ قصدِ تو فقط زورگویی در این سرزمین است و نمی‌خواهی از اصلاح‌گران [بین افراد] باشی»"
        },
        {
            "chapter": 28,
            "verse": 20,
            "text": "و [در این هنگام] مردی [که از دوستان موسی بود] از دورترین نقطۀ شهر شتابان آمد [و] گفت: «ای موسی، بزرگان [قوم فرعون] دربارۀ کشتنت به مشورت نشسته‌اند؛ پس بی‌درنگ [از شهر] خارج شو [که] من قطعاً خیرخواهت هستم»"
        },
        {
            "chapter": 28,
            "verse": 21,
            "text": "موسی با ترس و نگرانی از شهر خارج شد [و] گفت: «پروردگارا، مرا از [آسیبِ] ستمکاران نجات بده»"
        },
        {
            "chapter": 28,
            "verse": 22,
            "text": "و چون به سوی [شهر] مَدیَن روی آورد گفت: «امید است پروردگارم مرا به راه راست هدایت کند»"
        },
        {
            "chapter": 28,
            "verse": 23,
            "text": "و هنگامی که به [چاه] آب مدین رسید، بر سرِ چاه، گروهی از مردم را دید که [چهارپایان خود را] آب می‌دهند و نزدیک آنان دو زن را دید که [گوسفندانشان را] کنار می‌کشیدند [و از دیگران فاصله می‌گرفتند. [موسی] گفت: «شما چه می‌کنید؟ [چرا گوسفند‌ان خود را آب نمی‌دهید؟]» آنان گفتند: «ما [به گلۀ خود] آب نمی‌دهیم تا این چوپان‌ها [گوسفندانشان را از آب] برگردانند [و چاه آب خلوت ‌شود]. و پدرمان پیرمردی کهنسال است [و توانایی این کار را ندارد]»"
        },
        {
            "chapter": 28,
            "verse": 24,
            "text": "موسی به [گوسفندان] آن دو زن آب داد؛ آنگاه به سوی سایه بازگشت و گفت: «پروردگارا، به هر خیری که برایم بفرستی، سخت نیازمندم»"
        },
        {
            "chapter": 28,
            "verse": 25,
            "text": "آنگاه یکی از آن دو [زن] ـ‌ در حالی ‌که با شرم و حیا گام برمی‌داشت‌ـ نزدش آمد و گفت: «پدرم تو را دعوت می‌کند [که نزدش بروی] تا مزد آنکه [گوسفندان] را برایمان آب دادی به تو بپردازد». چون [موسی] نزد او رفت و سرگذشت خویش را برایش حکایت کرد، وی گفت: «نترس که از گروه ستمکار نجات یافته‌ای»"
        },
        {
            "chapter": 28,
            "verse": 26,
            "text": "یکی از آن دو [دختر] گفت: «پدر جان، او را استخدام کن [زیرا] بی‌تردید، بهترین کسی که می‌توانی به کار بگیری، آن است که نیرومند و امانتدار باشد [و او چنین است]»"
        },
        {
            "chapter": 28,
            "verse": 27,
            "text": "[پیرمرد به موسی] گفت: «می‌خواهم یکی از دو دخترم را به همسری‌ات درآورم؛ به این [شرط] ‌که هشت سال برایم کار کنی؛ و اگر [این کار را] تا ده سال ادامه دهی، لطف و محبتی از سوی توست و من نمی‌خواهم بر تو سخت بگیرم. ان شاء الله مرا شایسته [و نیکوکار] خواهی یافت»"
        },
        {
            "chapter": 28,
            "verse": 28,
            "text": "[موسی] گفت: «این [قرارداد] میان من و تو باشد که هر کدام از این دو مدت [هشت یا ده سال] را که انجام دادم [به عهدِ خود وفا کرده‌ام]؛ پس ستمی بر من نباشد [و نخواهی که بیشتر بمانم]؛ و الله بر آنچه می‌گوییم گواه است»"
        },
        {
            "chapter": 28,
            "verse": 29,
            "text": "هنگامی ‌که موسی [آن] مدت [معیّن] را به پایان رساند و همراه خانواده‌اش [از مدین به سوی مصر] حرکت کرد، [ناگهان در تاریکیِ شب،] از سوی [کوه] طور آتشی دید؛ به خانواده‌اش گفت: «[اینجا] بایستید كه من آتشى [از دور] دیدم. شاید خبری از آن برایتان بیاورم یا شعلۀ آتشی [بیاورم] تا گرم شوید»"
        },
        {
            "chapter": 28,
            "verse": 30,
            "text": "وقتی به آن آتش نزدیک شد، در کنارۀ راست آن سرزمین، در منطقۀ پربرکت [طور]، از [میان] یک درخت ندا داده شد که: «ای موسی، بی‌تردید من الله، پروردگار جهانیانم"
        },
        {
            "chapter": 28,
            "verse": 31,
            "text": "و عصایت را بیفکن». وقتی [موسی عصایش را افکند و] آن را دید که همچون ماری مى‌جنبد، [از ترس] پشت کرد و گریخت و بازنگشت. [ندا آمد:] «ای موسی، پیش آی و نترس. قطعاً تو از [آسیب خطرات] ایمن شده‌ای"
        },
        {
            "chapter": 28,
            "verse": 32,
            "text": "و دستت را در گریبانت فرو بر [تا] سپید و بدون عیب [و بدون بیماری پیسی] خارج ‌شود؛ و [براى رهایى] از این ترس، دستانت را به سمت خود جمع كن [و به سینه‌ات بچسبان]. این دو [معجزۀ عصا و ید بَیضا] دو دلیل [روشن] از سوی پروردگارت برای فرعون و بزرگانِ [قومِ] اوست. به راستی که آنان گروهی نافرمانند»"
        },
        {
            "chapter": 28,
            "verse": 33,
            "text": "[موسی] گفت: «پروردگارا، من یکی از آنان را [بدون عمد] کشته‌ام؛ می‌ترسم که [به قصاص آن قتل،] مرا بکشند"
        },
        {
            "chapter": 28,
            "verse": 34,
            "text": "و برادرم ـ هارون‌ـ زبانش از من شیواتر است؛ پس او را همراهم بفرست تا یاورم باشد و راستگویی‌ام را تأیید کند؛ زیرا می‌ترسم مرا تكذیب کنند»"
        },
        {
            "chapter": 28,
            "verse": 35,
            "text": "[الله] فرمود: «تو را با [پیوستنِ] برادرت تقویت خواهیم نمود و سلطه و برتری برایتان قرار می‌دهیم که [فرعونیان هرگز] به شما دست نیابند؛ و به [برکتِ] معجزاتمان [که در اختیار دارید] شما و هر کس ‌که از شما پیروی کند، پیروزید»"
        },
        {
            "chapter": 28,
            "verse": 36,
            "text": "هنگامی که موسی با معجزات روشن ما به سویشان آمد، گفتند: «این [چیزی] نیست مگر جادویی ساختگی؛ و ما هرگز این [ادعای عبادت الله به یگانگی] را از پدرانمان نشنیده‌ایم»"
        },
        {
            "chapter": 28,
            "verse": 37,
            "text": "و موسی گفت: «پروردگارم بهتر مى‌داند چه كسى هدایت را از نزد او آورده است و [آگاه‌تر است که] عاقبت نیکِ آن سرا براى کیست. بی‌تردید، ستمکاران رستگار نمی‌شوند»"
        },
        {
            "chapter": 28,
            "verse": 38,
            "text": "فرعون گفت: «ای بزرگان، معبودی جز خود برایتان نمی‌شناسم؛ پس ای هامان، برایم آتشی بر گِل برافروز [و آجر بپز] آنگاه برج بلندی بساز؛ باشد که از معبودِ موسی باخبر شوم؛ هر چند که قطعاً او را دروغگو می‌پندارم»"
        },
        {
            "chapter": 28,
            "verse": 39,
            "text": "و او [= فرعون] و لشکریانش به ناحق در سرزمین [مصر] سر‌کشی کردند و پنداشتند که به سوی ما بازگردانده نمی‌شوند"
        },
        {
            "chapter": 28,
            "verse": 40,
            "text": "[ما] او و لشکریانش را [به عذاب] فروگرفتیم و آنان را به دریا انداختیم؛ پس بنگر که عاقبت ستمکاران چگونه بود"
        },
        {
            "chapter": 28,
            "verse": 41,
            "text": "و آنان را پیشوایانی قرار دادیم که [پیروانشان را] به آتش [دوزخ] دعوت می‌کردند؛ و روز قیامت یاری نمی‌شوند"
        },
        {
            "chapter": 28,
            "verse": 42,
            "text": "در این دنیا، به دنبالشان لعنت روانه کردیم و روز قیامت [نیز] زشت‌منظرند"
        },
        {
            "chapter": 28,
            "verse": 43,
            "text": "و به راستی، پس از آنکه امت‌های پیشین را نابود نمودیم، به موسی کتاب [تورات] دادیم که [دارای] روشنگری‌ها و هدایت و رحمتی برای مردم بود؛ باشد که پند پذیرند"
        },
        {
            "chapter": 28,
            "verse": 44,
            "text": "و تو [ای پیامبر،] آنگاه که فرمان [نبوت] را به موسی می‌دادیم در دامنۀ غربی [کوه طور] حضور نداشتی و از گواهان [نیز] نبودی"
        },
        {
            "chapter": 28,
            "verse": 45,
            "text": "و [ما پس از موسی] نسل‌هایی آفریدیم و سال‌های طولانی بر آنان گذشت [و پیمان الهی را فراموش کردند]؛ و تو در میان اهل مَدیَن اقامت نداشتی [كه از داستان موسی باخبر باشی و] آیات ما را بر آنان [= مردم مکه] بخوانى؛ بلکه ما بودیم که [این آیات را به سویت] می‌فرستادیم"
        },
        {
            "chapter": 28,
            "verse": 46,
            "text": "و آنگاه كه [به موسى] ندا دادیم، تو در كنار كوه طور نبودى؛ ولى به عنوان رحمتى از سوی پروردگارت [به تو وحى نمودیم] تا گروهى را كه پیش از تو بیم‌دهنده‌اى به سراغشان نیامده است [با این آیات] بیم دهى؛ باشد که پند پذیرند"
        },
        {
            "chapter": 28,
            "verse": 47,
            "text": "[با کافران اتمام حجت کردیم] تا وقتی به کیفر کارهایی كه در گذشته مرتكب شده‌اند مصیبتى به آنها می‌رسد نگویند: «پروردگارا، چرا پیامبری بر ما نفرستادی تا از آیاتت پیروی کنیم و از مؤمنان باشیم؟»"
        },
        {
            "chapter": 28,
            "verse": 48,
            "text": "ولى هنگامى كه [پیامبرِ] حق، از جانب ما به سراغشان آمد، [یهود از سرِ لجاجت] گفتند: «چرا معجزاتی همانند موسى به او داده نشده است؟» [در پاسخشان بگو:] «مگر [یهود] در گذشته معجزات موسى را انكار نكردند؟» آنان گفتند: «[قرآن و تورات] دو جادو هستند که یکدیگر را تأیید می‌کنند» و گفتند: «ما تمام [مطالب] آنها را انكار مى‌كنیم»"
        },
        {
            "chapter": 28,
            "verse": 49,
            "text": "بگو: «اگر راستگویید، از جانب الله، كتابى هدایت‌بخش‌تر از این دو [کتاب] بیاورید تا من نیز از آن پیروى كنم»"
        },
        {
            "chapter": 28,
            "verse": 50,
            "text": "اگر [قریش] به درخواستت پاسخی ندادند، بدان که آنان فقط از هوای نفسشان پیروی می‌کنند؛ و کیست گمراه‌تر از آن کس که بدون رهنمودی از سوی الله، از هوای نفسش پیروی می‌کند؟ بی‌تردید، الله گروه ستمکار را هدایت نمی‌کند"
        },
        {
            "chapter": 28,
            "verse": 51,
            "text": "و به راستی، ما این آیات [و حکایات] را یکی پس از دیگری برای آنان [= مشرکان و یهود] نازل کردیم؛ باشد که پند گیرند"
        },
        {
            "chapter": 28,
            "verse": 52,
            "text": "کسانی ‌که پیش از این [آیات الهی] کتاب [تورات] به آنان داده‌ایم، به این [قرآن] نیز ایمان می‌آورند"
        },
        {
            "chapter": 28,
            "verse": 53,
            "text": "و چون [آیاتش] بر آنان خوانده می‌شود، می‌گویند: «به آن ایمان آوردیم. یقیناً سخن حقی از جانب پروردگارمان است. به راستی که ما پیش از [نزول] آن نیز تسلیم [فرمان پروردگار] بوده‌ایم»"
        },
        {
            "chapter": 28,
            "verse": 54,
            "text": "اینانند که به پاسِ آنکه شکیبایی ورزیدند، پاداششان را دو بار می‌گیرند و با کارهای نیک، [گناهان و] بدی‌ها را دفع می‌کنند و از آنچه به آنان روزی داده‌ایم انفاق می‌نمایند"
        },
        {
            "chapter": 28,
            "verse": 55,
            "text": "و هر گاه سخنی بیهوده [و ناشایست از اهل کتاب] می‌شنوند، [با بی‌توجهی] از آن روی ‌می‌گردانند و می‌گویند: «[پاداش] کارهای ما برای ماست و [کیفرِ] کارهای شما از آنِ شماست؛ [شما از آزار و ناسزایِ ما] در امانید. ما به دنبالِ [هم‌صحبتی با] جاهلان نیستیم»"
        },
        {
            "chapter": 28,
            "verse": 56,
            "text": "[ای پیامبر،] بی‌تردید، تو نمی‌توانی هر کس را دوست داشته باشی [به اجبار به راه راست] هدایت ‌کنی؛ بلکه الله است که هر کس را بخواهد هدایت می‌کند و او به [حال] راه‌یافتگان داناتر است‌"
        },
        {
            "chapter": 28,
            "verse": 57,
            "text": "و [مشرکان] گفتند: «اگر همراه تو از هدایت پیروی کنیم، ما را از سرزمینمان می‌ربایند». آیا ما آنان را در حرم امنی جای ندادیم که انواع محصولات ـ به عنوان روزی‌ای از جانب ما ـ به سویشان سرازیر می‌گردد؟ ولی بیشتر آنان [قدر نعمت‌های الهی را] نمی‌دانند"
        },
        {
            "chapter": 28,
            "verse": 58,
            "text": "و چه بسیار [مردم] شهرهایی را نابود ساختیم که [از شدّت رفاه‌] در زندگی خویش، طغیان و سرکشی کرده بودند. این خانه‌های [ویران‌شدۀ] آنان است که پس از آنان ـ‌ جز اندکی‌ـ [کسی] در آنها سکونت نکرده است و ما وارث آنان بودیم"
        },
        {
            "chapter": 28,
            "verse": 59,
            "text": "و پروردگارت هرگز [مردم] شهرها را نابود نمی‌کند، مگر آنکه در شهر بزرگی از آنها [همچون مکه] پیامبری بفرستد که آیات ما را بر آنان بخواند؛ و ما هرگز شهرها را نابود نکردیم، مگر آنکه ساکنانش [کافر و] ستمکار بوده‌اند"
        },
        {
            "chapter": 28,
            "verse": 60,
            "text": "و آنچه به شما داده شده است، بهره[ی گذرا] و زینتِ زندگی دنیاست؛ و آنچه نزد الله است، بهتر و پایدار‌تر است. آیا نمی‌اندیشید؟"
        },
        {
            "chapter": 28,
            "verse": 61,
            "text": "آیا کسی که به او وعدۀ نیکو داده‌ایم و به آن خواهد رسید، همچون کسی است که او را از بهرۀ زندگی دنیا برخوردار ساخته‌ایم و روز قیامت از [جمله] احضارشدگان [در آتش دوزخ] است؟"
        },
        {
            "chapter": 28,
            "verse": 62,
            "text": "و [یاد کن از] روزى كه الله به آنان ندا مى‌دهد و مى‌فرماید‌: افرادى كه شریکانِ من [در عبادت] می‌پنداشتید كجا هستند؟»"
        },
        {
            "chapter": 28,
            "verse": 63,
            "text": "کسانی [از سران کفار] که عذاب برایشان حتمی است می‌گویند: «پروردگارا، اینها کسانی هستند که ما گمراهشان کردیم. [آری،] آنان را گمراه کردیم، چنان که [خود نیز] گمراه شدیم. از [شرک و توسل] آنان به سویت بیزاری می‌جوییم. [در حقیقت،] آنان ما را عبادت نمی‌کردند [بلکه شیطان را عبادت می‌کردند]»"
        },
        {
            "chapter": 28,
            "verse": 64,
            "text": "و [به مشرکان] گفته می‌شود: «شریکانتان را [که به جای الله عبادت می‌کردید] فرابخوانید [تا یاری‌تان کنند]»؛ آنگاه آنان را می‌خوانند، ولی پاسخی به اینان نمی‌دهند و عذاب [دوزخ] را می‌بینند [و آرزو می‌کنند] کاش هدایت‌یافته بودند"
        },
        {
            "chapter": 28,
            "verse": 65,
            "text": "و روزی‌ که [الله] به آنان ندا می‌دهد و می‌فرماید: «به [دعوتِ] پیامبران چه پاسخی دادید؟»"
        },
        {
            "chapter": 28,
            "verse": 66,
            "text": "در آن روز، همۀ دلایل [و بهانه‌هایی که برای توجیه دارند] از آنان پنهان می‌گردد و از [شدت عذاب، از حالِ] یکدیگر نمی‌پرسند"
        },
        {
            "chapter": 28,
            "verse": 67,
            "text": "اما کسی ‌که توبه کند و ایمان آورَد و کار شایسته انجام دهد، امید است که از رستگاران باشد"
        },
        {
            "chapter": 28,
            "verse": 68,
            "text": "و پروردگارت هر چه بخواهد می‌آفریند و [هر کس را بخواهد به عبادت و پیامبری] برمی‌گزیند. مشرکان اختیاری ندارند [که در این مورد اعتراض کنند]. الله از چیزهایی که با او شریک می‌دانند منزه و برتر است"
        },
        {
            "chapter": 28,
            "verse": 69,
            "text": "و پروردگارت آنچه در سینه‌هایشان پنهان می‌کنند و آنچه آشکار می‌سازند، [همه را] می‌داند"
        },
        {
            "chapter": 28,
            "verse": 70,
            "text": "و او الله است که هیچ معبودی [به‌حق] جز او نیست. ستایش در دنیا و آخرت برای اوست و حُکم [و فرمانروایی نیز] از آنِ اوست و [همگی] به سوی او بازگردانده می‌شوید"
        },
        {
            "chapter": 28,
            "verse": 71,
            "text": "[به مشرکان] بگو: «به من بگویید اگر الله [تاریکیِ] شب را تا روز قیامت بر شما پاینده گردانَد، كدام معبود به جز الله برایتان روشنى مى‌آورَد؟ آیا [سخن حق را] نمی‌شنوید؟»"
        },
        {
            "chapter": 28,
            "verse": 72,
            "text": "بگو: «به من بگویید اگر الله [روشناییِ] روز را تا روز قیامت بر شما پاینده گردانَد، كدام معبود جز الله شبی برایتان می‌آورد که در آن آرام بگیرید؟ آیا [این نشانه‌های قدرت الهی را] نمی‌بینید؟"
        },
        {
            "chapter": 28,
            "verse": 73,
            "text": "و الله از رحمت خویش شب و روز را برایتان قرار داد تا در شب آرام گیرید و در روز [تلاش کنید و] از بخشش او [روزی] بجویید و باشد که سپاس گزارید"
        },
        {
            "chapter": 28,
            "verse": 74,
            "text": "و [یاد کن از] روزی‌ که الله به آنان ندا می‌دهد و می‌فرماید: «کجا هستند شریکانی که برای من می‌پنداشتید؟»"
        },
        {
            "chapter": 28,
            "verse": 75,
            "text": "و از هر امتی، گواهی برمی‌گزینیم [که پیامبر آنان است و در مورد کفرشان گواهی می‌دهد]؛ سپس به آنان می‌گوییم: «دلیل [کفر و شرکِ] خویش را بیاورید»؛ پس می‌دانند که حق از آنِ الله است و دروغ‌هایی که می‌بافتند [و آنچه مشرکانه عبادت می‌کردند] محو و نابود گشته است"
        },
        {
            "chapter": 28,
            "verse": 76,
            "text": "قارون از قوم موسی بود؛ اما بر آنان فخرفروشی نمود؛ و از گنجینه‌ها، آنقدر به وی داده بودیم که [حتی] حمل کلید‌هایش برای گروهی نیرومند مشکل بود. هنگامی ‌که [مردم] قومش به او گفتند: «[به خاطر ثروتت، چنین مغرور و] سرمست نباش. بی‌تردید، الله سرمستان را دوست ندارد"
        },
        {
            "chapter": 28,
            "verse": 77,
            "text": "و با آنچه الله به تو بخشیده است، [ثوابِ] سرای آخرت را بجوی و [در عین حال،] بهره‌ات را از [زندگی] دنیا نیز فراموش نکن؛ و چنان که الله به تو نیکی کرده است، تو نیز [به بندگانش] نیکی کن و هرگز در پیِ تبهکاری [و فساد] در زمین نباش. بی‌تردید، الله مفسدان را دوست ندارد»"
        },
        {
            "chapter": 28,
            "verse": 78,
            "text": "[قارون] گفت: «آنچه به من داده شده، در نتیجۀ [قدرت و] دانشی است که نزد من است». آیا نمی‌دانست که الله نسل‌هایی را پیش از وی نابود کرده بود که از او نیرومندتر و ثروتمندتر بودند؟ و [روز قیامت، اینگونه] مجرمان از گناهانشان پرسيده نمى‌شوند [و بى‌حساب دوزخ مى‌روند]"
        },
        {
            "chapter": 28,
            "verse": 79,
            "text": "قارون با [تجملات و] زینت‌هایش در برابر قوم خویش ظاهر شد. افرادی ‌[از اطرافیان او] که خواستار زندگی دنیا بودند، گفتند: «ای کاش همانند آنچه به قارون داده شده است ما [نیز] داشتیم. واقعاً او بهرۀ بزرگی [از مال دنیا] دارد»"
        },
        {
            "chapter": 28,
            "verse": 80,
            "text": "اما کسانی که دانش [حقیقی] یافته بودند، گفتند: «وای بر شما! برای کسی ‌که ایمان آورده است و کارهای شایسته می‌کند، ثواب الهی بهتر است؛ و این [سخن] را کسانی جز شکیبایان نمی‌پذیرند»"
        },
        {
            "chapter": 28,
            "verse": 81,
            "text": "سپس قارون‌ را همراه خانه‌اش در زمین فروبردیم؛ آنگاه هیچ گروهى نداشت كه او را در برابر [عذاب‌] الله یاری كنند و [خود نیز] نتوانست به خویشتن یاری رساند"
        },
        {
            "chapter": 28,
            "verse": 82,
            "text": "و کسانی ‌که دیروز آرزو می‌کردند به جای او باشند، بامداد [روز بعد] می‌گفتند: «وای بر ما! گویی الله است که [نعمت و] روزی را بر هر کس که بخواهد گسترده می‌دارد و [یا] تنگ می‌گرداند. اگر الله بر ما منّت ننهاده بود، قطعاً ما را [نیز به سزای سخنانمان به ژرفای زمین] فرومی‌بُرد، ای وای! گویی کافران هرگز رستگار نمی‌شوند"
        },
        {
            "chapter": 28,
            "verse": 83,
            "text": "این سرای آخرت را [فقط] برای کسانی قرار می‌دهیم که خواهان گردنکشی و فساد در زمین نیستند؛ و سرانجامِ [نیک]، از آنِ پرهیزگاران است"
        },
        {
            "chapter": 28,
            "verse": 84,
            "text": "[روز قیامت،] هر ‌کس نیکی بیاورد، [پاداشی] بهتر از آن خواهد داشت و هر ‌کس بدی بیاورد، [بداند] کسانی ‌که کارهای ناشایست کرده‌اند، جز [در برابر] آنچه می‌کردند کیفر نمی‌بینند"
        },
        {
            "chapter": 28,
            "verse": 85,
            "text": "همان [پروردگاری] ‌که قرآن را [نازل نمود و تبلیغ آن را] بر تو واجب کرد، قطعاً تو را به جایگاهت [در مکه] بازمی‌گردانَد. بگو: «پروردگارم بهتر می‌داند چه کسی هدایت آورده است و چه کسی در گمراهیِ آشکار است»"
        },
        {
            "chapter": 28,
            "verse": 86,
            "text": "و [پیش از بعثت،] تو انتظار نداشتی که این کتاب [آسمانی] بر تو نازل شود. [این نبود،] مگر رحمتى از جانب پروردگارت. پس هرگز پشتیبان کافران نباش"
        },
        {
            "chapter": 28,
            "verse": 87,
            "text": "و مبادا [کافران] تو را از [تبلیغ‌] آیات الهی ـ پس از آنكه بر تو نازل شد ـ بازدارند! و [مردم را] به سوی پروردگارت دعوت کن و هرگز از مشرکان نباش"
        },
        {
            "chapter": 28,
            "verse": 88,
            "text": "و معبود دیگری با الله [به نیایش] نخوان. هیچ معبودی [به‌حق] جز او نیست. همه چیز فناپذیر است؛ مگر [ذات جاوید و] روی او. فرمانروایی [تنها] از آنِ اوست و [روز قیامت، همگی] به پیشگاه او تعالی بازگردانده می‌شوید"
        },
        {
            "chapter": 29,
            "verse": 1,
            "text": "الم [= الف. لام. میم]"
        },
        {
            "chapter": 29,
            "verse": 2,
            "text": "آیا مردم پنداشته‌اند همین که [به زبان] بگویند: «ایمان آوردیم»، آنان را [به حال خود] وامی‌گذارند و آزموده نمی‌شوند؟"
        },
        {
            "chapter": 29,
            "verse": 3,
            "text": "و به راستی کسانی را که پیش از آنان بودند نیز آزمودیم و تا الله کسانی را که [دربارۀ ایمانشان] راست گفته‌اند جدا سازد و دروغگویان را [نیز] معلوم گردانَد"
        },
        {
            "chapter": 29,
            "verse": 4,
            "text": "آیا کسانی که کارهای ناشایسته می‌کنند، پنداشته‌اند که می‌توانند ما را مغلوب نمایند [و از عذابمان بگریزند]؟ چه بد داوری می‌کنند"
        },
        {
            "chapter": 29,
            "verse": 5,
            "text": "هر کس به دیدار الله امید دارد، [بداند که] وعدۀ الله قطعاً خواهد آمد و او تعالی شنوای داناست"
        },
        {
            "chapter": 29,
            "verse": 6,
            "text": "و هر کس [در راه حق‌] بکوشد، به سود خویش کوشیده است. بی‌تردید، الله از جهانیان بی‌نیاز است‌"
        },
        {
            "chapter": 29,
            "verse": 7,
            "text": "و کسانی ‌که ایمان آورده‌اند و کارهای شایسته انجام داده‌اند، یقیناً گناهانشان را می‌زداییم و آنان را بر اساس نیکوترین [طاعت و] کاری که انجام داده‌اند پاداش می‌دهیم‌"
        },
        {
            "chapter": 29,
            "verse": 8,
            "text": "و به انسان سفارش کردیم که به پدر و مادرش نیکی نماید؛ و [گفتیم:] «اگر آن دو کوشیدند تا چیزی را که تو به آن دانشی نداری شریک من سازی، از آنان اطاعت نکن. بازگشتتان به سوی من است، آنگاه شما را از [حقیقت] آنچه می‌کردید، آگاه خواهم کرد"
        },
        {
            "chapter": 29,
            "verse": 9,
            "text": "و کسانی ‌که ایمان آورده‌اند و کارهای شایسته انجام داده‌اند، البته آنان را در [زمرۀ] شایستگان درمی‌آوریم"
        },
        {
            "chapter": 29,
            "verse": 10,
            "text": "و برخی از مردم هستند که می‌گویند: «به الله ایمان آورده‌ایم»؛ اما هنگامی که در [راه] الله آزار می‌بینند، آزار مردم را همچون عذاب الله [سخت و جانکاه] می‌دانند [و از ایمانشان دست می‌کشند]؛ و اگر از سوی پروردگارت پیروزی [و گشایشی برایتان] پیش آید، می‌گویند: «بی‌تردید، ما [نیز] با شما همراه بودیم». آیا الله به آنچه در دل‌های جهانیان است داناتر نیست؟"
        },
        {
            "chapter": 29,
            "verse": 11,
            "text": "و به راستی، الله کسانی را که ایمان آورده‌اند به خوبی می‌شناسد و یقیناً منافقان را [نیز] می‌شناسد"
        },
        {
            "chapter": 29,
            "verse": 12,
            "text": "و کسانی ‌که کفر ورزیدند به کسانی ‌که ایمان آوردند می‌گفتند: «از راه ما پیروی کنید، و قطعاً بار گناهانتان را به عهده می‌گیریم»؛ و[لی] آنان هرگز چیزی از گناهانشان را بر عهده نخواهند گرفت. به راستی که آنان دروغگو هستند"
        },
        {
            "chapter": 29,
            "verse": 13,
            "text": "و قطعاً بارِ سنگین [گناه] خود و بارهای سنگین [گناه پیروانشان] را همراه بارِ سنگین خود به دوش خواهند کشید؛ و یقیناً روز قیامت، در مورد دروغ‌هایی كه مى‌بافتند بازخواست خواهند شد"
        },
        {
            "chapter": 29,
            "verse": 14,
            "text": "و ما نوح را به سوی قومش فرستادیم و او نهصد و پنجاه سال در میان آنان بود. آنگاه در حالی ‌که ستمکار [و کافر] بودند طوفان [سهمگین] آنان را فراگرفت"
        },
        {
            "chapter": 29,
            "verse": 15,
            "text": "او [= نوح] و سرنشینان کشتی را نجات دادیم و آن [کشتی] را نشانه‌ای برای [عبرت گرفتنِ] جهانیان قرار دادیم"
        },
        {
            "chapter": 29,
            "verse": 16,
            "text": "و [یاد کن از] ابراهیم آنگاه ‌که به قومش گفت: «الله را عبادت کنید و از او پروا کنید [که] اگر بدانید، این کار برایتان بهتر است"
        },
        {
            "chapter": 29,
            "verse": 17,
            "text": "جز این نیست که به جای الله، فقط بُت‌هایی را عبادت می‌کنید و [با این کار، به الله] دروغ می‌بندید. در حقیقت، کسانی را که شما به جای الله عبادت می‌کنید، اختیار روزی‌تان را ندارند؛ پس [نعمت و] روزی را تنها از پیشگاهِ الله طلب کنید و او را عبادت کنید و شکر او را به جای آورید [که] به سوی او بازگردانده می‌شوید"
        },
        {
            "chapter": 29,
            "verse": 18,
            "text": "و [ای مشرکان،] اگر شما [محمد را] دروغگو بدانید، [عجیب نیست.] به راستی که برخی از امت‌های پیش از شما [نیز، پیامبران الهی را] تکذیب کردند؛ و پیامبر وظیفه‌ای جز رساندن آشكار [وحی] ندارد»"
        },
        {
            "chapter": 29,
            "verse": 19,
            "text": "آیا ندیدند که الله چگونه آفرینش را آغاز می‌کند سپس آن را [پس از مرگش] بازمی‌گرداند؟ قطعاً این کار برای الله آسان است"
        },
        {
            "chapter": 29,
            "verse": 20,
            "text": "[ای پیامبر، به کافران] بگو: «در زمین بگردید و بنگرید که الله چگونه آفرینش را آغاز کرد؛ [به همین صورت نیز] زندگی دیگر را پدید می‌آورَد. بی‌تردید، الله بر هر کاری تواناست"
        },
        {
            "chapter": 29,
            "verse": 21,
            "text": "او تعالی هر ‌کس را بخواهد، عذاب می‌کند و بر هر ‌کس که بخواهد، رحمت می‌آورد؛ و [همگی] به سویش بازگردانده می‌شوید"
        },
        {
            "chapter": 29,
            "verse": 22,
            "text": "شما ـ [نه] در زمین و نه در آسمان ـ هرگز ناتوان‌کنندۀ او تعالی نیستید و جز الله هیچ کارساز و یاوری ندارید»"
        },
        {
            "chapter": 29,
            "verse": 23,
            "text": "و کسانی که به آیاتِ الله و دیدار او کفر ورزیدند، آنانند که از رحمت من مأیوسند و عذاب دردناکی برایشان [در پیش] است"
        },
        {
            "chapter": 29,
            "verse": 24,
            "text": "اما پاسخ قوم او [= ابراهیم] جز این نبود که گفتند: «او را بکشید یا بسوزانید»؛ پس الله او را از آتش نجات داد. بی‌تردید، در این [رهایی از آتش،] برای گروهی ‌که ایمان می‌آورند نشانه‌هایی [برای عبرت گرفتن] است"
        },
        {
            "chapter": 29,
            "verse": 25,
            "text": "و [ابراهیم] گفت: «شما به جای الله بت‌هایی برای خود برگزیده‌اید که [مایۀ دوستی و] محبت میان شما در زندگی دنیا باشد. آنگاه روز قیامت، از یکدیگر بیزاری می‌جویید و همدیگر را لعنت می‌کنید و جایگاهتان آتش است و هیچ یاریگری نخواهید داشت»"
        },
        {
            "chapter": 29,
            "verse": 26,
            "text": "لوط به او ایمان آورد و [ابراهیم] گفت: «من به سوی پروردگارم [به سرزمین شام] هجرت می‌کنم. بی‌تردید، او شکست‌ناپذیرِ حکیم است»"
        },
        {
            "chapter": 29,
            "verse": 27,
            "text": "و اسحاق و یعقوب را به او بخشیدیم و میان فرزندانش، نبوت و کتاب [آسمانی] قرار دادیم و پاداشش را در این دنیا دادیم؛ و یقیناً او در آخرت [نیز] از شایستگان خواهد بود"
        },
        {
            "chapter": 29,
            "verse": 28,
            "text": "و [یاد کن از] لوط هنگامی که به قومش گفت: «واقعاً کار بسیار زشتی می‌کنید که پیش از شما هیچ‌یک از [مردم] جهان، آن را انجام نداده است"
        },
        {
            "chapter": 29,
            "verse": 29,
            "text": "آیا با مردان می‌آمیزید و [به قصد تجاوز به مسافران،] راه را می‌بندید و در محافل عمومی خود مرتکب کارهای ناپسند می‌شوید؟» پاسخ قومش جز این نبود که گفتند: «اگر راستگویی، عذاب الهی را پیش آور»"
        },
        {
            "chapter": 29,
            "verse": 30,
            "text": "[لوط] گفت: «پروردگارا، مرا در برابر مفسدان یاری کن»"
        },
        {
            "chapter": 29,
            "verse": 31,
            "text": "و هنگامی ‌که فرستادگان ما به ابراهیم بشارت [تولد پسرش اسحاق را] دادند، به او گفتند: «ما ساکنان شهر [سَدوم] را قطعاً نابود خواهیم کرد؛ [چرا که] بی‌تردید، مردم آنجا ستمکارند»"
        },
        {
            "chapter": 29,
            "verse": 32,
            "text": "[ابراهیم] گفت: «لوط [نیز] در آنجاست». فرشتگان گفتند: «ما بهتر مى‌دانیم چه كسانى در آنجا هستند. او و خانواده‌اش را حتماً نجات خواهیم داد؛ مگر همسرش، که از بازماندگان [در عذاب] خواهد بود»"
        },
        {
            "chapter": 29,
            "verse": 33,
            "text": "و چون فرستادگان ما نزد لوط آمدند، از [تصور بی‌شرمیِ قومش نسبت به] آنان نگران و دلتنگ شد؛ و [فرشتگان] گفتند: «نترس و اندوهگین نباش. ما تو و خانواده‌ات را حتماً نجات می‌دهیم؛ مگر همسرت را ‌که از بازماندگان [در عذاب] است"
        },
        {
            "chapter": 29,
            "verse": 34,
            "text": "ما بر ساکنان این شهر ـ به کیفر آنکه نافرمانی [و گناه] ‌کرده‌اندـ عذابی از آسمان فرود می‌آوریم»"
        },
        {
            "chapter": 29,
            "verse": 35,
            "text": "و در حقیقت، ما از آن شهر [ویران‌شده]، نشانه [و عبرت] آشکاری، برای کسانی که می‌اندیشند باقی گذاشتیم"
        },
        {
            "chapter": 29,
            "verse": 36,
            "text": "و به سوی [ساکنان] مَدیَن، برادرشان شعیب [را فرستادیم]. او گفت: «ای قوم من، الله را عبادت کنید و به روز بازپسین امیدوار باشید و در زمین به فساد [و تباهی] نکوشید»"
        },
        {
            "chapter": 29,
            "verse": 37,
            "text": "ولی او را دروغگو انگاشتند و زلزله سختی آنان را فراگرفت؛ آنگاه در خانه‌های خود به روی افتادند و هلاک شدند"
        },
        {
            "chapter": 29,
            "verse": 38,
            "text": "و [قوم] عاد و ثمود را [نیز هلاک کردیم] و یقیناً برخی از خانه‌های [ویران‌شدۀ] آنان برایتان نمایان است؛ و شیطان کارهایشان را در نظرشان بیاراست و آنان را از راه [حق] بازداشت؛ در حالی ‌که [نسبت به حق و باطل] بینا بودند"
        },
        {
            "chapter": 29,
            "verse": 39,
            "text": "و قارون و فرعون و هامان را [نیز نابود کردیم]؛ و به راستی، موسی دلایل روشن برایشان آورد؛ اما آنان در سرزمین [مصر] سرکشی کردند؛ ولی [از عذاب الهی] پیشی نگرفتند [و راه فرار نداشتند]"
        },
        {
            "chapter": 29,
            "verse": 40,
            "text": "هر یک از آنان را به [کیفر] گناهشان عذاب کردیم؛ بر برخی از آنان باران سنگ فرستادیم و برخی دیگر را بانگ مرگبار فروگرفت و برخی را در زمین فروبردیم و برخی را غرق کردیم. الله هرگز به آنان ستم نکرد؛ بلکه آنان [خود] به خویشتن ستم ‌می‌کردند"
        },
        {
            "chapter": 29,
            "verse": 41,
            "text": "مَثَل کسانی ‌که به جای الله دوستانی [از سنگ و چوب و مردگان را به عنوان شفاعتگر] برای خود برگزیده‌اند، همچون مَثل عنکبوت است که خانه‌ای [بی‌دوام را به عنوان پناهگاه خویش] برگزیده است؛ و بی‌تردید، سست‌ترین خانه‌ها، خانۀ عنکبوت است. اگر [مشرکان این حقیقت را] می‌دانستند، [معبودان باطل را به عبادت نمی‌گرفتند]"
        },
        {
            "chapter": 29,
            "verse": 42,
            "text": "یقیناً الله هر آنچه را به جای او [به عبادت] می‌خوانند می‌داند؛ و او تعالی شکست‌ناپذیرِ حکیم است"
        },
        {
            "chapter": 29,
            "verse": 43,
            "text": "این مَثل‌ها را برای مردم می‌زنیم و جز دانایان کسی آنها را درنمی‌یابد"
        },
        {
            "chapter": 29,
            "verse": 44,
            "text": "الله آسمان‌ها و زمین را به‌حق آفرید. بی‌تردید، در این [آفرینش،] نشانه‌ای [از قدرت الهی] برای مومنان است"
        },
        {
            "chapter": 29,
            "verse": 45,
            "text": "[ای پیامبر،] آنچه را از این کتاب بر تو وحی شده است تلاوت کن و نماز برپا دار. به راستی که نماز، انسان را از گناه و زشتکاری بازمی‌دارد؛ و البته یاد الله [از هر کاری] بالا‌تر است؛ و الله می‌داند که چه می‌کنید"
        },
        {
            "chapter": 29,
            "verse": 46,
            "text": "[ای مؤمنان،] با اهل کتاب جز به بهترین شیوه بحث و مناظره نكنید ـ مگر با کسانی از آنان که ستم کردند [و با شما به جنگ برخاستند] ـ و بگویید: «ما به تمام آنچه [از سوی الله] بر ما و شما نازل شده است ایمان آورده‌ایم و معبود ما و شما یکی است و ما تسلیمِ [فرمانِ] او هستیم»"
        },
        {
            "chapter": 29,
            "verse": 47,
            "text": "و همان گونه [كه به پيامبران پيشين كتاب آسمانی فرو فرستاديم‌] اين كتاب را [نیز] بر تو نازل کردیم؛ کسانی ‌که [پیش از تو] به آنان کتاب [آسمانی] دادیم به این [قرآن نیز] ایمان می‌آورند و از اینان [= مشرکان قریش] کسانی هستند که به آن ایمان می‌آورند؛ و جز کافران [کسی] آیات ما را انکار نمی‌کند"
        },
        {
            "chapter": 29,
            "verse": 48,
            "text": "و پیش از [نزول] قرآن، تو [هرگز] هیچ کتابی نمی‌خواندی و با دست خود چیزی نمی‌نوشتی؛ وگرنه، قطعاً باطل‌اندیشان [دربارۀ صحتِ پیامبری‌ات] تردید می‌کردند"
        },
        {
            "chapter": 29,
            "verse": 49,
            "text": "بلکه آن [کتاب، شامل] آیات روشنی است که در سینۀ دانشوران [مؤمن] جای دارد؛ و جز ستمکاران [مشرک، کسی] آیات ما را انکار نمی‌کند"
        },
        {
            "chapter": 29,
            "verse": 50,
            "text": "و [مشرکان] گفتند: «چرا معجزاتی از سوی پروردگارش بر او نازل نشده است؟» بگو: «معجزات نزد الله است [و به فرمان او نازل می‌شود] و من فقط بیم‌دهنده‌ای آشکارم»"
        },
        {
            "chapter": 29,
            "verse": 51,
            "text": "آیا برایشان کافی نیست که ما قرآن را بر تو نازل کردیم که [پیوسته] بر آنان خوانده می‌شود؟ بی‌گمان، در این [قرآن] برای مردمی که ایمان می‌آورند، رحمت و پند است"
        },
        {
            "chapter": 29,
            "verse": 52,
            "text": "بگو: «همین بس که الله میان من و شما گواه است. او تعالی آنچه را که در آسمان‌ها و زمین است می‌داند؛ و کسانی ‌که به باطل گرویده‌اند و به الله کفر ورزیده‌اند، زیانکارانند»"
        },
        {
            "chapter": 29,
            "verse": 53,
            "text": "و [مشرکان] به شتاب از تو درخواستِ عذاب می‌کنند؛ و اگر موعد مقرری [برای عذابشان] نبود، یقیناً عذاب [الهی] به [سراغ] آنان می‌آمد و [سرانجام] در حالی ‌که غافلند، ناگهان به سراغشان خواهد آمد"
        },
        {
            "chapter": 29,
            "verse": 54,
            "text": "و [مشرکان] به شتاب از تو درخواستِ عذاب می‌کنند، و یقیناً دوزخ بر کافران احاطه دارد"
        },
        {
            "chapter": 29,
            "verse": 55,
            "text": "روزی ‌که عذاب، از بالای سر و زیر پایشان آنان را فرامی‌گیرد و [الله به آنان] می‌فرماید: «[کیفر] آنچه را انجام می‌دادید بچشید»"
        },
        {
            "chapter": 29,
            "verse": 56,
            "text": "«ای بندگان من که ایمان آورده‌اید، بی‌گمان، زمین من گسترده است؛ [پس برای رهایی از فشار مشرکان، هجرت کنید] و تنها مرا عبادت کنید»"
        },
        {
            "chapter": 29,
            "verse": 57,
            "text": "هر کسی چشندۀ [طعم‌] مرگ است؛ آنگاه به سوی ما بازگردانده می‌شوید"
        },
        {
            "chapter": 29,
            "verse": 58,
            "text": "و کسانی که ایمان آورده‌اند و کار‌های شایسته انجام داده‌اند، قطعاً آنان را در غرفه‌هایی از بهشت جای می‌دهیم که جویبارها از زیر آن جاری است. جاودانه در آن خواهند ماند. چه نیکوست پاداش عمل‌کنندگان"
        },
        {
            "chapter": 29,
            "verse": 59,
            "text": "[همان] کسانی‌ که شکیبایی ورزیدند و تنها بر پروردگارشان توکل می‌کنند"
        },
        {
            "chapter": 29,
            "verse": 60,
            "text": "و چه بسیار جاندارانى كه [نمى‌توانند] روزى خود را حمل [یا ذخیره‌] كنند. الله به آنها و شما روزی می‌دهد و او شنوای داناست"
        },
        {
            "chapter": 29,
            "verse": 61,
            "text": "و اگر از آنان [= مشرکان] بپرسی: «چه کسی آسمان‌ها و زمین را آفریده و خورشید و ماه را به خدمت [انسان] گماشته است؟» مسلّماً می‌گویند: «الله»؛ پس چگونه [از حق] رویگردان می‌شوند؟"
        },
        {
            "chapter": 29,
            "verse": 62,
            "text": "الله [نعمت و] روزی را برای هر کس که بخواهد می‌گشاید و [یا] تنگ می‌گرداند. بی‌تردید، الله به هر چیزی داناست"
        },
        {
            "chapter": 29,
            "verse": 63,
            "text": "و اگر از آنان بپرسی: «چه کسی از آسمان باران فرستاد و به وسیلۀ آن، زمین را ـ پس از خشکی و خزانش ـ زنده کرد؟»، مسلّماً می‌گویند: «الله». بگو: «حمد و ستایش مخصوص الله است»؛ بلکه بیشتر آنان [در این نشانه‌ها] نمی‌اندیشند"
        },
        {
            "chapter": 29,
            "verse": 64,
            "text": "و این زندگی دنیا [چیزی] جز سرگرمی و بازیچه نیست؛ و بی‌تردید، سرای آخرت زندگانی [راستین و همیشگی] است. اگر [کافران این حقیقت را] می‌دانستند [دل به دنیا نبسته بودند]"
        },
        {
            "chapter": 29,
            "verse": 65,
            "text": "وقتی [مشرکان] در کشتی سوار می‌شوند، الله را با اخلاص می‌خوانند؛ اما چون آنان را به خشکی می‌رسانَد و [از خطرِ غرق‌شدن] می‌رهانَد، آنگاه [باز هم] شرک می‌ورزند"
        },
        {
            "chapter": 29,
            "verse": 66,
            "text": "[چنین می‌کنند] تا نسبت به نعمت‌هایی که به آنان داده‌ایم ناسپاسی کنند و [از لذت‌های زندگی دنیا] بهره‌مند باشند. به زودی [سرانجامِ دردناکشان را] خواهند دانست"
        },
        {
            "chapter": 29,
            "verse": 67,
            "text": "آیا ندیده‌اند در حالی که مردم پیرامونشان [گرفتارِ قتل و غارت هستند و] مورد دستبرد قرار می‌گیرند، ما حرم امنی [برای مردم مکه] پدید آورده‌ایم؟ آیا [باز هم] به [معبودهای] باطل ایمان می‌آورند و نسبت به نعمت الله ناسپاسی می‌کنند؟"
        },
        {
            "chapter": 29,
            "verse": 68,
            "text": "و کیست ستمکار‌تر از آن ‌که بر الله دروغ می‌بندد یا حق را ـ آنگاه که به او می‌رسدـ دروغ می‌انگارد؟ آیا در دوزخ جایگاهی برای کافران نیست؟"
        },
        {
            "chapter": 29,
            "verse": 69,
            "text": "کسانی ‌که در راه [خشنودیِ] ما می‌کوشند، قطعاً آنان را به راه‌های خویش هدایت می‌کنیم و بی‌تردید، الله با نیکوکاران است"
        },
        {
            "chapter": 30,
            "verse": 1,
            "text": "الم [= الف. لام. میم]"
        },
        {
            "chapter": 30,
            "verse": 2,
            "text": "رومیان [در جنگ با فارس] شكست خوردند"
        },
        {
            "chapter": 30,
            "verse": 3,
            "text": "در نزدیک‌ترین سرزمین [مرزی شام با فارس]؛ و آنان پس از شکستشان، [در نبردی دیگر] پیروز خواهند شد؛"
        },
        {
            "chapter": 30,
            "verse": 4,
            "text": "در چند سال [آینده]. چه قبل و چه بعد از این [پیروزی، سررشتۀ] کار در اختیار الله است؛ و در آن روز، مؤمنان شادمان می‌گردند"
        },
        {
            "chapter": 30,
            "verse": 5,
            "text": "[این شادی،] به خاطرِ یاری رساندنِ الله [به اهل کتاب] است؛ و او تعالی هر کس را که بخواهد یاری می‌کند و او شکست‌ناپذیرِ مهربان است"
        },
        {
            "chapter": 30,
            "verse": 6,
            "text": "[این پیروزی] وعدۀ الله است [و] الله هرگز از وعدۀ خود تخلف نمی‌کند؛ ولی بیشتر مردم نمی‌دانند"
        },
        {
            "chapter": 30,
            "verse": 7,
            "text": "آنان فقط ظاهری از زندگی دنیا را می‌دانند و از آخرت غافلند"
        },
        {
            "chapter": 30,
            "verse": 8,
            "text": "آیا با خود نمی‌اندیشند که الله آسمان‌ها و زمین و آنچه را که میان آنهاست، جز به‌حق و برای مدت معیّنی نیافریده است؟ بی‌تردید، بسیاری از مردم به دیدار پروردگارشان [در قیامت] باور ندارند"
        },
        {
            "chapter": 30,
            "verse": 9,
            "text": "آیا [مشرکان] در زمین گشت و گذار نکرده‌اند تا ببینند سرانجامِ کسانی که پیش از آنان بودند چگونه بوده است؟ آنها بسیار نیرومندتر از اینان بودند و زمین را [برای کشاورزی و عمران،] بیش از اینان دگرگون ساختند و آباد کردند؛ و پیامبرانشان با دلایل روشن به سراغشان آمدند [اما آنان انکار کردند و نابود شدند]. الله هرگز بر آن نبود که به آنان ستم کند؛ بلکه آنان خود به خویشتن ستم می‌کردند"
        },
        {
            "chapter": 30,
            "verse": 10,
            "text": "آنگاه سرانجامِ کسانی‌ که بدی کرده بودند، بسیار بدتر شد؛ چرا که آیات الله را دروغ می‌انگاشتند و آنها را به تمسخر می‌گرفتند"
        },
        {
            "chapter": 30,
            "verse": 11,
            "text": "الله آفرینش مخلوقات را آغاز می‌کند؛ سپس آنان را [پس از مرگشان] بازمی‌گردانَد؛ آنگاه [در قیامت، همگی] به سویش بازگردانده می‌شوید"
        },
        {
            "chapter": 30,
            "verse": 12,
            "text": "روزی که قیامت بر پا گردد، گناهکاران [از رحمت الهی] ناامید می‌شوند"
        },
        {
            "chapter": 30,
            "verse": 13,
            "text": "[در آن روز،] مشرکان از بین معبودان خود [که عبادت می‌کردند] هیچ شفاعتگری نخواهند داشت و نسبت به معبودانشان [که آنها را همتای الله قرار داده بودند] کفر می‌ورزند"
        },
        {
            "chapter": 30,
            "verse": 14,
            "text": "روزی که قیامت برپا گردد، [مردم بر اساس کارهایشان] از یکدیگر جدا می‌شوند"
        },
        {
            "chapter": 30,
            "verse": 15,
            "text": "اما کسانی که ایمان آورده‌اند و کار‌های شایسته انجام داده‌اند، در بوستانی [از بهشت] شادمان می‌گردند"
        },
        {
            "chapter": 30,
            "verse": 16,
            "text": "و اما کسانی ‌که کفر ورزیدند و آیات ما و دیدارمان در آخرت را تکذیب کردند، در عذاب [دوزخ] احضار می‌شوند"
        },
        {
            "chapter": 30,
            "verse": 17,
            "text": "پس الله را به پاکی ستایش کنید، آنگاه که به شب درمی‌آیید و آن دَم که به صبح می‌رسید"
        },
        {
            "chapter": 30,
            "verse": 18,
            "text": "و عصرگاهان و هنگامی ‌که به نیمروز می‌رسید؛ و حمد و ستایش در آسمان‌ها و زمین از آنِ اوست"
        },
        {
            "chapter": 30,
            "verse": 19,
            "text": "او تعالی [موجود] زنده را از [مادّۀ] بی‌جان [= نطفه] پدید می‌آورد و [مادّۀ] بی‌جان را از [موجود] زنده خارج می‌سازد؛ و زمین را ـ پس از خشکی و خزانش ـ زنده می‌سازد؛ و [شما نیز روز قیامت،] اینچنین برانگیخته می‌شوید"
        },
        {
            "chapter": 30,
            "verse": 20,
            "text": "و [یکی دیگر] از نشانه‌های او تعالی [این] است که شما را از خاک آفرید، سپس انسان‌هایی شدید [که تولید مثل کردید و در زمین] پراکنده گشتید"
        },
        {
            "chapter": 30,
            "verse": 21,
            "text": "و از [دیگر] نشانه‌های او [این] است که از جنس خود شما همسرانی برایتان آفرید تا در کنارشان آرام گیرید و در میانتان محبت و مهربانی قرار داد. بی‌گمان، در این [نعمت،] نشانه‌هایی است [از قدرت پروردگار] برای مردمی که تفکر می‌کنند"
        },
        {
            "chapter": 30,
            "verse": 22,
            "text": "و از [دیگر] نشانه‌های او تعالی، آفرینش آسمان‌ها و زمین و اختلاف زبان‌ها و رنگ‌های شماست. بی‌تردید، در این [امور،] نشانه‌هایی [از قدرت پروردگار] برای دانشوران است"
        },
        {
            "chapter": 30,
            "verse": 23,
            "text": "و [یکی دیگر] از نشانه‌های او، خواب شما در شب و روز و تلاشتان برای بهره‌گیری از بخشش پروردگار [و تأمین معاش] است. بی‌گمان، در این امور، برای مردمی که گوش شنوا دارند، نشانه‌هایی [از قدرتِ پروردگار] است"
        },
        {
            "chapter": 30,
            "verse": 24,
            "text": "و از [دیگر] نشانه‌های او [این] است که برق را برای ترس [از صاعقه] و امید [به باران]، به شما نشان می‌دهد و آبی از آسمان می‌فرستد و زمین را ـ پس از خشکی و خزانش ـ با آن زنده می‌سازد. بی‌گمان، در این امور، برای مردمی که می‌اندیشند، نشانه‌هایی [از قدرتِ پروردگار] است"
        },
        {
            "chapter": 30,
            "verse": 25,
            "text": "و از نشانه‌های او [این] است که آسمان‌ها و زمین به فرمانش برپاست و [روز قیامت] هنگامی که با ندایی شما را از زمین فرامی‌خوانَد، ناگهان [همگی از گورها] بیرون می‌آیید"
        },
        {
            "chapter": 30,
            "verse": 26,
            "text": "هر کس [و هر چه] در آسمان‌ها و زمین است از آنِ الله است و همگی [تسلیم و] فرمانبردارِ او هستند"
        },
        {
            "chapter": 30,
            "verse": 27,
            "text": "او همان ذاتی است که آفرینش مخلوقات را آغاز می‌کند، سپس آنان را [پس از مرگشان] بازمی‌گردانَد و این کار برایش آسان‌تر [از آفرینش نخستین] است؛ و برترین صفت در آسمان‌ها و زمین برای اوست و او تعالی شکست‌ناپذیرِ حکیم است"
        },
        {
            "chapter": 30,
            "verse": 28,
            "text": "[ای مشرکان،] الله برای شما از خودتان مثالی می‌آورد: آیا از بردگانتان کسی هست که در اموالی که به شما داده‌ایم شریکتان ‌باشد؛ چنان که هر دو [در برخورداری از آن اموال،] یکسان باشید و همان طور که [به خاطر تصرف مال] از یکدیگر بیم دارید، از آنان نیز بیم داشته باشید؟ [حال که چنین نیست، پس چرا بندگان و مخلوقات الله را با او شریک می‌دانید؟] ما آیات خویش را برای کسانی که می‌اندیشند، اینچنین به روشنی بیان می‌کنیم"
        },
        {
            "chapter": 30,
            "verse": 29,
            "text": "[دلیل شرک، کمبود دلایل توحیدی نیست؛] بلکه ستمکاران بدون علم و آگاهی، از هوی و هوس‌ خود پیروی می‌کنند؛ پس کسی را که الله گمراه کرده است چه کسی هدایت می‌کند؟ و آنان [در برابر عذاب الهی] هیچ یاوری نخواهند داشت"
        },
        {
            "chapter": 30,
            "verse": 30,
            "text": "[ای پیامبر،] حقگرایانه و خالصانه به این دین روی آور. [این آیین پاک،] اسلام است که الله فطرت مردم را بر اساس آن سرشته است. هیچ تغییری در آفرینشِ الله نیست. این است [راه راست و] دین استوار؛ ولی بیشتر مردم [حقیقت را] نمی‌دانند"
        },
        {
            "chapter": 30,
            "verse": 31,
            "text": "[ای مؤمنان، به درگاه پروردگار توبه کنید و] به سوی او بازگردید و از او پروا کنید و نماز برپا دارید و از مشرکان نباشید"
        },
        {
            "chapter": 30,
            "verse": 32,
            "text": "از کسانی [نباشید] که در دینشان تفرقه ایجاد کردند و دسته‌دسته شدند و هر گروهی به آنچه نزد خویش دارند خشنودند"
        },
        {
            "chapter": 30,
            "verse": 33,
            "text": "هنگامی که به مردم [رنج و] زیانی برسد، زاری‌کنان پروردگار‌شان را می‌خوانند؛ سپس چون [الله] رحمتی از جانب خویش به آنان بچشاند [و گره از کارشان بگشاید]، آنگاه گروهی از آنان به پروردگارشان شرک می‌آورند"
        },
        {
            "chapter": 30,
            "verse": 34,
            "text": "تا به آنچه که به آنان داده‌ایم ناسپاسی کنند. [از لذت‌های دنیوی] بهره بگیرید که به زودی [نتیجۀ کردارتان را] خواهید دانست"
        },
        {
            "chapter": 30,
            "verse": 35,
            "text": "آیا [در کتاب‌های آسمانی] دلیل محکمی بر آنان نازل کرده‌ایم که از [درستیِ] آنچه به او [= الله] شرک ‌ورزیده‌اند سخن می‌گوید [و این کار را تأیید می‌کند]؟"
        },
        {
            "chapter": 30,
            "verse": 36,
            "text": "وقتی رحمتی به مردم بچشانیم، از آن [بیش از حد] شاد می‌گردند [و تکبر می‌ورزند] و اگر به سزای کارهایی که می‌کردند رنج و مصیبتی به آنان برسد، [از رحمت الهی و دفع بلا] ناامید می‌شوند"
        },
        {
            "chapter": 30,
            "verse": 37,
            "text": "آیا ندیدند که الله [نعمت و] روزی را بر هر کس که بخواهد می‌گشاید و [یا] تنگ می‌گرداند؟ بی‌گمان، در این [گشایش و سختی،] نشانه‌هایی [از لطف و رحمت پروردگار،] برای مؤمنان است"
        },
        {
            "chapter": 30,
            "verse": 38,
            "text": "حقِ [صلۀ رَحِم] خویشاوند و [صدقه و زکاتِ] مستمند و درراه‌مانده را ادا کن. این [کار] برای کسانی‌ که [خشنودی] الله را می‌طلبند بهتر است و آنان همان رستگارانند"
        },
        {
            "chapter": 30,
            "verse": 39,
            "text": "آنچه از اموال [خود، که به قصد] ربا به مردم می‌دهید تا [با پس گرفتنِ آن به میزان بیشتری بر اموالتان] افزوده گردد، نزد الله افزایش نمی‌یابد و[لی] آنچه برای خشنودی الله [به عنوان] زکات می‌پردازید، [برکت و افزایش می‌یابد] و [کسانی که چنین می‌کنند] اینانند که پاداششان [نزد الله] چند برابر می‌گردد"
        },
        {
            "chapter": 30,
            "verse": 40,
            "text": "الله است که شما را ‌آفرید و روزی ‌داد؛ آنگاه شما را می‌میراند و باز [در قیامت] زنده می‌کند. آيا در ميان شريكانتان كسى هست که چیزی از این [کار‌ها] را انجام دهد؟ او تعالی منزّه است و از چیزهایی که [با وی] شریک می‌سازند برتر است"
        },
        {
            "chapter": 30,
            "verse": 41,
            "text": "به سبب گناهانی که مردم مرتکب شده‌اند، فساد [و تباهی] در خشکی و دریا آشکار گشته است تا [الله] جزای برخی از اعمالشان را به آنان بچشاند؛ باشد که [به سوی حق] بازگردند"
        },
        {
            "chapter": 30,
            "verse": 42,
            "text": "[ای پیامبر، به مشرکان] بگو: «در زمین بگردید تا ببینید سرانجامِ کسانی که پیش از شما بودند چگونه بوده است؛ بیشتر آنان مشرک بودند [و به همین سبب هلاک شدند]»"
        },
        {
            "chapter": 30,
            "verse": 43,
            "text": "به سوى دین مستقیم [و پایدار] روی آور پیش از آنكه روزى از جانب الله فرارسد كه برگشت‌ناپذير است [و قطعاً واقع می‌گردد]. در آن روز، [مردم] پراکنده می‌شوند [سپس گروهی به بهشت می‌روند و گروهی به دوزخ]"
        },
        {
            "chapter": 30,
            "verse": 44,
            "text": "هر کس کفر بورزد، کفرش به زیان [خودِ] اوست و هر کس کاری شایسته انجام دهد، [بهشت را] برای خود آماده می‌سازند"
        },
        {
            "chapter": 30,
            "verse": 45,
            "text": "تا [الله] کسانی را که ایمان آورده‌اند و کارهای شایسته انجام داده‌اند، از فضل خود پاداش دهد. بی‌تردید، او تعالی کافران را دوست ندارد"
        },
        {
            "chapter": 30,
            "verse": 46,
            "text": "از نشانه‌های [قدرتِ] او این است که باد‌های بشارت‌بخش را [با مژدۀ باران] می‌فرستد تا از رحمت خویش به شما بچشاند و کشتی‌ها به فرمانش حرکت کنند تا از بخشش او [روزی] بجویید؛ باشد که شکر به جای آورید"
        },
        {
            "chapter": 30,
            "verse": 47,
            "text": "و در حقیقت، پیش از تو [نیز] پیامبرانی را به سوی قومشان فرستادیم و آنان با دلایل روشن نزد‌شان آمدند [ولی آن دلایل را تکذیب کردند]؛ سپس از کسانی که مرتکب گناه شده بودند انتقام گرفتیم [و مؤمنان را نجات دادیم] و یاری‌دادن مؤمنان [حقی] بر عهدۀ ما است"
        },
        {
            "chapter": 30,
            "verse": 48,
            "text": "الله است که باد‌ها را روانه می‌کند و [آنها نیز تودۀ] ابری را به حرکت درمی‌آورند و [الله] آنها را چنان که می‌خواهد در [پهنۀ] آسمان می‌گسترانَد و به صورت پاره‌هایی درمی‌آورَد و باران را می‌بینی که از میان آن [ابرها] بیرون می‌آید؛ و چون [پروردگار مهربان] این [بارانِ حیات‌بخش] را به هر یک از بندگانش که بخواهد فرو‌بارَد، آنگاه است که شادمان می‌شوند"
        },
        {
            "chapter": 30,
            "verse": 49,
            "text": "و قطعاً پیش از آنکه بر آنان ببارد، [آری] پیش از آن، ناامید بودند"
        },
        {
            "chapter": 30,
            "verse": 50,
            "text": "پس به آثار رحمت الهی بنگر که چگونه زمین را پس از خشکی و خزانش زنده می‌کند. به راستی، اوست که یقیناً زندگی‌بخشِ مردگان است و او تعالی بر هر چیزی تواناست"
        },
        {
            "chapter": 30,
            "verse": 51,
            "text": "اگر بادی [سوزان] بفرستیم و آن [کشتزارهایشان] را زرد [و پژمرده] ببینند، قطعاً پس از آن، ناسپاسی می‌کنند"
        },
        {
            "chapter": 30,
            "verse": 52,
            "text": "[ای پیامبر،] تو هرگز نمی‌توانی مردگان را شنوا سازی و آواى دعوت [حق را] را به گوش كران برسانى؛ آنگاه که آنان پشت می‌کنند و روی می‌گردانند"
        },
        {
            "chapter": 30,
            "verse": 53,
            "text": "و تو راهنمای کوردلان از گمراهی‌شان نیستی. تو تنها [سخن حق را] به گوش کسانی می‌رسانی که به آیات ما ایمان دارند و [در برابر فرمان الله] تسلیمند"
        },
        {
            "chapter": 30,
            "verse": 54,
            "text": "الله است که شما را از [آب] بی‌ارزشی آفرید؛ سپس بعد از ناتوانى [دوران خردسالی،] نیرومندى بخشید؛ آنگاه پس از نیرومندى، ضعف و کهنسالی پدید آورد. او هر چه بخواهد می‌آفریند و او دانای تواناست"
        },
        {
            "chapter": 30,
            "verse": 55,
            "text": "و روزی که قیامت برپا گردد، گناهکاران سوگند یاد می‌کنند که جز ساعتی [در گور] درنگ نکرده‌اند. آنان [در دنیا نیز] این گونه به انحراف كشیده مى‌شدند"
        },
        {
            "chapter": 30,
            "verse": 56,
            "text": "و کسانی که به آنان دانش و ایمان داده شده است [به گناهکاران] می‌گویند: «بی‌تردید، شما [بر اساس آنچه] در كتاب الله [مقدر بوده است] تا روز رستاخیز درنگ کرده‌اید. پس این روز رستاخیز است؛ اما شما نمی‌دانستید [و آن را انکار می‌کردید]»"
        },
        {
            "chapter": 30,
            "verse": 57,
            "text": "در آن روز، عذرخواهیِ کسانی که ستم کرده‌اند سودی ندارد و از آنان خواسته نمی‌شود که [برای به دست آوردن خشنودی الله] عذرخواهی کنند"
        },
        {
            "chapter": 30,
            "verse": 58,
            "text": "به راستی که در این قرآن،از هر گونه مَثَلی برای مردم آوردیم؛ و اگر نشانه‌ای [در مورد راستگویی‌ات] برایشان بیاوری، کسانی که کفر ورزیدند می‌گویند: «شما باطل‌اندیشانی بیش نیستید»"
        },
        {
            "chapter": 30,
            "verse": 59,
            "text": "الله بر دل‌های کسانی که [سخن حق را] نمی‌فهمند، این گونه مُهر [غفلت] می‌نهد"
        },
        {
            "chapter": 30,
            "verse": 60,
            "text": "[ای پیامبر، بر آزار و تکذیبِ مشرکان] شکیبا باش [که] قطعاً وعدۀ [یاریِ] الله، حق است؛ و مبادا کسانی که [به رستاخیز] باور ندارند، تو را به [بی‌صبری و] سبكسرى وادار کنند"
        },
        {
            "chapter": 31,
            "verse": 1,
            "text": "الم [= الف. لام. میم]"
        },
        {
            "chapter": 31,
            "verse": 2,
            "text": "این آیات کتاب حکیم است"
        },
        {
            "chapter": 31,
            "verse": 3,
            "text": "[که] هدایت و رحمتی برای نیکوکاران است"
        },
        {
            "chapter": 31,
            "verse": 4,
            "text": "همان کسانی ‌که نماز برپا می‌دارند و زکات می‌پردازند و به آخرت یقین دارند"
        },
        {
            "chapter": 31,
            "verse": 5,
            "text": "آنان از جانب پروردگارشان از هدایتی برخوردارند و آنان قطعاً رستگارند"
        },
        {
            "chapter": 31,
            "verse": 6,
            "text": "و در میان مردم کسی هست که در پیِ سخن یاوه است تا [دیگران را] از راهِ الله گمراه سازد و آن [آیات روشنگر] را به تمسخر می‌گیرد. آنان [که رفتارشان چنین است] عذابی خفت‌بار [در پیش] دارند"
        },
        {
            "chapter": 31,
            "verse": 7,
            "text": "و هنگامی که آیات ما بر او خوانده می‌شود، متکبرانه روی می‌گردانَد؛ گویی آن را نشنیده [و] گویی در گوش‌هایش سنگینی است؛ او را به عذابی درد‌ناک بشارت ده"
        },
        {
            "chapter": 31,
            "verse": 8,
            "text": "بی‌تردید، کسانی ‌که ایمان آورده‌اند و کار‌های شایسته انجام داده‌اند، باغ‌های پرنعمت [بهشت] برایشان است"
        },
        {
            "chapter": 31,
            "verse": 9,
            "text": "در آنجا جاودانند. وعدۀ الله راست است و او تعالی شکست‌ناپذیرِ حکیم است"
        },
        {
            "chapter": 31,
            "verse": 10,
            "text": "چنان که می‌بینید، [الله] آسمان‌ها را بدون ستون آفرید و کوه‌های استوار [و محکمی] در زمین پِی افکند تا [زمین] شما را نلرزانَد و از هر گونه جنبنده‌ای در آن پراکنده ساخت و آبی از آسمان فرستادیم و از هر گونه [گیاه زیبا و] سودمندى در آن رویاندیم"
        },
        {
            "chapter": 31,
            "verse": 11,
            "text": "این آفرینشِ الله است؛ اینک [ای مشرکان،] به من نشان دهید کسانی ‌که غیر از او هستند [و شما آنها را عبادت می‌کنید] چه آفریده‌اند؟ بلکه ستمکاران [مشرک] در گمراهی آشکارند"
        },
        {
            "chapter": 31,
            "verse": 12,
            "text": "به راستی، ما دانش [فهم دین و تدبیر زندگی] به لقمان بخشیدیم [و به او گفتیم]: «شکر الله را به جای آور؛ و هر ‌کس شکر گزارد، تنها به سود خویش شکر گزارده است؛ و هر‌ کس ناسپاسی کند، [بداند که] بی‌تردید، الله بی‌نیازِ ستوده است"
        },
        {
            "chapter": 31,
            "verse": 13,
            "text": "و [یاد کن از] آنگاه که لقمان به پسرش [چنین] پند می‌داد: «پسرم، به الله شرک نیاور [و کسی یا چیزی را همتایش قرار نده؛ چرا که] یقیناً شرک، ستم بزرگی است»"
        },
        {
            "chapter": 31,
            "verse": 14,
            "text": "ما انسان را [دربارۀ نیکویی] به پدر و مادرش سفارش کردیم [از آن رو که] مادرش او را با سستی [و ضعفِ] روزافزون باردار شد و [دوران شیرخوارگی و] بازگرفتنش از شیر دو سال به طول ‌می‌انجامد. [به او گفتیم] که: «شُکرِ من و پدر و مادرت را به جای آور [که] باز‌گشت [همه] به سوی من است"
        },
        {
            "chapter": 31,
            "verse": 15,
            "text": "و اگر آن دو [مشرک باشند و] تلاش کنند تو چیزی را شریک من قرار دهی که نسبت به آن دانشی نداری، [در این صورت] از آن‌ها اطاعت نکن و[لی] در دنیا با آنان به شایستگی [و نیکویی] رفتار کن و از راه کسی پیروی کن که [موحدانه] به سوی من بازآمده است؛ آنگاه بازگشتتان به سوی من است و شما را از آنچه انجام می‌دادید آگاه می‌کنم»"
        },
        {
            "chapter": 31,
            "verse": 16,
            "text": "[لقمان گفت:] «پسرم، اگر [عمل نیک یا بد] همسنگِ دانۀ خردل باشد و درون تخته‌سنگی یا در [گوشه‌ای از] آسمان‌ها یا در زمین [نهفته] باشد، الله آن را [روز قیامت به حساب] می‌آورد. بی‌تردید، الله باریک‌بینِ آگاه است"
        },
        {
            "chapter": 31,
            "verse": 17,
            "text": "پسرم، نماز برپا دار و [مردم را] به نیکی فرمان بده و از کار ناپسند بازدار و بر آنچه [که از سختی‌های این کار] به تو می‌رسد، شکیبا باش. بی‌تردید، این از [جمله کارهایی است که نیازمند ارادۀ قوی و] عزم استوار است"
        },
        {
            "chapter": 31,
            "verse": 18,
            "text": "و [از روی غرور و تکبر] از مردم روی نگردان و مغرورانه در زمین راه نرو. به راستی که الله هیچ متکبر فخرفروشی را دوست ندارد"
        },
        {
            "chapter": 31,
            "verse": 19,
            "text": "و [در منش و رفتارت] میانه‌رو باش و به آرامی سخن بگو [نه با صدای بلند؛ چرا که] قطعاً زشت‌ترین صدا، صدای خران است"
        },
        {
            "chapter": 31,
            "verse": 20,
            "text": "[ای مردم،] آیا ندیده‌اید که الله آنچه را در آسمان‌ها و زمین است، به خدمتتان گماشته و [بخششِ] نعمت‌های آشکار و پنهان خویش را بر شما تمام کرد؟ [با این حال،] از مردم کسی هست که بدون هیچ دانش و هدایت و کتابِ روشنگری، در [مورد] الله مجادله می‌کند"
        },
        {
            "chapter": 31,
            "verse": 21,
            "text": "و هنگامی که به آنان گفته می‌شود: «از آنچه الله نازل کرده است پیروی کنید» می‌گویند: «[نه،] بلکه از چیزی پیروی می‌کنیم که پدرانمان را بر آن یافتیم». آیا اگر شیطان آنان را به سوی عذاب [آتش] سوزان دعوت کند [باز هم از پدرانشان پیروی می‌کنند؟]"
        },
        {
            "chapter": 31,
            "verse": 22,
            "text": "هر کس [خالصانه] به الله رو کند و نیکوکار باشد، به راستی که به محكم‌ترين دستاويز چنگ زده است؛ و سرانجامِ کار‌ها به سوی الله است"
        },
        {
            "chapter": 31,
            "verse": 23,
            "text": "هر ‌کس کفر ورزید، کفرش تو را غمگین نسازد. بازگشت آنان به سوی ماست؛ آنگاه آنان را از آنچه کرده‌اند آگاه می‌سازیم. بی‌تردید، الله از [رازِ] دل‌ها آگاه است"
        },
        {
            "chapter": 31,
            "verse": 24,
            "text": "آنان [= کافران] را اندکی [از نعمت‌های دنیا] بهره‌مند می‌سازیم؛ آنگاه آنان را به [تحمل] عذابی سخت دچار می‌کنیم"
        },
        {
            "chapter": 31,
            "verse": 25,
            "text": "و اگر از مشرکان بپرسی: «چه کسی آسمان‌ها و زمین را آفریده است؟» قطعاً می‌گویند: «الله». بگو: «سپاس [و ستایش] مخصوصِ الله است [که شما را از این حقیقت، آگاه نمود]»؛ بلکه بیشتر آنان نمی‌دانند"
        },
        {
            "chapter": 31,
            "verse": 26,
            "text": "آنچه در آسمان‌ها و زمین است، از آنِ الله است. بی‌تردید، الله بی‌نیازِ ستوده است"
        },
        {
            "chapter": 31,
            "verse": 27,
            "text": "اگر [همۀ] درختان روی زمین قلم شود و دریا [مرکب گردد] و هفت دریای دیگر به یاری‌اش بیاید [تا دانش الهی را بنویسند]، سخنان الله پایان نمی‌یابد. بی‌تردید، الله شکست‌ناپذیرِ حکیم است"
        },
        {
            "chapter": 31,
            "verse": 28,
            "text": "[ای مردم،] آفرینش و برانگیختن شما [در قیامت] همچون [آفرینش] یک نفر بیش نیست. بی‌تردید، الله شنوای بیناست"
        },
        {
            "chapter": 31,
            "verse": 29,
            "text": "آیا ندیدی که الله از شب می‌کاهد و بر روز می‌افزاید و از روز می‌کاهد و بر شب می‌افزاید؛ و خورشید و ماه را به خدمت [انسان] گماشته است ‌که هر یک تا زمانی معیّن در [مدار خود] در حرکت باشد؟ بی‌تردید، الله از آنچه می‌کنید آگاه است"
        },
        {
            "chapter": 31,
            "verse": 30,
            "text": "این [تقدیر و تدبیر،] از آن روست که الله حق است و آنچه جز او [به یاری و دعا] می‌خوانند [همه] باطل است و الله است که بلندمرتبه [و] بزرگ است"
        },
        {
            "chapter": 31,
            "verse": 31,
            "text": "آیا ندیدی که کشتی‌ها به [فرمان و] نعمت الله در دریا در حرکتند تا برخی از نشانه‌های خویش را به شما بنمایاند؟ بی‌تردید، در این امر، برای هر شکیبای سپاسگزار، نشانه‌هایی [از قدرت و لطف پروردگار] است"
        },
        {
            "chapter": 31,
            "verse": 32,
            "text": "و آنگاه‌ که موجی کوه‌پیکر آنان را احاطه می‌کند، الله را در حالی خالصانه می‌خوانند که دین [و عبادت] را تنها ویژۀ او می‌دانند؛ اما چون آنان را [از مرگ] ‌رهاند و به خشکی ‌رساند، برخی از آنان میانه‌رو [می‌شوند، چنان که باید، سپاس نمی‌گزارند؛ در حالی ‌که برخی دیگر ناسپاسند]؛ و آیات ما را کسی جز پیمان‌شکنانِ ناسپاس انکار نمی‌کند"
        },
        {
            "chapter": 31,
            "verse": 33,
            "text": "ای مردم، از پروردگار‌تان پروا کنید و از روزی بترسید که نه هیچ پدری برای فرزندش سودی دارد و نه هیچ فرزندی سودرسانِ پدر است. یقیناً وعدۀ الله [در مورد قیامت] حقیقت دارد؛ پس [هوشیار باشید که لذت‌های] زندگی دنیا شما را نفریبد و شیطان شما را نسبت به [تأخیر عذاب و شکیباییِ] الله فریب ندهد"
        },
        {
            "chapter": 31,
            "verse": 34,
            "text": "بی‌تردید، آگاهی [از زمان وقوع] قیامت، [تنها] نزد الله است و [اوست که] باران نازل می‌کند و آنچه را که در رَحِم‌هاست می‌داند؛ و ‌کسی نمی‌داند فردا چه به دست می‌آورد و هیچ‌ ‌کس آگاه نیست که در کدام سرزمین می‌میرد. به راستی که الله دانای آگاه است"
        },
        {
            "chapter": 32,
            "verse": 1,
            "text": "الم [= الف. لام. میم]"
        },
        {
            "chapter": 32,
            "verse": 2,
            "text": "نزول این کتاب که در [حقانیت] آن هیچ شکی نیست، از جانب پروردگار جهانیان است"
        },
        {
            "chapter": 32,
            "verse": 3,
            "text": "[کافران] می‌گویند: «[محمد] آن را به دروغ [به پروردگارش] نسبت می‌دهد». [هرگز چنین نیست؛] بلکه آن [آیات، سخنِ] حقی از جانب پروردگار توست تا به قومی که پیش از تو [هیچ] بیم‌دهنده‌ای برایشان نیامده است، هشدار دهی؛ باشد که هدایت شوند"
        },
        {
            "chapter": 32,
            "verse": 4,
            "text": "الله همان ذاتی است که آسمان‌ها و زمین و آنچه را که میان آنهاست در شش روز آفرید؛ آنگاه [آن گونه كه شايسته جلال و مقام اوست] بر عرش قرار گرفت. شما هیچ کارساز و شفاعتگری جز او ندارید. آیا پند نمی‌گیرید؟"
        },
        {
            "chapter": 32,
            "verse": 5,
            "text": "کار [جهان هستی] را از آسمان تا زمین تدبیر می‌کند. آنگاه در روزی که بلندی‌اش، به حساب شما [انسان‌ها] هزار سال است، [این کارها] به سوی او بالا می‌رود"
        },
        {
            "chapter": 32,
            "verse": 6,
            "text": "این [پروردگار شماست:] دانای پنهان و آشکار، شکست‌ناپذیرِ مهربان"
        },
        {
            "chapter": 32,
            "verse": 7,
            "text": "[همان] ذاتی ‌که هر چه آفرید، به نیکو‌ترین [شکل] آفرید و آفرینش [نخستین] انسان را از گِل آغاز کرد"
        },
        {
            "chapter": 32,
            "verse": 8,
            "text": "سپس [تداوم‌] نسل او را از چکیدۀ آبی پست [و بی‌قدر] مقرّر کرد"
        },
        {
            "chapter": 32,
            "verse": 9,
            "text": "آنگاه [اندام] او را سامان داد و از روح خویش [= روحی که خود آفرید] در وی دمید؛ و [نعمتِ] گوش و چشم‌ و دل برایتان قرار داد. چه اندک سپاس می‌گزارید"
        },
        {
            "chapter": 32,
            "verse": 10,
            "text": "[مشرکان] می‌گویند: «آیا وقتی [مُردیم و] در زمین [تبدیل به خاک و] ناپدید شدیم، آفرینش جدیدی خواهیم یافت؟» بلکه آنان دیدار پروردگارشان را منکرند"
        },
        {
            "chapter": 32,
            "verse": 11,
            "text": "[ای پیامبر،] بگو: «فرشتۀ مرگ که بر شما گماشته شده است، جانتان را می‌گیرد؛ آنگاه به سوی پروردگارتان بازگردانده می‌شوید»"
        },
        {
            "chapter": 32,
            "verse": 12,
            "text": "و چون [در قیامت] گناهکاران را در پیشگاه پروردگارشان ببینی سر به زیر افکنده‌اند [و می‌گویند:] «پروردگارا، [اکنون حقیقت را] دیدیم و شنیدیم؛ پس ما را بازگردان تا کاری شایسته انجام دهیم. بی‌تردید، ما [به قیامت] یقین داریم»"
        },
        {
            "chapter": 32,
            "verse": 13,
            "text": "اگر می‌خواستیم، به هر‌ کسی [توفیق و] هدایتش را ارزانی می‌داشتیم؛ ليكن اين سخن از جانب من حتمى شده است كه: «دوزخ را از همۀ جنیان و آدمیان [کافر] پر خواهم کرد»"
        },
        {
            "chapter": 32,
            "verse": 14,
            "text": "[به آنان گفته می‌شود:] «به سزای آنکه دیدار امروزتان را فراموش ‌کردید، [عذاب سوزان را] بچشید. یقیناً ما [نیز] شما را [در آتش] رها کرده‌ایم و [اکنون] به سزای آنچه می‌کردید، عذاب جاودان را بچشید"
        },
        {
            "chapter": 32,
            "verse": 15,
            "text": "فقط کسانی به آیات ما ایمان می‌آورند که چون به آنها پند داده شوند، به سجده می‌افتند و پروردگارشان را به پاکی می‌ستایند و تکبر نمی‌ورزند"
        },
        {
            "chapter": 32,
            "verse": 16,
            "text": "[در دل شب،] از بسترها برمی‌خیزند و پروردگار‌شان را با بیم و امید [به نیایش] می‌خوانند و از آنچه به آنان روزی داده‌ایم انفاق می‌کنند"
        },
        {
            "chapter": 32,
            "verse": 17,
            "text": "هیچ کس نمی‌داند به [پاس] آنچه [این مؤمنان در دنیا] انجام می‌دهند، چه [بسیار پاداش‌ها که مایۀ شادمانی و] روشنی چشم‌هاست، برایشان نهفته است"
        },
        {
            "chapter": 32,
            "verse": 18,
            "text": "آیا [پاداش] کسی که مؤمن است همچون کسی است که نافرمان است؟ هرگز برابر نیستند"
        },
        {
            "chapter": 32,
            "verse": 19,
            "text": "اما کسانی که ایمان آورده‌اند و کارهای شایسته انجام داده‌اند، برایشان باغ‌ها[ی بهشتی] است؛ [این به عنوان] محلّ پذیرایی از [آنها] است به [پاس] آنچه می‌کردند"
        },
        {
            "chapter": 32,
            "verse": 20,
            "text": "و اما کسانی که نافرمانی کردند، جایگاهشان آتش [دوزخ] است. هر گاه بخواهند از آن خارج شوند، به آن بازگردانده می‌شوند و به آنان گفته می‌شود: «بچشید عذاب آتشی که همواره آن را انکار می‌کردید»"
        },
        {
            "chapter": 32,
            "verse": 21,
            "text": "یقیناً پیش از عذاب بزرگ [آخرت]، از عذاب نزدیک‌ [و سختی‌های این دنیا] به آنان می‌چشانیم؛ باشد که [به درگاه الهی] بازگردند"
        },
        {
            "chapter": 32,
            "verse": 22,
            "text": "کیست ستمکار‌تر از آن ‌کس که به آیات پروردگارش پند داده می‌شود، سپس از آن روی می‌گرداند؟ بی‌تردید، ما از گناهکاران انتقام می‌گیریم"
        },
        {
            "chapter": 32,
            "verse": 23,
            "text": "ما به موسی کتاب [تورات] دادیم ـ پس [ای پیامبر،] در مورد دیدار [خودت با] او [در شب اسراء و معراج] در تردید نباش‌ـ و آن [= تورات] را رهنمود بنی‌اسرائیل گرداندیم"
        },
        {
            "chapter": 32,
            "verse": 24,
            "text": "و چون آنان [بر عبادت و دوری از گناه] شکیبایی می‌کردند و به آیات ما یقین داشتند، پیشوایانی از میان آنان برگماشتیم که به فرمان ما [مردم را] هدایت می‌کردند"
        },
        {
            "chapter": 32,
            "verse": 25,
            "text": "مسلماً پروردگار توست که روز قیامت در مورد آنچه اختلاف داشتند، میان آنان داوری می‌کند"
        },
        {
            "chapter": 32,
            "verse": 26,
            "text": "آیا برایشان روشن نشده است كه چه بسیار نسل‌هایی را پیش از آنان نابود كردیم كه [اکنون این کافران] در خانه‌های آنها راه مى‌روند؟ به راستی که در این [عذاب و نابودی] عبرت‌هاست. آیا [باز هم سخن حق را] نمی‌شنوند؟"
        },
        {
            "chapter": 32,
            "verse": 27,
            "text": "آیا ندیدند که ما باران را به سوی زمین خشک [و بی‌گیاه] می‌فرستیم و به وسیلۀ آن، کشتزاری پدید می‌آوریم که خود و چهارپایانشان از آن می‌خورند؟ آیا [نشانه‌های قدرتِ الله بر رستاخیز را] نمی‌بینند؟"
        },
        {
            "chapter": 32,
            "verse": 28,
            "text": "و [کافران] می‌گویند: «اگر راستگویید، این داوری [میان ما و شما] کی فرامی‌رسد؟»"
        },
        {
            "chapter": 32,
            "verse": 29,
            "text": "بگو: «در روز داوری [که جدایی حق و باطل است]، ایمان آوردنِ کسانی که کفر ورزیدند سودی ندارد و به آنان مهلت [توبه] داده نمی‌شود»"
        },
        {
            "chapter": 32,
            "verse": 30,
            "text": "پس [ای پیامبر، اکنون که بر شرک پافشاری می‌کنند] از آنان روی بگردان و منتظر [عذابشان] باش [که] بی‌تردید، آنان [نیز] منتظر [وقوع حوادث ناگوار بر شما] هستند"
        },
        {
            "chapter": 33,
            "verse": 1,
            "text": "ای پیامبر، تقوای الهی پیشه کن و از کافران و منافقان اطاعت نکن. بی‌تردید، الله همواره دانای حکیم است"
        },
        {
            "chapter": 33,
            "verse": 2,
            "text": "و از آنچه از جانب پروردگارت بر تو وحی می‌شود پیروی کن. بی‌تردید، الله همواره به آنچه می‌کنید آگاه است"
        },
        {
            "chapter": 33,
            "verse": 3,
            "text": "و بر الله توکل كن و همین بس كه الله کارسازِ [تو] باشد"
        },
        {
            "chapter": 33,
            "verse": 4,
            "text": "الله درون هیچ ‌مردی دو قلب برایش ننهاده است و [به همین صورت،] هرگز همسرانتان را که مورد ظِهار [و تحریم جنسی] قرار می‌دهید، [همچون] مادرانتان نگردانده است؛ و [همچنین] پسرخوانده‌هایتان را پسران [حقیقی] شما قرار نداده است. این سخنی [نادرست] است که بر زبان می‌آورید و الله حق را می‌گوید و اوست که به راه راست هدایت می‌کند"
        },
        {
            "chapter": 33,
            "verse": 5,
            "text": "آنان [= پسرخوانده‌ها] را به پدرانشان نسبت دهید [که] نزد الله عادلانه‌تر است. اگر پدرانشان را نمی‌شناسید، برادران دینی و بردگان آزادشده [و در حکمِ دوستان] شما هستند. در مورد آنچه [قبلاً] اشتباه کرده‌اید، گناهی بر شما نیست؛ ولی [در مورد] آنچه دل‌هایتان قصد آن را دارد [و عمداً بر زبان می‌آورید، مسؤول هستید و گناهکار می‌شوید؛ پس اگر توبه کنید،] همواره الله آمرزندۀ مهربان است"
        },
        {
            "chapter": 33,
            "verse": 6,
            "text": "پیامبر [در تمام امور] نسبت به مؤمنان، از خودشان سزاوار‌تر است [و نظر و خواستش اولویت دارد] و همسران او [از لحاظ حرمت ازدواج و رعایت احترام، در حکمِ] مادرانشان هستند؛ و در کتاب الله، خویشاوندان [در ارث بردن از یكدیگر،] نسبت به مؤمنان و مهاجران اولویت دارند [و مِلاک ارث، خویشاوندی است نه ایمان و هجرت]؛ مگر اینکه [بخواهید] به دوستانتان نیکی کنید [و بخشی از اموالتان را به آنان بدهید]. این [حکم،] در آن کتاب [= لوح محفوظ] نوشته شده است"
        },
        {
            "chapter": 33,
            "verse": 7,
            "text": "و [ای پیامبر، یاد کن از] هنگامی که از پیامبران پیمان [عبادت الله به یگانگی و نبوت] گرفتیم و [به ویژه] از تو و نوح و ابراهیم و موسی و عیسی ـ پسر مریم؛ و از [همۀ] آنان پیمان محکمی [دربارۀ تبلیغ دین] گرفتیم"
        },
        {
            "chapter": 33,
            "verse": 8,
            "text": "[الله این پیمان را از رسولان گرفت] تا [با کافران اتمام حجت کرده باشد و] از راستگویان [= پیامبران] دربارۀ راستی‌شان بپرسد و برای کافران عذابی دردناک مهیّا کرده است"
        },
        {
            "chapter": 33,
            "verse": 9,
            "text": "ای کسانی که ایمان آورده‌اید، نعمت الله را بر خود به یاد آورید؛ آنگاه که سپاهیانی [از قبایل عرب] به سویتان آمدند. آنگاه ما تندبادی [سخت] و لشکری [از فرشتگان] که آنها را نمی‌دیدید، بر آنان فرستادیم [و به سختی شکستشان دادیم]؛ و همواره الله به آنچه می‌کنید بیناست"
        },
        {
            "chapter": 33,
            "verse": 10,
            "text": "وقتی [در غزوۀ خندق] دشمنان از بالا و پایین [و از شرق و غربِ شهر] به سویتان آمدند [و مدینه را محاصره کردند]؛ آنگاه که چشم‌ها [به فراوانیِ دشمن] خیره گشته و جان‌ها [از شدت وحشت] به گلوگاه رسیده بود و شما گمان‌هایی [نابجا] به الله می‌بردید"
        },
        {
            "chapter": 33,
            "verse": 11,
            "text": "آنجا بود که مؤمنان آزمایش شدند و شدیداً به وحشت و اضطراب افتادند"
        },
        {
            "chapter": 33,
            "verse": 12,
            "text": "و [نیز به یاد آورید] هنگامی که منافقان و کسانی که در دل‌هایشان بیماری [شک و دورویی] بود می‌گفتند: «آنچه الله و پیامبرش [دربارۀ پیروزى بر کافران] وعده داده‌اند، جز فریبى بیش نیست»"
        },
        {
            "chapter": 33,
            "verse": 13,
            "text": "و [نیز] هنگامی که گروهی از آنان گفتند: «ای اهل یثرب، اینجا جای ماندن شما نیست؛ پس [به خانه‌هایتان] بازگردید»؛ و برخی از آنان از پیامبر اجازۀ [بازگشت] می‌خواستند و می‌گفتند: «خانه‌های ما بی‌حفاظ است»؛ در حالی که بی‌حفاظ نبود. آنان چیزی جز فرار [از جهاد] نمی‌خواستند"
        },
        {
            "chapter": 33,
            "verse": 14,
            "text": "اگر [لشکر دشمنان] از اطراف آن [= مدینه] بر آنان وارد می‌شدند [و خانه‌هایشان را محاصره می‌کردند] و از آنان خواسته می‌شد به کفر و شرک بازگردند، قطعاً چنین [تعهدی به دشمن] می‌دادند و جز تعدادی اندک [در برابر این درخواست] مقاومت نمی‌کردند"
        },
        {
            "chapter": 33,
            "verse": 15,
            "text": "و پیش از این [وقتی همین منافقان در جنگ احد از مقابل کافران گریختند] با الله پیمان بستند که [هرگز به دشمن] پشت نکنند [و از میدان نگریزند]؛ و همواره پیمان الهی بازخواست دارد"
        },
        {
            "chapter": 33,
            "verse": 16,
            "text": "[ای پیامبر، به منافقان] بگو: «اگر از مرگ یا کشته شدن فرار کنید، هرگز سودی به حالتان ندارد؛ و در آن صورت نیز [از زندگی دنیا] جز اندکی بهره‌مند نمی‌شوید»"
        },
        {
            "chapter": 33,
            "verse": 17,
            "text": "بگو: «اگر الله مصیبت یا رحمتی برایتان خواسته باشد، کیست که شما را در برابرِ [اجرای فرمان] او حفظ ‌کند؟» و آنان هیچ کارساز و یاریگری برای خویش جز الله نمی‌یابند"
        },
        {
            "chapter": 33,
            "verse": 18,
            "text": "الله کسانی از شما را که بازدارنده[ی مردم از جهاد] هستند و به برادرانشان می‌گویند: «به ما بپیوندید» به خوبی می‌شناسد. [آنان سست‌باورند] و جز اندکی به میدان جنگ نمی‌آیند"
        },
        {
            "chapter": 33,
            "verse": 19,
            "text": "[منافقان در همه چیز] بر شما بخل می‌ورزند؛ و هنگامی که بیم [جنگ پیش] می‌آید، در حالی که چشم‌هایشان [از وحشت در حدقه] می‌چرخد، همچون کسی که از [سختیِ] مرگ بیهوش شده باشد تو را نگاه می‌کنند؛ و چون [بحران و] ترس برطرف شد، به خاطر حرص و طمعی که به غنایم دارند، با زبان‌های تند و نیشدار شما را می‌رنجانند. آنان [هرگز] ایمان نیاورده‌اند؛ پس الله اعمالشان را تباه می‌گردانَد و این [کار] همواره بر الله آسان است"
        },
        {
            "chapter": 33,
            "verse": 20,
            "text": "[منافقان] مى‌پندارند [که لشکریان] احزاب [هنوز از اطراف مدینه] نرفته‌اند؛ و اگر احزاب بازگردند، [این سست‌باوران] آرزو می‌کنند که میان بادیه‌نشینان [پنهان] باشند [و از همانجا] اخبارِ [درگیرىِ] شما را جویا شوند؛ و [حتی] اگر بین [سپاه] شما بودند، جز اندکی نمی‌جنگیدند"
        },
        {
            "chapter": 33,
            "verse": 21,
            "text": "بی‌تردید، در [رفتار و گفتار] رسول الله، سرمشق نیکویی برایتان است؛ برای هر کس که به الله و روز آخرت امید دارد و الله را بسیار یاد می‌کند"
        },
        {
            "chapter": 33,
            "verse": 22,
            "text": "و چون مؤمنان [لشکر] احزاب را دیدند، گفتند: «این [امتحان الهی و پیروزی نهایی‌اش] همان چیزی است که الله و پیامبرش به ما وعده داده‌اند و [حقا که] الله و پیامبرش راست گفتند» و [مشاهدۀ انبوه دشمن] جز بر ایمان و تسلیمشان [در مقابل پروردگار] نیفزود"
        },
        {
            "chapter": 33,
            "verse": 23,
            "text": "در میان مؤمنان، مردانی هستند که به عهد و پیمانی که با الله بسته بودند [صادقانه] وفا کردند؛ برخی از آنان تا آخر بر عهد و پیمان خود ایستادند [و در این راه درگذشتند یا شهید شدند] و برخی دیگر هنوز چشم‌انتظار [شهادت] هستند و هرگز [پیمان خود را] دگرگون نساخته‌اند"
        },
        {
            "chapter": 33,
            "verse": 24,
            "text": "[این رویدادها پیش می‌آید] تا الله راستگویان را به [پاسِ پایمردی و] راستگویی‌شان پاداش دهد و منافقان را ـ اگر بخواهد ـ عذاب کند یا توبه‌شان را بپذیرد. بی‌تردید، الله آمرزندۀ مهربان است"
        },
        {
            "chapter": 33,
            "verse": 25,
            "text": "و الله [سپاه] کسانی را که کفر ورزیده‌اند، بى‌آنكه به غنیمی دست یابند، با [تمام حسرت و] خشمشان [از اطراف مدینه] برگرداند و الله مؤمنان را از جنگ بی‌نیاز ساخت؛ و الله همواره توانای شکست‌ناپذیر است"
        },
        {
            "chapter": 33,
            "verse": 26,
            "text": "[الله] گروهی از اهل کتاب [= یهود بنی‌قُریظه] را که از آنان [= مشرکان] پشتیبانی کرده بودند، از قلعه‌هایشان پایین کشید و در دل‌هایشان وحشت انداخت؛ [چنان که شما] گروهی [از آنان] را می‌کشتید و گروهی را به اسارت می‌گرفتید"
        },
        {
            "chapter": 33,
            "verse": 27,
            "text": "و زمین‌های کشاورزی و خانه‌ها و اموالشان و [همچنین] سرزمینی را که هرگز به آنجا پا نگذاشته بودید [= خیبر] در اختیار شما نهاد؛ و الله بر هر چیزی تواناست"
        },
        {
            "chapter": 33,
            "verse": 28,
            "text": "ای پیامبر، به همسرانت [که نفقۀ بیشتری می‌خواهند] بگو: «اگر زندگی دنیا و زینت‌هایش را می‌خواهید، بیایید تا شما را [با هدیه‌ای مناسب] بهره‌مند سازم و [بدون هیچ آزاری] به نیکویی رهایتان کنم"
        },
        {
            "chapter": 33,
            "verse": 29,
            "text": "و اگر مشتاق الله و پیامبرش و سرای آخرت هستید، [بدانید که] بی‌تردید، الله پاداش بزرگی برای نیکوکارانتان فراهم کرده است»"
        },
        {
            "chapter": 33,
            "verse": 30,
            "text": "ای زنان پیامبر، هر یک از شما که [گناه] ناشایستِ آشکاری مرتکب شود، عذابش دو چندان می‌گردد؛ و این [کار] همواره برای الله آسان است"
        },
        {
            "chapter": 33,
            "verse": 31,
            "text": "و هر‌یک از شما که پیوسته فرمانبردارِ الله و پیامبرش باشد و کاری شایسته کند، پاداش او را دو برابر می‌دهیم و [در بهشت] روزی ارزشمندی برایش فراهم آورده‌ایم"
        },
        {
            "chapter": 33,
            "verse": 32,
            "text": "ای زنان پیامبر، اگر پرهیزگاری کنید، [در برتری و شرافت] مانند هیچ یک از زنان [دیگر] نخواهید بود؛ پس در هنگام سخن گفتن [با مردان]، ناز و نرمش به کار نبرید تا [مبادا] کسی که در دلش بیماری است [در شما] طمع كند و به شیوه‌ای شایسته سخن بگویید"
        },
        {
            "chapter": 33,
            "verse": 33,
            "text": "و در خانه‌هایتان بمانید و همچون جلوه‌گری [زنان در دوران] جاهلیت پیشین، جلوه‌گری [و خودنمایی] نکنید و نماز برپا دارید و زکات بپردازید و از الله و پیامبرش اطاعت کنید. ای اهل خانه[ی پیامبر]، جز این نیست الله می‌خواهد پلیدی [و آزارِ بیگانگان] را از شما دور نماید و شما را کاملاً پاک گردانَد"
        },
        {
            "chapter": 33,
            "verse": 34,
            "text": "و هر آنچه را که از آیات الهی و سنت پیامبر در خانه‌هایتان خوانده می‌شود، به یاد داشته باشید. بی‌تردید، الله همواره باریک‌بین آگاه است"
        },
        {
            "chapter": 33,
            "verse": 35,
            "text": "الله براى مردان مسلمان و زنان مسلمان و مردان مؤمن و زنان مؤمن و مردان فرمانبردار و زنان فرمانبردار و مردان راستگو و زنان راستگو و مردان شکیبا و زنان شکیبا و مردان فروتن و زنان فروتن و مردان انفاقگر و زنان انفاقگر و مردان روزه‌دار و زنان روزه‌دار و مردان پاکدامن و زنان پاکدامن و مردان و زنانی که الله را بسیار یاد می‌کنند، برای [همگی] آنان آمرزش و پاداشی بزرگ فراهم نموده است"
        },
        {
            "chapter": 33,
            "verse": 36,
            "text": "براى هیچ مرد و زن مؤمنى شایسته نیست كه وقتى الله و رسولش به كارى فرمان می‌دهند، [در اجرای آن فرمان،] اختیارى داشته باشد؛ و هر کس از الله و رسولش نافرمانى كند، حقا که در گمراهىِ آشكارى گرفتار شده است"
        },
        {
            "chapter": 33,
            "verse": 37,
            "text": "[به یاد آور] وقتی به [زید بن‌حارثه] ـ كسى كه الله به او نعمت [اسلام] داده بود و تو نعمت [آزادى] به او بخشیده بودى‌ـ [به نصیحت] مى‌گفتى: «همسرت را نزد خویش نگه دار و از الله پروا کن» و در دل خویش چیزی را [در مورد ازدواج با زینب پس از طلاقش] پنهان می‌داشتی که الله آشکارکنندۀ آن بود و [چون این ازدواج، با سنت‌های جاهلى مغایر بود] از [سرزنشِ] مردم می‌ترسیدی؛ حال آنکه الله سزاوارتر است که از او بترسی. پس هنگامی که زید نیازش را از وی به پایان بُرد [و طلاقش داد]، او را به ازدواج تو درآوردیم تا براى مؤمنان در مورد ازدواج با همسرانِ پسرخوانده‌هایشان كه از آنان كام گرفته‌اند [و طلاقشان داده‌اند]، هیچ گناهى نباشد؛ و فرمان الله همواره انجام‌پذیر است"
        },
        {
            "chapter": 33,
            "verse": 38,
            "text": "بر پیامبر، در مورد آنچه الله برایش مقرر [و حلال] داشته است، هیچ گونه گناهی وجود ندارد. [این کار،] سنت الهی است [و] دربارۀ کسانی ‌[= پیامبرانی] که پیش از این بوده‌اند [نیز صدق می‌کند]؛ و فرمان الله همواره دقیق و حساب‌شده است"
        },
        {
            "chapter": 33,
            "verse": 39,
            "text": "[همان] کسانی که پیام‌های الله را [به مردم] می‌رسانند و تنها از او می‌ترسند و از هیچ کس جز الله ترسی ندارند؛ و الله برای حسابرسی [کارهای بندگانش] کافی است"
        },
        {
            "chapter": 33,
            "verse": 40,
            "text": "محمد هرگز پدر هیچ‌یک از مردان شما [از جمله زید] نیست؛ بلکه رسول الله و خاتم پیامبران است؛ و الله همواره به همه چیز داناست"
        },
        {
            "chapter": 33,
            "verse": 41,
            "text": "ای کسانی که ایمان آورده‌اید، الله را بسیار یاد کنید"
        },
        {
            "chapter": 33,
            "verse": 42,
            "text": "و بامداد و شامگاه او را به پاکی بستایید"
        },
        {
            "chapter": 33,
            "verse": 43,
            "text": "اوست که بر شما درود [و رحمت] می‌فرستد و فرشتگانش [نیز دعایتان می‌کنند] تا شما را از تاریکی‌ها به سوی نور بیرون آورد و [الله] همواره نسبت به مؤمنان مهربان است"
        },
        {
            "chapter": 33,
            "verse": 44,
            "text": "روزی ‌که با او دیدار می‌کنند، درودشان «سلام» است و [الله] پاداشی ارجمند برایشان فراهم ساخته است"
        },
        {
            "chapter": 33,
            "verse": 45,
            "text": "ای پیامبر، ما تو را گواه و بشارت‌بخش و بیم‌دهنده فرستاده‌ایم"
        },
        {
            "chapter": 33,
            "verse": 46,
            "text": "و [تو را] دعوتگری به سوی الله به فرمان او و چراغی روشنی‌بخش [قرار دادیم]"
        },
        {
            "chapter": 33,
            "verse": 47,
            "text": "و به مؤمنان بشارت بده که از جانب الله بخششی بزرگی برایشان [در پیش] است"
        },
        {
            "chapter": 33,
            "verse": 48,
            "text": "و از کافران و منافقان اطاعت نکن و به آزار‌شان بی‌توجه باش و بر الله توکل کن؛ و همین بس که الله [یاور و] کارگزار تو باشد"
        },
        {
            "chapter": 33,
            "verse": 49,
            "text": "ای کسانی که ایمان آورده‌اید، هرگاه با زنان مؤمن ازدواج کردید، سپس پیش از اینکه با آنان همبستر شوید طلاقشان دادید، از جانب شما هیچ‌‌ عدّه‌اى بر عهدۀ آنان نیست که حسابش را نگاه دارید؛ آنان را [با هدیه‌ای مناسب] بهره‌مند سازید و به نیکوترین وجه رهایشان سازید"
        },
        {
            "chapter": 33,
            "verse": 50,
            "text": "ای پیامبر، ما همسرانت که مهر‌شان را پرداخته‌ای و [نیز] کنیزانی را که الله [از بهرۀ جنگ] به تو ارزانی داشته است برایت حلال کرده‌ایم و [نیز ازدواج با] دخترعموهایت و دخترعمه‌هایت و دختردایی‌هایت و دخترخاله‌هایت که با تو هجرت کرده‌اند و [همچنین] اگر زن مؤمنی خود را [بدون مهریه] به پیامبر ببخشد، چنانچه پیامبر بخواهد [می‌تواند] با وی ازدواج کند. [این حکم،] ویژۀ توست، نه دیگر مؤمنان. بی‌تردید، ما می‌دانیم در مورد همسران و کنیزانشان چه حکمی برای آنان تعیین کرده‌ایم. [این حکمِ ویژه را برقرار کردیم] تا هیچ تنگنایی [در راه انجام وظیفه] بر تو نباشد؛ و الله همواره آمرزندۀ مهربان است"
        },
        {
            "chapter": 33,
            "verse": 51,
            "text": "[نوبت] هر یک از آنان [= همسرانت] را که بخواهی [می‌توانی] به تأخیر اندازی و هر کدام را بخواهی، [می‌توانی] نزد خویش جای دهی؛ و اگر هر یک از آنان را که از او کناره گرفته‌ای [و نوبتش به تأخیر افتاده است، دوباره] طلب کنی، [در هر حال] هیچ گناهی بر تو نیست. این [اختیار در انتخاب،] نزدیک‌تر است به اینكه چشمشان روشن شود و ‌اندوهگین نباشند و همگی‌شان از آنچه به آنان بخشیده‌ای راضی گردند؛ و الله می‌داند که شما [مردان دربارۀ محبتِ بیشتر به برخی زنانتان] چه در دل دارید؛ و الله همواره دانای بردبار است"
        },
        {
            "chapter": 33,
            "verse": 52,
            "text": "از این پس، [دیگر ازدواج با] هیچ زنی برایت حلال نیست و نباید [برخی از همسرانت را طلاق دهی تا] همسرانی را جانشین آنان کنی؛ حتی اگر زیباییِ آنان [= زنان جدید] تو را به شگفت آورَد؛ مگر آن که [به صورت کنیز] در اختیارت باشد؛ و الله همواره بر هر چیزى نگهبان است"
        },
        {
            "chapter": 33,
            "verse": 53,
            "text": "ای کسانی که ایمان آورده‌اید، به خانه‌های پیامبر داخل نشوید؛ مگر آنکه برای [صرف] غذایی به شما اجازه داده شود؛ [آن هم] بى‌آنكه [زودتر از وقت غذا بروید و] منتظر آماده شدنش باشید؛ ولی هنگامى كه شما را فراخواندند وارد شوید و چون غذا خوردید پراكنده گردید و سرگرم [بحث و] گفتگو نشوید. این [رفتارتان] پیامبر را مى‌آزارد و او از [ابراز این موضوع در برابر] شما شرم دارد؛ و[لى] الله از [بیان] حق شرم ندارد. و هنگامى كه از آنان [= همسران پیامبر] چیزی از وسایل زندگی را [به عاریت] خواستید، [نیازتان را] از پشت پرده‌ از آنان بخواهید [چرا که] این [کار] برای دل‌های شما و آنان پاک‌تر است؛ و [همچنین] برایتان سزاوار نیست که رسول الله را بیازارید و هرگز شایستۀ شما نیست که پس از [وفات] او با همسرانش ازدواج کنید. به راستی که این [کار] نزد الله [گناهی] بزرگ است"
        },
        {
            "chapter": 33,
            "verse": 54,
            "text": "اگر چیزی را آشکار کنید یا پنهان دارید، [بدانید که] بی‌تردید، الله از همه چیز آگاه است"
        },
        {
            "chapter": 33,
            "verse": 55,
            "text": "بر آنان [= زنان مسلمان] گناهی نیست [در نداشتن حجاب] نزد پدرانشان و پسرانشان و برادرانشان و پسران برادرانشان و پسران خواهرانشان و زنان [هم‌دین]شان و بردگانشان؛ و [ای زنان مسلمان،] از الله پروا کنید. بی‌تردید، الله بر همه چیز گواه است"
        },
        {
            "chapter": 33,
            "verse": 56,
            "text": "به راستی، الله و فرشتگانش بر پیامبر درود می‌فرستند؛ [پس] ای کسانی که ایمان آورده‌اید، [شما نیز] بر او درود فرستید و به شایستگی سلام گویید"
        },
        {
            "chapter": 33,
            "verse": 57,
            "text": "کسانی که الله و پیامبرش را می‌آزارند، الله در دنیا و آخرت آنان را از رحمت خویش دور می‌کند و عذاب خفت‌باری برایشان آماده کرده است"
        },
        {
            "chapter": 33,
            "verse": 58,
            "text": "و کسانی که مردان و زنان مؤمن را بدون اینکه مرتكب [عمل زشتى‌] شده باشند [با اتهامات ناروا] می‌آزارند، بارِ دروغ و گناهی آشکار را به دوش می‌کشند"
        },
        {
            "chapter": 33,
            "verse": 59,
            "text": "ای پیامبر، به همسران و دخترانت و سایر زنان مؤمن بگو که چادر‌هایشان را به شایستگی بر [سر و صورت و سینۀ] خویش بیفکنند. این [گونه پوشش] مناسب‌تر است به اینكه [در جامعه به متانت و وقار] شناخته ‌شوند و [در نتیجه،] مورد آزار [افراد هرزه] قرار نگیرند؛ و الله آمرزندۀ مهربان است"
        },
        {
            "chapter": 33,
            "verse": 60,
            "text": "اگر منافقان و کسانی که بیماری [نفاق] در دل‌هایشان است و شایعه‌پراکنان در مدینه، [از دروغگویی و شایعه‌سازی] دست برندارند، یقیناً تو را بر آنان مسلط می‌گردانیم. در این صورت، جز مدت کوتاهی نمی‌توانند در این شهر و در کنار تو بمانند"
        },
        {
            "chapter": 33,
            "verse": 61,
            "text": "لعنت‌شدگانند و هر جا که یافت شوند، باید بی‌محابا دستگیر و کشته شوند"
        },
        {
            "chapter": 33,
            "verse": 62,
            "text": "[این] سنت الله، در مورد افرادی [از منافقان] که پیشتر بوده‌اند نیز جاری گشته است؛ و هرگز در سنت الله دگرگونی [و تغییری] نمی‌یابی"
        },
        {
            "chapter": 33,
            "verse": 63,
            "text": "[ای پیامبر،] مردم دربارۀ [زمان وقوعِ] قیامت از تو می‌پرسند؛ بگو: «دانش آن تنها نزد الله است»؛ و تو چه می‌دانی؟ شاید‌ قیامت نزدیک باشد"
        },
        {
            "chapter": 33,
            "verse": 64,
            "text": "بی‌تردید، الله کافران را از رحمت خویش دور کرده و آتشی افروخته و سوزان برایشان مهیّا نموده است"
        },
        {
            "chapter": 33,
            "verse": 65,
            "text": "[آتشی] که جاودانه در آن خواهند ماند [و برای دفاع از خود،] هیچ کارساز و یاریگری نمی‌یابند"
        },
        {
            "chapter": 33,
            "verse": 66,
            "text": "روزى كه چهره‌هایشان در آتش دوزخ دگرگون مى‌شود، [با پشیمانی] می‌گویند: «ای کاش از الله و پیامبر اطاعت کرده بودیم!»"
        },
        {
            "chapter": 33,
            "verse": 67,
            "text": "[آنان بهانه می‌آورند و] می‌گویند: «پروردگارا، ما از رهبران و بزرگان خود اطاعت [و تقلید] کردیم و آنان [بودند که] ما را گمراه کردند"
        },
        {
            "chapter": 33,
            "verse": 68,
            "text": "پروردگارا، عذابشان را دو چندان کن و به لعنتی بزرگ [و سخت] لعنت فرما»"
        },
        {
            "chapter": 33,
            "verse": 69,
            "text": "ای کسانی که ایمان آورده‌اید، [پیامبر را نیازارید و] مانند کسانی نباشید که موسی را [با تهمت‌های ناروا] آزردند، سپس الله او را [از آنچه در حقش می‌گفتند] تبرئه نمود؛ و [موسی] همواره نزد الله آبرومند است"
        },
        {
            "chapter": 33,
            "verse": 70,
            "text": "ای کسانی که ایمان آورده‌اید، از الله پروا کنید و سخنی راست و درست بگویید"
        },
        {
            "chapter": 33,
            "verse": 71,
            "text": "[پرهیزگار و راستگو باشید] تا الله کارهایتا‌ن را اصلاح کند و گناهانتان را بیامرزد و [بدانید] هر کس از الله و پیامبرش اطاعت کند، یقیناً به کامیابی بزرگی دست یافته است"
        },
        {
            "chapter": 33,
            "verse": 72,
            "text": "ما امانت [انجام تکالیف شرعی] را بر آسمان‌ها و زمین و کوهساران عرضه داشتیم و آنها از تحمل آن سر باز زدند و از [احتمال خیانت در] آن ترسیدند و[لی] انسان آن را پذیرفت. حقا که او [در حق خویش] همواره ستمکار و نادان است"
        },
        {
            "chapter": 33,
            "verse": 73,
            "text": "[انسان چنین کرد] تا الله مردان و زنان منافق و مردان و زنان مشرک را عذاب کند و توبۀ مردان و زنان مؤمن را [که امانتدارانِ شایسته‌ای بوده‌اند] بپذیرد؛ و الله همواره آمرزندۀ مهربان است"
        },
        {
            "chapter": 34,
            "verse": 1,
            "text": "ستایش مخصوص الله است که آنچه در آسمان‌ها و زمین است از آنِ اوست و در آخرت [نیز] ستایش از آنِ اوست و او تعالی حکیم و آگاه است"
        },
        {
            "chapter": 34,
            "verse": 2,
            "text": "هر چه در زمین فرو می‌رود و هر چه از آن برمی‌آید و آنچه از آسمان فرود می‌آید و آنچه به سوی آن بالا می‌رود [همه را الله] می‌داند و او مهربانِ آمرزنده است"
        },
        {
            "chapter": 34,
            "verse": 3,
            "text": "کسانی که کفر ورزیدند می‌گویند: «قیامت هرگز به سراغ ما نخواهد آمد». بگو: «آری، سوگند به پروردگارم كه دانای غیب است، قطعاً به سراغتان مى‌آید. همسنگِ ذره‌اى در آسمان‌ها و زمین از او پوشیده نیست و كوچک‌تر و بزرگ‌تر از آن ذره چیزى نیست، مگر آنكه در كتابی آشکار [= لوح محفوظ] ثبت است"
        },
        {
            "chapter": 34,
            "verse": 4,
            "text": "تا کسانی را که ایمان آورده‌اند و کار‌های شایسته انجام داده‌اند پاداش دهد. اینانند که بخشایش و روزیِ ارزشمندی [در پیش] دارند»"
        },
        {
            "chapter": 34,
            "verse": 5,
            "text": "و كسانى كه در [راهِ انكار و تکذیب‌] آیات ما کوشیدند تا [به پندار خویش‌] ما را درمانده کنند، عذابی سخت و دردناک [در پیش] دارند"
        },
        {
            "chapter": 34,
            "verse": 6,
            "text": "اهل دانش [= دانشمندان صحابه و علمای مؤمن اهل کتاب] می‌دانند آنچه که از سوی پروردگارت بر تو نازل شده، حق است و به راه [الله] شکست‌ناپذیرِ ستوده هدایت می‌کند"
        },
        {
            "chapter": 34,
            "verse": 7,
            "text": "کسانی که کفر ورزیدند [با تمسخر به یکدیگر] می‌گویند: «می‌خواهید مردی را به شما نشان دهیم که ادعا می‌کند وقتی [پس از مرگ] کاملاً متلاشی شدید، [بارِ دیگر] در آفرینشی نو درخواهید آمد؟"
        },
        {
            "chapter": 34,
            "verse": 8,
            "text": "آیا [این مرد] بر الله دروغ می‌بندد یا دیوانه است؟» [هرگز چنین نیست؛] بلکه کسانی که به آخرت ایمان ندارند، در عذاب [شدید آخرت] و گمراهی دور و دراز [دنیا] گرفتارند"
        },
        {
            "chapter": 34,
            "verse": 9,
            "text": "آیا [کافران] به آسمان و زمینی که پیش رو و پشت سرشان است ننگریسته‌اند؟ اگر بخواهیم، آنان را [مانند قارون] در زمین فرومی‌بریم یا [همچون قوم شعیب] پاره‌های از آسمان را بر سرشان می‌افکنیم. بی‌گمان، در این [هشدار،] برای هر بندۀ توبه‌کاری، نشانه‌ای [از قدرتِ الله] است"
        },
        {
            "chapter": 34,
            "verse": 10,
            "text": "ما از جانب خویش فضیلتی [= حُکمرانی و نبوت] به داود بخشیدیم [و گفتیم:] «ای کوهساران و ای پرندگان، [در تسبیح و نیایشِ الله] با او هم‌آواز شوید». و آهن را برایش نرم کردیم [تا هر چه می‌خواهد بسازد]"
        },
        {
            "chapter": 34,
            "verse": 11,
            "text": "[به او دستور دادیم] که: «زره‌های بلند [و فراخ] بساز و در ‌بافتن [و پیوستنِ حلقه‌های زره] سنجیده و دقیق کار کن و [شما ای مردم،] نیکوکاری کنید [که] بی‌تردید، من به آنچه می‌کنید بینا هستم»"
        },
        {
            "chapter": 34,
            "verse": 12,
            "text": "و برای سلیمان، باد را [به خدمت گماشتیم] که [در وزشِ] صبحگاهان، مسیر یک ماهه را طی می‌کرد و شامگاهان [نیز] مسیر یک ماهه را می‌پیمود؛ و چشمۀ مس [گداخته] را برایش روان ساختیم و گروهی از جنیان، به فرمان پروردگارش، نزد او کار می‌کردند و هر یک از آنان که از فرمان ما سرپیچی می‌کرد، از عذاب سوزان به او می‌چشاندیم"
        },
        {
            "chapter": 34,
            "verse": 13,
            "text": "آنها هر چه می‌خواست برایش می‌ساختند: از [کاخ و] عبادتگاه و مجسمه و کاسه‌هایی [که از بزرگی] همچون حوض [بودند] و دیگ‌هایی بسیار بزرگ و ثابت. [به آنان گفتیم:] «ای آل داود، سپاس [نعمت‌های مرا] به جای آوردید» و[لی] اندکی از بندگانم سپاسگزارند"
        },
        {
            "chapter": 34,
            "verse": 14,
            "text": "هنگامی که مرگ را بر سلیمان مقرر داشتیم، [هیچ کس] آنان را از مرگش آگاه نساخت، مگر موریانه‌ای که عصایش را [به تدریج] ‌خورد. وقتی [پیکر سلیمان] فروافتاد، جنیان دریافتند که اگر از غیب آگاه بودند، هرگز در آن عذاب خفت‌بار [و کارِ طاقت‌فرسا] باقی نمی‌ماندند"
        },
        {
            "chapter": 34,
            "verse": 15,
            "text": "در محل سكونتِ [قوم] «سبأ» دو باغ [بزرگ] از راست و چپ [قرار داشت] كه نشانه‌اى [از قدرت و بخشش الهى] بود. [به آنان گفتیم:] «از روزی پروردگار‌تان بخورید و شُکرگزارش باشید [که] سرزمینی پاک و پروردگاری آمرزنده [دارید]»"
        },
        {
            "chapter": 34,
            "verse": 16,
            "text": "اما آنان [از شُکر و ایمان] روی گرداندند؛ پس ما سیلی ویرانگر به سویشان روانه کردیم و دو باغ [پرمحصول] آنان را به دو باغ [بی‌ارزش] تبدیل نمودیم [که تنها] میوه‌های تلخ و شوره‌گز و اندکی سِدر داشت"
        },
        {
            "chapter": 34,
            "verse": 17,
            "text": "ما آنان را به سزای ناسپاسی‌شان اینچنین کیفر دادیم و آیا جز ناسپاس را کیفر می‌دهیم؟"
        },
        {
            "chapter": 34,
            "verse": 18,
            "text": "و [همچنین] میان آنها [= قوم سبأ در یمن] و سرزمین‌هایی که به آنها برکت داده بودیم [= شام] شهرهایی [خرّم و] به‌هم‌پیوسته قرار دادیم و سیر و سفری [آسان] در آن مقرر نمودیم [و به آنان گفتیم:] «شب و روز بین این [راه]ها ایمن [و آسوده] سفر کنید»"
        },
        {
            "chapter": 34,
            "verse": 19,
            "text": "اما آنان [با ناسپاسی] گفتند: «پروردگارا، میان سفرهای ما فاصلۀ بیشتری ایجاد کن [تا ارزش اسب‌ها و شترهایمان نمایان گردد و بینوایان نتوانند همچون ثروتمندان به راحتى سفر كنند]». آنان به خویشتن ستم کردند؛ ما نیز سخت آنها را متفرق و پراکنده ساختیم و [سرگذشت] آنان را داستانی [عبرت‌آموز] برای دیگران قرار دادیم. به راستی که در این [ماجرا] برای هر شکیبای سپاسگزاری، نشانه‌هایی [از قدرت الهی] است"
        },
        {
            "chapter": 34,
            "verse": 20,
            "text": "و یقیناً ابلیس گمان خود را در مورد آنان به تحقق رساند؛ پس جز گروهی [اندک] از مؤمنان، [همگی] از او پیروی کردند"
        },
        {
            "chapter": 34,
            "verse": 21,
            "text": "[شیطان] بر آنان هیچ تسلطی نداشت؛ بلکه [ما می‌خواستیم] کسی را که به آخرت ایمان دارد، از کسی که دربارۀ آن تردید دارد مشخص کنیم؛ و پروردگارت بر هر چیزی نگهبان است"
        },
        {
            "chapter": 34,
            "verse": 22,
            "text": "[ای پیامبر، به مشرکان] بگو: «کسانی را که به جای الله [یاور و شفاعتگرِ خود] می‌پندارید، [به فریاد] بخوانید. آنان حتی همسنگِ ذره‌ای در آسمان‌ها و زمین مالک چیزی نیستند و نه در [آفرینش و تدبیر] آن دو [= زمین و آسمان] شرکتی دارند و نه او [= الله] از جانب آنان هیچ پشتیبانی دارد"
        },
        {
            "chapter": 34,
            "verse": 23,
            "text": "شفاعت [هیچ کس] نزد او [= الله] سودی ندارد؛ مگر برای آن کس که [الله] به او اجازه داده باشد. [در آن روز فرشتگان از خوف و هیبت الهی ترسانند] تا آنگاه که اضطراب [و تشویش] از دل‌هایشان برطرف می‌گردد، [گروهی از آنان به گروه دیگر] می‌گویند: «پروردگار‌تان چه گفت؟» [آنان در پاسخ] می‌گویند: «حق را [فرمود] و او بلندمرتبۀ بزرگ است»"
        },
        {
            "chapter": 34,
            "verse": 24,
            "text": "[ای پیامبر، به مشرکان] بگو: «چه کسی از آسمان‌ها و زمین به شما روزی می‌دهد؟» [در پاسخ] بگو: «الله؛ و یقیناً [یک گروه از بین] ما و شما یا بر [راهِ] هدایت است یا در گمراهى آشكار»"
        },
        {
            "chapter": 34,
            "verse": 25,
            "text": "بگو: «[روز قیامت] شما از گناهی که ما مرتکب شده‌ایم بازخواست نمی‌شوید و ما را [نیز] به خاطر آنچه شما انجام می‌دهید بازخواست نمی‌کنند»"
        },
        {
            "chapter": 34,
            "verse": 26,
            "text": "بگو: «[آن روز] پروردگارمان [همۀ] ما را گرد می‌آورد؛ سپس میان ما به‌حق [و عدالت] داوری می‌کند و او داورِ داناست»"
        },
        {
            "chapter": 34,
            "verse": 27,
            "text": "بگو: «کسانی را که [در قدرت و تدبیر] شریک او [= الله] ساخته‌اید به من نشان دهید. هرگز [چنین نیست که می‌پندارید]؛ بلکه او الله شکست‌ناپذیرِ حکیم است"
        },
        {
            "chapter": 34,
            "verse": 28,
            "text": "[ای پیامبر،] ما تو را جز بشارت‌بخش و بیم‌دهنده‌ای برای همۀ مردم نفرستادیم؛ اما بیشتر مردم [این حقیقت را] نمی‌دانند"
        },
        {
            "chapter": 34,
            "verse": 29,
            "text": "و [کافران] می‌گویند: «اگر راستگویید، این وعدۀ [قیامت] کی خواهد بود؟»"
        },
        {
            "chapter": 34,
            "verse": 30,
            "text": "بگو: «وعده‌گاهتان روزی است که نه ساعتی از آن تأخیر می‌کنید و نه [بر آن] پیشی می‌گیرید»"
        },
        {
            "chapter": 34,
            "verse": 31,
            "text": "و کسانی که کفر ورزیدند می‌گویند: «ما هرگز به این قرآن و به آن [کتاب‌هایی] که پیش از آن بوده است ایمان نمی‌آوریم». كاش مى‌دیدى زمانی را كه این ستمکاران در پیشگاه پروردگارشان [برای حسابرسی] نگاه داشته مى‌شوند [و] سخن یكدیگر را رد مى‌كنند [و هر یک گناه را به گردن دیگری می‌اندازد]. کسانی که [در دنیا] به ناتوانی کشیده شده بودند به کسانی که گردنکشی می‌کردند می‌گویند: «اگر شما نبودید، ما قطعاً ایمان مى‌آوردیم»"
        },
        {
            "chapter": 34,
            "verse": 32,
            "text": "کسانی که گردنکشی می‌کردند [در پاسخ به] کسانی که به ناتوانی کشیده شده بودند می‌گویند: «آیا ما [بودیم که] شما را از هدایت ـ پس از آنکه به سویتان آمدـ بازداشتیم؟ [هرگز؛] بلکه شما خود گناهکار [و اهل فساد] بودید»"
        },
        {
            "chapter": 34,
            "verse": 33,
            "text": "کسانی که به ناتوانی کشیده شده بودند به کسانی که گردنکشی می‌کردند می‌گویند: «[چنین نیست؛] بلکه نیرنگ شب و ‌روز [شما سبب شد که از هدایت بازمانیم]؛ آنگاه ‌که به ما دستور می‌دادید به الله کافر شویم و [در قدرت و عبادت] همتایانی برایش قرار دهیم». آنان هنگامی که عذاب [الهی] را می‌بینند، پشیمانی خود را [در دل] پنهان می‌کنند و ما غُل و زنجیرها را در گردن‌ کسانی که کفر ورزیده‌اند می‌اندازیم. آیا جز [به کیفرِ] آنچه می‌کردند مجازات می‌شوند؟"
        },
        {
            "chapter": 34,
            "verse": 34,
            "text": "و در هیچ شهری بیم‌دهند‌ای نفرستادیم، مگر اینکه ثروتمندانِ سرکشِ آنجا گفتند: «پیامى را كه مأمور به [ابلاغ] آن شده‌اید، قطعاً انكار مى‌كنیم»"
        },
        {
            "chapter": 34,
            "verse": 35,
            "text": "آنان می‌گفتند: «اموال و فرزندان ما [از شما] بیشتر است و هرگز مجازات نخواهیم شد»"
        },
        {
            "chapter": 34,
            "verse": 36,
            "text": "[ای پیامبر،] بگو: «بی‌تردید، پروردگارم [برای آزمایش مردم، نعمت و] روزی را بر هر کس که بخواهد، می‌گشاید و [یا] تنگ می‌گرداند؛ ولی بیشتر مردم نمی‌دانند»"
        },
        {
            "chapter": 34,
            "verse": 37,
            "text": "و اموال‌ و فرزندانتان [فضیلتی] نیست که شما را به پیشگاهِ ما نزدیک سازد، مگر کسی ‌که ایمان آورده‌ و کاری شایسته انجام داده‌ است؛ که آنان در برابر آنچه کرده‌اند، پاداش چند برابر دارند و در خانه‌های بلند بهشت، در امن و آسایشند»"
        },
        {
            "chapter": 34,
            "verse": 38,
            "text": "و كسانى كه در [دور کردنِ مردم از] آیات ما می‌كوشند تا [به پندار خویش‌] ما را درمانده کنند، آنان قطعاً در عذاب [دوزخ] احضار می‌شوند"
        },
        {
            "chapter": 34,
            "verse": 39,
            "text": "[ای پیامبر،] بگو: «بی‌تردید، پروردگارم [نعمت و] روزی را بر هر کس که بخواهد، می‌گشاید و [یا] تنگ می‌گرداند؛ و هر چیزی را [که در راه الله] انفاق کنید، او به جای آن [مال ـ و بهتر از آن ـ به شما] بازپس می‌دهد؛ و او تعالی بهترین روزی‌دهنده است»"
        },
        {
            "chapter": 34,
            "verse": 40,
            "text": "و [یاد کن از] روزی که الله همۀ آنان را برمی‌انگیزد، آنگاه به فرشتگان می‌گوید: «آیا اینها شما را عبادت می‌کردند؟»"
        },
        {
            "chapter": 34,
            "verse": 41,
            "text": "[فرشتگان] می‌گویند: «تو منزّهی؛ [دوست و] کارسازِ ما تو هستی، نه آنان؛ بلکه [این مشرکان] شیاطین را عبادت می‌کردند و بیشتر آنان به آنها ایمان داشتند»"
        },
        {
            "chapter": 34,
            "verse": 42,
            "text": "امروز هیچ یک از شما سود و زیانی برای دیگری ندارد؛ و به کسانی که [با شرک ورزیدن] به خود ستم می‌کردند می‌گوییم: «عذاب آتشی را بچشید که آن را تکذیب می‌کردید»"
        },
        {
            "chapter": 34,
            "verse": 43,
            "text": "و هنگامی که آیات روشن ما بر آنان [= کافران] خوانده می‌شود، می‌گویند: «این جز مردی نیست که می‌خواهد شما را از آنچه پدرانتان عبادت می‌کردند بازدارد»؛ و [نیز] می‌گویند: «این [قرآن] جز دروغی بربافته نیست»؛ و کسانی که کفر ورزیدند، دربارۀ حق ـ وقتی به سویشان آمد ـ گفتند: «این [قرآن، چیزی] نیست، مگر جادویی آشکار»"
        },
        {
            "chapter": 34,
            "verse": 44,
            "text": "ما [پیش از این قرآن] هیچ کتابی به آنان [= مشرکان] نداده‌ایم که آن را بخوانند [و با استناد به مطالبش تو را دروغگو بدانند] و پیش از تو هیچ بیم‌دهنده‌ای به سویشان نفرستاده‌ایم"
        },
        {
            "chapter": 34,
            "verse": 45,
            "text": "کسانی که پیش از آنان بودند [نیز پیامبران الهی را] دروغگو انگاشتند و [این در حالی است که مشرکانِ قوم تو، حتی] به یک‌دهمِ آنچه [از قدرت و ثروت] به آنان داده بودیم نرسیده‌اند ولی [آن کافران] پیامبرانم را دروغگو انگاشتند؛ [بنگر که] کیفر من چگونه بود"
        },
        {
            "chapter": 34,
            "verse": 46,
            "text": "[ای پیامبر، به مشرکان] بگو: «من شما را فقط به یک [سخن] پند می‌دهم و [آن] اینکه: دو نفر دو نفر یا یک نفر یک نفر [= گروهی یا انفرادی] برای الله برخیزید، سپس [در احوال و زندگی پیامبر] بیندیشید [تا بدانید که] این همنشین شما [محمد] دیوانه نیست؛ او فقط بیم‌دهنده‌ای است که پیش از [فرارسیدن] عذابی سخت، برای [هدایت] شما آمده است»"
        },
        {
            "chapter": 34,
            "verse": 47,
            "text": "بگو: «هر پاداشی که [برای رسالتم] از شما خواسته‌ام، برای خودتان باشد. پاداش من جز بر [عهدۀ] الله نیست و او تعالی بر هر چیزی گواه است»"
        },
        {
            "chapter": 34,
            "verse": 48,
            "text": "بگو: «یقیناً پروردگارم، که دانای رازهای نهان است، حق را بر باطل فرومی‌افکنَد [و آن را نابود می‌سازد]»"
        },
        {
            "chapter": 34,
            "verse": 49,
            "text": "بگو: «حق [= اسلام] فرارسید و باطل [دیگر] نمی‌تواند [تأثیر و قدرت جدیدى] آغاز كند و نه [نفوذ گذشته‌اش را] بازگردانَد»"
        },
        {
            "chapter": 34,
            "verse": 50,
            "text": "بگو: «اگر [من با رساندن این پیام] گمراه شده باشم، جز این نیست که به زیان خویش گمراه ‌شده‌ام و اگر هدایت یافته باشم، به سببِ آن [سخنی] است که پروردگارم بر من وحی می‌کند. بی‌تردید، او شنوا [و] نزدیک است»"
        },
        {
            "chapter": 34,
            "verse": 51,
            "text": "[ای پیامبر!] اگر ببینی هنگامی را که [کافران از مشاهدۀ عذاب] وحشت‌زده می‌شوند و [هیچ راهِ] گریزی نیست و آنان را از جای نزدیکی [که انتظارش را ندارند] دستگیر می‌کنند"
        },
        {
            "chapter": 34,
            "verse": 52,
            "text": "و [در این حال] می‌گویند: «به این [قیامت] ایمان آوردیم»؛ و [اکنون که مرده‌اند] چگونه از جایی [چنین] دور، دسترسی [به ایمان] برایشان ممکن است؟"
        },
        {
            "chapter": 34,
            "verse": 53,
            "text": "حال آنکه آنان در دنیا این [قیامت] را انکار می‌کردند و از دور [و بدون دانش و آگاهی،] نسبت‌های ناروا [به پیامبر] می‌دادند"
        },
        {
            "chapter": 34,
            "verse": 54,
            "text": "و [سرانجام،] میان آنان و آنچه [از لذت‌های دنیوی] که میل دارند جدایى افتاد؛ چنان كه پیش از این [نیز] با امثال [و همفكرانِ] اینان نیز چنین رفتاری شد [چرا که] یقیناً آنان [نیز نسبت به قیامت] سخت در تردید بودند"
        },
        {
            "chapter": 35,
            "verse": 1,
            "text": "سپاس [و ستایش] از آنِ الله - آفرینندۀ آسمان‌ها و زمین- است؛ [پروردگاری که] فرشتگان را با بال‌های دوگانه و سه‌گانه و چهارگانه، فرستادگان [خویش به سوی مردم] قرار داد [و] هر چه بخواهد در آفرینش می‌افزاید. بی‌تردید، الله بر هر چیزی تواناست"
        },
        {
            "chapter": 35,
            "verse": 2,
            "text": "هر [بخشایش و] رحمتی که الله برای مردمان بگشاید، هیچ بازدارنده‌ای برایش نیست و هر چه را بازگیرد، فرستنده‌ای پس از او وجود ندارد؛ و او تعالی شکست‌ناپذیرِ حکیم است"
        },
        {
            "chapter": 35,
            "verse": 3,
            "text": "ای مردم، نعمت الله را بر خود به یاد آورید. آیا آفریننده‌ای جز الله هست که شما را از آسمان و زمین روزی دهد؟ هیچ معبودی جز او نیست؛ پس چگونه [از حق] منحرف می‌شوید؟"
        },
        {
            "chapter": 35,
            "verse": 4,
            "text": "[ای پیامبر،] اگر مشرکان تو را دروغگو می‌انگارند [غمگین نباش؛ زیرا] پیامبران پیش از تو را [نیز] دروغگو انگاشتند و [سرانجام، همۀ] کار‌ها به الله بازگردانده می‌شود"
        },
        {
            "chapter": 35,
            "verse": 5,
            "text": "ای مردم، یقیناً وعدۀ الله [در مورد قیامت] حق است؛ پس [هوشیار باشید که لذت‌های] زندگی دنیا شما را نفریبد و [شيطانِ‌] فريبنده شما را نسبت به [تأخیر در عذاب و شکیباییِ] الله فریب ندهد"
        },
        {
            "chapter": 35,
            "verse": 6,
            "text": "بی‌تردید، شیطان دشمن شماست؛ شما نیز او را دشمن [خود] گیرید. جز این نیست که او پیروانش را [به کفر] می‌خواند تا از اهل آتش باشند"
        },
        {
            "chapter": 35,
            "verse": 7,
            "text": "کسانی که کفر ورزیده‌اند عذابی سخت [در پیش] دارند و کسانی که ایمان آورده‌اند و کار‌های شایسته انجام داده‌اند آمرزش و پاداشی بزرگ [در انتظار] دارند"
        },
        {
            "chapter": 35,
            "verse": 8,
            "text": "آیا کسی که کردار زشتش در نظرش آراسته گشته است و آن را نیکو می‌بیند [همچون مؤمن حقیقت‌بین است]؟ بی‌تردید، الله هر کس را که بخواهد گمراه می‌سازد و هر کس را که بخواهد هدایت می‌کند؛ پس [ای پیامبر،] جانت به خاطر حسرت‌هایی که بر [گمراهیِ] آنان می‌خوری، از بین نرود. بی‌تردید، الله به آنچه انجام می‌دهند آگاه است"
        },
        {
            "chapter": 35,
            "verse": 9,
            "text": "الله است که باد‌ها را روانه می‌کند و [آنها نیز] ابری را برمی‌انگیزند؛ سپس ما آن [ابر]‌ را به سوی سرزمینی [خشک و] مرده می‌فرستیم و به [وسیلۀ] آن، زمین را ـ پس از خشکی و خزانش‌ ـ زنده می‌کنیم. برانگیختن [مردگان از قبرها نیز] چنین است"
        },
        {
            "chapter": 35,
            "verse": 10,
            "text": "هر کس سربلندی [دنیا و آخرت را] می‌خواهد، [بداند که] سربلندی همه از آنِ الله است. گفتار پاک [و ذکر الهی] به سویش اوج می‌گیرد و کردار شایسته، آن [گفتار] را بالا می‌برد؛ و کسانی که زشتی‌ها [و گناهان] را دسیسه‌چینی می‌کنند، عذاب سختی [در پیش] دارند و [نقشه و] نیرنگشان نابود می‌گردد"
        },
        {
            "chapter": 35,
            "verse": 11,
            "text": "و الله شما را از خاکی آفرید، سپس از نطفه‌ای؛ سپس شما را جفت‌ها[ی یکدیگر] قرار داد. هیچ [جاندارِ] ماده‌ای باردار نمی‌شود و زایمان نمی‌کند، مگر با دانش [و آگاهیِ] او تعالی؛ و هیچ [جاندارِ] کهنسالی عمر طولانی نمی‌کند و از عمرش کاسته نمی‌گردد، مگر آنکه در کتابی [= لوح محفوظ] ثبت است. به راستی که این کار‌ برای الله آسان است"
        },
        {
            "chapter": 35,
            "verse": 12,
            "text": "و آن دو دریا یکسان نیستند: این یکی شیرین و خوشگوار است و نوشیدنش گواراست و آن یکی شور و تلخ است؛ و از [صیدِ] هر یک گوشتی تازه می‌خورید و زیورى [همچون مروارید و مرجان از اعماقش] بیرون مى‌آورید که آنها را بر تن می‌کنید؛ و کشتی‌ها را در آن دریا مى‌بینى كه [سینه امواج را] مى‌شكافند تا از بخشایش او [روزی خود را] بجویید؛ باشد كه شکر به جای آورید"
        },
        {
            "chapter": 35,
            "verse": 13,
            "text": "[الله] شب را در روز درمی‌آورد و روز را در شب درمی‌آورد [و اینچنین بر طول هر یک می‌افزاید] و خورشید و ماه را به خدمت [انسان] گماشت که هر یک تا زمانی معیّن [در مدار خود] در حرکت باشند. این است الله ـ پروردگار شما؛ فرمانروایی از آنِ اوست و کسانی را که به جای او [به یاری و دعا] می‌خوانید، [در برابر او تعالی چنان فقیرند که حتی] مالکِ پوست [نازک روی] هستۀ خرمایی نیستند"
        },
        {
            "chapter": 35,
            "verse": 14,
            "text": "اگر آنان را [به یاری و دعا] بخوانید، صدایتان را نمی‌شنوند و [به فرض محال] اگر بشنوند، پاسختان را نمی‌دهند و روز قیامت از شرک شما بیزاری می‌جویند؛ و [ای پیامبر،] هیچ کس همچون [پروردگارِ] آگاه، تو را [از حقایق] خبردار نمی‌سازد"
        },
        {
            "chapter": 35,
            "verse": 15,
            "text": "ای مردم، [همۀ] شما به الله نیازمندید و [تنها] الله است که بی‌نیازِ ستوده است"
        },
        {
            "chapter": 35,
            "verse": 16,
            "text": "اگر بخواهد، شما را [از میان] می‌بَرد و آفرینشی جدید [به جایتان پدید] می‌آورد"
        },
        {
            "chapter": 35,
            "verse": 17,
            "text": "و [انجام] این کار برای الله دشوار نیست"
        },
        {
            "chapter": 35,
            "verse": 18,
            "text": "و هیچ گناهکاری بارِ گناه دیگری را به دوش نمی‌گیرد و اگر [شخص] گرانباری، [دیگری را] برای حمل بار [گناهان] خویش فرا بخواند، [چیزی از آن بار] برداشته نمی‌شود؛ هر چند که او خویشاوند [نزدیکش] باشد. [ای پیامبر،] جز این نیست که تو فقط به کسانی هشدار می‌دهی که در نهان از [مجازات] پروردگارشان می‌ترسند و نماز برپا می‌دارند. هر ‌کس [از گناهان] پاک شود، یقیناً تنها به سود خویش پاک گشته است و بازگشت [همه] به سوی الله است"
        },
        {
            "chapter": 35,
            "verse": 19,
            "text": "و [کافر و مؤمن برابر نیستند؛ چنان که] نابینا و بینا یکسان نیستند؛"
        },
        {
            "chapter": 35,
            "verse": 20,
            "text": "و نه تاریکی‌ها ‌ و نور؛"
        },
        {
            "chapter": 35,
            "verse": 21,
            "text": "و نه سایه و باد سوزان؛"
        },
        {
            "chapter": 35,
            "verse": 22,
            "text": "و زندگان و مردگان یکسان نیستند. بی‌تردید، الله [ندای حق را] به گوش هر کس بخواهد می‌رساند و تو [ای پیامبر،] نمی‌توانی کسانی را که در گورها هستند شنوا سازی"
        },
        {
            "chapter": 35,
            "verse": 23,
            "text": "تو جز بیم‌دهنده‌ای [بیش] نیستی"
        },
        {
            "chapter": 35,
            "verse": 24,
            "text": "به راستی، ما تو را به‌حق بشارت‌بخش و بیم‌دهنده فرستادیم و [در نسل‌های گذشته نیز] هیچ امتی نبود، مگر آنکه میانشان بیم‌دهنده‌ای گذشته است"
        },
        {
            "chapter": 35,
            "verse": 25,
            "text": "و اگر [مشرکان] تو را دروغگو می‌انگارند، [عجیب نیست؛ چرا که] بی‌تردید، کسانی ‌که پیش از آنان بودند [نیز] پیامبرانشان را که با دلایل روشن و کتاب‌های آسمانی و کتاب روشنگر به سراغشان آمدند دروغگو انگاشتند"
        },
        {
            "chapter": 35,
            "verse": 26,
            "text": "آنگاه [من نیز] کسانی را که کفر ورزیده بودند نابود ساختم؛ پس [بنگر که] کیفر من چگونه بود"
        },
        {
            "chapter": 35,
            "verse": 27,
            "text": "آیا ندیده‌ای که الله آبی از آسمان نازل کرد و به [وسیلۀ] آن، [از درختان مختلف] میوه‌هایی پدید ‌آوردیم که رنگهایش گوناگون است و از کوه‌ها [نیز رگه‌ها و] راه‌هایی سفید و قرمز و كاملاً سیاه [آفریدیم] که رنگهایش گوناگون است؟"
        },
        {
            "chapter": 35,
            "verse": 28,
            "text": "و همچنین از انسان‌ها و جنبندگان و چهارپایان [نیز مخلوقاتی آفریدیم که] رنگهایش گوناگون است. به راستی، از [میانِ] بندگان الله، تنها دانایان [هستند که به صفات و احکام الهی آگاهی دارند و] از او می‌ترسند. بی‌تردید، الله شکست‌ناپذیرِ آمرزنده است"
        },
        {
            "chapter": 35,
            "verse": 29,
            "text": "در حقیقت، کسانی که کتاب الله را می‌خوانند و نماز برپا می‌دارند و از آنچه به آنان روزی داده‌ایم، پنهان و آشکار انفاق می‌کنند، به تجارتی [پرسود] امید دارند که هرگز زیان [و کسادی] ندارد"
        },
        {
            "chapter": 35,
            "verse": 30,
            "text": "تا [الله] پاداششان را به صورت کامل بدهد و از فضل خویش، بر [ثواب] آنان بیفزاید. بی‌تردید، او تعالی آمرزندۀ سپاسگزار است"
        },
        {
            "chapter": 35,
            "verse": 31,
            "text": "[ای پیامبر،] آنچه از این کتاب به تو وحی کردیم حق است و آن [کتاب‌های آسمانی] را که پیشتر بوده است تصدیق می‌کند. بی‌تردید، الله به [حال] بندگانش آگاه و بیناست"
        },
        {
            "chapter": 35,
            "verse": 32,
            "text": "آنگاه این کتاب [= قرآن] را به آن بندگانمان که [آنان را] برگزیدیم [= امت محمد] به میراث دادیم؛ [برخی] از آنان در حق خویش ستمکارند و [برخی دیگر] از آنان میانه‌رو هستند و [برخی] از آنان به فرمان الله در نیکی‌ها پیشتازند. این [مسلمانی و بهره‌مندی از قرآن، فضیلت و] بخشایش بزرگ است"
        },
        {
            "chapter": 35,
            "verse": 33,
            "text": "[پاداششان] باغ‌های جاودان [بهشتی] است که به آن وارد می‌شوند. در آنجا به دستبند‌هایی از طلا و مروارید آراسته می‌گردند و لباسشان از حریر است"
        },
        {
            "chapter": 35,
            "verse": 34,
            "text": "[آنان پس از ورود به بهشت] می‌گویند: «سپاس [و ستایش] از آنِ الله است که اندوه را از ما دور کرد. به راستی که پروردگارمان آمرزندۀ سپاسگزار است"
        },
        {
            "chapter": 35,
            "verse": 35,
            "text": "آن [معبودی] که از فضل خویش ما را در این سرای جاوید جای داد؛ در آنجا رنجی به ما نمی‌رسد و دچار خستگی [و کسالت نیز] نمی‌شویم"
        },
        {
            "chapter": 35,
            "verse": 36,
            "text": "و برای کسانی که کفر ورزیدند آتش دوزخ [در پیش] است؛ نه فرمان [مرگ] بر آنان جارى مى‌شود تا بمیرند و نه [چیزی] از عذابش از آنان کاسته مى‌گردد. ما هر ناسپاسى را اینچنین جزا مى‌دهیم"
        },
        {
            "chapter": 35,
            "verse": 37,
            "text": "[دوزخیان] در آن [آتش] فریاد می‌زنند: «پروردگارا، ما را [از این عذاب] بیرون آور تا غیر از آنچه [پیشتر] می‌کردیم، کار شایسته‌ای انجام دهیم». [به آنان گفته می‌شود:] «آیا به شما [آنقدر فرصت و] عمر ندادیم تا هر کس که پندپذیر است در آن [مدت] پند گیرد؟ و [پیامبر نیز به عنوان] بیم‌دهنده نزدتان آمد؛ پس [حال که اطاعت نکردید، طعم عذاب را] بچشید که ستمکاران هیچ یاریگری ندارند"
        },
        {
            "chapter": 35,
            "verse": 38,
            "text": "بی‌تردید، الله دانای نهانِ آسمان‌ها و زمین است [و] اوست که به رازِ دل‌ها داناست"
        },
        {
            "chapter": 35,
            "verse": 39,
            "text": "او همان ذاتی است که شما را در زمین جانشین [پیشینیان] قرار داد؛ هر کس کفر بورزد کفرش به زیان خودِ اوست؛ و کافران را کفرشان نزد پروردگارشان جز خشم [و بیزاری] نمی‌افزاید؛ و کافران را کفرشان جز زیان [و گناه، چیزی] نمی‌افزاید"
        },
        {
            "chapter": 35,
            "verse": 40,
            "text": "[ای پیامبر، به مشرکان] بگو: «آن معبودانی که به جای الله [به یاری و دعا] می‌خوانید، به من نشان دهید که چه چیزی از زمین را آفریده‌اند؟ یا [مگر همراه الله] در آفرینش آسمان‌ها شرکت داشته‌اند؟ یا به آنان [= مشرکان] کتابی داده‌ایم و از [مطالبِ] آن، نشانۀ روشنی [بر حقانیت خود] دارند؟» [چنین نیست؛] بلکه ستمکاران [مشرک] جز فریب، به یکدیگر وعده‌ای نمی‌دهند"
        },
        {
            "chapter": 35,
            "verse": 41,
            "text": "به راستی، الله است که آسمان‌ها و زمین را نگه مى‌دارد تا [از مسیر و مدارِ خود] منحرف نشوند؛ و اگر انحراف یابند، پس از او كسی آنها را نگه نمی‌دارد. بی‌تردید، الله همواره بردبارِ آمرزنده است"
        },
        {
            "chapter": 35,
            "verse": 42,
            "text": "[کافران] با سخت‌ترین سوگندهایشان به الله سوگند یاد کردند که اگر [پیامبرِ] بیم‌دهنده‌ای برایشان بیاید، از هر امتی راه‌یافته ‌ترند؛ اما چون [محمد به عنوان] بیم‌دهنده‌ای نزدشان آمد، جز دوری [و نفرت از حق چیزی] بر آنان نیفزود"
        },
        {
            "chapter": 35,
            "verse": 43,
            "text": "[سوگندهایشان صادقانه نبود؛ بلکه] از روی گردنكشى در زمین و نیرنگ زشت [بود]؛ و نیرنگ‌ زشت، جز دامنگیر صاحبش نمی‌گردد. آیا [کافران، چیزی] جز سنت [الهی و کیفرِ] پیشینیان را انتظار دارند؟ هرگز در سنت الله تبدیلی نمی‌یابی و هرگز در سنت الله تغییری نمی‌یابی"
        },
        {
            "chapter": 35,
            "verse": 44,
            "text": "آیا [کافران] در زمین نگشته‌اند تا ببینند سرانجامِ کسانی که پیش از آنان ـ و [حتی] نیرومندتر از آنان بودند ـ چگونه شد؟ هیچ چیزی در آسمان‌ها و زمین نیست که الله را ناتوان سازد [و از حوزۀ قدرتش بیرون رود]. بی‌تردید، او تعالی همواره دانای تواناست"
        },
        {
            "chapter": 35,
            "verse": 45,
            "text": "و اگر الله مردم را به سبب آنچه کرده‌اند مجازات می‌کرد، هیچ جنبنده‌ای را بر پشت زمین باقی نمی‌گذاشت؛ اما [مهلت می‌دهد و کیفرِ] آنان را تا سرآمدی معیّن به تأخیر می‌اندازد. هنگامی که اجلشان [در قیامت] فرارسد، یقیناً الله به حال بندگانش بیناست"
        },
        {
            "chapter": 36,
            "verse": 1,
            "text": "یس [= یا. سین]"
        },
        {
            "chapter": 36,
            "verse": 2,
            "text": "سوگند به قرآن حکیم"
        },
        {
            "chapter": 36,
            "verse": 3,
            "text": "[که] قطعاً تو از پیامبران [ما] هستی"
        },
        {
            "chapter": 36,
            "verse": 4,
            "text": "[و] بر راه راست [اسلام قرار داری]"
        },
        {
            "chapter": 36,
            "verse": 5,
            "text": "[این قرآن] فروفرستادۀ [پروردگار] شکست‌ناپذیر مهربان است"
        },
        {
            "chapter": 36,
            "verse": 6,
            "text": "تا مردمی را [دربارۀ عذاب قیامت] بیم دهى كه پدرانشان هشدار نیافته‌اند و [به این سبب] آنها نیز غافلند"
        },
        {
            "chapter": 36,
            "verse": 7,
            "text": "یقیناً فرمان [عذاب الهی] بر بیشتر آنان تحقق یافته است؛ پس [لجاجت می‌کنند و] ایمان نمی‌آورند"
        },
        {
            "chapter": 36,
            "verse": 8,
            "text": "[مثال گمراهیِ‌ کافران، چنان است که گویی] ما زنجیرهایی بر گردن‌هایشان نهاده‌ایم که تا زیر چانه‌هایشان [پیچیده شده] است، چنان كه سرهایشان بالا مانده است [و از انجام هر خیری عاجزند و راه هدایت را نمی‌یابند]"
        },
        {
            "chapter": 36,
            "verse": 9,
            "text": "و از پیش رویشان دیواری و از پشت سر‌شان نیز دیواری نهاده‌ایم و چشمانشان را با پرده‌ای پوشانده‌ایم؛ از این روست که [حقیقت را] نمی‌بینند"
        },
        {
            "chapter": 36,
            "verse": 10,
            "text": "[ای پیامبر،] برایشان یکسان است که آنان را بیم دهی یا بیم ندهی؛ [در هر حال،] ایمان نمی‌آورند"
        },
        {
            "chapter": 36,
            "verse": 11,
            "text": "جز این نیست که تو به كسى بیم می‌دهى [و این کار برای کسی سود دارد] كه پیرو قرآن باشد و در نهان از [پروردگار] رحمان بترسد؛ پس او را [که چنین است] به آمرزش و پاداشى ارجمند بشارت بده"
        },
        {
            "chapter": 36,
            "verse": 12,
            "text": "یقیناً ماییم که مردگان را زنده می‌کنیم و آنچه [از اعمال خیر و شر] را که از پیش فرستاده‌اند و آثار [به جای‌مانده از] آنان را می‌نویسیم؛ و همه چیز را در کتابی روشن [= لوح محفوظ] به شمار آورده‌ایم"
        },
        {
            "chapter": 36,
            "verse": 13,
            "text": "[ای پیامبر، ماجرای] مردم آن شهر را برایشان مثال بزن، آنگاه که پیامبران نزدشان رفتند"
        },
        {
            "chapter": 36,
            "verse": 14,
            "text": "وقتی دو نفر از پیامبران را به سویشان فرستادیم؛ اما [مردم] آنان را تکذیب کردند؛ سپس آن دو را با فرستادن پیامبر سوم، [تأیید و] تقویت کردیم. آنان [به اهالی شهر] می‌گفتند: «ما رسولان [الهی] به سوی شما هستیم»"
        },
        {
            "chapter": 36,
            "verse": 15,
            "text": "[اهالی شهر در پاسخ] گفتند: «شما جز بشری همانند ما نیستید و [پروردگار] رحمان، چیزی [از وحی] نازل نکرده است. شما جز دروغ نمی‌گویید»"
        },
        {
            "chapter": 36,
            "verse": 16,
            "text": "[پیامبران] گفتند: «پروردگارمان می‌داند که قطعاً به سوی شما فرستاده شده‌ایم"
        },
        {
            "chapter": 36,
            "verse": 17,
            "text": "و ما وظیفه‌ای جز رساندن آشکار [وحی] نداریم»"
        },
        {
            "chapter": 36,
            "verse": 18,
            "text": "[مردم] گفتند: «ما شما را به شگون بد گرفته‌ايم. اگر [از تبلیغ] دست برندارید، حتماً سنگسارتان مى‌كنیم و بی‌تردید، عذابی دردناک از [جانب] ما به شما خواهد رسید»"
        },
        {
            "chapter": 36,
            "verse": 19,
            "text": "[پیامبران] گفتند: «شومیِ شما با خودتان [و ناشی از کفر و گناه] است. آیا اگر پندتان دهند [آن را شوم می‌پندارید؟] بلکه [حقیقت این است که شما در ارتکاب گناه،] مردمی اسرافکارید»"
        },
        {
            "chapter": 36,
            "verse": 20,
            "text": "و مردی از دور‌ترین نقطۀ شهر شتابان آمد [و] گفت: «ای قوم من، از این پیامبران پیروی کنید"
        },
        {
            "chapter": 36,
            "verse": 21,
            "text": "پیرو کسانی باشید که از شما پاداشی نمی‌خواهند و خود هدایت‌یافته‌اند"
        },
        {
            "chapter": 36,
            "verse": 22,
            "text": "و چرا معبودی را عبادت نکنم که مرا آفریده است و [شما نیز] به سویش بازگردانده می‌شوید؟"
        },
        {
            "chapter": 36,
            "verse": 23,
            "text": "آیا به جاى او معبودانى برگزینم كه اگر [پروردگار] رحمان بخواهد گزندی به من برساند، نه شفاعتشان برایم سودی دارد و نه مى‌توانند مرا [از عذاب الهی] نجات دهند؟"
        },
        {
            "chapter": 36,
            "verse": 24,
            "text": "در آن صورت، یقیناً در گمراهی آشکاری خواهم بود"
        },
        {
            "chapter": 36,
            "verse": 25,
            "text": "من به پروردگارتان ایمان آورده‌ام [و از مرگ هراسی ندارم؛] پس سخنانم را بشنوید"
        },
        {
            "chapter": 36,
            "verse": 26,
            "text": "[پس از اینکه آن مرد به دست قومش به شهادت رسید،] به وی گفته شد: «وارد بهشت شو». او گفت: «ای کاش قوم من می‌دانستند"
        },
        {
            "chapter": 36,
            "verse": 27,
            "text": "که پروردگارم مرا آمرزیده و گرامی داشته است»"
        },
        {
            "chapter": 36,
            "verse": 28,
            "text": "پس از [شهادت] او، هیچ سپاهى از آسمان بر قومش نفرستادیم و [پیش از این نیز] فروفرستنده نبودیم"
        },
        {
            "chapter": 36,
            "verse": 29,
            "text": "[کیفرشان] جز یک بانگ مرگبار نبود؛ به‌ناگاه همگی [مرده و] خاموش گشتند"
        },
        {
            "chapter": 36,
            "verse": 30,
            "text": "ای افسوس بر این بندگان! هیچ پیامبری به سویشان نیامد، مگر آنکه او را مسخره می‌کردند"
        },
        {
            "chapter": 36,
            "verse": 31,
            "text": "آیا ندیده‌اند [و نمى‌دانند] كه قبل از آنان چه بسیار نسل‌ها را هلاک كرده‌ایم كه دیگر نزد اینها [به دنیا] بازنمى‌گردند؟"
        },
        {
            "chapter": 36,
            "verse": 32,
            "text": "و [روز قیامت] هیچ کس نیست، مگر آنکه همگی [برای حسابرسی و جزادهی] نزد ما احضار می‌شوند"
        },
        {
            "chapter": 36,
            "verse": 33,
            "text": "برای آنان [که قیامت را باور ندارند،] زمین خشک نشانه‌ای [عبرت‌آموز] است: ما آن [زمین] را زنده کردیم و از [خاک] آن دانه‌هایی ‌رویاندیم که [مخلوقات الهی] از آن می‌خورند"
        },
        {
            "chapter": 36,
            "verse": 34,
            "text": "و در آن [زمین] باغ‌هایی از نخل و انگور پدید ‌آوردیم و چشمه‌ها در آن جاری ساختیم"
        },
        {
            "chapter": 36,
            "verse": 35,
            "text": "تا [مردم] از میوه‌اش بخورند در حالی که این [محصولات، حاصل تلاش آنها نیست و آنها] را با دستان خود به عمل نیاورده‌اند [بلکه به رحمتی از جانب الله از آنها برخوردار شده‌اند]. پس آیا شکر به جای نمی‌آورند؟"
        },
        {
            "chapter": 36,
            "verse": 36,
            "text": "پاک و منزه است آن [پروردگاری] که همۀ گونه‌ها را آفریده است؛ از آنچه زمین می‌رویانَد [= گیاهان و درختان] و از خودشان [=انسان‌ها] و از آنچه نمی‌دانند"
        },
        {
            "chapter": 36,
            "verse": 37,
            "text": "و شب نشانه‌ای [دیگر از قدرت الهی] برایشان است [كه] روز را از آن بركنار مى‌كنیم و ناگهان [همه] در تاریكى فرومى‌روند"
        },
        {
            "chapter": 36,
            "verse": 38,
            "text": "و خورشید [نیز پیوسته] به سوی قرار‌گاهش در حرکت است. این تقدیرِ [پروردگارِ] شکست‌ناپذیرِ داناست"
        },
        {
            "chapter": 36,
            "verse": 39,
            "text": "و براى ماه [نیز] منزلگاه‌هایی مقرر نموده‌ایم تا [سرانجام از قرص كامل به هلال و] به شکل شاخۀ خشک خرما بازگردد"
        },
        {
            "chapter": 36,
            "verse": 40,
            "text": "نه خورشید را سزاوار است که [در سیر خود] به ماه برسد و نه شب بر روز پیشی می‌گیرد؛ و هر یک از [کُرات و سیارات] در مداری شناورند"
        },
        {
            "chapter": 36,
            "verse": 41,
            "text": "نشانه‌اى [دیگر از قدرت پروردگار] برای آنان، این است كه پدرانشان را در كشتی انباشته [از سرنشین و بار] حمل کردیم"
        },
        {
            "chapter": 36,
            "verse": 42,
            "text": "همچنین، چیزی همانند آن [كشتى] برایشان آفریده‌ایم که بر آن سوار شوند"
        },
        {
            "chapter": 36,
            "verse": 43,
            "text": "اگر بخواهیم، غرقشان می‌کنیم؛ در این صورت، نه فریادرسی دارند و نه [از تقدیر الهی] رهایی می‌یابند؛"
        },
        {
            "chapter": 36,
            "verse": 44,
            "text": "مگر اینکه رحمتی از جانب ما [بینند] و بهره‌مندی [از نعمت‌های دنیا] تا زمانی [معیّن شامل حالشان شود]"
        },
        {
            "chapter": 36,
            "verse": 45,
            "text": "و چون به آنان [= مشرکان] گفته می‌شود: «از آنچه [عذاب‌ و سختی دنیا و آخرت] پیش رو و پشت سر دارید، پروا كنید؛ باشد که مورد رحمت قرار گیرید»، [هیچ اعتنا نمی‌کنند]"
        },
        {
            "chapter": 36,
            "verse": 46,
            "text": "هیچ یک از نشانه‌های [قدرت و بزرگی] پروردگارشان‌ بر آنان عرضه نمی‌گردد، مگر اینکه از آن روی می‌گردانند"
        },
        {
            "chapter": 36,
            "verse": 47,
            "text": "و چون به آنان گفته می‌شود: «از آنچه الله روزی‌تان کرده است انفاق کنید»، کسانی که کفر ورزیده‌اند به کسانی که ایمان آورده‌اند می‌گویند: «آیا به کسی غذا بدهیم که اگر الله می‌خواست، [خود] به او غذا می‌داد؟ شما جز در گمراهی آشکار نیستید»"
        },
        {
            "chapter": 36,
            "verse": 48,
            "text": "و [با تمسخر به مؤمنان] می‌گویند: «اگر راستگویید، این وعده [قیامت] کی خواهد بود؟»"
        },
        {
            "chapter": 36,
            "verse": 49,
            "text": "[این منکران قیامت] جز در انتظار یک بانگ مرگبار نیستند كه ناگهان، در حالی که سرگرم جدال [در امور دنیا] هستند، آنان را فراگیرد"
        },
        {
            "chapter": 36,
            "verse": 50,
            "text": "[در آن هنگام] نه می‌توانند [به کسی] وصیت کنند و نه به سوی خانوادۀ خود بازگردند"
        },
        {
            "chapter": 36,
            "verse": 51,
            "text": "و [هنگامی که برای دومین بار] در صور دمیده شود و ناگهان از قبرهایشان [بیرون می‌آیند و] به سوی پروردگارشان می‌شتابند"
        },
        {
            "chapter": 36,
            "verse": 52,
            "text": "[و با ناباوری] می‌گویند: «وای بر ما! چه کسی ما را از قبرهایمان برانگیخت؟» [به آنان گفته می‌شود:] «این همان [روزی] است که [پروردگار] رحمان وعده داده بود؛ و پیامبران [در این باره] راست می‌گفتند"
        },
        {
            "chapter": 36,
            "verse": 53,
            "text": "[برانگیختن مردگان از گور،] جز یک بانگ هولناک [= دومین دمیدنِ صور] نیست و ناگهان همه را نزد ما حاضر می‌کنند"
        },
        {
            "chapter": 36,
            "verse": 54,
            "text": "[بدانید که] امروز، به هیچ کس ستمی نمی‌شود و جز در برابرِ آنچه [در دنیا] ‌کرده‌اید، جزا نمی‌بینید"
        },
        {
            "chapter": 36,
            "verse": 55,
            "text": "بی‌تردید، اهل بهشت امروز با شادمانی سرگرم [نعمت‌های الهی] هستند"
        },
        {
            "chapter": 36,
            "verse": 56,
            "text": "آنان و همسرانشان در سایه‌ها[ی گستردۀ بهشتی] بر تخت‌ها تکیه زده‌اند"
        },
        {
            "chapter": 36,
            "verse": 57,
            "text": "در آنجا [هر گونه] میوه و هر چه بخواهند برایشان [فراهم] است"
        },
        {
            "chapter": 36,
            "verse": 58,
            "text": "[برتر از این نعمت‌ها] سلامی است که سخن پروردگار مهربان است"
        },
        {
            "chapter": 36,
            "verse": 59,
            "text": "[آنگاه به مشرکان خطاب می‌شود:] «ای گناهکاران، امروز [از مؤمنان] جدا شوید"
        },
        {
            "chapter": 36,
            "verse": 60,
            "text": "ای فرزندان آدم، آیا با شما پیمان نبستم [و فرمان ندادم] که شیطان را عبادت نکنید [که] قطعاً او دشمن آشکارِ شماست؟"
        },
        {
            "chapter": 36,
            "verse": 61,
            "text": "و اینكه [تنها] مرا عبادت کنید [كه] راه راست همین است؟"
        },
        {
            "chapter": 36,
            "verse": 62,
            "text": "و بی‌تردید، شیطان بسیاری از شما را گمراه ساخت. آیا اندیشه نمی‌کردید؟"
        },
        {
            "chapter": 36,
            "verse": 63,
            "text": "این [همان] دوزخی است که به شما وعده داده می‌شد"
        },
        {
            "chapter": 36,
            "verse": 64,
            "text": "امروز به سزای آنکه کفر می‌ورزیدید به آن [آتش] وارد شوید»"
        },
        {
            "chapter": 36,
            "verse": 65,
            "text": "امروز بر دهان‌هایشان مُهر می‌نهیم و دست‌هایشان با ما سخن می‌گویند و پا‌هایشان به آنچه می‌کردند گواهی می‌دهند"
        },
        {
            "chapter": 36,
            "verse": 66,
            "text": "و اگر بخواهیم، بى‌تردید چشمانشان را محو مى‌كنیم، آنگاه [با چشم بسته‌] به سوی [پل] صراط [از یکدیگر] پیشی مى‌گیرند [تا به بهشت راه یابند]؛ اما مگر كجا را مى‌بینند؟"
        },
        {
            "chapter": 36,
            "verse": 67,
            "text": "و اگر بخواهیم، [ظاهرشان را تغییر می‌دهیم و چنان] آنان را در جای خود مسخ [و زمینگیر] می‌کنیم که نه بتوانند پیش بروند و نه به عقب بازگردند"
        },
        {
            "chapter": 36,
            "verse": 68,
            "text": "و ما به هر کس که عمر طولانی بدهیم، در آفرینش دگرگونش می‌کنیم [و او را به ناتوانی ذهنی و بدنیِ دوران کودکی برمی‌گردانیم]. پس آیا [دربارۀ قدرت پروردگار] نمی‌اندیشند؟"
        },
        {
            "chapter": 36,
            "verse": 69,
            "text": "و ما به او [= محمد] شعر نیاموخته‌ایم و [شاعری،] شایستۀ او نیست. این [که آموخته‌ایم، چیزی] نیست مگر اندرز و قرآنی روشن"
        },
        {
            "chapter": 36,
            "verse": 70,
            "text": "تا هر کس را که زنده[‌دل] باشد، بیم دهد و فرمان [عذاب الهی] بر کافران محقَّق گردد"
        },
        {
            "chapter": 36,
            "verse": 71,
            "text": "آیا ندیده‌اند که ما از آنچه دست‌هایمان ساخته است، چهارپایانی برایشان آفریده‌ایم که مالک آنها هستند؟"
        },
        {
            "chapter": 36,
            "verse": 72,
            "text": "و آنها را برایشان رام کردیم تا بر برخی سوار ‌شوند و از [گوشت] برخی تغدیه کنند"
        },
        {
            "chapter": 36,
            "verse": 73,
            "text": "و از آن [حیوانات،] بهره‌های دیگر و نوشیدنی‌هایی [= شیر] دارند. پس آیا شکر به جای نمی‌آورند؟"
        },
        {
            "chapter": 36,
            "verse": 74,
            "text": "[با این همه نعمت، مشرکان] به جای الله معبودانی برگزیده‌اند؛ به این امید که [از سوی آنها] یاری شوند"
        },
        {
            "chapter": 36,
            "verse": 75,
            "text": "آن [معبودهای باطل] قادر به یاری‌شان نیستند و این [مشرکان نیز در قیامت] لشکری برای آنها [= معبودهای باطل] خواهند بود که [همگی به آتش دوزخ] فراخوانده می‌شوند"
        },
        {
            "chapter": 36,
            "verse": 76,
            "text": "[ای پیامبر،] سخن آنان تو را غمگین نسازد. بی‌تردید، ما آنچه را پنهان می‌کنند و آنچه را آشکار می‌سازند، [به خوبی] می‌دانیم"
        },
        {
            "chapter": 36,
            "verse": 77,
            "text": "آیا انسان ندیده است که ما او را از نطفه‌ای آفریده‌ایم؛ [آنگاه مراحل رشد را طی کرد و] سپس دشمنی آشکار شد؟"
        },
        {
            "chapter": 36,
            "verse": 78,
            "text": "و برای ما مثالی زد و آفرینش خویش را فراموش کرد [و] گفت: «چه کسی این استخوان‌ها را [دوباره] زنده می‌کند در حالی که پوسیده است؟»"
        },
        {
            "chapter": 36,
            "verse": 79,
            "text": "بگو: «همان ذاتی زنده‌اش می‌کند که نخستین بار آن را پدید آورد و او به هر آفرینشی دانا‌ست"
        },
        {
            "chapter": 36,
            "verse": 80,
            "text": "همان ذاتی که از درخت سبز، آتشی برایتان پدید آورد و شما [در صورت نیاز،] خود از آن [درخت] آتش می‌افروزید»"
        },
        {
            "chapter": 36,
            "verse": 81,
            "text": "آیا ذاتی که آسمان‌ها و زمین را آفریده است، نمی‌تواند همانند اینها را [پس از مرگشان دوباره] بیافریند؟ آری [می‌تواند] و او آفرینندۀ داناست"
        },
        {
            "chapter": 36,
            "verse": 82,
            "text": "فرمان او چون چیزی را اراده کند تنها این است که به آن می‌گوید: «موجود شو»؛ پس [بی‌درنگ] موجود می‌شود"
        },
        {
            "chapter": 36,
            "verse": 83,
            "text": "پس پاک و منزه است پروردگاری که [حاکمیت و] اختیارِ همه چیز به دست اوست و [همگی] به سوی او بازگردانده می‌شوید"
        }
    ]
}
{
    "rukus": [
        {
            "chapter": 52,
            "verse": 29,
            "text": "جا (ئەی موحەممەد ﷺ) یادیان خەرەوە چونکە تۆ بەھۆی نیعمەتەکانی پەروەردگارتەوە نەفاڵچیت ونەشێتیت"
        },
        {
            "chapter": 52,
            "verse": 30,
            "text": "نا بەڵکو دەڵێن (موحەممەد ﷺ) شاعیرە چاوەڕوانی مردنی دەکەین"
        },
        {
            "chapter": 52,
            "verse": 31,
            "text": "(ئەی موحەممەد ﷺ) بڵێ: چاوەڕوان بن بێگومان منیش لەگەڵتاندا لەچاوەڕوانانم"
        },
        {
            "chapter": 52,
            "verse": 32,
            "text": "ئاخۆ فام وژیرییان فەرمانیان پێ ئەدا بەم قسانە (نەخێر) بەڵکو ئەمانە گەلێکی سەرکەش ویاخین"
        },
        {
            "chapter": 52,
            "verse": 33,
            "text": "یا دەڵێن قورئان (موحەممەد ﷺ) خۆی ھەڵیبەستووە؟ (نەخێر وانیە) بەڵکو بڕوا ناھێنن"
        },
        {
            "chapter": 52,
            "verse": 34,
            "text": "دەی با ئەوان(بێ باوەڕەکان) نموونەیەکی وەك قورئان بھێنن ئەگەر ڕاست ئەکەن، (کە ھەڵبەستراوی مرۆڤە)"
        },
        {
            "chapter": 52,
            "verse": 35,
            "text": "ئایا ئەوان (بێ خالقێك) لە خۆیانەوە دروست بوون یان خۆیان (خالق) ودروستکەری خۆیانن؟"
        },
        {
            "chapter": 52,
            "verse": 36,
            "text": "ئەی ئایا ئەوان ئاسمانەکان وزەویان دروست کردووە (نەخێر وا نیە) بەڵکو دڵنیانین وگومانمان ھەیە"
        },
        {
            "chapter": 52,
            "verse": 37,
            "text": "ئەی ئایا گەنجینەکانی پەروەردگاری تۆ لای ئەوانە؟ یان ئایا ھەر ئەوان دەسەڵاتدار وزاڵن"
        },
        {
            "chapter": 52,
            "verse": 38,
            "text": "یان پەیژەیەکیان ھەیە (پێـیدا سەربکەون بۆ ئاسمان و) گوێ بگرن تێیدا (لە ھەواڵی ئاسمان)؟ جا (ئەگەر ڕاست ئەکەن) با گوێ گرەکەیان بەڵگەیەکی ڕوون بهێنێت"
        },
        {
            "chapter": 52,
            "verse": 39,
            "text": "یان ئایا کچان بۆ خوایە وکوڕان بۆ ئێوەیە؟"
        },
        {
            "chapter": 52,
            "verse": 40,
            "text": "یان ئایا تۆ (ئەی موحەممەد ﷺ) داوای کرێ وپاداشتیانیان لێ دەکەیت؟ ئەوانیش لەبەر بژاردنی باریان گرانە؟"
        },
        {
            "chapter": 52,
            "verse": 41,
            "text": "یا ئایا زانیاری غەیبیان لایە؟ کە (لەبەری) بنووسنەوە"
        },
        {
            "chapter": 52,
            "verse": 42,
            "text": "ئەی ئایا ئەیانەوێت فێڵ بکەن؟ دەی ھەربێ باوەڕان فێڵ لێ کراوون"
        },
        {
            "chapter": 52,
            "verse": 43,
            "text": "ئەی ئایا پەرستراوێکیان ھەیە بێجگە لە خوا؟ خوا پاکە لە ھەموو ھاوبەشێك کە بۆی بڕیار دەدەن"
        },
        {
            "chapter": 52,
            "verse": 44,
            "text": "وە ئەگەر پارچەیەك لە ئاسمان ببینن بکەوێتە خوارەوە ئەڵێن: (ئەمە) ھەورێکی بەسەریەکدا کەوتووە (بارانمان بۆ دەبارێنێ)"
        },
        {
            "chapter": 52,
            "verse": 45,
            "text": "دەی لێیان گەڕێ تا تووشی ڕۆژی خۆیان دەبن کە تیایدا لە ناو دەچن"
        },
        {
            "chapter": 52,
            "verse": 46,
            "text": "ڕۆژێك کە فێڵەکانیان ھیچ سوودێکیان پێ ناگەیەنێت وە ھیچ سەرکەوتوو وسەرفراز نابن"
        },
        {
            "chapter": 52,
            "verse": 47,
            "text": "بە ڕاستی ئەوانەی ستەمیان کردووە (لە خۆیان و بێ بڕوا بوون) بۆیان ھەیە سزایەك پێش سزای ڕۆژی دوایی، بەڵام زۆربەیان نایزانن"
        },
        {
            "chapter": 52,
            "verse": 48,
            "text": "چاوەڕوانی بڕیاری پەروەردگارت بە چونکە بێگومان تۆ لەپێش چاو وچاودێری ئێمەدایت (لەم ئایەتەدا جێگیرکردن وباسکردنی سیفەتی چاو بۆ خوا ھاتووە ئێمە بڕوامان پێیەتی بەبێ ھیچ لێچواندن ولێکدانەوەیەك، وەشێوەکەی نازانین تەنھا خوا دەیزانێت) ھەرکاتێ (لەخەو) ھەستایت تەسبیحات بکە بە ستایشی پەروەردگارت"
        },
        {
            "chapter": 52,
            "verse": 49,
            "text": "وە بیپەرستە وستایشی بکە لە بەشێك لەشەودا وە کاتێك ئەستێرەکان وون دەبن (وپشت ھەڵدەکەن)"
        }
    ]
}
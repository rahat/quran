{
    "juzs": [
        {
            "chapter": 36,
            "verse": 28,
            "text": "وە لە دوای ئەو نەمان ناردە خوارەوە بۆ سەر گەلەکەی ھیچ لەشکرێك لەئاسمانەوە و ئێمە دابەزێنەر نەبووین"
        },
        {
            "chapter": 36,
            "verse": 29,
            "text": "(ھۆی تیاچوونیان) تەنیا شریخەیەکی بەھێز بوو جا کتوپڕ ئەوانە ھەموو جوڵەیان نەما و مردن"
        },
        {
            "chapter": 36,
            "verse": 30,
            "text": "ئای پەشیمانی وداخی سەخت بۆ ئەو بەندانەی (کەبێ باوەڕن) ھەر پێغەمبەرێکیان بۆ بھاتایە تەنیا گاڵتەیان پێ دەکرد (و ھیچ تر)"
        },
        {
            "chapter": 36,
            "verse": 31,
            "text": "ئایا نەیان زانیوە لە پێش ئەواندا چەند گەلی (تاوانبار) مان لە ناو بردووە کەبێگومان ناگەڕێنەوە بۆ لای ئەمان"
        },
        {
            "chapter": 36,
            "verse": 32,
            "text": "ھەر ھەموو (لە ناوبراوان) کۆ دەکرێنەوە لای ئێمە (و لەقیامەتدا) ئامادە دەکرێن"
        },
        {
            "chapter": 36,
            "verse": 33,
            "text": "وە نیشانە و بەڵگەیەك بۆ ئەوان، ئەم زەویە مردووەیە کە زیندوومان کردەوە و دانەوێڵەمان لێ دەرھێنا (لێ ڕواند) کە لێی دەخۆن"
        },
        {
            "chapter": 36,
            "verse": 34,
            "text": "وە لەو (زەویە)دا چەند باخ لەخورما و ترێمان بەدی ھێنا و چەند کانیاومان تیادا ھەڵقوڵاندوە"
        },
        {
            "chapter": 36,
            "verse": 35,
            "text": "بۆ ئەوەی لەبەروبوومەکانی بخۆن کەدەستی ئەوان بەرھەمی نەھێناوە دەی ئایا سوپاسی خوا ناکەن"
        },
        {
            "chapter": 36,
            "verse": 36,
            "text": "پاك وبێگەردە زاتێك کە ھەموو جووتەکانی (نێر و مێی) دروستکردووە لەوەی کە زەوی دەیڕوێنێت و لە(ئادەمی) خۆیان و لەو شتانەش کە نایزانن"
        },
        {
            "chapter": 36,
            "verse": 37,
            "text": "شەویش بەڵگەو نیشانەیە بۆ ئەوان کە ئێمە ڕۆژی لێ دەردەھێنین ئەمجا لەناکاودا تاریکی ھەموویان دەگرێتەوە"
        },
        {
            "chapter": 36,
            "verse": 38,
            "text": "خۆریش بەرە و بنکەی خۆی (لەگەڕاندایە و) دەڕوا ئەوە بڕیاردراوی (خوای) زاڵ و باڵادەست و زانایە"
        },
        {
            "chapter": 36,
            "verse": 39,
            "text": "وەبۆ مانگیش چەند قۆناغێکمان داناوە (دوای تەواو کردنی قۆناغەکانی) ھەتا وەکو پەلی دار خورمای کۆنی (وشك بووی) لێ دێت"
        },
        {
            "chapter": 36,
            "verse": 40,
            "text": "خۆر بۆی نیە (ناتوانێت) بگات بەمانگ و شەویش ناتوانێت پێشکەوێت لەرۆژ و ھەر یەکەیان (خۆرو مانگ) لە خولگەیەکدا مەلە دەکەن و دەسوڕێنەوە"
        },
        {
            "chapter": 36,
            "verse": 41,
            "text": "وەبەڵگەیەکی ئاشکرای تر بۆ ئەوان ئەمەیە کەبێگومان ئێمە نەوەکانی ئەوانمان لەکەشتی پڕکراو (لەخۆیان و کەل و پەلیان) دا ھەڵگرتووە"
        },
        {
            "chapter": 36,
            "verse": 42,
            "text": "وە بە وێنەی کەشتی شتانێکی تریشمان بۆ دروستکردوون کە سواری بن"
        },
        {
            "chapter": 36,
            "verse": 43,
            "text": "وە ئەگەر بمانەوێت نوقمیان دەکەین جا ھیچ کەس نایەت بە ھاواریانەوە و ڕزگاریش ناکرێن(لە نوقم بوون)"
        },
        {
            "chapter": 36,
            "verse": 44,
            "text": "مەگەر بەزەیی ئێمە (ڕزگاریان بکات) وتا کاتی دیارکراو بیان ژێنین"
        },
        {
            "chapter": 36,
            "verse": 45,
            "text": "وە کاتێك پێیان بوترێت خۆتان بپارێزن (لەو سزای کە) لە بەردەمتاندایە و لەوەش لەپشتانەوەیە (لە ڕۆژی دوایی) تاڕەحمتان پێ بکرێت"
        },
        {
            "chapter": 36,
            "verse": 46,
            "text": "وە ھەر بەڵگە و ئایەتێکیان لە ئایەتەکانی پەروەردگاریان بۆ بێت ئەوان ھەر ڕوو وەردەگێڕن لەو(ئایەتانە)"
        },
        {
            "chapter": 36,
            "verse": 47,
            "text": "وە ھەر کاتێك پێیان بوترێت لەوەی خوا پێی داون ببەخشن ئەوانەی بێ باوەڕ بوون دەڵێن بەوانەی ئیمانیان ھێنا بوو ئایا خواردن بدەین بە کەسێك ئەگەر خوا بیوویستایە خواردنی پێدەدا ئێوە تەنھا لە گومڕاییەکی ئاشکرادان"
        },
        {
            "chapter": 36,
            "verse": 48,
            "text": "وەدەڵێن ئەم بەڵێنەکەی دێت ئەگەر ئێوە ڕاستگۆن"
        },
        {
            "chapter": 36,
            "verse": 49,
            "text": "ئەمانە چاوەڕوانی ھیچ ناکەن مەگەر شریخە و دەنگێکی بەھێز (فوو کردن بە کەڕەنادا) بیانگرێت لە کاتێکدا لە نێو خۆیاندا دەمەقاڵێ دەکەن"
        },
        {
            "chapter": 36,
            "verse": 50,
            "text": "ئەوسا ناتوانن ھیچ وەسێتێك بکەن یان بگەڕێنەوە لای کەسوکاریان"
        },
        {
            "chapter": 36,
            "verse": 51,
            "text": "وە (جارێ تر) فوو دەکرێت بە کەڕەنادا ئەمجا ئەوان کتوپڕ لە گۆڕەکان دێنەدەرەوەو بە پەلە دەڕۆن بۆ لای پەروەردگاریان"
        },
        {
            "chapter": 36,
            "verse": 52,
            "text": "دەڵێن ئەی ھاوار بۆ ئێمە کێ زیندووی کردینەوە لە گۆڕەکانمان ئەمە ئەو بەڵێنەیە خوای میھرەبان پێی داین و پێغەمبەرەکان ڕاستیان کرد"
        },
        {
            "chapter": 36,
            "verse": 53,
            "text": "تەنھا شریخە ودەنگێکی گەورە دێت ئیتر کتوپڕ ھەموویان (بە کۆمەڵ) لای ئێمە ئامادە کراون"
        },
        {
            "chapter": 36,
            "verse": 54,
            "text": "ئەمڕۆش ھیچ جۆرە ستەمێك لەکەس ناکرێت وە جگە لەوەی کەدەتان کرد پاداشت وسزا نادرێنەوە"
        },
        {
            "chapter": 36,
            "verse": 55,
            "text": "بەڕاستی بەھەشتیەکان ئەمڕۆ لەخۆشی و شادیدا سەرقاڵن"
        },
        {
            "chapter": 36,
            "verse": 56,
            "text": "خۆیان و ھاوسەرەکانیان لە سێبەرەکاندا لە سەر تەخت (ی ڕازاوە) پاڵیان داوەتەوە"
        },
        {
            "chapter": 36,
            "verse": 57,
            "text": "لەو(بەھەشتە) دا بۆیان ئامادەیە میوەھات وھەرچی داوا بکەن"
        },
        {
            "chapter": 36,
            "verse": 58,
            "text": "سەلام (یان لێ دەکرێت) بەووتەیەك لە لایەن پەروەردگاری میھرەبانەوە"
        },
        {
            "chapter": 36,
            "verse": 59,
            "text": "ئێوەش ئەی تاوانباران ئەمڕۆ جیا ببنەوە (لە ئیمانداران)"
        },
        {
            "chapter": 36,
            "verse": 60,
            "text": "ئەی نەوەکانی ئادەم ئایا وەسێتم بۆ نەکردن کە شەیتان نەپەرستن چونکە بەڕاستی شەیتان دوژمنی ئاشکرای ئێوەیە"
        },
        {
            "chapter": 36,
            "verse": 61,
            "text": "وە (ئایا وەسێتم بۆ نەکردن) کەمن بپەرستن ئەمە ڕێگای ڕاستە"
        },
        {
            "chapter": 36,
            "verse": 62,
            "text": "سوێند بەخوا بێگومان (شەیتان) خەڵکێکی زۆری لە ئێوە گومڕاکرد دەی ئایا بۆ ژیر نەبوون"
        },
        {
            "chapter": 36,
            "verse": 63,
            "text": "ئەمە ئەو دۆزەخەیە کەبەڵێنتان پێدرابوو"
        },
        {
            "chapter": 36,
            "verse": 64,
            "text": "ئەمڕۆ بڕۆنە ناویەوە بەھۆی بێ باوەڕ بوونتانەوە"
        },
        {
            "chapter": 36,
            "verse": 65,
            "text": "ئەمڕۆ مۆر دەنێین بەسەر دەمیاندا و دەستیان قسەمان لەگەڵدا دەکەن و قاچیان شایەتی دەدەن بەوەی کە کردویانە"
        },
        {
            "chapter": 36,
            "verse": 66,
            "text": "وە ئەگەر بمانەوێت ڕووناکی چاویان ناھێڵین (کوێریان دەکەین) ئەوسا دەیانەوێت بەرەو ڕێگای ڕاست پێشبرکێ بکەن جا چۆن دەبینن"
        },
        {
            "chapter": 36,
            "verse": 67,
            "text": "خۆ ئەگەر بمانەوێت لەشوێنی خۆیاندا شێوەی ئادەمیان دەگۆڕین (دەیان کەین بە شتێکی خراپ) بەھۆی ئەو (گوڕینەوە) نەیان دەتوانی نەبڕۆن ونەبگەڕێنەوە"
        },
        {
            "chapter": 36,
            "verse": 68,
            "text": "وە تەمەنی ھەرکەس درێژ بکەین لاشەی لاواز و ناتەواو دەکەین دەی ئایا ژیر نابن؟"
        },
        {
            "chapter": 36,
            "verse": 69,
            "text": "ئێمە ئەو (موحەممەد ﷺ) مان فێری شیعر نەکردووە، وشیعرووتن شیاوی ئەو نیە و ئەوەی (موحەممەد ﷺ) دەیڵێت پەند و ئامۆژگاری و قورئانی ڕونکەرەوەی (ڕاستیە)"
        },
        {
            "chapter": 36,
            "verse": 70,
            "text": "بۆ ئەوەی ئەوانەی (دڵ) زیندوون بیان ترسێنێت وە بەڵێنی (سزا) بسەپێنێت بەسەر بێ باوەڕاندا"
        },
        {
            "chapter": 36,
            "verse": 71,
            "text": "ئایا نەیان بینی (نەیان زانیوە) کە بێگومان ئێمە ئاژەڵمان بۆ ئەوان دروستکردووە ئەمجا ئەوان خاوەنیانن"
        },
        {
            "chapter": 36,
            "verse": 72,
            "text": "وە ڕاممان ھێناون بۆیان ئەمجا سواری ھەندێکیان دەبن و(گۆشتی) ھەندێکیشیان دەخۆن"
        },
        {
            "chapter": 36,
            "verse": 73,
            "text": "وە زۆر سوودیان لێ دەبینن وشتی خواردنەوەشیان لێ وەردەگرن دەی ئایا سوپاسی خوا ناکەن"
        },
        {
            "chapter": 36,
            "verse": 74,
            "text": "وە بێجگە لە خوا چەند پەرستراوێکیان بۆ خۆیان داناوە بەو ھیوایەی یارمەتی بدرێن"
        },
        {
            "chapter": 36,
            "verse": 75,
            "text": "(ئەو پەرستراوانە) ناتوانن یارمەتیان بدەن بەڵام ئەمان سەربازی ئامادەن، لە خزمەتیاندان (وملکەچی ئەو بتانەن)"
        },
        {
            "chapter": 36,
            "verse": 76,
            "text": "جا قسەکانیان خەمبارت نەکات چونکە بەڕاستی ئەوەی دەی شارنەوەو ئەوەی ئاشکرای دەکەن دەیزانین"
        },
        {
            "chapter": 36,
            "verse": 77,
            "text": "ئایا ئادەمی نەیزانیوە کە ئەومان لە نوتفە (دڵۆپە ئاوێك) دروستکردووە کەچی یەکسەر دەبێتە دوژمنێکی سەرسەختی دیار (دەمقاڵێ کەرێکی ئاشکرایە)"
        },
        {
            "chapter": 36,
            "verse": 78,
            "text": "وە نموونەمان بۆ دێنێتەوە و بەدیھێنانی خۆی لە بیر چۆتەوە (ئەو بێ بڕوایە) دەڵێت کێ ئێسکەکان زیندوو دەکاتەوە لە کاتێکدا کە ڕزیون"
        },
        {
            "chapter": 36,
            "verse": 79,
            "text": "(ئەی موحەممەد ﷺ) بڵێ ئەو زاتە زیندوویان دەکاتەوە کە لە یەکەمجارەوە بەدیھێناون وئەو بە ھەموو دروست کراوێك زانا و ئاگادارە"
        },
        {
            "chapter": 36,
            "verse": 80,
            "text": "زاتێک کە لە درەختی سەوز ئاگری بۆ دروستکردون ئیتر ئێوە ئاگری پێ دەکەنەوە"
        },
        {
            "chapter": 36,
            "verse": 81,
            "text": "ئایا زاتێك کە ئاسمانەکان و زەوی بەدیھێناوە ناتوانێ وێنەیان دروست بکات؟ بەڵێ دەتوانێت و ھەر ئەویش دروستکەری زانایە"
        },
        {
            "chapter": 36,
            "verse": 82,
            "text": "بەڕاستی کاری ئەو (خوا) ئەمەیە ھەر کاتێك بیەوێت شتێك بە دیبھێنێت پێی دەڵێ: ببە، دەست بەجێ (ئەو شتە) دەبێت"
        },
        {
            "chapter": 36,
            "verse": 83,
            "text": "جا پاك و بێگەردە ئەو خوایەی کە موڵکایەتی ھەموو شتێك بەدەست ئەوە و بۆ لای ئەویش دەگەرێنرێنەوە"
        },
        {
            "chapter": 37,
            "verse": 1,
            "text": "سوێند بەو فریشتانە ڕیز بوون (لە کاتی عیبادەتدا)"
        },
        {
            "chapter": 37,
            "verse": 2,
            "text": "وە سوێند بەوانە کە دەخوڕن بەسەر ھەورەکاندا"
        },
        {
            "chapter": 37,
            "verse": 3,
            "text": "وە سوێند بەخوێنەرانی قورئان"
        },
        {
            "chapter": 37,
            "verse": 4,
            "text": "بەڕاستی پەرستراوی ئێوە تاك و تەنھایە"
        },
        {
            "chapter": 37,
            "verse": 5,
            "text": "پەروەردگاری ئاسمانەکان و زەوی وئەوەی لە نێوانیاندایە و پەروەردگاری خۆرھەڵاتەکان"
        },
        {
            "chapter": 37,
            "verse": 6,
            "text": "بێگومان ئێمە ئاسمانی دونیامان بەجوانی ئەستێرەکان ڕازاندۆتەوە"
        },
        {
            "chapter": 37,
            "verse": 7,
            "text": "وە لەھەموو شەیتانێکی سەر کەش پاڕاستوومانە"
        },
        {
            "chapter": 37,
            "verse": 8,
            "text": "ناتوانن گوێ بگرن بۆ ئەو فریشتانەی لە بەرزترین پلەدان وە (ئەگەر بچن گوێ بگرن) لە ھەموو لایەکی (ئاسمانەوە) ئاگر باران دەکرێن"
        },
        {
            "chapter": 37,
            "verse": 9,
            "text": "ڕاودەنرێن زۆر بە توندی و (لە قیامەتدا) سزایان بەردەوامە وسەختە"
        },
        {
            "chapter": 37,
            "verse": 10,
            "text": "(شەیتانەکان ناتوانن گوێ بگرن) مەگەر یەکێکیان بە دزیەوە ھەواڵێك (لە فریشتەیەك ببیستێ و) بە پەلە بیفڕێنێت پزیسکی گڕدار وسوتێنەری شوێن دەکەوێت (و دەی سوتێنێت)"
        },
        {
            "chapter": 37,
            "verse": 11,
            "text": "ئەمجا (ئەی موحەممەد ﷺ) بپرسە لەوانەی(کە بێباوەڕن) ئایا ئەوان دروستکراوێکی گەورەتر وگرنگتر و بەھێزترن ؟ یان ئەو شتانەی تر کە دروستمان کردووە (لە ئاسمان و خۆر و زەوی و... ) بەڕاستی ئێمە ئەوان (ئادەمی) مان دروستکرد لە قوڕێکی لینجی جیڕ"
        },
        {
            "chapter": 37,
            "verse": 12,
            "text": "بەڵام (سەیرە) تۆ سەرت سوڕماوە (چۆن باوەڕ ناھێنن) کەچی ئەوان گاڵتە دەکەن (بە تۆ کە دەڵێیت زیندوو بوونەوە ھەیە)"
        },
        {
            "chapter": 37,
            "verse": 13,
            "text": "وە کاتێك ئامۆژگاری بکرێن ئامۆژگاری وەرناگرن"
        },
        {
            "chapter": 37,
            "verse": 14,
            "text": "وە کاتێ موعجیزەیەك ببینن دەیکەنە گاڵتەجاری"
        },
        {
            "chapter": 37,
            "verse": 15,
            "text": "وە دەڵێن ئەم (قورئانە) ھیچ نیە جگە لە جادویەکی ئاشکرا نەبێت"
        },
        {
            "chapter": 37,
            "verse": 16,
            "text": "(دەڵێن) ئایا ئێمە کە مردین و بووین بەخۆڵ و ئێسکی ڕزیو ئایا ئێمە زیندوو دەکرێینەوە؟"
        },
        {
            "chapter": 37,
            "verse": 17,
            "text": "لەگەڵ باوو باپیرانی پێشینانمان"
        },
        {
            "chapter": 37,
            "verse": 18,
            "text": "(ئەی موحەممەد ﷺ) بڵێ: بەڵێ (ھەمووتان زیندوو دەکرێنەوە) و لەو کاتەدا ئێوە زەلیل و سەرشۆڕن"
        },
        {
            "chapter": 37,
            "verse": 19,
            "text": "چونکە ئەو (زیندوو بوونەوەیە) ھەر یەك دەنگە ئیتر دەست بەجێ زیندوون و دەڕوانن"
        },
        {
            "chapter": 37,
            "verse": 20,
            "text": "وە دەڵێن: وای بۆ خۆمان ئەمە ڕۆژی تۆڵەسەندن وپاداشتە"
        },
        {
            "chapter": 37,
            "verse": 21,
            "text": "(پێیان دەوترێت) ئەمە ئەو ڕۆژی بڕیاردانەیە کە باوەڕتان پێی نەبوو"
        },
        {
            "chapter": 37,
            "verse": 22,
            "text": "(خوا بەفریشتەکان دەفەرموێت) ئەوانەی ستەمیان کرد کۆیان بکەنەوە لەگەڵ ھاوڕێکانیان (ھاو وێنەکانیان) لەگەڵ ئەوانەش دەیان پەرستن"
        },
        {
            "chapter": 37,
            "verse": 23,
            "text": "جگە لە خوا ئەمجا ڕێگای دۆزەخیان نیشان دەن"
        },
        {
            "chapter": 37,
            "verse": 24,
            "text": "وە ئەوانە ڕاوەستێنن بێگومان پرسیاریان لێدەکرێت"
        },
        {
            "chapter": 37,
            "verse": 25,
            "text": "(پێیان دەوترێت) ئەوە چیتانە یارمەتی یەکتر نادەن"
        },
        {
            "chapter": 37,
            "verse": 26,
            "text": "(نەخێر یارمەتی یەکتر نادەن) بەڵکو ئەوان ھەموو (بەندەو پەرستراوەکانیان) لەو ڕۆژەدا گەردن کەچن بۆ خوا"
        },
        {
            "chapter": 37,
            "verse": 27,
            "text": "و (لەو ڕۆژەدا) ڕوو دەکەنە یەکترو پرسیار لەیەکتر دەکەن"
        },
        {
            "chapter": 37,
            "verse": 28,
            "text": "(گومڕاکراوەکان بەگومڕاکەرەکان) دەڵێن بەڕاستی ئێوە بوون لەلای ڕاستەوە ھاتنە لامان (نەتان ھێشت شوێنی کەوین)"
        },
        {
            "chapter": 37,
            "verse": 29,
            "text": "(گومڕاکەرەکان) دەڵێن (نەخێر ڕاست ناکەن) بەڵکو ئێوە خۆتان ئیماندار نەبوون"
        },
        {
            "chapter": 37,
            "verse": 30,
            "text": "وە ئێمە ھیچ دەسەڵاتێکمان بەسەر ئێوەدا نەبوو بەڵکو خۆتان گەلێکی لەخوایاخی بوون"
        },
        {
            "chapter": 37,
            "verse": 31,
            "text": "ئەوەتە بڕیاری پەروەردگارمان (بەسزا دانمان) سەپا بەسەرماندا، کە بەڕاستی دەبێ بیچەژین"
        },
        {
            "chapter": 37,
            "verse": 32,
            "text": "بەڵێ ئێمە ئێوەمان گومڕا کرد چونکە بەڕاستی خۆشمان گومڕا بووین"
        },
        {
            "chapter": 37,
            "verse": 33,
            "text": "جا بەڕاستی ھەموویان (گومڕاکراو و گومڕاکار) لەو ڕۆژەدا لەسزادا ھاوبەشن"
        },
        {
            "chapter": 37,
            "verse": 34,
            "text": "بێگومان ئێمە تاوانباران بەو جۆرە لێ دەکەین"
        },
        {
            "chapter": 37,
            "verse": 35,
            "text": "بەڕاستی ھەر کاتێك بەوانە بوترایە ھیچ پەرستراوێکی ڕاست نیە بێجگە لە خوا، خۆیان بە گەورە دەزانی (و ملکەچی نەدەبوون)"
        },
        {
            "chapter": 37,
            "verse": 36,
            "text": "وە دەیانووت: ئایا ئێمە پەرستراوەکانمان واز لێ بھێنین؟ لە بەر شاعیرێکی شێت"
        },
        {
            "chapter": 37,
            "verse": 37,
            "text": "(نەخێر وانیە) بەڵکو ئەو (پێغەمبەرە) ھەقی ھێناوەو باوەڕی بە پێغەمبەرانی پێشوو ھەیە"
        },
        {
            "chapter": 37,
            "verse": 38,
            "text": "بەڕاستی ئێوە سزای سەخت دەچەژن"
        },
        {
            "chapter": 37,
            "verse": 39,
            "text": "و ئێوە تەنھا تۆڵەی ئەو (خراپانە)تان لێ ئەسێنرێت کەکردوتانە"
        },
        {
            "chapter": 37,
            "verse": 40,
            "text": "بەڵام بەندە پاك و ھەڵبژاردەکانی خوا"
        },
        {
            "chapter": 37,
            "verse": 41,
            "text": "ئەوانەن ڕزق و ڕۆزی دیاری کراویان بۆ ھەیە"
        },
        {
            "chapter": 37,
            "verse": 42,
            "text": "کەمیوە ھاتی جۆرا و جۆرە، وە ئەوان ڕێز لێگیراون"
        },
        {
            "chapter": 37,
            "verse": 43,
            "text": "لەبەھشتانی پڕ ناز و نیعمەتدا"
        },
        {
            "chapter": 37,
            "verse": 44,
            "text": "لەسەر تەخت و کورسیە ڕازاوەکان بەرامبەر یەکتر دانیشتوون"
        },
        {
            "chapter": 37,
            "verse": 45,
            "text": "بەسەریاندا دەسوڕێنەوە بە پەرداخی پڕ لەشەرابی پاك وخاوێن لە ڕووبارە ڕۆشتوەکانی بەھەشت"
        },
        {
            "chapter": 37,
            "verse": 46,
            "text": "سپیە لە ڕەنگدا، زۆر بەلەزەتە بۆ ئەوانەی دەیخۆنەوە (کەھیچ زیانێك بەلاشە و ژیری مرۆڤ ناگەیەنێت)"
        },
        {
            "chapter": 37,
            "verse": 47,
            "text": "(ئەو شەرابە) نەمێشکیان تێك دەدات نەسەر خۆشیان دەکات"
        },
        {
            "chapter": 37,
            "verse": 48,
            "text": "وە ئافرەتانی چاو جوان و گەورەیان لایە، کە جگە لە مێردەکانیان سەیری کەس ناکەن"
        },
        {
            "chapter": 37,
            "verse": 49,
            "text": "وەکو ھێلکەی ناو ھێلانەن (یان ئەڵێی مرواری ناو سەدەفن)"
        },
        {
            "chapter": 37,
            "verse": 50,
            "text": "ئەمجا ڕوو دەکەنە یەك و پرسیار لە یەکتر دەکەن"
        },
        {
            "chapter": 37,
            "verse": 51,
            "text": "یەکێك لەوان دەڵێت: من (لە دونیا) ھاوەڵێکم ھەبوو"
        },
        {
            "chapter": 37,
            "verse": 52,
            "text": "دەیووت: ئایا بەڕاستی تۆ لەوانەی باوەڕت ھەیە (بەزیندوو بوونەوە؟)"
        },
        {
            "chapter": 37,
            "verse": 53,
            "text": "ئایا کاتێك مردین و بووین بە خاك و ئێسقانی ڕزیوو ئایا بەڕاستی ئێمە (زیندوو دەکرێینەوەو) سزا دەدرێن"
        },
        {
            "chapter": 37,
            "verse": 54,
            "text": "(پیاوە بەھەشتییەکە) ووتی ئایا ئێوە تەماشا (ی دۆزەخ) ناکەن"
        },
        {
            "chapter": 37,
            "verse": 55,
            "text": "ئەمجا خۆی سەیری کرد کتوپڕ لە ناوەڕاستی دۆزەخدا ئەو (ھاوڕێیەی) بینی"
        },
        {
            "chapter": 37,
            "verse": 56,
            "text": "پێی ووت سوێند بەخوا نزیك بوو منیش ھەڵدێریت"
        },
        {
            "chapter": 37,
            "verse": 57,
            "text": "وە ئەگەر میھرەبانی پەروەردگارم فریام نەکەوتایە، منیش لە ئامادەکراوان (ی ناو دۆزەخ) دەبووم"
        },
        {
            "chapter": 37,
            "verse": 58,
            "text": "دەی ئایا ئێمە نامرین؟"
        },
        {
            "chapter": 37,
            "verse": 59,
            "text": "جگە لە مردنەکەی یەکەمی (دونیا)مان وەئێمە سزا نادرێین؟"
        },
        {
            "chapter": 37,
            "verse": 60,
            "text": "بەڕاستی ئەمەیە سەرکەوتنی گەورە"
        },
        {
            "chapter": 37,
            "verse": 61,
            "text": "با تێکۆشەران بۆ پاشەڕۆژی ڕۆژێکی وا تێبکۆشن"
        },
        {
            "chapter": 37,
            "verse": 62,
            "text": "ئایا ئەو (نیعمەتانەی باسکرا) ڕێزگرتن و میوان دارییە باش وچاکە، یان(بەری) درەختی ژەقنەمووت ؟"
        },
        {
            "chapter": 37,
            "verse": 63,
            "text": "بێگومان ئێمە ئەو (دارە) مان کردە ھۆی تاقی کردنەوەی ستەمکاران (کە لە دونیادا گاڵتەیان پێدەکرد)"
        },
        {
            "chapter": 37,
            "verse": 64,
            "text": "بەڕاستی ئەو (ژەقنەمووتە) درەختێکە لە بێخی دۆزەخ دا دەڕوێت"
        },
        {
            "chapter": 37,
            "verse": 65,
            "text": "بەرووبوومەکەی ھەروەك سەری شەیتانەکانە (ناشیرین و چڵ چڵاویە)"
        },
        {
            "chapter": 37,
            "verse": 66,
            "text": "جا بێگومان ئەو (دۆزەخیانە) لەو درەختە دەخۆن و سکیان لە (بەری) ئەو درەختە پڕ دەکەن"
        },
        {
            "chapter": 37,
            "verse": 67,
            "text": "لە پاشان بەڕاستی ئاوێکی لێڵی زۆر گەرمی بەسەردا دەخۆنەوە"
        },
        {
            "chapter": 37,
            "verse": 68,
            "text": "بێگومان دواتر گەڕانەوەیان بۆ دۆزەخە"
        },
        {
            "chapter": 37,
            "verse": 69,
            "text": "بەڕاستی ئەوان باو و باپیرانی خۆیانیان بە گومڕایی بینی"
        },
        {
            "chapter": 37,
            "verse": 70,
            "text": "ئەمجا ئەوان ھاندەدران بۆ شوێن کەوتنیان (لە گومڕاییدا)"
        },
        {
            "chapter": 37,
            "verse": 71,
            "text": "سوێند بەخوا بێگومان پێش ئەو (گومڕایانەی قوڕەیش) زۆربەی گەلە پێشینەکان گومڕا بوون"
        },
        {
            "chapter": 37,
            "verse": 72,
            "text": "سوێند بەخوا بێگومان ئێمە لە ناو خۆیاندا (پێغەمبەرانی) ترسێنەرمان بۆ ناردن"
        },
        {
            "chapter": 37,
            "verse": 73,
            "text": "ئەمجا (ئەی موحەممەد ﷺ) سەرنج بدە سەرئەنجامی ترسێنراوەکان چۆن بوو"
        },
        {
            "chapter": 37,
            "verse": 74,
            "text": "بەڵام بەندە پاك و ھەڵبژاردەکانی خوا"
        },
        {
            "chapter": 37,
            "verse": 75,
            "text": "سوێند بەخوا بەڕاستی نوح (علیە السلام) ھاواری لێ کردین ئەمجا ئێمەش زۆر چاك وەڵامی (ھاوارەکەی) ئەومان دایەوە"
        },
        {
            "chapter": 37,
            "verse": 76,
            "text": "خۆی و کەسوکاری (باوەڕداری) مان لە تەنگانە گەورەکە ڕزگار کرد"
        },
        {
            "chapter": 37,
            "verse": 77,
            "text": "وە تەنھا نەوەکانی ئەومان (لەسەر زەوی) ھێشتەوە"
        },
        {
            "chapter": 37,
            "verse": 78,
            "text": "وە باس وناوبانگی(باشی) ئەومان لەناو گەلە پاشینەکاندا ھێشتەوە (کە ئەمەیە)"
        },
        {
            "chapter": 37,
            "verse": 79,
            "text": "سەلام و دروود لەسەر نوح لە لایەن ھەموو جیھانیانەوە"
        },
        {
            "chapter": 37,
            "verse": 80,
            "text": "بەڕاستی ئێمە ئا بەو شێوە پاداشتی چاکەکاران دەدەینەوە"
        },
        {
            "chapter": 37,
            "verse": 81,
            "text": "بێگومان ئەو لە بەندە باوەڕدارەکانی ئێمە بوو"
        },
        {
            "chapter": 37,
            "verse": 82,
            "text": "لە پاشان ئەوانی تر (دوژمنان)مان نوقم کرد"
        },
        {
            "chapter": 37,
            "verse": 83,
            "text": "بەڕاستی ئیبراھیم لە پەیڕەوان و شوێنکەوتوانی نوح بوو (لە بنەماکانی ئایندا)"
        },
        {
            "chapter": 37,
            "verse": 84,
            "text": "کاتێك بە دڵێکی ساغەوە بەرەو پەروەردگاری ھات"
        },
        {
            "chapter": 37,
            "verse": 85,
            "text": "کاتێك کە بەباوکی و گەلەکەی ووت چی دەپەرستن"
        },
        {
            "chapter": 37,
            "verse": 86,
            "text": "ئایا بێجگە لە خوا پەرستراوێکی درۆ و ھەڵبەستراوتان دەوێت (بیپەرستن)"
        },
        {
            "chapter": 37,
            "verse": 87,
            "text": "ئاخۆ گومانتان چۆنە بەرانبەر بە پەروەردگاری جیھانیان؟"
        },
        {
            "chapter": 37,
            "verse": 88,
            "text": "ئەمجا سەیرێکی ئەستێرەکانی کرد"
        },
        {
            "chapter": 37,
            "verse": 89,
            "text": "جا ووتی من نەخۆشم (نایەم بۆ جەژنەکەتان لە دەرەوەی شار)"
        },
        {
            "chapter": 37,
            "verse": 90,
            "text": "ئەوانیش پشتیان تێکرد و ڕۆشتن (بۆ دەرەوەی شار بۆ جەژنەکەیان)"
        },
        {
            "chapter": 37,
            "verse": 91,
            "text": "جا (ئیبراھیم) بە نھێنی ڕۆشت بۆ لای پەرستراوەکانیان (بە گاڵتەوە) پێی ووتن ئەوە بۆ شت ناخۆن"
        },
        {
            "chapter": 37,
            "verse": 92,
            "text": "ئەوە چیتانە قسە ناکەن"
        },
        {
            "chapter": 37,
            "verse": 93,
            "text": "ئەمجا بەدەستی ڕاستی (بە تەور) دەستیکرد بەلێدانیان (ورد وردی کردن جگە بتە گەورەکەیان)"
        },
        {
            "chapter": 37,
            "verse": 94,
            "text": "(گەلەکەی زانیان) یەکسەر بە پەلە بەرەو ئیبراھیم ھاتن"
        },
        {
            "chapter": 37,
            "verse": 95,
            "text": "(ئیبراھیم) ووتی ئایا ئێوە بتانێك دەپەرستن کە خۆتان دەیتاشن و دروستی دەکەن؟"
        },
        {
            "chapter": 37,
            "verse": 96,
            "text": "لە کاتێکدا خوا بەدیھێنەری خۆتان و ئەو بتانەشە دروستان کردون"
        },
        {
            "chapter": 37,
            "verse": 97,
            "text": "ووتیان بینایەکی بەرزی بۆ دروست بکەن (پڕی کەن لە ئاگر) و فڕێی بدەنە ناو ئاگرەکەوە"
        },
        {
            "chapter": 37,
            "verse": 98,
            "text": "وویستیان (بیکوژن) بە پیلان بەڵام ئێمە ئەوانمان ژێر خست"
        },
        {
            "chapter": 37,
            "verse": 99,
            "text": "(ئیبراھیم) ووتی من دەڕۆم بۆ لای پەروەردگارم، دڵنیام ڕێنمونیم دەکات"
        },
        {
            "chapter": 37,
            "verse": 100,
            "text": "ئەی پەروەردگارم مناڵێکی چاکم پێببەخشە"
        },
        {
            "chapter": 37,
            "verse": 101,
            "text": "ئێمەش مژدەی کوڕێکی لەسەرخۆمان پێـدا"
        },
        {
            "chapter": 37,
            "verse": 102,
            "text": "جا کاتێك ئەو (کوڕەگەورە بوو تا) گەشتە ئەوەی ئیش و کار بکات لەگەڵ (ئیبراھیم)دا (ئیبراھیم) ووتی ئەی کوڕە خۆشەویستەکەم بەڕاستی من لە خەودا بینیم کە سەرت دەبڕم جا سەرنج بدە دەڵێیت چی و ڕات چیە؟ (کوڕەکە = ئیسماعیل) ووتی بابەگیان ئەوەی فەرمانت پێدراوە بیکە دڵنیابە دەمبینیت بە وویستی خوا لە خۆگران دەبم"
        },
        {
            "chapter": 37,
            "verse": 103,
            "text": "ئەمجا کاتێك ھەر دووکیان ملکەچ بوون (بۆ فەرمانی خوا) و ئیبراھیم ئیسماعیلی بەڕوودا خستەسەر زەوی"
        },
        {
            "chapter": 37,
            "verse": 104,
            "text": "ئێمەش بانگمان کرد ئەی ئیبراھیم"
        },
        {
            "chapter": 37,
            "verse": 105,
            "text": "بێگومان خەوەکەت بەجێھێنا بەڕاستی ئێمە ئا بەو شێوە پاداشتی چاکەکاران دەدەینەوە"
        },
        {
            "chapter": 37,
            "verse": 106,
            "text": "بێگومان ئەمە تاقیکردنەوەی ئاشکرابوو"
        },
        {
            "chapter": 37,
            "verse": 107,
            "text": "وە بەرانێکی گەورەمان کردە قوربانی ئەو (ئیسماعیل)"
        },
        {
            "chapter": 37,
            "verse": 108,
            "text": "وە باس وناوبانگی(باشی) ئەومان لەناو گەلە پاشینەکاندا ھێشتەوە (کە ئەمەیە)"
        },
        {
            "chapter": 37,
            "verse": 109,
            "text": "دروود و سەلام لەسەر ئیبراھیم"
        },
        {
            "chapter": 37,
            "verse": 110,
            "text": "ئا بەو شێوە پاداشتی چاکەکاران دەدەینەوە"
        },
        {
            "chapter": 37,
            "verse": 111,
            "text": "بێگومان ئەو لە بەندە باوەڕدارەکانی ئێمە بوو"
        },
        {
            "chapter": 37,
            "verse": 112,
            "text": "مژدەی ئیسحاقمان پێدا (کە دەبێتە) پێغەمبەرێك لەچاکەکاران"
        },
        {
            "chapter": 37,
            "verse": 113,
            "text": "جا فەڕ و بەرەکەتمان ڕشت بەسەر ئیبراھیم و ئیسحاقدا و لە نەوەی ھەردووکیـان کارچاك و ستەمکار لەدەروونی خۆی بەئاشکرا ھەبوو"
        },
        {
            "chapter": 37,
            "verse": 114,
            "text": "سوێند بەخوا بێگومان منەتمان نا بەسەر موساو ھاروندا"
        },
        {
            "chapter": 37,
            "verse": 115,
            "text": "ھەردووکیان و گەلەکەیانمان لە تەنگانە گەورەکە ڕزگار کرد"
        },
        {
            "chapter": 37,
            "verse": 116,
            "text": "وە یارمەتیمان دان، بۆیە ھەر ئەوان سەرکەوتن (بەسەر فیرعەون و کۆمەڵەکەیدا)"
        },
        {
            "chapter": 37,
            "verse": 117,
            "text": "وە کتێبی ڕوونکەرەوەمان دا بەھەردووکیان (بەموسا و ھارون)"
        },
        {
            "chapter": 37,
            "verse": 118,
            "text": "وە ڕێنمونی ھەردووکیانمان کرد بۆ رێگای ڕاست"
        },
        {
            "chapter": 37,
            "verse": 119,
            "text": "وە ناوبانگی چاکی ھەردووکیانمان لە ناو گەلە پاشینەکاندا ھێشتەوە"
        },
        {
            "chapter": 37,
            "verse": 120,
            "text": "سەلام لەسەر موسا و ھارون بێت"
        },
        {
            "chapter": 37,
            "verse": 121,
            "text": "بەڕاستی ئێمە ئا بەو شێوە پاداشتی چاکەکاران دەدەینەوە"
        },
        {
            "chapter": 37,
            "verse": 122,
            "text": "بێگومان ھەردووکیان لەبەندە ئیماندارەکانی ئێمەن"
        },
        {
            "chapter": 37,
            "verse": 123,
            "text": "بەڕاستی ئیلیاس (پێغەمبەرێك بوو) لەپێغەمبەران"
        },
        {
            "chapter": 37,
            "verse": 124,
            "text": "کاتێك بەگەلەکەی ووت ئەوە لەخوا ناترسن (خۆتان ناپارێزن)"
        },
        {
            "chapter": 37,
            "verse": 125,
            "text": "ئایا (بتی) بەعل دەپەرستن و واز دەھێنن لە (پەرستنی) چاکترینی دروستکەر و بەدیھێنەران(کە خوای گەورەیە)"
        },
        {
            "chapter": 37,
            "verse": 126,
            "text": "کەخوای پەروەردگاری ئێوە و باوو باپیرە پێشینەکانتانە"
        },
        {
            "chapter": 37,
            "verse": 127,
            "text": "کەچی باوەڕیان نەھێنا بە ئیلیاس کەوابوو بێگومان ئەوان ئامادە دەکرێن(لە دۆزەخدا)"
        },
        {
            "chapter": 37,
            "verse": 128,
            "text": "بەڵام بەندە پاك و ھەڵبژاردەکانی خوا"
        },
        {
            "chapter": 37,
            "verse": 129,
            "text": "وە باس وناوبانگی(باشی) ئەومان لەناو گەلە پاشینەکاندا ھێشتەوە (کە ئەمەیە)"
        },
        {
            "chapter": 37,
            "verse": 130,
            "text": "سەلام لەسەر ئیلیاس بێت (ئیلیاسین و ئیلیاس ھەر یەك کەسە)"
        },
        {
            "chapter": 37,
            "verse": 131,
            "text": "بەڕاستی ئێمە ئا بەو شێوە پاداشتی چاکەکاران دەدەینەوە"
        },
        {
            "chapter": 37,
            "verse": 132,
            "text": "بێگومان ئەو لە بەندە باوەڕدارەکانی ئێمە بوو"
        },
        {
            "chapter": 37,
            "verse": 133,
            "text": "بەڕاستی لوط (پێغەمبەرێك بوو) لە پێغەمبەران"
        },
        {
            "chapter": 37,
            "verse": 134,
            "text": "کاتێك خۆی و ھەموو کەسەکانی و شوێن کەوتووانیمان ڕزگار کرد"
        },
        {
            "chapter": 37,
            "verse": 135,
            "text": "بێجگە لەپیرەژنێك (خێزانی لوط ) کە لە تیاچووەکان بوو"
        },
        {
            "chapter": 37,
            "verse": 136,
            "text": "پاشان ئەوانی ترمان لەناوبرد"
        },
        {
            "chapter": 37,
            "verse": 137,
            "text": "بەڕاستی ئێوە (ئەی قوڕەیشیەکان) بە بەیانیاندا (بە ڕۆژ) دەڕۆن بەسەر (شوێنەوارەکانیاندا)"
        },
        {
            "chapter": 37,
            "verse": 138,
            "text": "و بەشەودا ئایا ئیتر ژیر نابن"
        },
        {
            "chapter": 37,
            "verse": 139,
            "text": "وە بە ڕاستی یونس (پێغەمبەرێك بوو) لەپێغەمبەران"
        },
        {
            "chapter": 37,
            "verse": 140,
            "text": "کاتێک ڕایکرد بۆ لای کەشتیەکی پڕ (لە خەڵك)"
        },
        {
            "chapter": 37,
            "verse": 141,
            "text": "ئەمجا (ئەو کەشتیە لەبەر ئەوەی باری قوورس بوو، لەترسی نوقم نەبوونی، خەڵکەکەی کە لەناویدا بوون، قورعەکێشیان کرد بۆ ئەوەی ئەو کەسەی دەرچوو بیخەنە ناو دەریاکەوە وباری کەشتەیەکە سووکتر ببێت) قورعەیان کرد (یونس) ئەو کەسە بوو لەقورعەکە سەرنەکەوت"
        },
        {
            "chapter": 37,
            "verse": 142,
            "text": "(خرایە دەریاکە و) ئەمجا نەھەنگێك قووتی دا ئەویش شایانی سەرزەنشت بوو"
        },
        {
            "chapter": 37,
            "verse": 143,
            "text": "خۆ ئەگەر بەڕاستی ئەو لە یادکارانی (خوا) نەبوایە"
        },
        {
            "chapter": 37,
            "verse": 144,
            "text": "ھەتا ڕۆژی زیندوو بوونەوە لەناو سکی ئەو (نەھەنگەدا) دەمایەوە"
        },
        {
            "chapter": 37,
            "verse": 145,
            "text": "بە ھۆی ئەوەوە فڕێماندایە زەویەکی ڕووت (بێ دار و درەخت) و نەخۆشیش بوو"
        },
        {
            "chapter": 37,
            "verse": 146,
            "text": "وە ڕووەکێکی کولەکەمان بەسەریدا ڕواند"
        },
        {
            "chapter": 37,
            "verse": 147,
            "text": "ئەوسا بە پێغەمبەرێتی ناردمان بۆ لای سەد ھەزار کەس یان زیاتر"
        },
        {
            "chapter": 37,
            "verse": 148,
            "text": "گەلەکەش باوەڕیان ھێنا و بەو ھۆیەوە بەھرەمەندمان کردن لەژیان تا ماوەیەك"
        },
        {
            "chapter": 37,
            "verse": 149,
            "text": "ئەمجا (ئەی موحەممەد ﷺ) پرسیاریان لێ بکە ئایا کچان بۆ پەروەردگاری تۆیە و کوڕانیش ھی ئەوانە؟"
        },
        {
            "chapter": 37,
            "verse": 150,
            "text": "یان ئەوان بە دیارەوە بوون کە ئێمە فریشتەکانمان بە مێینە دروستکرد"
        },
        {
            "chapter": 37,
            "verse": 151,
            "text": "بێدار بن بەڕاستی ئەوان لە دەس ھەڵبەسی خۆیانەوە دەڵێن"
        },
        {
            "chapter": 37,
            "verse": 152,
            "text": "خوا منداڵی بووەو بێگومان ئەوانە درۆزنن"
        },
        {
            "chapter": 37,
            "verse": 153,
            "text": "ئایا (خوا) کچانی ھەڵبژاردووە (بۆ خۆی) بەسەر کوڕاندا"
        },
        {
            "chapter": 37,
            "verse": 154,
            "text": "چیتانە چۆن بڕیاری وا دەدەن"
        },
        {
            "chapter": 37,
            "verse": 155,
            "text": "دەی ئایا بیر ناکەنەوە؟"
        },
        {
            "chapter": 37,
            "verse": 156,
            "text": "یان بەڵگەیەکی ڕوونتان (لەم بارەیەوە) ھەیە"
        },
        {
            "chapter": 37,
            "verse": 157,
            "text": "دەی کتێبەکەتان (بەڵگەکەتان) بھێنن ئەگەر ڕاست دەکەن"
        },
        {
            "chapter": 37,
            "verse": 158,
            "text": "وە ئەو (بێ باوەڕانە) لە نێوان خواو جنۆکەدا خزمایەتیان بڕیارداوە سوێند بەخوا بێگومان جنۆکەکان دەیانزانی کە بەڕاستی ئەوان ئامادە دەکرێن (لەڕۆژی دواییدا)"
        },
        {
            "chapter": 37,
            "verse": 159,
            "text": "پاك و بێگەردە خوا لەوەی ئەو (بێ باوەڕانە) دەیڵێن"
        },
        {
            "chapter": 37,
            "verse": 160,
            "text": "(ھەموویان سزا دەدرێن) بێجگە بەندە خاوێن کراوەکانی خوا"
        },
        {
            "chapter": 37,
            "verse": 161,
            "text": "ئەمجا بەڕاستی ئێوە و ئەو (بتانە)یش کە دەیپەرستن"
        },
        {
            "chapter": 37,
            "verse": 162,
            "text": "ئێوە ناتوانن لەبەرانبەری خوادا گومڕاکەری (کەس) بن"
        },
        {
            "chapter": 37,
            "verse": 163,
            "text": "بێجگە ئەو کەسەی (خوا دەزانێت) دەچێتە دۆزەخەوە"
        },
        {
            "chapter": 37,
            "verse": 164,
            "text": "(فریشتەکان دەڵێن) ھیچ کام لەئێمە نیە مەگەر پلەو شوێنێکی دیاریکراوی خۆی ھەیە"
        },
        {
            "chapter": 37,
            "verse": 165,
            "text": "وە بەڕاستی ئێمە ھەموومان بەڕیز وەستاوین (بۆ عیبادەت و بەجێھێنانی فەرمانی خوا)"
        },
        {
            "chapter": 37,
            "verse": 166,
            "text": "وە بێگومان ئێمەین ھەمیشە تەسبیحات وزیکر ویادی ئەو دەکەین"
        },
        {
            "chapter": 37,
            "verse": 167,
            "text": "بێگومان ھەر چەندە بت پەرستان دەیانووت"
        },
        {
            "chapter": 37,
            "verse": 168,
            "text": "بەڕاستی ئەگەر کتێبێ (ی ئاسمانی وەك کتێبی) پێشینانمان ھەبوایە"
        },
        {
            "chapter": 37,
            "verse": 169,
            "text": "بەڕاستی ئێمە لە بەندە پاك و خاوێنەکانی خوا دەبووین"
        },
        {
            "chapter": 37,
            "verse": 170,
            "text": "ئەمجا (کە کتێبیان بۆ ھات) باوەڕیان پێ نەھێنا، جابەزوویی دەزانن (سەر ئەنجامی بێ بڕواییەکەیان چۆن دەبێت)"
        },
        {
            "chapter": 37,
            "verse": 171,
            "text": "سوێند بەخوا بێگومان پێشتر بڕیارمان داوە بۆ بەندە نێردراوەکانمان"
        },
        {
            "chapter": 37,
            "verse": 172,
            "text": "کە بێگومان ھەر ئەوان سەر دەخرێن"
        },
        {
            "chapter": 37,
            "verse": 173,
            "text": "دیاریشە ھەر سەربازانی ئێمە سەردەکەوون"
        },
        {
            "chapter": 37,
            "verse": 174,
            "text": "تۆش وازیان لێ بھێنە تا ئەو ماوەی(دیاریکراوە بۆ لەناوبردنیان)"
        },
        {
            "chapter": 37,
            "verse": 175,
            "text": "وە بیان بینە (سەرنجامیان چۆن دەبێت) لەمەولا ئەوانیش دەبینن (چییان بەسەر دێت)"
        },
        {
            "chapter": 37,
            "verse": 176,
            "text": "جا ئایا بەپەلە داوای سزای ئێمە دەکەن"
        },
        {
            "chapter": 37,
            "verse": 177,
            "text": "ھەر کاتێك سزای ئێمە ھاتە خوارەوە بۆ ناو ماڵەکانیان ئەوسا ترسێنراوان چ ڕۆژێکی خراپ و تەنگیان دەبێت"
        },
        {
            "chapter": 37,
            "verse": 178,
            "text": "وە وازیان لێ بھێنە ھەتائەو ماوەی (دیاریکراوە بۆیان)"
        },
        {
            "chapter": 37,
            "verse": 179,
            "text": "وە ببینە ئەمجا لەمەولا ئەوانیش دەبینن"
        },
        {
            "chapter": 37,
            "verse": 180,
            "text": "پەروەردگارت پاك و بێگەردە، پەروەردگاری باڵا دەست لەوەی بێ باوەڕان دەیڵێن (دەربارەی)"
        },
        {
            "chapter": 37,
            "verse": 181,
            "text": "سڵاو و درودیش بۆ گشت پێغەمبەران"
        },
        {
            "chapter": 37,
            "verse": 182,
            "text": "سوپاس و ستایشیش بۆ خوای پەروەردگاری ھەموو جیھانیان"
        },
        {
            "chapter": 38,
            "verse": 1,
            "text": "بە (صاد) دەخوێنرێتەوە خوازاناترە بە ماناکەی بۆ زانیاری زیاتر سەیر سەرەتای سورەتی (البقرة) بکە سوێند بە قورئانی خاوەن ڕێز و پەند و ئامۆژگاری"
        },
        {
            "chapter": 38,
            "verse": 2,
            "text": "بەڵام ئەوانەی بێ باوەڕن ڕۆ چوون، لە خۆبەگەورە زانین و دژایەتیدا (بەرانبەر ئیسلام و شوێن کەوتووانی)"
        },
        {
            "chapter": 38,
            "verse": 3,
            "text": "چەندەھا گەلمان پێش ئەوان ( پێش کافرانی مەککە) لەناو برد ئەمجا ھاواریان کرد لە حاڵێکدا کاتی ڕزگار بوون نەمابوو"
        },
        {
            "chapter": 38,
            "verse": 4,
            "text": "سەریان سوڕدەما کە ترسێنەرێکیان لە خۆیان بۆ ھاتووە وە بێ باوەڕان دەیانووت ئەم (پێغەمبەرە) جادوگەرێکی زۆر درۆزنە"
        },
        {
            "chapter": 38,
            "verse": 5,
            "text": "ئایا ئەو (پێغەمبەرە) ھەموو خواکانی کردوەتە یەك خوا بەڕِاستی ئەمە (کەیەك خوا ببێت) شتێکی زۆر سەرسوڕھێنەرە"
        },
        {
            "chapter": 38,
            "verse": 6,
            "text": "وە گەورەکانی (قوڕەیش لەگەڵ پێغەمبەر قسەیان کرد و ھەڵسان) بە پەلە دەرچوون (بەخەڵکیان ووت) بڕۆن و خۆگربن لەسەر (پەرستنی) خواکانتان بەڕاستی ئەمەی (موحەممەد ﷺ) دەیڵێت) شتێکە لە ئێوە داوا کراوە (ھەتا ببێتە گەورەی ھەموو عەرەب)"
        },
        {
            "chapter": 38,
            "verse": 7,
            "text": "ئەمەمان نەبیستووە لە کۆتا ئایندا (کە نەسرانیە) ئەمە تەنھا شتێکی ھەڵبەستراوە"
        },
        {
            "chapter": 38,
            "verse": 8,
            "text": "ئایا چۆن وەحی لە ناو ھەموومان دا بۆ ئەو (موحەممەد ﷺ) دابەزێنراوە (نەخێر ڕاست ناکەن) بەڵکو ئەوانە لە گوماندان لە قورئانەکەی من (نەخێر وانیە) بەڵکو ئەوانە ھێشتا سزای منیان نەچەشتووە (بۆیە باوەڕناھێنن)"
        },
        {
            "chapter": 38,
            "verse": 9,
            "text": "یان خەزێنەکانی بەزەیی پەروەردگاری زاڵ و باڵادەست و بەخشندەت لای ئەوانە؟"
        },
        {
            "chapter": 38,
            "verse": 10,
            "text": "یان دەسەڵات و پاشایی ئاسمانەکان و زەوی و ئەوەی لە نێوانیاندایە ھی ئەوانە (ئەگەر وایە) دەبا بەرز ببنەوە لە ناو ھۆکارەکانی بەرز بوونەوەدا (تا دەگەنە عەرش ئەمجا وەحی دابەزێنن بۆ ھەر کەسێك خۆیان دەیانەوێت)"
        },
        {
            "chapter": 38,
            "verse": 11,
            "text": "(بێ بڕوایانی قوڕەیش) لەشکر و کۆمەڵێکی بێ نرخن لەو کۆمەڵانەی (دژی پێغەمبەرانن بەزوویی) دەشکێنرێن و سەر شۆڕ دەبن"
        },
        {
            "chapter": 38,
            "verse": 12,
            "text": "پێش ئەوان گەلی نوح و عاد و فیرعەونی خاوەن مێخەکان باوەڕیان (بە پێغەمبەرەکانیان) نەھێنا"
        },
        {
            "chapter": 38,
            "verse": 13,
            "text": "وە (گەلی) سەمود و گەلی لوط و خاوەن باخە چڕو پڕەکان ئەوانە تاقم و کۆمەڵانێك بوون"
        },
        {
            "chapter": 38,
            "verse": 14,
            "text": "ھەر ھەموویان باوەڕیان بە پێغەمبەران نەھێنا بۆیە سزای منیان بەسەرا چەسپا (و لە ناو چوون)"
        },
        {
            "chapter": 38,
            "verse": 15,
            "text": "ئەمانە تەنھا چاوەڕوانی دەنگێکی زۆر گەورە دەکەن ئەو دەنگە (فوو کردن بە کەڕەنادا) کەمترین ماوە دواخستنی نیە"
        },
        {
            "chapter": 38,
            "verse": 16,
            "text": "(بەگاڵتە پێکردنێکەوە) وە ووتیان: ئەی پەروەردگارمان پێش ڕۆژی لێپرسینەوە بەشەکەمان (لە سزا، یان پاداشت) پێبدە"
        },
        {
            "chapter": 38,
            "verse": 17,
            "text": "(ئەی موحەممەد ﷺ) دان بە خۆتدا بگرە لەسەر ئەو قسانەی کە دەیکەن بیری بەندەمان (داود) ی خاوەن ھێز و توانا بکەرەوە بێگومان ئەو ھەمیشە گەڕاوە بوو بۆ لای خوا"
        },
        {
            "chapter": 38,
            "verse": 18,
            "text": "بەڕاستی ئێمە چیاکانمان رام ھێنا بوو تەسبیحاتی خوایان دەکرد لەگەڵ ئەو (لەگەڵ داوددا) بەئێواران و بەیانیاندا"
        },
        {
            "chapter": 38,
            "verse": 19,
            "text": "وە باڵندەکان کە لەدەوری ئەو (داود) کۆدەکرانەوە ھەموو(بۆ تەسبیحات) بۆلای ئەو دەگەڕانەو(تا لەگەڵ داود یادی خوا بکەن)"
        },
        {
            "chapter": 38,
            "verse": 20,
            "text": "وە پاشایەتیەکەی ئەومان بەھێز کرد دانایی و گوفتاری جیاکەرەوەمان پێ بەخشی"
        },
        {
            "chapter": 38,
            "verse": 21,
            "text": "وە ئایا ھەواڵی داوا چیەکانت پێ گەیشتووە کاتێك بەدیواری خەڵوەتگاکەدا سەرکەوتن"
        },
        {
            "chapter": 38,
            "verse": 22,
            "text": "لە ناکاودا چوونە ژوورەوە بۆ لای داود ئەویش داچڵەکا و ترسا لێیان ووتیان: مەترسە (ئێمە) دوو داواچین یەکێکمان ستەمی لەوی تر کردووە جا لە نێوانماندا بەھەق وڕاستی بڕیاربدە ولە ڕاستی لامەدە (لە بڕیارەکەتدا) وە ڕێنمونیمان بکە بۆ رێگای ڕاست"
        },
        {
            "chapter": 38,
            "verse": 23,
            "text": "(یەکیان ووتی) بێگومان ئەمە برامە، نەوەدو نۆ سەر مەڕی ھەیە و منیش یەك مەڕم ھەیە کەچی دەڵێت ئەو مەڕەش بدە بەمن (بیسپێرە بەمن) و لەکاتی قسە کردندا زاڵە بەسەرمدا"
        },
        {
            "chapter": 38,
            "verse": 24,
            "text": "(ئەمجا داود علیە السلام بەبێ ئەوەی گوێ لەبراکەی تریان بگرێت وبەپەلە ئەم حوکمەی دا) ووتی: سوێند بەخوا بەڕاستی ستەمی لێکردوی کە داوات لێدەکات تاقە مەڕەکەت بخاتە ناو مەڕەکانی خۆیەوە و بێگومان زۆر لەشەریك و ھاوبەشەکان ستەم لەیەکتری دەکەن بێجگە لەوانەی باوەڕیان ھێناوە و کردەوەی چاکیان کردووە، ئەوانەش زۆر کەمن، داود زانی کە ئێمە تەنھا تاقیمان کردوەتەوە بۆیە داوای لێبوردنی کرد لە پەروەردگاری وکەوت بە ڕوودا بە سوژدە بردنەوە و تۆبەی کرد (لەوەی نەدەبوو بەبێ گوێگرتن لەکەسی بەرامبەر حوکم بدات وپەلەش بکات لەبڕیارداندا)"
        },
        {
            "chapter": 38,
            "verse": 25,
            "text": "ئێمەش لەو ھەڵەی ئەو خۆش بووین بەڕاستی ئەو (داود) پلە و پایەی بەرزە و نزیکە لە ئێمەوە ودواڕۆژێکی چاکیشی ھەیە"
        },
        {
            "chapter": 38,
            "verse": 26,
            "text": "ئەی داود بێگومان ئێمە تۆمان کرد بەجێنشینی(پێغەمبەرانی پێش خۆت) لە زەویدا کەوابوو تۆش لە نێوان خەڵکدا بەڕاستی فەرمانڕەوایی بکە شوێن ھەوا و ئارەزوو مەکەوە با لەڕێگای خوا لات نەدات بێگومان ئەوانەی لەڕێگای خوا لادەدەن و گومڕادەبن، سزای سـەخـتـیـان بۆ ھـەیە چـونکە ڕۆژی لێپرسینـەوەیـان لەبیرکردبوو"
        },
        {
            "chapter": 38,
            "verse": 27,
            "text": "ئێمە ئاسمان و زەوی و ئەوەی لە نێوانیاندایە بەبێھودە دروستمان نەکردووە ئەوە گومانی ئەو کەسانەیە کە بێ باوەڕبوون سا ھاوار بۆ ئەوانەی کە بێ باوەڕبوون بەئاگری دۆزەخ"
        },
        {
            "chapter": 38,
            "verse": 28,
            "text": "ئایا ئەوانەی باوەڕیان ھێناوەو کردەوە چاکەکانیان کردووە لەگەڵ خراپەکاران لە زەویدا وەك یەکیان دانێین (لە دوا رۆژدا، نەخێر وانیە) یان پارێزکاران ولەخواترسان وەك بەدکرداران لێ بکەین؟"
        },
        {
            "chapter": 38,
            "verse": 29,
            "text": "(ئەم قورئانە) کتێبێکی پیرۆزە ناردوومانەتە خوارەوە بۆ تۆ بۆ ئەوەی بیر بکەنەوە لەئایەتەکانی، وە خاوەنانی بیر و ژیری پەندی لێ وەربگرن"
        },
        {
            "chapter": 38,
            "verse": 30,
            "text": "ئێمە سولەیمانمان بەخشی بە داود (علیھما السلام) ئەو (سولەیمان) بەندەیەکی چاك بوو، بێگومان ئەو زۆر ڕوو لەخوا بوو"
        },
        {
            "chapter": 38,
            "verse": 31,
            "text": "سەر لە ئێوارە کاتێك ئەسپانی ڕەسەن و خێرا نیشانی سولەیمان درا"
        },
        {
            "chapter": 38,
            "verse": 32,
            "text": "جا (سولەیمان) ووتی خۆشەویستی ئەم ئەسپانەم باودا بەسەر یاد و عیبادەتی پەروەردگارمدا (کە نوێژی عەسر بوو) (سەیری ئەسپەکانی دەکرد) ھەتا لەچاوو گوم بوون"
        },
        {
            "chapter": 38,
            "verse": 33,
            "text": "(ووتی) جارێکی تر ئەو ئەسپانەم بۆ بگێڕنەوە ئەمجا دەستی ھێنا بە دەست و قاچ و گەردن و یاڵی (ئەو ئەسپانەدا)"
        },
        {
            "chapter": 38,
            "verse": 34,
            "text": "سوێند بەخوا بەڕاستی سولەیمانمان تاقیکردەوە و لاشەی (لەتە کوڕێك) مان فڕێدا بەسەر تەختەکەیدا (چونکە پێشتر سوێندی خواردبوو، کە بەسەر تەواوی خێزانەکانیدا ئەسوڕێتەوە وکۆ ئەبێتەوە لەگەڵیاندا، وھەریەکەشیان کوڕێکی ببێت ولەپێناو خوادا جیھاد بکەن بەبێ ئەوەی (ان شاء اللە) بکات لەدواییدا لەھەر ھەموو خێزانەکانی تەنھا کوڕێکی نوقسانی ناتەواوی بوو، خوای گەورەش بەمە تاقیکردەوە) پاشان تەوبەی کرد و گەڕایەوە بۆ لای خوا"
        },
        {
            "chapter": 38,
            "verse": 35,
            "text": "(سولەیمان) ووتی ئەی پەروەردگارم لێم خۆشبە و دەسەڵات و پاشایەتێکم پێ ببەخشە کەدوای من دەس نەدا بۆ کەسی تر بێگومان تەنھا تۆی بەخشندەی (ھەموو شتێکی)"
        },
        {
            "chapter": 38,
            "verse": 36,
            "text": "(دوای نزاکەی) (با) مان بۆ ڕام ھێنا وخستمانە خزمەتیەوە بەفەرمانی ئەو بەنەرمی دەڕۆیی بۆ ھەر جێگایەك بیویستایە"
        },
        {
            "chapter": 38,
            "verse": 37,
            "text": "وە ھەموو (جنۆکەو) شەیتانەکانمان بۆ ڕام ھێنا بوو کە بینا سازو مەلەوانی ژێر دەریا بوون"
        },
        {
            "chapter": 38,
            "verse": 38,
            "text": "وە ھەندێکی تریان (کە سەرپێچی سولەیمانیان کردبوو ڕاممان ھێنان بۆی) بە پێکەوە بەستراوی لە کۆت زنجیردا"
        },
        {
            "chapter": 38,
            "verse": 39,
            "text": "ئەمەی (کە باسکرا) بەخششی ئێمەیە (بۆ تۆ)، ئەمجا بەویستی خۆت بیبەخشە، یان بیگرەوە و مەیبەخشە بەبێ پرسینەوە (لێت)"
        },
        {
            "chapter": 38,
            "verse": 40,
            "text": "وە بەڕاستی ئەو (سولەیمان) پلەی بەرزی ھەیە لای ئێمە وە سەرئەنجامی چاکی ھەیە"
        },
        {
            "chapter": 38,
            "verse": 41,
            "text": "وە (ئەی موحەممەد ﷺ) باسی بەندەی ئێمە ئەیوب بکە کاتێك ھاواری لە پەروەردگاری کرد (ووتی) بەڕاستی شەیتان تووشی زەحمەت و ناڕەحەتی و ئازاری کردووم"
        },
        {
            "chapter": 38,
            "verse": 42,
            "text": "(پێی وترا) پێت بدە بە زەویدا ئەوە کانیاوێکی ساردە بۆ خۆشتن و خواردنەوە (پێی دا بەزەویدا و ئاو ھەڵقوڵی ولەو ئاوە خۆی شت و ئاوی خواردەوە ولە نەخۆشیەکەیشی چاك بوویەوە)"
        },
        {
            "chapter": 38,
            "verse": 43,
            "text": "وە ژن و مناڵەکانی و ئەوەندەی تریشمان لەگەڵیاندا بە (ئەیوب) بەخشی بەڕەحم ومیھرەبانی لە لایەن خۆمانەوە (بۆ ئەیوب) وە بۆ پەند و ئامۆژگاری بۆ خاوەنانی ژیری و بیرو ھۆش"
        },
        {
            "chapter": 38,
            "verse": 44,
            "text": "(پێمان ووت) چەپکێ شووڵ (داری زۆر باریك) بە دەستەوە بگرە و پێی بدە (لەخێزانت یەکجار) و سوێندەکەت مەشکێنە (کە لە خێزانت خوارد بوو سەد داری لێ بدەی) بەڕاستی ئێمە ئەو (ئەیوب)مان بەخۆگری بینی چ بەندەیەکی چاك بوو بەڕاستی ئەو زۆر گوێڕایەڵ و ڕوو لە خوا بوو"
        },
        {
            "chapter": 38,
            "verse": 45,
            "text": "وە باسی بەندەکانی ئێمە بکە ئیبراھیم و ئیسحاق و یەعقوب کە خاوەنی ھێزو توانا و بینایی بوون"
        },
        {
            "chapter": 38,
            "verse": 46,
            "text": "بەڕاستی لەبەر ئەوەی ھەمیشە ڕۆژی دواییان لەبیردابوو ئێمە (بە بەندەی تایبەتی خۆمان) ھەڵمان بژاردن"
        },
        {
            "chapter": 38,
            "verse": 47,
            "text": "وە بەڕاستی ئەوانە (ھەر سیانیان) لای ئێمە لەبەند ھەڵبژێردراوە چاکەکانن"
        },
        {
            "chapter": 38,
            "verse": 48,
            "text": "وە باسی (بەندەکانی ئێمە) ئیسماعیل و ئەلیەسەع و ذولکیفل بکە کەھەموویان لە چاکەکارانن"
        },
        {
            "chapter": 38,
            "verse": 49,
            "text": "ئەم (باسی پێغەمبەرانە) باس و ناوبانگی چاکیانە لە دونیادا و بێگومان پارێزکاران سەرئەنجامێکی چاکیان ھەیە"
        },
        {
            "chapter": 38,
            "verse": 50,
            "text": "(کە بریتیە لە) بەھەشتانی جێگای مانەوەی ھەمیشەیی، کەدەرگاکانی کراوەتەوە بۆیان"
        },
        {
            "chapter": 38,
            "verse": 51,
            "text": "لەوێدا (لەسەر کورسی ڕازاوە) پاڵیان داوەتەوە تێیدا داوای میوەھاتی زۆر و جۆرەھا خواردنەوە دەکەن"
        },
        {
            "chapter": 38,
            "verse": 52,
            "text": "و حۆریانی ھاوتەمەنیان لایە (خێزانیانن) کەچاویان بڕیوەتە مێردەکانیان"
        },
        {
            "chapter": 38,
            "verse": 53,
            "text": "ئەمە ئەو (نازو نیعمەتانە)یە کە بەڵێنتان پێـدرا بوو بۆ ڕۆژی لێپرسینەوە (ڕۆژی قیامەت)"
        },
        {
            "chapter": 38,
            "verse": 54,
            "text": "بەڕاستی ئەمە ڕزق و ڕۆزی ئێمەیە ھەرگیز تەواو بوونی بۆ نیە"
        },
        {
            "chapter": 38,
            "verse": 55,
            "text": "ئا ئەمە (پاداشتی پارێزکارانە) و بێگومان سەرکەشانیش خراپترین پاشە ڕۆژیان ھەیە"
        },
        {
            "chapter": 38,
            "verse": 56,
            "text": "دۆزەخە کەدەچنە ناویەوە، ئای چ جێگایەکی بەدو خراپە"
        },
        {
            "chapter": 38,
            "verse": 57,
            "text": "ئەمە و ئاوی لەکوڵ و کێم وزووخاوە، دەبا بیچەژن"
        },
        {
            "chapter": 38,
            "verse": 58,
            "text": "وە چەند جۆری تر سزایان ھەیە لەو شێوە"
        },
        {
            "chapter": 38,
            "verse": 59,
            "text": "(بە گومڕاکەرەکان دەوترێت) ئەمە کۆمەڵێکە لەگەڵ ئێوەدا دێنە دۆزەخ (گومڕاکەرەکانیش دەڵێن) بەخێر نەیەن بێگومان ئەوانە دەچنە ناو ئاگری دۆزەخ"
        },
        {
            "chapter": 38,
            "verse": 60,
            "text": "ئەوان (بە گومڕاکەرەکان) دەڵێن بەڵکو ئێوە بەخێر نەیەن ئێوە (لەدونیا گومـڕاتان کردین)و ئەم سزاتان پێش ھێنا بۆمان ئای چ جێگاو مەنزڵێکی خراپە"
        },
        {
            "chapter": 38,
            "verse": 61,
            "text": "دەڵێن: ئەی پەروەردگارمان ھەر کەس (ھۆی) پێش ھێنانی ئەم سزایە بوو بۆ ئێمە ئەوە سزای ئەو کەسە لەدۆزەخدا چەند قات بکەرەوە"
        },
        {
            "chapter": 38,
            "verse": 62,
            "text": "وە (گومڕاکەرەکان) دەڵێن ئەوە چیمانە بۆچ پیاوانێك نابینین کە ئێمە لە خراپەرکارانمان دەژماردن"
        },
        {
            "chapter": 38,
            "verse": 63,
            "text": "ئایا ئەوانەن کە گاڵتەمان پێدەکردن؟ یان (لێرەن بەڵام) چاوەکان لێیان کەلا بووە (و نایان بینن)"
        },
        {
            "chapter": 38,
            "verse": 64,
            "text": "بێگومان ئەوە (کە باسکرا) ئاژاوە و شەڕە قسەی دۆزەخیانە، وڕاستە (و دێتەدی)"
        },
        {
            "chapter": 38,
            "verse": 65,
            "text": "(ئەی موحەممەد ﷺ) بڵێ من تەنھا ترسێنەرێکم و ھیچ پەرستراوێکی ڕاست نیە بێجگە لە خوای تەنھای بەدەسەڵات"
        },
        {
            "chapter": 38,
            "verse": 66,
            "text": "پەروەردگاری ئاسمانەکان و زەوی و ئەوەی لە نێوانیاندایە زاڵ و باڵادەست و لێبوردەیە"
        },
        {
            "chapter": 38,
            "verse": 67,
            "text": "(ئەی موحەممەد ﷺ) بڵێ ئەوە ھەواڵێکی زۆر گەورەیە"
        },
        {
            "chapter": 38,
            "verse": 68,
            "text": "کە ئێوە گوێی پێ نادەن"
        },
        {
            "chapter": 38,
            "verse": 69,
            "text": "(بڵێ ئەگەر وەحیم بۆ نەھاتایە) من ھیچ ئاگام لەکۆمەڵی ھەرە بڵند (فریشتەکان) نەبووە کاتێك دەمەقاڵێیان دەکرد (دەربارەی ئادەم)"
        },
        {
            "chapter": 38,
            "verse": 70,
            "text": "نیگا بۆ من ناکرێت جگە لەوە نەبێت کە من تەنھا ترسێنەرێکی ڕوونکەرەوەم"
        },
        {
            "chapter": 38,
            "verse": 71,
            "text": "ئەو کاتەی (دەمەقاڵێیان بوو) پەروەردگارت بەفریشتەکانی فەرموو بەڕاستی من مرۆڤێك لە قوڕ دروست دەکەم"
        },
        {
            "chapter": 38,
            "verse": 72,
            "text": "ئەمجا کاتێك شێوەکەیم ڕێکخست و فوم پێدا کرد وگیانم کرد بە بەریدا لە گیانێك کە خۆم دروستم کردووە ئەوسا ھەموو بە سوژدە بردن بۆی بکەون بە ڕوودا"
        },
        {
            "chapter": 38,
            "verse": 73,
            "text": "جا فریشتەکان ھەر ھەموویان سوژدەیان برد"
        },
        {
            "chapter": 38,
            "verse": 74,
            "text": "بێجگە لە شەیتان کە خۆی بە گەورە دانا و لە بێ باوەڕان بوو"
        },
        {
            "chapter": 38,
            "verse": 75,
            "text": "(خوا) فەرمووی ئەی ئیبلیس چی شتێك ڕێگری کردیت (لەوەی) کە سوژدە ببەیت بۆ کەسێ کە بە ھەردوو دەستی خۆم دروستم کردووە ئایا خۆت بەگەورە زانی، یاخو لەبەرزو بڵندەکانی؟"
        },
        {
            "chapter": 38,
            "verse": 76,
            "text": "(شەیتان) ووتی من لە (ئادەم) چاکترم چونکە منت لەئاگر دروستکردووە، بەڵام ئەوت لەقوڕ درەستکردووە"
        },
        {
            "chapter": 38,
            "verse": 77,
            "text": "(خوا) فەرمووی کەواتە لەو (بەھەشتە) دەرچۆ و بڕۆ، چونکە بێگومان تۆ دەرکراوی لەڕەحمەتی من"
        },
        {
            "chapter": 38,
            "verse": 78,
            "text": "وە بەڕاستی نەفرینی منت لەسەر بێ تا ڕۆژی (پاداشت و تۆڵە)"
        },
        {
            "chapter": 38,
            "verse": 79,
            "text": "(شەیتان) ووتی ئەی پەروەردگارم دەی مۆڵەتم بدە (نەمرم) تا رۆژێ (مردوان) زیندوو دەکرێنەوە"
        },
        {
            "chapter": 38,
            "verse": 80,
            "text": "(خوا) فەرمووی: دەی بەڕاستی تۆ لە مۆڵەت دراوانی"
        },
        {
            "chapter": 38,
            "verse": 81,
            "text": "تاڕۆژی کاتی دیاریکراو"
        },
        {
            "chapter": 38,
            "verse": 82,
            "text": "(شەیتان) ووتی ئەمجا سوێند بەعیزەتت ھەر ھەموویان گومڕا دەکەم"
        },
        {
            "chapter": 38,
            "verse": 83,
            "text": "ئەوانەیان نەبێت کەبەندەی پاك و ھەڵبژاردەی تۆن"
        },
        {
            "chapter": 38,
            "verse": 84,
            "text": "(خوا) فەرمووی: من ھەقم ھەر ھەقیش دەڵێم"
        },
        {
            "chapter": 38,
            "verse": 85,
            "text": "بەڕاستی دۆزەخ پڕ دەکەم لە تۆ و ئەوانەی (لە ئادەمییان) شوێنت دەکەون بەتێکڕا"
        },
        {
            "chapter": 38,
            "verse": 86,
            "text": "(ئەی موحەممەد ﷺ) بڵێ من ھیچ کرێ و پاداشتێك لەسەر گەیاندنی ئەم ئاینە لە ئێوە داواناکەم و من لەو کەسانەش نیم کە درۆ ھەڵبەستم و زۆر لە خۆم بکەم"
        },
        {
            "chapter": 38,
            "verse": 87,
            "text": "ئەم (قورئانە) تەنھا پەند و ئامۆژگاریە بۆ ھەموو جیھانیان"
        },
        {
            "chapter": 38,
            "verse": 88,
            "text": "بەڕاستی پاش ماوەیەك لە ھەواڵی ئەو (قورئانە) دەزانن"
        },
        {
            "chapter": 39,
            "verse": 1,
            "text": "ئەم قورئانە ھێنراوەتەخوارەوە لە لایەن خوای باڵادەست و کار بەجێوە"
        },
        {
            "chapter": 39,
            "verse": 2,
            "text": "بێگومان ئێمە بەھەق و ڕاستی قورئانمان بۆ تۆ ھێناوەتە خوارەوە کەواتە خوا بپەرستە و بە تەنھا ھەر بۆ ئەو ملکەچ بە"
        },
        {
            "chapter": 39,
            "verse": 3,
            "text": "بێداربە ئاینی (گەردنکەچی) پاك و خاوێن ھەر بۆ خوایە وە کەسانێك جگە لە (خوا) چەند پەرستراوێکیان بۆ خۆیان داناوە (دەڵێن) تەنھا لەبەر ئەوە دەیان پەرستین نزیکمان بکەنەوە لە خوا بێگومان خوا بڕیار دەدات لە نێوانیاندا لەو شتانەدا کەئەوان تیایدا جیاواز بوون بەڕاستی خوا ڕێنمونی کەسێك ناکات کە درۆزنی زۆر بێ باوەڕە"
        },
        {
            "chapter": 39,
            "verse": 4,
            "text": "ئەگەر خوا بیوویستایە منداڵێك بۆ خۆی بڕیار بدات ئەوە لەناو دروستکراوەکانیدا کامەی بوویستایە ھەڵی دەبژارد، پاك و بێگەردە ھەر ئەوە خوای تەنھا و زاڵ و بە دەسەڵات"
        },
        {
            "chapter": 39,
            "verse": 5,
            "text": "(خوا) ئاسمانەکان و زەوی بەھەق دروستکردووە شەو دەھێنێت بەسەر ڕۆژدا و ڕۆژ دەھێنێت بەسەر شەودا و خۆر و مانگی ڕام ھێناوە ھەریەکەیان (لەخولگەی خۆیدا) تا ئەو ماوەیەی بۆی دیاریکراوە دەگەڕێت ودەسوڕێتەوە بێداربە ھەر ئەو (خوا) زاڵ و لێبوردەیە"
        },
        {
            "chapter": 39,
            "verse": 6,
            "text": "(خوا) ئێوەی لە تاکە کەسێك (ئادەم) دروستکردووە پاشان لەو (کەسە) ھاوسەرەکەی (حەوای) بەدیھێناوە وە بۆ ئێوە ھەشت جووتی (نێر و مێ) لە ئاژەڵ بە دیھێناوە ئێوە دروست دەکات لەناو سکی دایکتاندا بە بەدی ھێنانی یەك لە دوای یەك لـەناو سێ تاریکی (ناو سك، مناڵدان، پەردەی کۆرپەلە) دا ئا ئەوە پەروەردگاری ئێوەیەکە دەسەڵات و پاشایی ھەر موڵکی ئەوە ھیچ پەرستراوێکی ڕاست جگە لە زاتی ئەو نیە، کەواتە ئێوە چۆن لە ئاینی ڕاست لادەدرێن"
        },
        {
            "chapter": 39,
            "verse": 7,
            "text": "ئەگەر ئێوە بێ باوەڕبن ئەوە بێگومان خوا بێ نیازە لەئێوە و ڕازی نیە بە بێ باوەڕی بۆ بەندەکانی وە ئەگەر سوپاسی خوا بکەن (وگەردن کەچ بن) بەوە لێتان ڕازی دەبێت ھیچ گوناھبارێك گوناھی کەسێکی تر ھەڵناگرێت پاشان گەڕانەوەتان ھەر بۆ لای پەروەردگارتانە ئەوسا ھەواڵتان دەداتێ بەوەی کە دەتان کرد بەڕاستی خوا ئاگادارە بە نھێنی دڵان"
        },
        {
            "chapter": 39,
            "verse": 8,
            "text": "وە کاتێك ئادەمی زیانێکی لێ بکەوێت دەگەڕێتەوە بۆ لای پەروەردگاری وھاواری لێ دەکات پاشان ئەگەر لەلایەن خۆیەوە نازو نیعمەتێکی دایە ئەوەی لەبیر دەچێت کە لەپێشترا ھاواری لە پەروەردگاری دەکرد وھاوتایانێك بۆ خوا دادەنێت بۆ ئەوەی (خەڵك) لە ڕێگای ئەو گومڕاکات (ئەی موحەممەد ﷺ بە ھەڕەشەوە) بڵێ: بە بێ باوەڕێکەت کەمێك لەزەت وەرگرە لە ژیان چونکە بەڕاستی تۆ لەھاوەڵانی ئاگری دۆزەخی"
        },
        {
            "chapter": 39,
            "verse": 9,
            "text": "(ھاوبەشدانەران چاکترن) یان کەسێك ملکەچ وخواپەرست بێت؟ لە کاتەکانی شەودا بە سوژدە بردن و ڕاوەستان (بە شەو نوێژوە خەریك بێت) کە لە (سزای) دواڕۆژ دەترسێت و بە ھیوای بەزەیی پەروەردگاریەتی (ئەی موحەممەد ﷺ) بڵێ ئایا ئەوانەی دەزانن یەکسانن لەگەڵ ئەوانەی کە نازانن بەڕاستی تەنھا خاوەنانی ژیری ئامۆژگاری وەردەگرن"
        },
        {
            "chapter": 39,
            "verse": 10,
            "text": "(ئەی موحەممەد ﷺ) بڵێ بەو بەندانەم کە باوەڕیان ھێناوە لە (سزای) پەروەردگارتان خۆ بپارێزن کەسانێك لەم دونیایەدا چاکەیان کردووە، پاداشتی چاکیان بۆ ھەیە وە زەوی خوا فراوانە بەڕاستی تەنھا ئارامگران بەبێ حیساب وژماردن پاداشتیان دەدرێتەوە"
        },
        {
            "chapter": 39,
            "verse": 11,
            "text": "(ئەی موحەممەد ﷺ) بڵێ بەڕاستی من فەرمانم پێـدراوە کە خوا بپەرستم بە دڵسۆزی بۆی ملکەچ بم"
        },
        {
            "chapter": 39,
            "verse": 12,
            "text": "وە فەرمانم پێـدراوە کە یەکەم کەسی موسڵمانان (ی ئوممەتم) بم"
        },
        {
            "chapter": 39,
            "verse": 13,
            "text": "(ئەی موحەممەد ﷺ) بڵێ بەڕاستی من دەترسم ئەگەر سەرپێچی پەروەردگارم بکەم لە سزای ڕۆژێکی گەورە (سزای قیامەت)"
        },
        {
            "chapter": 39,
            "verse": 14,
            "text": "بڵێ من ھەر خوا دەپەرستم بە پاکی و تەنھا ھەر بۆ ئەو ملکەچم"
        },
        {
            "chapter": 39,
            "verse": 15,
            "text": "(بە بێ باوەڕان بڵێ) ئێوەش جگە لە خوا چیتان وویست بی پەرستن بڵێ بێگومان زەرەرۆمەندان کەسانێکن کەخۆیان و کەسوکاریان لەدەستداوە لە ڕۆژی قیامەتدا بێدار بن، ھەر ئەوە زەرەرۆمەندی ئاشکراو دیار"
        },
        {
            "chapter": 39,
            "verse": 16,
            "text": "بۆ ئەوان ھەیە لەلای سەریانەوە چەند تەبەقێك (وەك ھەوری ڕەش) لەئاگر و لەژێریشیانەوە چەند تەبەقێك ھەیە ئەو (سزایە) خوا بەندەکانی خۆی پێ دەترسێنێت ئەی بەندەکانم خۆتان بپارێزن (لە سزای من)"
        },
        {
            "chapter": 39,
            "verse": 17,
            "text": "وە کەسانێك کە لەپەرستنی بت (و ھەموو پەرستراوێکی تر) خۆیان پاراستووە وە گەڕاونەتەوە بۆ لای خوا مژدەی گەورە تەنھا بۆ ئەوانەیە، کەواتە مژدە بدە بەبەندەکانم"
        },
        {
            "chapter": 39,
            "verse": 18,
            "text": "ئەوانەی گوێ دەگرن بۆ قسە وگوفتار ئەمجا شوێن چاکترینی ئەو (قسانە) دەکەون ئەوانە کەسانێکن خودا ڕێنمونی کردوون ھەر ئەوانەن خاوەنانی ژیری و ھۆش"
        },
        {
            "chapter": 39,
            "verse": 19,
            "text": "جا ئایا کەسێك بەڵێنی سزای بەسەردا چەسپابێت (بۆی بڕیاردرا بێت) دەی ئایا تۆ (دەتوانی) کەسێك ڕزگار بکەیت کە لەناو ئاگری دۆزەخدایە؟"
        },
        {
            "chapter": 39,
            "verse": 20,
            "text": "بەڵام کەسانێك کە لە پەروەردگاریان ترساون و خۆیان (لە سزای) پاراستووە (لە بەھەشتدا) بۆ ئەوانە کۆشك و تەلاری چەند نھۆم ھەیە ڕووباری ئاو بە ژێریاندا دەڕوات (ئەمە) بەڵێنی خوایە و خواش بەڵێنی خۆی دەباتە سەر"
        },
        {
            "chapter": 39,
            "verse": 21,
            "text": "ئایا نەتبینی کە خوا لە ئاسمانەوە بارانێك دەبارێنێت (بۆ سەر زەوی) ئەمجا ئەو بارانە دەبات بە ناو زەویدا کانیاوەکانی لێ دەردەھێنێت لە پاشان کشتوکاڵ و گژوگیا و گوڵی پێ دەڕوێنێت کە ڕەنگەکانیان جیاوازە پاشان دەیبینیت کە ووشك دەبێ و زەرد ھەڵدەگەڕێت دواتر دەیکات بە پووشی ورد و خاش بەڕاستی لەمەدا (کە باسکرا) ئامۆژگاری و پەند ھەیە بۆ ئەوانەی خاوەن ژیرین"
        },
        {
            "chapter": 39,
            "verse": 22,
            "text": "دەی ئایا کەسێك خوا سینەی گوشاد کردووە بۆ ئیسلام و ئەو لەسەر رێبازی رووناکی پەروەردگاریەتی (وەك کەسێکە دڵی ڕەق بووبێت لەئاست ئیسلام) جا سزا و لە ناوچوون بۆ ئەوانەی دڵیان ڕەقە لەئاست (قورئان و) یادی خوادا ئائەوانە لە گومڕاییەکی ئاشکرادان"
        },
        {
            "chapter": 39,
            "verse": 23,
            "text": "خوا جوانترین فەرمایشتی ناردۆتە خوارەوە قورئانێکە (کەئایەتەکانی) لەیەکچووی دووپات کراوەن، ئەو کەسانەی لەپەروەردگاریان دەترسن پێستیان تەزووی پێدا دێت (بە بیستنی قورئان) پاشان پێستیان و دڵیان نەرم دەبێت بە یادی (قورئانی) خوا ئەو (قورئانە) ڕێنمونی خوایە بەو (قورئانە) ڕێنمونی ھەر کەسێك دەکات کە بیەوێت ھەر کەسیش خوا گومڕای بکات ئەوە ڕێنمونیکەرێك بۆ ئەو نیە"
        },
        {
            "chapter": 39,
            "verse": 24,
            "text": "دەی ئایا کەسێك بەدەم وچاوی خۆی بپارێزێت لەسزای سەختی ڕۆژی دوایی(وەك کەسێك وایە کە لە بەھەشت دابێت) بەستەمکاران دەگوترێت بچەژن سزای ئەو (کردەوانەی) لە دونیا دەتان کرد"
        },
        {
            "chapter": 39,
            "verse": 25,
            "text": "ئەوانەی پێش ئەمان (پێش قوڕەیشیەکان) بوون باوەڕیان نەھێنا بە پێغەمبەرەکانیان بەو ھۆیەوە سزا (ی خوا) یان بۆ ھات لە لایەکەوە کە ھەستیان پێ نەکرد"
        },
        {
            "chapter": 39,
            "verse": 26,
            "text": "ئەمجا خوا پێی چەشتن ڕیسوایی لە ژیانی دونیادا وە بێگومان سزای ڕۆژی دوایی گەورەتر ئەگەر ئەوانە بزانن"
        },
        {
            "chapter": 39,
            "verse": 27,
            "text": "سوێند بەخوا بەڕاستی لەم قورئانەدا ھێناومانەتەوە بۆ خەڵکی ھەموو جۆرە نموونەیەك تا پەندو ئامۆژگاری وەرگرن"
        },
        {
            "chapter": 39,
            "verse": 28,
            "text": "(ئەو قورئانە) قورئانێکی عەرەبیە ھیچ خواری و لاریەکی تێدا نیە بۆ ئەوەی (لەسزا) خۆ بپارێزن وببنە لە خواترس"
        },
        {
            "chapter": 39,
            "verse": 29,
            "text": "خوا نموونەی ھێناوەتەوە بە پیاوێکی (بەندە) ھی چەند کەسێکە ئاژاوەیانە لەسەر ئەو (بەندە) وە پیاوێکیش کە تەنھابەندەی پیاوێکە ئایا ئەم دوو کەسە وەک یەکنھەموو سوپاس تەنھا بۆ خوایە بەڵام زۆربەیان نازانن"
        },
        {
            "chapter": 39,
            "verse": 30,
            "text": "(ئەی موحەممەد ﷺ) بەڕاستی تۆ دەمری و ئەوانیش دەمرن"
        },
        {
            "chapter": 39,
            "verse": 31,
            "text": "لەپاشان بێگومان ئێوە لە ڕۆژی دواییدا لای پەروەردگارتان داوا چی دەبن دژی یەکتری"
        }
    ]
}
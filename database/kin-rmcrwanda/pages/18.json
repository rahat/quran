{
    "pages": [
        {
            "chapter": 2,
            "verse": 113,
            "text": "Abayahudi kandi baravuze bati \"Abakirisitu nta shingiro bafite (ntibari mu idini ry’ukuri)\", n’Abakirisitu baravuga bati \"Abayahudi nta shingiro bafite (ntibari mu idini ry’ukuri)\"; nyamara bose basoma igitabo (Tawurati n’Ivanjili). Iyo ni nayo mvugo abatabizi (ababangikanyamana b’Abarabu) bavuze. Allah ni we uzabakiranuraku munsi w’izuka mu byo batumvikanagaho"
        },
        {
            "chapter": 2,
            "verse": 114,
            "text": "Ni na nde muhemu kurusha ubuza ko imisigiti ya Allah isingirizwamo izina rye, agaharanira kuyisenya? Abo ntibakwiye kuyinjiramo keretse bafite ubwoba. Bafite igisebo ku isi, kandi ku munsi w’imperuka bazahanishwa ibihano bihambaye"
        },
        {
            "chapter": 2,
            "verse": 115,
            "text": "Kandi Uburasirazuba n’Uburengerazuba ni ibya Allah, aho mwakwerekera hose Allah aba ahari.Mu by’ukuri, Allah ni Ukwiriye hose, Umumenyi uhebuje"
        },
        {
            "chapter": 2,
            "verse": 116,
            "text": "(Abayahudi, Abakirisitu n’ababa- ngikanyamana) baravuze bati \" Allah afite umwana\". Ubutagatifu ni ubwe (ntibibaho ko yagira umwana)! Ahubwo ibiri mu birere no mu isi byose ni ibye kandi byose bimwicishaho bugufi"
        },
        {
            "chapter": 2,
            "verse": 117,
            "text": "Ni we Muhanzi w’ibirere n’isi. N’iyo ashatse ikintu, mu by’ukuri arakibwira ati \"Ba!\" nuko kikaba"
        },
        {
            "chapter": 2,
            "verse": 118,
            "text": "Abadasobanukiwe (mu bahawe igitabo n’abahakanyi b’Abarabu) baravuze bati \"Kuki Allah atatwibwirira (ko uri intumwa ye) cyangwa ngo tugerweho n’igitangaza (gihamya ukuri kwawe)?\" Uko ni ko n’abababanjirije bavuze imvugo nk’iyabo. Imitima yabo irasa. Mu by’ukuri, twagaragaje ibitangaza ku bantu bemera badashidikanya"
        },
        {
            "chapter": 2,
            "verse": 119,
            "text": "Mu by’ukuri, (yewe Muhamadi) twakohereje (tuguhaye ubutumwa bw’) ukuri (Isilamu), ugeze inkuru nziza (ku bemera Allah), unaburire (abahakanyi). Kandi ntuzabazwa iby’abo mu muriro"
        }
    ]
}
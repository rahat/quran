{
    "rukus": [
        {
            "chapter": 23,
            "verse": 1,
            "text": "Mu by’ukuri, abemeramana baratsinze"
        },
        {
            "chapter": 23,
            "verse": 2,
            "text": "Babandi bakora amasengesho yabo bibombaritse"
        },
        {
            "chapter": 23,
            "verse": 3,
            "text": "Na babandi birengagiza ibidafite akamaro (mu mvugo no mu bikorwa)"
        },
        {
            "chapter": 23,
            "verse": 4,
            "text": "Na babandi batanga"
        },
        {
            "chapter": 23,
            "verse": 5,
            "text": "Na babandi barinda ibitsina byabo (ntibishobore mu busambanyi)"
        },
        {
            "chapter": 23,
            "verse": 6,
            "text": "Uretse gusa kubagore babo cyangwaku bo bafiteho ububasha (abaja)86, kuko kuri bo batabigayirwa"
        },
        {
            "chapter": 23,
            "verse": 7,
            "text": "Ariko abazashaka (kwinezeza) ku batari abo (bavuzwe), rwose abo bazaba batandukiriye"
        },
        {
            "chapter": 23,
            "verse": 8,
            "text": "Na babandi barinda ibyo baragijwe kandi bakubahirizaamasezerano"
        },
        {
            "chapter": 23,
            "verse": 9,
            "text": "Na babandi bahozaho amasengesho (y’itegeko, bakayakorera ku bihe byagenwe)"
        },
        {
            "chapter": 23,
            "verse": 10,
            "text": "Abo ni bo bazungura"
        },
        {
            "chapter": 23,
            "verse": 11,
            "text": "Bazazungura Firidawusi (Ijuru risumba ayandi), bakazaribamo ubuziraherezo"
        },
        {
            "chapter": 23,
            "verse": 12,
            "text": "Kandi mu by’ukuri, twaremye umuntu (Adamu) tumukomoye mu ibumba ry’umwimerere"
        },
        {
            "chapter": 23,
            "verse": 13,
            "text": "Maze tumuha kororoka (kw’abamukomokaho) binyuzemu ntanga (twashyize) mu cyicaro gitekanye (nyababyeyi)"
        },
        {
            "chapter": 23,
            "verse": 14,
            "text": "Hanyuma intanga (tuyiremamo) urusoro rw’amaraso, hanyuma (tururemamo) ikinyama, muri icyo kinyama turemamo amagufa, maze amagufa tuyambika umubiri, hanyuma (duhuhamo roho) tugihindura ikindi kiremwa (kigaragaza ishusho). Bityo, ubutagatifu ni ubwa Allah, Umuremyi uhebuje"
        },
        {
            "chapter": 23,
            "verse": 15,
            "text": "Nyuma y’ibyo, mu by’ukuri, muzapfa"
        },
        {
            "chapter": 23,
            "verse": 16,
            "text": "Hanyuma (nanone), muzazurwa ku munsi w’imperuka"
        },
        {
            "chapter": 23,
            "verse": 17,
            "text": "Rwose twaremye ibirere birindwi (tubishyira) hejuru yanyu, kandi ntabwo twirengagiza cyangwa ngo turangarane ibiremwa (byacu)"
        },
        {
            "chapter": 23,
            "verse": 18,
            "text": "Twanamanuye amazi (imvura) mu kirere ku rugero rukwiye, tuyagumisha mu butaka, kandi mu by’ukuri, dushoboye no kuyakamya"
        },
        {
            "chapter": 23,
            "verse": 19,
            "text": "Muri ayo mazi, tuyaberezamo imirima y’imitende n’imizabibu, musangamo imbuto nyinshi, ndetse hakanabamo izo murya"
        },
        {
            "chapter": 23,
            "verse": 20,
            "text": "(Muri ayo mazi kandi Allah yabamerejemo) igiti (cy’umuzeti) cyera (mu kibaya) cy’Umusozi wa Sinayi, kivamo amavuta yifashishwa n’abayafungura"
        },
        {
            "chapter": 23,
            "verse": 21,
            "text": "Kandi mu by’ukuri, mu matungo (iremwa ryayo) harimo inyigisho kuri mwe (zigaragaza ubushobozi bwa Allah). Tubahamo ibyo munywa (amata) biturutse mu nda zayo, kandi (ayo matungo) muyakuramo byinshi bibafitiye akamaro, ndetse amwe muri yo muranayarya"
        },
        {
            "chapter": 23,
            "verse": 22,
            "text": "Kandi (ayo matungo) ndetse n’amato birabatwara (iyo muri mu ngendo zanyu)"
        }
    ]
}
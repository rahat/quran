{
    "juzs": [
        {
            "chapter": 78,
            "verse": 1,
            "text": "Ni iki (abahakanyi b’abakurayishi) babazanyaho"
        },
        {
            "chapter": 78,
            "verse": 2,
            "text": "Ku nkuru ihambaye (Qur’an n’umunsi w’imperuka)"
        },
        {
            "chapter": 78,
            "verse": 3,
            "text": "(Iyo nkuru) batavugaho rumwe (hagati y’abayemera n’abayihakana)"
        },
        {
            "chapter": 78,
            "verse": 4,
            "text": "Oya! Rwose bidatinze bazamenya"
        },
        {
            "chapter": 78,
            "verse": 5,
            "text": "Oya nanone! Bidatinze bazamenya"
        },
        {
            "chapter": 78,
            "verse": 6,
            "text": "Ese isi ntitwayigize nk’isaso"
        },
        {
            "chapter": 78,
            "verse": 7,
            "text": "N’imisozi tukayigira nk’imambo"
        },
        {
            "chapter": 78,
            "verse": 8,
            "text": "Tukanabarema muri ibitsina byombi (ikigabo n’ikigore)"
        },
        {
            "chapter": 78,
            "verse": 9,
            "text": "Kandi ibitotsi byanyu twabigize uburyo bw’ikiruhuko"
        },
        {
            "chapter": 78,
            "verse": 10,
            "text": "N’ijoro turigira nk’umwambaro (binyuze mu mwijima waryo)"
        },
        {
            "chapter": 78,
            "verse": 11,
            "text": "N’amanywa tuyagira ayo gushakiramo imibereho"
        },
        {
            "chapter": 78,
            "verse": 12,
            "text": "Tunubaka hejuru yanyu (ibirere) birindwi bikomeye"
        },
        {
            "chapter": 78,
            "verse": 13,
            "text": "Ndetse n’(izuba) turigira itara rimurika"
        },
        {
            "chapter": 78,
            "verse": 14,
            "text": "Tunamanura mu bicu amazi menshi yisuka"
        },
        {
            "chapter": 78,
            "verse": 15,
            "text": "Kugira ngo tuyereshe impeke n’ibimera"
        },
        {
            "chapter": 78,
            "verse": 16,
            "text": "N’imirima y’ibiti byegeranye"
        },
        {
            "chapter": 78,
            "verse": 17,
            "text": "Mu by’ukuri, umunsi w’urubanza ufite igihe ntarengwa"
        },
        {
            "chapter": 78,
            "verse": 18,
            "text": "Umunsi impanda izavuzwa, maze mukaza muri amatsinda"
        },
        {
            "chapter": 78,
            "verse": 19,
            "text": "N’ikirere kizakingurwa maze gihinduke nk’amarembo"
        },
        {
            "chapter": 78,
            "verse": 20,
            "text": "N’imisozi izakurwa mu myanya yayo, imere nk’ibirorirori"
        },
        {
            "chapter": 78,
            "verse": 21,
            "text": "Mu by’ukuri, umuriro wa Jahanamu urarekereje"
        },
        {
            "chapter": 78,
            "verse": 22,
            "text": "Ni wo garukiro ry’ibyigomeke"
        },
        {
            "chapter": 78,
            "verse": 23,
            "text": "Bizawubamo imyaka n’imyaniko"
        },
        {
            "chapter": 78,
            "verse": 24,
            "text": "(Ibyo byigomeke) ntibizawusogongereramo ubukonje cyangwa ikinyobwa"
        },
        {
            "chapter": 78,
            "verse": 25,
            "text": "Uretse amazi yatuye n’amashyira"
        },
        {
            "chapter": 78,
            "verse": 26,
            "text": "(Ibyo bikazaba) ari igihembo gikwiye (ibikorwa bibi bakoraga)"
        },
        {
            "chapter": 78,
            "verse": 27,
            "text": "Kuko mu by’ukuri, batajyaga bizera ibarura"
        },
        {
            "chapter": 78,
            "verse": 28,
            "text": "Ndetse banahinyuraga amagambo yacu cyane"
        },
        {
            "chapter": 78,
            "verse": 29,
            "text": "Kandi byose twarabibaruye mu nyandiko"
        },
        {
            "chapter": 78,
            "verse": 30,
            "text": "Ngaho nimusogongere (ingaruka z’ibikorwa byanyu bibi), kandi nta kindi tubongerera usibye ibihano"
        },
        {
            "chapter": 78,
            "verse": 31,
            "text": "Mu by’ukuri, abatinya Allah bazabona intsinzi (Ijuru)"
        },
        {
            "chapter": 78,
            "verse": 32,
            "text": "Ubusitani n’imizabibu"
        },
        {
            "chapter": 78,
            "verse": 33,
            "text": "N’inkumi z’urungano (Huur-ul Ayn)"
        },
        {
            "chapter": 78,
            "verse": 34,
            "text": "Ndetse n’ibirahuri byuzuye (divayi idasindisha)"
        },
        {
            "chapter": 78,
            "verse": 35,
            "text": "Nta magambo adafite umumaro cyangwa ikinyoma bazumviramo"
        },
        {
            "chapter": 78,
            "verse": 36,
            "text": "(Ibyo bizaba) ari ibihembo biturutse kwa Nyagasani wawe; impano ijyanye (n’ibikorwa byabo)"
        },
        {
            "chapter": 78,
            "verse": 37,
            "text": "Nyagasani w’ibirere n’isi n’ibiri hagati yabyo, Nyirimpuhwe. (Ku munsi w’imperuka), nta bushobozi bwo kugira icyo bamuvugisha bazaba bafite (keretse abishatse)"
        },
        {
            "chapter": 78,
            "verse": 38,
            "text": "Umunsi Roho (Malayika Jiburilu) n’abandi bamalayika bazahagarara ku murongo, ntibazavuga keretse uwo (Allah) Nyirimpuhwe azabihera uburenganzira, kandi akavuga ibiri ukuri"
        },
        {
            "chapter": 78,
            "verse": 39,
            "text": "Uwo munsi ni ukuri (uzaza nta gushidikanya). Bityo, ubishaka yakwiteganyiriza kwa Nyagasani we aho azashyikira"
        },
        {
            "chapter": 78,
            "verse": 40,
            "text": "Mu by’ukuri, twababuriye ibihano byegereje; umunsi umuntu azabona ibyo yakoze, naho umuhakanyi akazavuga ati \"Iyaba nari mbaye igitaka"
        },
        {
            "chapter": 79,
            "verse": 1,
            "text": "Ndahiriye ku (bamalayika) bashikanuza (roho z’abahakanyi) n’ubukana buhambaye"
        },
        {
            "chapter": 79,
            "verse": 2,
            "text": "No ku (bamalayika) bakuramo (roho z’abemeramana) bitonze"
        },
        {
            "chapter": 79,
            "verse": 3,
            "text": "No ku (bamalayika) bogoga ikirere bihuta (batwaye izo roho)"
        },
        {
            "chapter": 79,
            "verse": 4,
            "text": "No ku (bamalayika) bihutana (ubutumwa babuzaniye intumwa za Allah ku isi)"
        },
        {
            "chapter": 79,
            "verse": 5,
            "text": "No ku (bamalayika) bashyira mu bikorwa ibyo bategetswe"
        },
        {
            "chapter": 79,
            "verse": 6,
            "text": "Umunsi (impanda ya mbere izavuzwa), maze isi n’imisozi bigatigita bikabije (buri kiremwa kigapfa)"
        },
        {
            "chapter": 79,
            "verse": 7,
            "text": "(Umutingito wa mbere) uzakurikirwa n’undi mutingito (maze buri kiremwa kizuke)"
        },
        {
            "chapter": 79,
            "verse": 8,
            "text": "Uwo munsi imitima (ya bamwe) izaba ifite ubwoba n’agahinda"
        },
        {
            "chapter": 79,
            "verse": 9,
            "text": "Ndetse n’indoro yabo izaba yaciye bugufi (isuzuguritse)"
        },
        {
            "chapter": 79,
            "verse": 10,
            "text": "Bazavuga bati \"Ese mu by’ukuri, tuzasubizwa mu buzima (bwacu bwo ku isi) twahozemo"
        },
        {
            "chapter": 79,
            "verse": 11,
            "text": "Na nyuma y’uko tubaye amagufa ashangutse"
        },
        {
            "chapter": 79,
            "verse": 12,
            "text": "Baravuga bati \"Uko kugaruka kwacu (ku isi twifuza) kwaba ari igihombo"
        },
        {
            "chapter": 79,
            "verse": 13,
            "text": "(Ubwo impanda izavuzwa bwa kabiri) bizaba ari urusaku rumwe"
        },
        {
            "chapter": 79,
            "verse": 14,
            "text": "Icyo gihe bazisanga imusozi (bongeye kuba bazima nyuma yo gupfa)"
        },
        {
            "chapter": 79,
            "verse": 15,
            "text": "Ese inkuru ya Musa yakugezeho"
        },
        {
            "chapter": 79,
            "verse": 16,
            "text": "Ubwo Nyagasani we yamuhamagaraga mu kibaya gitagatifu cya Tuwa (agira ati)"
        },
        {
            "chapter": 79,
            "verse": 17,
            "text": "Jya kwa Farawo kuko rwose yigometse"
        },
        {
            "chapter": 79,
            "verse": 18,
            "text": "Umubwire uti \"Ese ushobora kwiyeza (ukareka icyaha cy’ubuhakanyi, ukaba umwemeramana)"
        },
        {
            "chapter": 79,
            "verse": 19,
            "text": "Nkakuyobora kwa Nyagasani wawe kugira ngo umutinye"
        },
        {
            "chapter": 79,
            "verse": 20,
            "text": "Nuko (Musa) amwereka igitangaza gihambaye"
        },
        {
            "chapter": 79,
            "verse": 21,
            "text": "Ariko (Farawo) yarahinyuye aranigomeka"
        },
        {
            "chapter": 79,
            "verse": 22,
            "text": "Maze atera umugongo akataza (ashishikariza abantu be kudakurikira Musa)"
        },
        {
            "chapter": 79,
            "verse": 23,
            "text": "Nuko akoranya (abantu be), avuga mu ijwi riranguruye"
        },
        {
            "chapter": 79,
            "verse": 24,
            "text": "Agira ati \"Ni njye nyagasani wanyu w’ikirenga"
        },
        {
            "chapter": 79,
            "verse": 25,
            "text": "Bityo, Allah amuhanira icyaha cya nyuma (cyo kuvuga ko ari we nyagasani w’ikirenga) n’icya mbere (cyo kuba yarabwiye ibyegera bye ko atazi ko bafite indi mana itari we)"
        },
        {
            "chapter": 79,
            "verse": 26,
            "text": "Mu by’ukuri, muri ibyo harimo isomo kuri buri wese utinya Allah"
        },
        {
            "chapter": 79,
            "verse": 27,
            "text": "Ese (yemwe bantu) iremwa ryanyu ni ryo rikomeye, cyangwa ikirere (Allah) yubatse (ni cyo gikomeye)"
        },
        {
            "chapter": 79,
            "verse": 28,
            "text": "Yazamuye igisenge cyacyo, maze aragitunganya"
        },
        {
            "chapter": 79,
            "verse": 29,
            "text": "Ijoro ryacyo arigira umwijima, amanywa yacyo arayakesha"
        },
        {
            "chapter": 79,
            "verse": 30,
            "text": "Nyuma y’ibyo arambura isi"
        },
        {
            "chapter": 79,
            "verse": 31,
            "text": "Ayisohoramo amazi yayo n’inzuri zayo"
        },
        {
            "chapter": 79,
            "verse": 32,
            "text": "Anashimangira imisozi"
        },
        {
            "chapter": 79,
            "verse": 33,
            "text": "Kugira ngo bibagirire akamaro, mwe n’amatungo yanyu"
        },
        {
            "chapter": 79,
            "verse": 34,
            "text": "Ariko igihe icyago gihambaye (umunsi w’imperuka) kizaza"
        },
        {
            "chapter": 79,
            "verse": 35,
            "text": "Umunsi umuntu azibuka ibyo yakoze"
        },
        {
            "chapter": 79,
            "verse": 36,
            "text": "Umuriro wa Jahanamu uzagaragarizwa (buri wese) ureba"
        },
        {
            "chapter": 79,
            "verse": 37,
            "text": "Ubwo kuri wa wundi wigometse"
        },
        {
            "chapter": 79,
            "verse": 38,
            "text": "Agahitamo ubuzima bwo kuri iyi si (agakurikira ibibi aterwa n’irari rye)"
        },
        {
            "chapter": 79,
            "verse": 39,
            "text": "Mu by’ukuri, umuriro wa Jahanamu uzaba ubuturo (bwe)"
        },
        {
            "chapter": 79,
            "verse": 40,
            "text": "Ariko wa wundi watinye kuzahagarara imbere ya Nyagasani we, akanabuza umutima we kurarikira ibibi"
        },
        {
            "chapter": 79,
            "verse": 41,
            "text": "Mu by’ukuri, Ubusitani (Ijuru) buzaba ubuturo (bwe)"
        },
        {
            "chapter": 79,
            "verse": 42,
            "text": "(Abahakanyi) barakubaza (yewe Muhamadi) ku bijyanye n’igihe imperuka izabera"
        },
        {
            "chapter": 79,
            "verse": 43,
            "text": "Nta bumenyi ufite bwo kugira icyo uyivugaho"
        },
        {
            "chapter": 79,
            "verse": 44,
            "text": "Ubumenyi bwayo bwihariye Nyagasani wawe"
        },
        {
            "chapter": 79,
            "verse": 45,
            "text": "Ahubwo wowe (Muhamadi) nta kindi uri cyo uretse kuba uri umuburizi w’abatinya (umunsi w’imperuka)"
        },
        {
            "chapter": 79,
            "verse": 46,
            "text": "Umunsi bazawubona, bazamera nk’aho babaye ku isi ikigoroba kimwe cyangwa igitondo kimwe"
        },
        {
            "chapter": 80,
            "verse": 1,
            "text": "(Intumwa Muhamadi) yazinze umunya inatera umugongo"
        },
        {
            "chapter": 80,
            "verse": 2,
            "text": "Ubwo umuntu utabona (Abdullah bin Umm-Maktum) yari aje ayisanga (igihe yigishaga bamwe mu bikomerezwa by’Abakurayishi)"
        },
        {
            "chapter": 80,
            "verse": 3,
            "text": "Nonese ni iki cyakumenyesha ko yaba (aje kubaza) ashaka kwiyeza (ibyaha)"
        },
        {
            "chapter": 80,
            "verse": 4,
            "text": "Cyangwa akakira urwibutso, hanyuma urwibutso rukamugirira akamaro"
        },
        {
            "chapter": 80,
            "verse": 5,
            "text": "Naho wawundi wirata yumva ko adakeneye (kuyoboka)"
        },
        {
            "chapter": 80,
            "verse": 6,
            "text": "Ni we witaho"
        },
        {
            "chapter": 80,
            "verse": 7,
            "text": "Kandi ntacyo wabazwa aramutse atiyejeje (ngo ave mu buhakanyi, kuko wowe icyo ushinzwe ari ugusohoza ubutumwa bwa Allah gusa)"
        },
        {
            "chapter": 80,
            "verse": 8,
            "text": "Ariko wawundi uje akugana yihuta"
        },
        {
            "chapter": 80,
            "verse": 9,
            "text": "Kandi akaba atinya (Allah n’ibihano bye)"
        },
        {
            "chapter": 80,
            "verse": 10,
            "text": "Uramwirengagiza (ukita ku bandi)"
        },
        {
            "chapter": 80,
            "verse": 11,
            "text": "Oya ntibikwiye! Mu by’ukuri (iyi Qur’an) ni urwibutso"
        },
        {
            "chapter": 80,
            "verse": 12,
            "text": "Bityo, ubishaka nayizirikane"
        },
        {
            "chapter": 80,
            "verse": 13,
            "text": "(Iri) mu nyandiko zirinzwe mu cyubahiro (Lawuhu Mahfudh)"
        },
        {
            "chapter": 80,
            "verse": 14,
            "text": "Zubahitse kandi zejejwe"
        },
        {
            "chapter": 80,
            "verse": 15,
            "text": "Ziri mu maboko y’abanditsi (abamalayika)"
        },
        {
            "chapter": 80,
            "verse": 16,
            "text": "B’abanyacyubahiro kandi b’inyangamugayo"
        },
        {
            "chapter": 80,
            "verse": 17,
            "text": "Umuntu (w’umuhakanyi) navumwe! Mbega ukuntu ari umuhakanyi"
        },
        {
            "chapter": 80,
            "verse": 18,
            "text": "Ese (Allah) yamuremye mu ki"
        },
        {
            "chapter": 80,
            "verse": 19,
            "text": "Yamuremye mu ntanga, arangije amugenera uko azabaho"
        },
        {
            "chapter": 80,
            "verse": 20,
            "text": "Nuko amworohereza inzira (y’imibereho ye)"
        },
        {
            "chapter": 80,
            "verse": 21,
            "text": "Nyuma amugenera urupfu no gushyingurwa"
        },
        {
            "chapter": 80,
            "verse": 22,
            "text": "Kandi igihe azabishakira azamuzura"
        },
        {
            "chapter": 80,
            "verse": 23,
            "text": "Oya! Nyamara (umuntu) ntarakora ibyo yamutegetse"
        },
        {
            "chapter": 80,
            "verse": 24,
            "text": "Ngaho umuntu niyitegereze amafunguro ye"
        },
        {
            "chapter": 80,
            "verse": 25,
            "text": "Uko tumanura amazi (mu kirere) yisuka ari menshi"
        },
        {
            "chapter": 80,
            "verse": 26,
            "text": "Nuko tugasatura ubutaka uko bikwiye (kugira ngo amazi abashe kubwinjiramo)"
        },
        {
            "chapter": 80,
            "verse": 27,
            "text": "Maze tukabumezamo impeke"
        },
        {
            "chapter": 80,
            "verse": 28,
            "text": "N’imizabibu n’imboga"
        },
        {
            "chapter": 80,
            "verse": 29,
            "text": "N’imizeti n’imitende"
        },
        {
            "chapter": 80,
            "verse": 30,
            "text": "N’imirima igizwe n’ibiti by’inzitane"
        },
        {
            "chapter": 80,
            "verse": 31,
            "text": "N’imbuto n’ubwatsi"
        },
        {
            "chapter": 80,
            "verse": 32,
            "text": "Kugira ngo bibagirire akamaro, mwe n’amatungo yanyu"
        },
        {
            "chapter": 80,
            "verse": 33,
            "text": "Ariko ubwo urusaku ruziba amatwi (impanda y’imperuka) ruzaza"
        },
        {
            "chapter": 80,
            "verse": 34,
            "text": "Uwo munsi umuntu azahunga umuvandimwe we"
        },
        {
            "chapter": 80,
            "verse": 35,
            "text": "(Ahunge) nyina na se"
        },
        {
            "chapter": 80,
            "verse": 36,
            "text": "N’umugore we n’abana be"
        },
        {
            "chapter": 80,
            "verse": 37,
            "text": "Kuri uwo munsi, buri muntu azaba afite ibimuhangayikishije (bituma atita ku bandi)"
        },
        {
            "chapter": 80,
            "verse": 38,
            "text": "Kuri uwo munsi, uburanga (bw’abemeramana) buzaba bwererana"
        },
        {
            "chapter": 80,
            "verse": 39,
            "text": "Bamwenyura, bishimiye inkuru nziza bahawe (y’Ijuru)"
        },
        {
            "chapter": 80,
            "verse": 40,
            "text": "Naho uburanga (bw’abahakanyi) kuri uwo munsi buzaba bwuzuye umukungugu"
        },
        {
            "chapter": 80,
            "verse": 41,
            "text": "Bwarenzwe n’umwijima"
        },
        {
            "chapter": 80,
            "verse": 42,
            "text": "Abo ni bo bahakanyi b’inkozi z’ibibi"
        },
        {
            "chapter": 81,
            "verse": 1,
            "text": "Igihe izuba rizazingazingwa (urumuri rwaryo rukazimira)"
        },
        {
            "chapter": 81,
            "verse": 2,
            "text": "N’igihe inyenyeri zizazima"
        },
        {
            "chapter": 81,
            "verse": 3,
            "text": "N’igihe imisozi izakurwa mu myanya yayo"
        },
        {
            "chapter": 81,
            "verse": 4,
            "text": "N’igihe ingamiya z’imbyeyi zizarekwa (ntizitabweho)"
        },
        {
            "chapter": 81,
            "verse": 5,
            "text": "N’igihe inyamaswa z’inkanzi zizakoranyirizwa hamwe"
        },
        {
            "chapter": 81,
            "verse": 6,
            "text": "N’igihe inyanja zizaka umuriro"
        },
        {
            "chapter": 81,
            "verse": 7,
            "text": "N’igihe roho zizasubizwa mu mibiri yazo (abeza bakajya ukwabo n’ababi bakajya ukwabo)"
        },
        {
            "chapter": 81,
            "verse": 8,
            "text": "N’igihe umwana w’umukobwa wahambwe ari muzima azabazwa"
        },
        {
            "chapter": 81,
            "verse": 9,
            "text": "Icyaha yakoze cyatumye yicwa"
        },
        {
            "chapter": 81,
            "verse": 10,
            "text": "N’igihe ibitabo (bikubiyemo ibikorwa byiza n’ibibi bya buri muntu) bizaramburwa"
        },
        {
            "chapter": 81,
            "verse": 11,
            "text": "N’igihe ikirere kizakurwaho"
        },
        {
            "chapter": 81,
            "verse": 12,
            "text": "N’igihe umuriro wa Jahanamu uzenyegezwa"
        },
        {
            "chapter": 81,
            "verse": 13,
            "text": "N’igihe Ijuru rizegerezwa hafi"
        },
        {
            "chapter": 81,
            "verse": 14,
            "text": "Icyo gihe buri muntu azamenya ibyo yakoze"
        },
        {
            "chapter": 81,
            "verse": 15,
            "text": "Bityo, ndahiriye ku nyenyeri zitagaragara ku manywa zikongera kugaragara nijoro"
        },
        {
            "chapter": 81,
            "verse": 16,
            "text": "Zigenda zihuta kandi zikanihisha"
        },
        {
            "chapter": 81,
            "verse": 17,
            "text": "Nanarahiriye ku ijoro igihe riguye"
        },
        {
            "chapter": 81,
            "verse": 18,
            "text": "No ku gitondo igihe gitangaje"
        },
        {
            "chapter": 81,
            "verse": 19,
            "text": "Mu by’ukuri, (Qur’an) ni ijambo ryazanywe n’Intumwa yubahitse [(Malayika Jibrilu), (riturutse kwa Allah)"
        },
        {
            "chapter": 81,
            "verse": 20,
            "text": "(Iyo ntumwa) ifite imbaraga (yahawe na Allah), Nyagasani w’intebe y’icyubahiro"
        },
        {
            "chapter": 81,
            "verse": 21,
            "text": "Yumvirwa (n’abamalayika mu birere) kandi ikaba yizewe (kwa Allah)"
        },
        {
            "chapter": 81,
            "verse": 22,
            "text": "Kandi (yemwe bahakanyi) mugenzi wanyu (Intumwa Muhamadi ibakomokamo) si umusazi"
        },
        {
            "chapter": 81,
            "verse": 23,
            "text": "Kandi rwose yabonye (Malayika Jibrilu) ari mu kirere gikeye"
        },
        {
            "chapter": 81,
            "verse": 24,
            "text": "Kandi (Intumwa Muhamadi) ntigundira ibyo yahishuriwe (ngo ireke kubyigisha abantu)"
        },
        {
            "chapter": 81,
            "verse": 25,
            "text": "Kandi (Qur’an) si ijambo rya Shitani wavumwe"
        },
        {
            "chapter": 81,
            "verse": 26,
            "text": "Nonese muragana he"
        },
        {
            "chapter": 81,
            "verse": 27,
            "text": "Mu by’ukuri, iyi (Qur’an) nta kindi iri cyo usibye kuba ari urwibutso ku biremwa (byose)"
        },
        {
            "chapter": 81,
            "verse": 28,
            "text": "Kuri wawundi muri mwe ushaka gukurikira inzira igororotse"
        },
        {
            "chapter": 81,
            "verse": 29,
            "text": "Kandi nta cyo mwashaka (ngo kibe) keretse Allah, Nyagasani w’ibiremwa (byose) aramutse agishatse"
        },
        {
            "chapter": 82,
            "verse": 1,
            "text": "Igihe ikirere kizasatagurika"
        },
        {
            "chapter": 82,
            "verse": 2,
            "text": "N’igihe inyenyeri zizagwa zikanyanyagira"
        },
        {
            "chapter": 82,
            "verse": 3,
            "text": "N’igihe inyanja zizuzura (amazi yazo akarenga inkombe)"
        },
        {
            "chapter": 82,
            "verse": 4,
            "text": "N’igihe imva zizabirindurwa (zigakurwamo ibizirimo)"
        },
        {
            "chapter": 82,
            "verse": 5,
            "text": "(Icyo gihe) umuntu azamenya ibyo yakoze mbere n’ibyo yaherutse (byaba ibyiza cyangwa ibibi)"
        },
        {
            "chapter": 82,
            "verse": 6,
            "text": "Yewe muntu! N’iki cyaguteye kwirengagiza Nyagasani wawe, Nyirubutagatifu"
        },
        {
            "chapter": 82,
            "verse": 7,
            "text": "We wakuremye akagutunganya ndetse akanaguha imiterere igukwiye"
        },
        {
            "chapter": 82,
            "verse": 8,
            "text": "Yaragutunganyije aguha ishusho ashatse"
        },
        {
            "chapter": 82,
            "verse": 9,
            "text": "Oya! Nyamara muhakana umunsi w’ibihembo"
        },
        {
            "chapter": 82,
            "verse": 10,
            "text": "Ariko mu by’ukuri, mufite (abamalayika babashinzwe) babagenzura"
        },
        {
            "chapter": 82,
            "verse": 11,
            "text": "Bubashywe kandi bandika (ibikorwa byanyu byiza n’ibibi)"
        },
        {
            "chapter": 82,
            "verse": 12,
            "text": "Bazi ibyo mukora byose"
        },
        {
            "chapter": 82,
            "verse": 13,
            "text": "Mu by’ukuri, abakora ibyiza bazaba mu munezero uhambaye (Ijuru)"
        },
        {
            "chapter": 82,
            "verse": 14,
            "text": "Naho abangizi bazaba mu muriro ugurumana"
        },
        {
            "chapter": 82,
            "verse": 15,
            "text": "Bazawinjiramo ku munsi w’ibihembo"
        },
        {
            "chapter": 82,
            "verse": 16,
            "text": "Kandi ntibazigera bawuvamo"
        },
        {
            "chapter": 82,
            "verse": 17,
            "text": "Nonese ni iki kizakumenyesha umunsi w’ibihembo"
        },
        {
            "chapter": 82,
            "verse": 18,
            "text": "Nanone, ni iki kizakumenyesha umunsi w’ibihembo"
        },
        {
            "chapter": 82,
            "verse": 19,
            "text": "(Uzaba) ari umunsi umuntu atazagira icyo amarira undi, kandi kuri uwo munsi itegeko ryose rizaba ari irya Allah"
        },
        {
            "chapter": 83,
            "verse": 1,
            "text": "Ibihano bikomeye bizahanishwa abatuzuza ibipimo"
        },
        {
            "chapter": 83,
            "verse": 2,
            "text": "Babandi igihe bapimiwe (n’abandi) bantu, basaba kuzurizwa ibipimo"
        },
        {
            "chapter": 83,
            "verse": 3,
            "text": "Nyamara bo bapimira (abandi), bakabaha ibituzuye"
        },
        {
            "chapter": 83,
            "verse": 4,
            "text": "Ese bakeka ko batazazurwa (ngo babazwe)"
        },
        {
            "chapter": 83,
            "verse": 5,
            "text": "Ku munsi uhambaye"
        },
        {
            "chapter": 83,
            "verse": 6,
            "text": "Umunsi abantu (bose) bazahagarara imbere ya Nyagasani w’ibiremwa"
        },
        {
            "chapter": 83,
            "verse": 7,
            "text": "Oya! Mu by’ukuri, igitabo (cyanditsemo ibikorwa) by’inkozi z’ibibi gishyinguwe mu bubiko bwabugenewe bwitwa Sijiini"
        },
        {
            "chapter": 83,
            "verse": 8,
            "text": "Nonese ni iki cyakumenyesha Sijiini"
        },
        {
            "chapter": 83,
            "verse": 9,
            "text": "Ni igitabo cyanditse mu buryo bunoze kandi budasibama"
        },
        {
            "chapter": 83,
            "verse": 10,
            "text": "Uwo munsi ibihano bikaze bizaba kuri babandi bahinyura"
        },
        {
            "chapter": 83,
            "verse": 11,
            "text": "Babandi bahinyura umunsi w’ibihembo"
        },
        {
            "chapter": 83,
            "verse": 12,
            "text": "Kandi nta wundi wawuhakana usibye urengera (imbibi za Allah) w’umunyabyaha"
        },
        {
            "chapter": 83,
            "verse": 13,
            "text": "(Wawundi) usomerwa amagambo yacu (yo muri Qur’an) akavuga ati \"Ni inkuru z’abo hambere"
        },
        {
            "chapter": 83,
            "verse": 14,
            "text": "Oya! Ahubwo ibyo bakoraga (ibyaha) byatwikiriye imitima yabo"
        },
        {
            "chapter": 83,
            "verse": 15,
            "text": "Oya! Mu by’ukuri, kuri uwo munsi bazabuzwa kureba Nyagasani wabo"
        },
        {
            "chapter": 83,
            "verse": 16,
            "text": "Maze binjire mu muriro ugurumana"
        },
        {
            "chapter": 83,
            "verse": 17,
            "text": "Nuko babwirwe bati \"Ibi ni byo mwajyaga muhinyura"
        },
        {
            "chapter": 83,
            "verse": 18,
            "text": "Oya! Mu by’ukuri, igitabo (cyanditsemo ibikorwa) by’abakora ibyiza gishyinguwe mu bubiko bwabugenewe bwitwa Iliyuna"
        },
        {
            "chapter": 83,
            "verse": 19,
            "text": "Nonese ni iki cyakumenyesha Iliyuna"
        },
        {
            "chapter": 83,
            "verse": 20,
            "text": "Ni igitabo cyanditse mu buryo bunoze kandi budasibama"
        },
        {
            "chapter": 83,
            "verse": 21,
            "text": "(Abamalayika) begereye Allah ni bo bazakibera abahamya"
        },
        {
            "chapter": 83,
            "verse": 22,
            "text": "Mu by’ukuri, abakora ibyiza bazaba mu munezero uhambaye (Ijuru)"
        },
        {
            "chapter": 83,
            "verse": 23,
            "text": "Bicaye ku bitanda byiza, bitegereza (ibyiza barimo)"
        },
        {
            "chapter": 83,
            "verse": 24,
            "text": "Mu buranga bwabo uzahabwirwa no kurabagirana kubera ibyishimo"
        },
        {
            "chapter": 83,
            "verse": 25,
            "text": "Bazahabwa ikinyobwa gipfundikiye"
        },
        {
            "chapter": 83,
            "verse": 26,
            "text": "Intama ya nyuma (y’icyo kinyobwa) izaba ifite impumuro y’umubavu wa Miski. Kubera ibyo rero, ngaho abarushanwa nibarushanwe"
        },
        {
            "chapter": 83,
            "verse": 27,
            "text": "(Icyo kinyobwa) kizavangwa n’ (amazi y’isoko ituruka mu iriba ryo mu ijuru ryitwa) Tas’niim"
        },
        {
            "chapter": 83,
            "verse": 28,
            "text": "Isoko izanyobwaho n’abazaba bari hafi (ya Allah)"
        },
        {
            "chapter": 83,
            "verse": 29,
            "text": "Mu by’ukuri, (ku isi) inkozi z’ibibi zajyaga ziseka abemeramana"
        },
        {
            "chapter": 83,
            "verse": 30,
            "text": "Bazinyuraho zikabaryanira inzara"
        },
        {
            "chapter": 83,
            "verse": 31,
            "text": "Zaba zisubiye mu miryango yazo, zikabigira urwenya"
        },
        {
            "chapter": 83,
            "verse": 32,
            "text": "N’iyo zababonaga, zaravugaga ziti \"Mu by’ukuri, bariya barayobye"
        },
        {
            "chapter": 83,
            "verse": 33,
            "text": "Nyamara ntabwo (izo nkozi z’ibibi) zashinzwe kuba abagenzuzi (b’abemeramana)"
        },
        {
            "chapter": 83,
            "verse": 34,
            "text": "Ariko uyu munsi, abemeramana ni bo bari buseke abahakanyi"
        },
        {
            "chapter": 83,
            "verse": 35,
            "text": "Bicaye ku bitanda byiza, bitegereza (ibyiza barimo)"
        },
        {
            "chapter": 83,
            "verse": 36,
            "text": "Ese abahakanyi ntabwo bahembewe ibyo bajyaga bakora"
        },
        {
            "chapter": 84,
            "verse": 1,
            "text": "Igihe ikirere kizasandara (ku munsi w’imperuka)"
        },
        {
            "chapter": 84,
            "verse": 2,
            "text": "Nuko kikumvira (itegeko rya) Nyagasani wacyo kandi ibyo birakwiye (ko kimwumvira)"
        },
        {
            "chapter": 84,
            "verse": 3,
            "text": "N’igihe isi izaringanizwa"
        },
        {
            "chapter": 84,
            "verse": 4,
            "text": "Maze igasohora ibiyirimo (abapfuye), igasigarira aho"
        },
        {
            "chapter": 84,
            "verse": 5,
            "text": "Nuko ikumvira (itegeko rya) Nyagasani wayo kandi ibyo birakwiye (ko imwumvira)"
        },
        {
            "chapter": 84,
            "verse": 6,
            "text": "Yewe muntu! Mu by’ukuri, ukorana umuhate imirimo yawe ugana kwa Nyagasani wawe, kandi muzahura (ku munsi w’imperuka)"
        },
        {
            "chapter": 84,
            "verse": 7,
            "text": "Bityo, uzahabwa igitabo cye (cy’ibikorwa bye) mu kuboko kw’iburyo"
        },
        {
            "chapter": 84,
            "verse": 8,
            "text": "Azabarurirwa mu buryo bworoshye"
        },
        {
            "chapter": 84,
            "verse": 9,
            "text": "Kandi azasubira mu bantu be (umuryango we wakoze neza ku isi, ndetse n’abagore azagororerwa bo mu ijuru) yishimye"
        },
        {
            "chapter": 84,
            "verse": 10,
            "text": "Naho uzahabwa igitabo cye (cy’ibikorwa bye, akacyakirira) inyuma y’umugongo"
        },
        {
            "chapter": 84,
            "verse": 11,
            "text": "Azisabira kurimbuka"
        },
        {
            "chapter": 84,
            "verse": 12,
            "text": "Kandi azinjira mu muriro ugurumana"
        },
        {
            "chapter": 84,
            "verse": 13,
            "text": "Mu by’ukuri, (mu buzima bwo ku isi) yabagaho mu muryango we mu bwirasi"
        },
        {
            "chapter": 84,
            "verse": 14,
            "text": "Mu by’ukuri, yibwiraga ko atazagaruka (kwa Nyagasani we)"
        },
        {
            "chapter": 84,
            "verse": 15,
            "text": "Nyamara si byo! Mu by’ukuri, Nyagasani we yabaga amubona neza"
        },
        {
            "chapter": 84,
            "verse": 16,
            "text": "Bityo, ndahiriye ku gicu gitukura cy’izuba rirenga"
        },
        {
            "chapter": 84,
            "verse": 17,
            "text": "No ku ijoro n’ibyo ritwikira (byose)"
        },
        {
            "chapter": 84,
            "verse": 18,
            "text": "No ku kwezi igihe kuzuye"
        },
        {
            "chapter": 84,
            "verse": 19,
            "text": "Ko rwose muzanyura mu byiciro bitandukanye (mu buzima bwa hano ku isi no ku munsi w’imperuka)"
        },
        {
            "chapter": 84,
            "verse": 20,
            "text": "Ese babaye bate, kuki batemera"
        },
        {
            "chapter": 84,
            "verse": 21,
            "text": "Ndetse n’iyo basomewe Qur’an ntibajya bubama"
        },
        {
            "chapter": 84,
            "verse": 22,
            "text": "Ahubwo abahakanye bahinyura (Intumwa Muhamadi n’inyigisho zayo)"
        },
        {
            "chapter": 84,
            "verse": 23,
            "text": "Kandi Allah azi neza ibyo bahisha (mu mitima yabo)"
        },
        {
            "chapter": 84,
            "verse": 24,
            "text": "Bityo, bagezeho inkuru y’ibihano bibaza"
        },
        {
            "chapter": 84,
            "verse": 25,
            "text": "Uretse abemeye bakanakora ibikorwa byiza, bazagororerwa ibihembo bidashira (Ijuru)"
        },
        {
            "chapter": 85,
            "verse": 1,
            "text": "Ndahiriye ku kirere gifite inyenyeri nini nyinshi"
        },
        {
            "chapter": 85,
            "verse": 2,
            "text": "No ku munsi w’isezerano (umunsi w’imperuka)"
        },
        {
            "chapter": 85,
            "verse": 3,
            "text": "No ku munsi w’ubuhamya (umunsi wa Idjuma) ndetse n’umunsi w’ikoraniro (umunsi wa Arafat)"
        },
        {
            "chapter": 85,
            "verse": 4,
            "text": "Abantu bacukuriye abemeramana imyobo (yo kubatwikiramo) baravumwe"
        },
        {
            "chapter": 85,
            "verse": 5,
            "text": "Ubwo bacanaga umuriro ugurumana"
        },
        {
            "chapter": 85,
            "verse": 6,
            "text": "Ubwo bari bawicaye impande"
        },
        {
            "chapter": 85,
            "verse": 7,
            "text": "Kandi babaga bashungereye ibyo bakoreraga abemeramana (babatwika)"
        },
        {
            "chapter": 85,
            "verse": 8,
            "text": "Kandi nta kindi babahoraga usibye kuba baremeye Allah, Umunyembaraga uhebuje, Ushimwa cyane"
        },
        {
            "chapter": 85,
            "verse": 9,
            "text": "Ufite ubwami bw’ibirere n’isi! Kandi Allah ni Umuhamya wa buri kintu"
        },
        {
            "chapter": 85,
            "verse": 10,
            "text": "Mu by’ukuri, abatoteje abemeramana n’abemeramanakazi (babakorera iyicarubozo), nyuma ntibicuze (kuri Allah), bazahanishwa ibihano by’umuriro wa Jahanamu, banahanishwe ibihano bitwika"
        },
        {
            "chapter": 85,
            "verse": 11,
            "text": "Mu by’ukuri, abemeye bakanakora ibikorwa byiza, bazagororerwa ubusitani butembamo imigezi (Ijuru). Iyo ni yo ntsinzi ihebuje"
        },
        {
            "chapter": 85,
            "verse": 12,
            "text": "Mu by’ukuri, ibihano bya Nyagasani wawe (yewe Muhamadi) birakaze"
        },
        {
            "chapter": 85,
            "verse": 13,
            "text": "Mu by’ukuri, ni we waremye (ibiremwa bitari biriho) kandi ni na we uzabigarura (ku munsi w’imperuka)"
        },
        {
            "chapter": 85,
            "verse": 14,
            "text": "Kandi ni we Munyembabazi uhebuje, Umukunzi (w’abemeramana)"
        },
        {
            "chapter": 85,
            "verse": 15,
            "text": "Ny’ir’intebe y’icyubahiro"
        },
        {
            "chapter": 85,
            "verse": 16,
            "text": "Ukora ibyo ashatse"
        },
        {
            "chapter": 85,
            "verse": 17,
            "text": "Ese wamenye inkuru z’ingabo"
        },
        {
            "chapter": 85,
            "verse": 18,
            "text": "Za Farawo n’iz’aba Thamudu"
        },
        {
            "chapter": 85,
            "verse": 19,
            "text": "Ahubwo abahakanye (bakomeje) guhinyura (ukuri)"
        },
        {
            "chapter": 85,
            "verse": 20,
            "text": "Kandi Allah azi neza ibikorwa byabo byose (kandi azabibahanira)"
        },
        {
            "chapter": 85,
            "verse": 21,
            "text": "Ahubwo iyi ni Qur’an yubahitse"
        },
        {
            "chapter": 85,
            "verse": 22,
            "text": "(Yanditse) ku rubaho rurinzwe"
        },
        {
            "chapter": 86,
            "verse": 1,
            "text": "Ndahiriye ku kirere no ku kimurika nijoro"
        },
        {
            "chapter": 86,
            "verse": 2,
            "text": "Ni iki cyakumenyesha ikimurika nijoro"
        },
        {
            "chapter": 86,
            "verse": 3,
            "text": "Ni inyenyeri imurika"
        },
        {
            "chapter": 86,
            "verse": 4,
            "text": "Nta muntu utagira umugenzuzi (abamalayika bashinzwe kugenzura ibikorwa bya muntu)"
        },
        {
            "chapter": 86,
            "verse": 5,
            "text": "Ngaho umuntu niyitegereze icyo yaremwemo"
        },
        {
            "chapter": 86,
            "verse": 6,
            "text": "Yaremwe mu mazi ataruka (intanga)"
        },
        {
            "chapter": 86,
            "verse": 7,
            "text": "Aturuka hagati y’urutirigongo n’ibituza"
        },
        {
            "chapter": 86,
            "verse": 8,
            "text": "Mu by’ukuri, (Allah waremye uwo muntu mu ntanga) afite ubushobozi bwo kumuzura"
        },
        {
            "chapter": 86,
            "verse": 9,
            "text": "Umunsi amabanga azahishurwa"
        },
        {
            "chapter": 86,
            "verse": 10,
            "text": "Icyo gihe (umuntu) nta mbaraga azaba afite cyangwa ngo agire umutabara"
        },
        {
            "chapter": 86,
            "verse": 11,
            "text": "Ndahiriye ku kirere gitanga imvura igenda igaruka"
        },
        {
            "chapter": 86,
            "verse": 12,
            "text": "No ku isi isaduka (kugira ngo ibiti n’ibimera bimere)"
        },
        {
            "chapter": 86,
            "verse": 13,
            "text": "Mu by’ukuri, iyi (Qur’an) ni ijambo ritandukanya (ukuri n’ikinyoma)"
        },
        {
            "chapter": 86,
            "verse": 14,
            "text": "Kandi ntabwo ari ijambo ridafite umumaro"
        },
        {
            "chapter": 86,
            "verse": 15,
            "text": "Mu by’ukuri, (abahinyura ukuri) bacura umugambi mubisha (wo kurwanya ubutumwa bw’ukuri)"
        },
        {
            "chapter": 86,
            "verse": 16,
            "text": "Maze nanjye (Allah) nkaburizamo umugambi wabo"
        },
        {
            "chapter": 86,
            "verse": 17,
            "text": "Bityo, abo bahakanyi bahe igihe (yewe Muhamadi), ubarindirize gato (bazibonera ibizababaho)"
        },
        {
            "chapter": 87,
            "verse": 1,
            "text": "Singiza izina rya Nyagasani wawe, Uwikirenga"
        },
        {
            "chapter": 87,
            "verse": 2,
            "text": "We waremye (buri kintu) akagitunganya"
        },
        {
            "chapter": 87,
            "verse": 3,
            "text": "Akanakigenera (gahunda yacyo yose), hanyuma akayikiyoboramo"
        },
        {
            "chapter": 87,
            "verse": 4,
            "text": "Ni nawe umeza ubwatsi mu nzuri"
        },
        {
            "chapter": 87,
            "verse": 5,
            "text": "Hanyuma akabwumisha bukijima"
        },
        {
            "chapter": 87,
            "verse": 6,
            "text": "Rwose (yewe Muhamadi) tuzakwigisha (gusoma Qur’an), bityo ntuzayibagirwa"
        },
        {
            "chapter": 87,
            "verse": 7,
            "text": "Keretse ibyo Allah azashaka (ko wibagirwa). Mu by’ukuri, azi ibigaragara n’ibitagaragara"
        },
        {
            "chapter": 87,
            "verse": 8,
            "text": "Tuzanakorohereza inzira yo gukora ibyiza"
        },
        {
            "chapter": 87,
            "verse": 9,
            "text": "Bityo, ibutsa (abantu) igihe urwibutso rwabagirira akamaro"
        },
        {
            "chapter": 87,
            "verse": 10,
            "text": "Mu by’ukuri, hazibuka wa wundi utinya (Allah)"
        },
        {
            "chapter": 87,
            "verse": 11,
            "text": "Kandi inkozi y’ibibi izarugendera kure"
        },
        {
            "chapter": 87,
            "verse": 12,
            "text": "(Uwo) ni we uzinjira mu muriro uhambaye"
        },
        {
            "chapter": 87,
            "verse": 13,
            "text": "Aho atazapfa (ngo aruhuke) cyangwa ngo agiriremo ubuzima (bwiza)"
        },
        {
            "chapter": 87,
            "verse": 14,
            "text": "Mu by’ukuri, wawundi wiyejeje (akirinda ibyaha) yamaze kubona intsinzi"
        },
        {
            "chapter": 87,
            "verse": 15,
            "text": "Akanasingiza izina rya Nyagasani we ndetse akanakora amasengesho"
        },
        {
            "chapter": 87,
            "verse": 16,
            "text": "Ariko mwe mukunda ubuzima bwo kuri iyi si"
        },
        {
            "chapter": 87,
            "verse": 17,
            "text": "Kandi ubwo ku mperuka ari bwo bwiza ndetse buzanahoraho"
        },
        {
            "chapter": 87,
            "verse": 18,
            "text": "Mu by’ukuri, ibi (mubwirwa) biri mu byanditswe byo hambere"
        },
        {
            "chapter": 87,
            "verse": 19,
            "text": "Inyandiko (zahishuriwe) Ibrahim na Musa"
        },
        {
            "chapter": 88,
            "verse": 1,
            "text": "Ese inkuru y’ibizatwikira (abantu ku munsi w’imperuka) yakugezeho"
        },
        {
            "chapter": 88,
            "verse": 2,
            "text": "Kuri uwo munsi, uburanga bwa bamwe buzaba busuzuguritse"
        },
        {
            "chapter": 88,
            "verse": 3,
            "text": "(Igihe bari ku isi) babaga bakora cyane (basenga ibindi bitari Allah), (ariko ku mperuka) bazaba bananiwe (kandi bafite ikimwaro)"
        },
        {
            "chapter": 88,
            "verse": 4,
            "text": "Bazinjira mu muriro utwika"
        },
        {
            "chapter": 88,
            "verse": 5,
            "text": "Kandi bazanyweshwa ku isoko (y’amazi) yatuye"
        },
        {
            "chapter": 88,
            "verse": 6,
            "text": "Nta byo kurya bazaba bafite uretse ibyatsi birura kandi bifite amahwa"
        },
        {
            "chapter": 88,
            "verse": 7,
            "text": "(Ibyo byo kurya) ntibizigera bibabyibushya cyangwa ngo bibamare inzara"
        },
        {
            "chapter": 88,
            "verse": 8,
            "text": "Kuri uwo munsi kandi (ubundi) buranga buzaba bukeye"
        },
        {
            "chapter": 88,
            "verse": 9,
            "text": "Bishimiye ibikorwa byabo"
        },
        {
            "chapter": 88,
            "verse": 10,
            "text": "(Bari) mu Ijuru rihambaye"
        },
        {
            "chapter": 88,
            "verse": 11,
            "text": "Aho batazumva amagambo adafite umumaro"
        },
        {
            "chapter": 88,
            "verse": 12,
            "text": "Hazaba harimo isoko itemba"
        },
        {
            "chapter": 88,
            "verse": 13,
            "text": "Hazaba harimo ibitanda byigiye hejuru"
        },
        {
            "chapter": 88,
            "verse": 14,
            "text": "N’ibikombe biteguwe (neza)"
        },
        {
            "chapter": 88,
            "verse": 15,
            "text": "N’imisego ishashe (neza)"
        },
        {
            "chapter": 88,
            "verse": 16,
            "text": "N’amatapi arambuye (biryoheye ijisho)"
        },
        {
            "chapter": 88,
            "verse": 17,
            "text": "Ese ntibitegereza uko ingamiya zaremwe"
        },
        {
            "chapter": 88,
            "verse": 18,
            "text": "N’uburyo ikirere cyahanitswe"
        },
        {
            "chapter": 88,
            "verse": 19,
            "text": "N’uburyo imisozi yashimangiwe (mu butaka)"
        },
        {
            "chapter": 88,
            "verse": 20,
            "text": "N’uburyo isi yarambuwe"
        },
        {
            "chapter": 88,
            "verse": 21,
            "text": "Bityo, (yewe Muhamadi) bibutse kuko mu by’ukuri wowe uri uwibutsa"
        },
        {
            "chapter": 88,
            "verse": 22,
            "text": "Ntukabashyireho igitugu"
        },
        {
            "chapter": 88,
            "verse": 23,
            "text": "Ariko utera umugongo (urwibutso) akanahakana"
        },
        {
            "chapter": 88,
            "verse": 24,
            "text": "Allah azamuhanisha ibihano bihambaye"
        },
        {
            "chapter": 88,
            "verse": 25,
            "text": "Mu by’ukuri, iwacu ni ho garukiro ryabo"
        },
        {
            "chapter": 88,
            "verse": 26,
            "text": "Hanyuma mu by’ukuri, ni twe tuzabakorera ibarura"
        },
        {
            "chapter": 89,
            "verse": 1,
            "text": "Ndahiriye ku museke"
        },
        {
            "chapter": 89,
            "verse": 2,
            "text": "No ku majoro cumi (ya mbere y’ukwezi gutagatifu kwa Dhul-Hijja)"
        },
        {
            "chapter": 89,
            "verse": 3,
            "text": "No ku kitari igiharwe ndetse n’igiharwe (mu biremwa byose bya Allah)"
        },
        {
            "chapter": 89,
            "verse": 4,
            "text": "No ku ijoro igihe rigiye gucya"
        },
        {
            "chapter": 89,
            "verse": 5,
            "text": "Ese muri izo (ndahiro) ntiharimo ibimenyetso bifatika ku muntu ufite ubwenge (bituma areka ibyaha n’ubuhakanyi)"
        },
        {
            "chapter": 89,
            "verse": 6,
            "text": "Ese (yewe Muhamadi) ntiwamenye uko Nyagasani wawe yagize aba Adi"
        },
        {
            "chapter": 89,
            "verse": 7,
            "text": "Bo mu bwoko bwa Irama (bari barebare cyane) bareshya nk’inkingi z’inyubako ndende"
        },
        {
            "chapter": 89,
            "verse": 8,
            "text": "Bo (abo ba Iram) ntihigeze haremwa abandi bameze nka bo mu yindi mijyi"
        },
        {
            "chapter": 89,
            "verse": 9,
            "text": "N’aba Thamudu bacongaga urutare mu bibaya (bakarukoramo inyubako)"
        },
        {
            "chapter": 89,
            "verse": 10,
            "text": "Na Farawo wari ufite imambo (yazirikagaho abantu abakorera iyicarubozo)"
        },
        {
            "chapter": 89,
            "verse": 11,
            "text": "Babandi bakoze ubugizi bwa nabi mu mijyi"
        },
        {
            "chapter": 89,
            "verse": 12,
            "text": "Maze bayikwizamo ubwangizi bukabije"
        },
        {
            "chapter": 89,
            "verse": 13,
            "text": "Nuko Nyagasani wawe abasukaho ibihano bibabaza"
        },
        {
            "chapter": 89,
            "verse": 14,
            "text": "Mu by’ukuri, Nyagasani wawe yiteguye guhana (inkozi z’ibibi)"
        },
        {
            "chapter": 89,
            "verse": 15,
            "text": "Iyo Nyagasani agerageje umuntu, akamwubahisha akanamuhu- ndagazaho ingabire, aravuga ati \"Nyagasani wanjye yanyubahishije"
        },
        {
            "chapter": 89,
            "verse": 16,
            "text": "Nyamara yamugerageza akamugabanyiriza amafunguro, akavuga ati \"Nyagasani wanjye yaransuzuguje"
        },
        {
            "chapter": 89,
            "verse": 17,
            "text": "Oya! Ahubwo ntimugirira neza imfubyi"
        },
        {
            "chapter": 89,
            "verse": 18,
            "text": "Ndetse nta n’ubwo mubwirizanya kugaburira abakene"
        },
        {
            "chapter": 89,
            "verse": 19,
            "text": "Kandi murya imirage (y’abandi) mukayimara"
        },
        {
            "chapter": 89,
            "verse": 20,
            "text": "Ndetse mugakunda imitungo bikabije"
        },
        {
            "chapter": 89,
            "verse": 21,
            "text": "Oya! Ubwo isi izasandazwa (igacikamo ibice)"
        },
        {
            "chapter": 89,
            "verse": 22,
            "text": "Nuko Nyagasani wawe akaza (guca imanza) ndetse n’abamalayika bari ku mirongo"
        },
        {
            "chapter": 89,
            "verse": 23,
            "text": "Kandi uwo munsi umuriro wa Jahanamu uzazanwa. Kuri uwo munsi, umuntu azibuka, ariko se uko kwibuka kuzamumarira iki"
        },
        {
            "chapter": 89,
            "verse": 24,
            "text": "Azicuza avuga ati \"Iyaba nari narateganyirije ubuzima bwanjye (nkora ibikorwa byiza)"
        },
        {
            "chapter": 89,
            "verse": 25,
            "text": "Bityo, kuri uwo munsi (Allah) azahanisha ibihano bitashoborwa n’undi uwo ari we wese"
        },
        {
            "chapter": 89,
            "verse": 26,
            "text": "Kandi azanaboha (abahakanyi) ukuboha kutashoborwa n’undi uwo ari we wese"
        },
        {
            "chapter": 89,
            "verse": 27,
            "text": "(Umwemeramana azabwirwa ati) \"Yewe roho ituje"
        },
        {
            "chapter": 89,
            "verse": 28,
            "text": "Garuka kwa Nyagasani wawe umwishimiye na we akwishimiye"
        },
        {
            "chapter": 89,
            "verse": 29,
            "text": "Maze winjire mu bagaragu banjye (b’intungane)"
        },
        {
            "chapter": 89,
            "verse": 30,
            "text": "Uninjire mu Ijuru ryanjye"
        },
        {
            "chapter": 90,
            "verse": 1,
            "text": "Ndahiriye kuri uyu mujyi (wa Maka)"
        },
        {
            "chapter": 90,
            "verse": 2,
            "text": "No kuri wowe (Ntumwa Muhamadi) utuye uyu mujyi"
        },
        {
            "chapter": 90,
            "verse": 3,
            "text": "No ku mubyeyi (Adamu) n’abo yabyaye"
        },
        {
            "chapter": 90,
            "verse": 4,
            "text": "Mu by’ukuri, twaremye umuntu kugira ngo (abeho) mu ngorane"
        },
        {
            "chapter": 90,
            "verse": 5,
            "text": "Ese akeka ko nta n’umwe wamushobora"
        },
        {
            "chapter": 90,
            "verse": 6,
            "text": "Aravuga ati \"Nakoresheje umutungo mwinshi"
        },
        {
            "chapter": 90,
            "verse": 7,
            "text": "Ese akeka ko nta n’umwe umubona"
        },
        {
            "chapter": 90,
            "verse": 8,
            "text": "Ese ntitwamuhaye amaso abiri"
        },
        {
            "chapter": 90,
            "verse": 9,
            "text": "Ndetse n’ururimi n’iminwa ibiri"
        },
        {
            "chapter": 90,
            "verse": 10,
            "text": "Tukanamwereka inzira ebyiri (iy’icyiza n’ikibi)"
        },
        {
            "chapter": 90,
            "verse": 11,
            "text": "Ariko ntiyigeze ashaka kunyura mu nzira igoranye (iganisha ku byiza n’intsinzi)"
        },
        {
            "chapter": 90,
            "verse": 12,
            "text": "Ese ni iki cyakumenyesha iyo nzira igoranye"
        },
        {
            "chapter": 90,
            "verse": 13,
            "text": "(Ni) ukubohora umucakara"
        },
        {
            "chapter": 90,
            "verse": 14,
            "text": "Cyangwa gutanga amafunguro ku munsi w’amapfa"
        },
        {
            "chapter": 90,
            "verse": 15,
            "text": "(Ayo mafunguro ukayaha) imfubyi mufitanye isano rya bugufi"
        },
        {
            "chapter": 90,
            "verse": 16,
            "text": "Cyangwa umukene (uryamye) mu ivumbi (uri mu kaga)"
        },
        {
            "chapter": 90,
            "verse": 17,
            "text": "Hanyuma akaba umwe mu bemeramana, bakanagirana inama zo kwihangana ndetse bakanagirana inama zo kugira impuhwe"
        },
        {
            "chapter": 90,
            "verse": 18,
            "text": "Abo ni abo mu kuboko kw’iburyo (mu Ijuru)"
        },
        {
            "chapter": 90,
            "verse": 19,
            "text": "Naho abahakanye amagambo yacu, ni abo mu kuboko kw’ibumoso (mu muriro)"
        },
        {
            "chapter": 90,
            "verse": 20,
            "text": "Bazaba bafungiranye mu muriro (badafite aho binjirira n’aho basohokera)"
        },
        {
            "chapter": 91,
            "verse": 1,
            "text": "Ndahiriye ku izuba n’urumuri rwaryo"
        },
        {
            "chapter": 91,
            "verse": 2,
            "text": "No ku kwezi igihe kurikurikiye"
        },
        {
            "chapter": 91,
            "verse": 3,
            "text": "No ku manywa igihe agaragaje urumuri (rw’izuba)"
        },
        {
            "chapter": 91,
            "verse": 4,
            "text": "No ku ijoro igihe riritwikiriye"
        },
        {
            "chapter": 91,
            "verse": 5,
            "text": "No ku kirere ndetse n’uwagihanze"
        },
        {
            "chapter": 91,
            "verse": 6,
            "text": "No ku isi n’uwayirambuye"
        },
        {
            "chapter": 91,
            "verse": 7,
            "text": "No kuri roho n’uwayitunganyije"
        },
        {
            "chapter": 91,
            "verse": 8,
            "text": "Hanyuma akayigaragariza ikibi n’icyiza"
        },
        {
            "chapter": 91,
            "verse": 9,
            "text": "Mu by’ukuri, uweza roho ye (akubaha Allah kandi agakora ibikorwa byiza) yaratsinze"
        },
        {
            "chapter": 91,
            "verse": 10,
            "text": "Kandi rwose uwatereranye roho ye ari mu gihombo"
        },
        {
            "chapter": 91,
            "verse": 11,
            "text": "Abantu ba Thamudu bahinyuye (Intumwa yabo) kubera kwigomeka"
        },
        {
            "chapter": 91,
            "verse": 12,
            "text": "Ubwo ubarusha ububi yahagurukanaga ibakwe (akajya kwica ingamiya y’imbyeyi)"
        },
        {
            "chapter": 91,
            "verse": 13,
            "text": "Nuko Intumwa ya Allah (Swaleh) irababwira iti \"Iyo ni ingamiya ya Allah (ntimuyigirire nabi), kandi ntimuyibuze gushoka"
        },
        {
            "chapter": 91,
            "verse": 14,
            "text": "Ariko baramuhinyuye (ya ngamiya) barayica. Nuko Nyagasani wabo arabarimbura ku bw’icyaha cyabo, ndetse bose abarimbura mu buryo bureshya (baba abakuru n’abato, abakire n’abakene, ndetse n’abakomeye n’abaciriritse)"
        },
        {
            "chapter": 91,
            "verse": 15,
            "text": "Kandi (Allah) ntatinya ingaruka zabyo"
        },
        {
            "chapter": 92,
            "verse": 1,
            "text": "Ndahiriye ku ijoro igihe riguye"
        },
        {
            "chapter": 92,
            "verse": 2,
            "text": "No ku manywa igihe atangaje"
        },
        {
            "chapter": 92,
            "verse": 3,
            "text": "No ku waremye ikigabo n’ikigore"
        },
        {
            "chapter": 92,
            "verse": 4,
            "text": "Mu by’ukuri, ibikorwa byanyu biratandukanye"
        },
        {
            "chapter": 92,
            "verse": 5,
            "text": "Wawundi utanga (amaturo) akanatinya (Allah)"
        },
        {
            "chapter": 92,
            "verse": 6,
            "text": "Kandi akizera icyiza (Ijuru)"
        },
        {
            "chapter": 92,
            "verse": 7,
            "text": "Tuzamworohereza inzira y’ibyiza"
        },
        {
            "chapter": 92,
            "verse": 8,
            "text": "Ariko uzaba umunyabugugu, akirata yumva ko (yishoboye)"
        },
        {
            "chapter": 92,
            "verse": 9,
            "text": "Akanahinyura icyiza"
        },
        {
            "chapter": 92,
            "verse": 10,
            "text": "Tuzamworohereza inzira y’ibibi"
        },
        {
            "chapter": 92,
            "verse": 11,
            "text": "Kandi ubwo azaba arimbuka (ajyanywe mu muriro), umutungo we ntacyo uzamumarira"
        },
        {
            "chapter": 92,
            "verse": 12,
            "text": "Mu by’ukuri, ukuyobora ni ukwacu"
        },
        {
            "chapter": 92,
            "verse": 13,
            "text": "Kandi mu by’ukuri, ni na twe tugenga iby’imperuka n’ibibanza (iby’isi)"
        },
        {
            "chapter": 92,
            "verse": 14,
            "text": "Bityo, mbaburiye umuriro ugurumana"
        },
        {
            "chapter": 92,
            "verse": 15,
            "text": "Ntawe uzawinjiramo utari inkozi y’ibibi"
        },
        {
            "chapter": 92,
            "verse": 16,
            "text": "Wawundi wahinyuye (ukuri) akanagutera umugongo"
        },
        {
            "chapter": 92,
            "verse": 17,
            "text": "Ariko ukora ibikorwa byiza, azawurindwa"
        },
        {
            "chapter": 92,
            "verse": 18,
            "text": "Wawundi utanga umutungo we kugira ngo yiyeze"
        },
        {
            "chapter": 92,
            "verse": 19,
            "text": "Kandi ntashishikazwe no kwiturwa n’uwo yagiriye neza"
        },
        {
            "chapter": 92,
            "verse": 20,
            "text": "Ahubwo (akabikora agamije) gushaka kwishimirwa na Nyagasani we, Uwikirenga"
        },
        {
            "chapter": 92,
            "verse": 21,
            "text": "Kandi rwose azishima (ubwo azinjira mu Ijuru)"
        },
        {
            "chapter": 93,
            "verse": 1,
            "text": "Ndahiriye ku gasusuruko"
        },
        {
            "chapter": 93,
            "verse": 2,
            "text": "No ku ijoro igihe ryijimye"
        },
        {
            "chapter": 93,
            "verse": 3,
            "text": "(Yewe Muhamadi), Nyagasani wawe ntiyagutereranye kandi nta n’ubwo yakurakariye"
        },
        {
            "chapter": 93,
            "verse": 4,
            "text": "Kandi rwose ubuzima bw’imperuka ni bwo bwiza kuri wowe kurusha ububanza (ubw’isi)"
        },
        {
            "chapter": 93,
            "verse": 5,
            "text": "Mu by’ukuri, bidatinze Nyagasani wawe azaguha kandi uzishima"
        },
        {
            "chapter": 93,
            "verse": 6,
            "text": "Ese ntiyagusanze uri imfubyi akaguha icumbi (abakwitaho)"
        },
        {
            "chapter": 93,
            "verse": 7,
            "text": "Akanagusanga udasobanukiwe (Qur’an n’amategeko yayo), nuko akakuyobora"
        },
        {
            "chapter": 93,
            "verse": 8,
            "text": "Akaba yaranagusanze uri umukene maze akagukungahaza (akaguha kunyurwa)"
        },
        {
            "chapter": 93,
            "verse": 9,
            "text": "Bityo, ntugahutaze imfubyi"
        },
        {
            "chapter": 93,
            "verse": 10,
            "text": "Ntukanakankamire uje asaba"
        },
        {
            "chapter": 93,
            "verse": 11,
            "text": "Kandi ingabire za Nyagasani wawe (yaguhaye), ujye uzigaragaza (umushimira)"
        },
        {
            "chapter": 94,
            "verse": 1,
            "text": "Ese (yewe Muhamadi) ntitwa- kwaguriye igituza"
        },
        {
            "chapter": 94,
            "verse": 2,
            "text": "Tukanagutura umutwaro (tukoro- hereza gusohoza ubutumwa)"
        },
        {
            "chapter": 94,
            "verse": 3,
            "text": "Wari ukuremereye umugongo"
        },
        {
            "chapter": 94,
            "verse": 4,
            "text": "Tukanamenyekanisha izina ryawe"
        },
        {
            "chapter": 94,
            "verse": 5,
            "text": "Mu by’ukuri, nyuma y’ingorane haza ibihe byiza"
        },
        {
            "chapter": 94,
            "verse": 6,
            "text": "Rwose, nyuma y’ingorane haza ibihe byiza"
        },
        {
            "chapter": 94,
            "verse": 7,
            "text": "Bityo nuhuguka, ujye ushishikara (mu gusenga Allah)"
        },
        {
            "chapter": 94,
            "verse": 8,
            "text": "Kandi (imigambi n’ibyiringiro byawe) ujye ubitura Nyagasani wawe (wenyine)"
        },
        {
            "chapter": 95,
            "verse": 1,
            "text": "Ndahiriye ku giti cy’umutini n’icy’umuzeti"
        },
        {
            "chapter": 95,
            "verse": 2,
            "text": "No ku Musozi wa Sinayi"
        },
        {
            "chapter": 95,
            "verse": 3,
            "text": "No kuri uyu mujyi utekanye (Maka)"
        },
        {
            "chapter": 95,
            "verse": 4,
            "text": "Mu by’ukuri, twaremye umuntu mu ishusho ryiza"
        },
        {
            "chapter": 95,
            "verse": 5,
            "text": "Hanyuma tumushyira ku rwego rwo hasi cyane (ageze mu zabukuru atagishoboye kugira icyo yimarira)"
        },
        {
            "chapter": 95,
            "verse": 6,
            "text": "Ariko abemeye bakanakora ibikorwa byiza (n’iyo bageze mu zabukuru, hari ibikorwa byo kwiyegereza Imana bakomeza gukora); abo bazagororerwa ibihembo bidashira (Ijuru)"
        },
        {
            "chapter": 95,
            "verse": 7,
            "text": "Nonese nyuma y’ibyo (yewe muntu), ni iki kigutera guhakana umunsi w’ibihembo"
        },
        {
            "chapter": 95,
            "verse": 8,
            "text": "Ese Allah si we Mucamanza usumba abandi"
        },
        {
            "chapter": 96,
            "verse": 1,
            "text": "Soma ku izina rya Nyagasani wawe waremye (ibiriho byose)"
        },
        {
            "chapter": 96,
            "verse": 2,
            "text": "Yaremye umuntu mu rusoro rw’amaraso"
        },
        {
            "chapter": 96,
            "verse": 3,
            "text": "Soma! Kandi Nyagasani wawe ni Umunyacyubahiro uhebuje"
        },
        {
            "chapter": 96,
            "verse": 4,
            "text": "We wigishije (umuntu kwandika) akoresheje ikaramu"
        },
        {
            "chapter": 96,
            "verse": 5,
            "text": "Yigishije umuntu ibyo atari azi"
        },
        {
            "chapter": 96,
            "verse": 6,
            "text": "Oya! Mu by’ukuri, umuntu ararengera (arahakana kandi agakora ibibi)"
        },
        {
            "chapter": 96,
            "verse": 7,
            "text": "Iyo amaze kubona ko yihagije (kubera ibyo atunze)"
        },
        {
            "chapter": 96,
            "verse": 8,
            "text": "Mu by’ukuri, (umenye ko) kwa Nyagasani wawe ari ho garukiro"
        },
        {
            "chapter": 96,
            "verse": 9,
            "text": "Ese (yewe Muhamadi) wabonye wawundi (Abu Jahl) ubuza"
        },
        {
            "chapter": 96,
            "verse": 10,
            "text": "Umugaragu (wacu Muhamadi) gusenga"
        },
        {
            "chapter": 96,
            "verse": 11,
            "text": "Ese yabuza ate (umugaragu wacu) aramutse ari mu nzira y’ukuri"
        },
        {
            "chapter": 96,
            "verse": 12,
            "text": "Cyangwa ari gukangurira (abantu) gukora ibyiza, (mbwira icyaba iherezo ry’umubuza)"
        },
        {
            "chapter": 96,
            "verse": 13,
            "text": "Ngaho mbwira (Abu Jahl) aramutse ahinyura (ukuri) akanatera umugongo"
        },
        {
            "chapter": 96,
            "verse": 14,
            "text": "Ese ntabwo azi ko Allah abona (ibyo akora)"
        },
        {
            "chapter": 96,
            "verse": 15,
            "text": "Oya! Natarekera aho, tuzamufata uruhanga rwe turukururire mu muriro"
        },
        {
            "chapter": 96,
            "verse": 16,
            "text": "Uruhanga rubeshya, rw’urunyabyaha"
        },
        {
            "chapter": 96,
            "verse": 17,
            "text": "Ngaho nahamagare abambari be"
        },
        {
            "chapter": 96,
            "verse": 18,
            "text": "Natwe tuzahamagara (abamalayika bacu) barinda umuriro (bamukanire urumukwiye)"
        },
        {
            "chapter": 96,
            "verse": 19,
            "text": "Oya! (Yewe Muhamadi), ntukamwumvire (Abu Jahl), ahubwo ujye wubama (usenga) uniyegereze Allah"
        },
        {
            "chapter": 97,
            "verse": 1,
            "text": "Mu by’ukuri, (iyi Qur’an) twayihishuye mu ijoro ry’igeno"
        },
        {
            "chapter": 97,
            "verse": 2,
            "text": "Ni iki cyakumenyesha ijoro ry’igeno"
        },
        {
            "chapter": 97,
            "verse": 3,
            "text": "Ijoro ry’igeno riruta amezi igihumbi (ibyiza bikozwe muri iryo joro birusha ibihembo ibikozwe mu gihe kingana n’amezi igihumbi)"
        },
        {
            "chapter": 97,
            "verse": 4,
            "text": "Abamalayika na Roho (Malayika Jibril) barimanukanamo babiherewe uburenganzira na Nyagasani wabo, bazanye (amategeko agenga) buri kintu cyose"
        },
        {
            "chapter": 97,
            "verse": 5,
            "text": "Iryo (joro ryose) riba ryuje amahoro (n’impuhwe za Allah ku bagaragu be) kugeza umuseke utambitse"
        },
        {
            "chapter": 98,
            "verse": 1,
            "text": "Babandi bahakanye bo mu bahawe igitabo ndetse n’ababangikanyamana, ntibashobora kureka ubuhakanyi (bwabo) kugeza bagezweho n’ikimenyetso kigaragara"
        },
        {
            "chapter": 98,
            "verse": 2,
            "text": "(Icyo kimenyetso ni) Intumwa (Muhamadi) iturutse kwa Allah, ibasomera inyandiko zejejwe (Qur’an)"
        },
        {
            "chapter": 98,
            "verse": 3,
            "text": "Zikubiyemo inkuru n’amategeko bitunganye"
        },
        {
            "chapter": 98,
            "verse": 4,
            "text": "Kandi abahawe igitabo bacitsemo ibice nyuma y’uko bagezweho n’ikimenyetso kigaragara (kuko mbere y’uko Intumwa Muhamadi ihabwa ubutumwa, bose bayemeranyagaho kuko yari yarahanuwe mu bitabo byabo, ariko imaze kuza bamwe barayihakana)"
        },
        {
            "chapter": 98,
            "verse": 5,
            "text": "Kandi (no mu bitabo byabo) nta kindi bari barategetswe kitari ugusenga Allah bamwiyegurira, bahozaho amasengesho, ndetse bakanatanga amaturo. Iryo ni ryo dini ritunganye"
        },
        {
            "chapter": 98,
            "verse": 6,
            "text": "Mu by’ukuri, abahakanye bo mu bahawe igitabo ndetse n’ababangi- kanyamana bazaba mu muriro wa Jahanamu ubuziraherezo; abo ni bo babi mu biremwa"
        },
        {
            "chapter": 98,
            "verse": 7,
            "text": "Naho abemeye bakanakora ibikorwa byiza; abo ni bo beza mu biremwa"
        },
        {
            "chapter": 98,
            "verse": 8,
            "text": "Ibihembo byabo kwa Nyagasani wabo bizaba Ijuru rihoraho, ritembamo imigezi; (iryo Juru) bazaribamo ubuziraherezo. Allah yarabishimiye na bo baramwishimira. Ibyo (bihembo) ni iby’utinya Nyagasani we"
        },
        {
            "chapter": 99,
            "verse": 1,
            "text": "Ubwo isi izatigiswa n’umutingito ukomeye"
        },
        {
            "chapter": 99,
            "verse": 2,
            "text": "Nuko isi igasohora ibiyirimo (abapfuye)"
        },
        {
            "chapter": 99,
            "verse": 3,
            "text": "Umuntu azavuga ati \"Ese noneho (isi) yabaye iki"
        },
        {
            "chapter": 99,
            "verse": 4,
            "text": "Uwo munsi (isi) izavuga inkuru zayo (z’ibyayibereyeho)"
        },
        {
            "chapter": 99,
            "verse": 5,
            "text": "Kubera ko Nyagasani wawe azaba yayibitegetse"
        },
        {
            "chapter": 99,
            "verse": 6,
            "text": "Kuri uwo munsi, abantu bazasohoka (mu mva) batatanye kugira ngo berekwe ibikorwa byabo"
        },
        {
            "chapter": 99,
            "verse": 7,
            "text": "Icyo gihe uzaba yarakoze icyiza gifite uburemere bungana n’akantu gato cyane kurusha ibindi, azakibona (agihemberwe)"
        },
        {
            "chapter": 99,
            "verse": 8,
            "text": "N’uzaba yarakoze ikibi gifite uburemere bungana n’akantu gato cyane kurusha ibindi, azakibona (agihanirwe)"
        },
        {
            "chapter": 100,
            "verse": 1,
            "text": "Ndahiriye ku mafarasi yiruka cyane avuza imirindi"
        },
        {
            "chapter": 100,
            "verse": 2,
            "text": "Akubita (ibinono) bigatarutsa ibishashi by’umuriro"
        },
        {
            "chapter": 100,
            "verse": 3,
            "text": "No ku mafarasi agaba igitero mu rukerera"
        },
        {
            "chapter": 100,
            "verse": 4,
            "text": "Akanatumura umukungugu"
        },
        {
            "chapter": 100,
            "verse": 5,
            "text": "Akinjira hagati mu ngabo z’umwanzi"
        },
        {
            "chapter": 100,
            "verse": 6,
            "text": "Mu by’ukuri, umuntu ni indashima kuri Nyagasani we"
        },
        {
            "chapter": 100,
            "verse": 7,
            "text": "Kandi rwose ibyo yabibera umuhamya"
        },
        {
            "chapter": 100,
            "verse": 8,
            "text": "Ndetse akunda imitungo bikabije"
        },
        {
            "chapter": 100,
            "verse": 9,
            "text": "Ese ntazi ko hari igihe abari mu mva bazazurwa"
        },
        {
            "chapter": 100,
            "verse": 10,
            "text": "N’ibiri mu bituza (by’abantu) bigashyirwa ahagaragara"
        },
        {
            "chapter": 100,
            "verse": 11,
            "text": "Mu by’ukuri, uwo munsi Nyagasani wabo azaba azi neza ibyabo"
        },
        {
            "chapter": 101,
            "verse": 1,
            "text": "Ikizahonda (umunsi w’imperuka)"
        },
        {
            "chapter": 101,
            "verse": 2,
            "text": "Ikizahonda ni iki"
        },
        {
            "chapter": 101,
            "verse": 3,
            "text": "Ni iki kizakumenyesha ikizahonda"
        },
        {
            "chapter": 101,
            "verse": 4,
            "text": "Ni umunsi (w’imperuka), ubwo abantu bazamera nk’ibinyugunyugu binyanyagiye"
        },
        {
            "chapter": 101,
            "verse": 5,
            "text": "N’imisozi ikamera nk’ipamba ritumuka"
        },
        {
            "chapter": 101,
            "verse": 6,
            "text": "Bityo, uwo umunzani we (w’ibikorwa byiza) uzaremera (bikaruta ibibi)"
        },
        {
            "chapter": 101,
            "verse": 7,
            "text": "Azaba mu buzima bw’umunezero (Ijuru)"
        },
        {
            "chapter": 101,
            "verse": 8,
            "text": "Ariko uwo umunzani we (w’ibikorwa byiza) uzaba utaremereye (bikarutwa n’ibibi)"
        },
        {
            "chapter": 101,
            "verse": 9,
            "text": "Ubuturo bwe buzaba ari mu muriro witwa Hawiya"
        },
        {
            "chapter": 101,
            "verse": 10,
            "text": "Ni iki cyawukumenyesha (umuriro wa Hawiya)"
        },
        {
            "chapter": 101,
            "verse": 11,
            "text": "Ni umuriro ugurumana bikabije"
        },
        {
            "chapter": 102,
            "verse": 1,
            "text": "Mwarangajwe no gushaka kwigwizaho ubutunzi"
        },
        {
            "chapter": 102,
            "verse": 2,
            "text": "Kugeza ubwo mugeze mu mva"
        },
        {
            "chapter": 102,
            "verse": 3,
            "text": "Oya ntibikwiye! Bidatinze muzamenya (ko ubuzima bw’imperuka ari bwo bwiza kuri mwe)"
        },
        {
            "chapter": 102,
            "verse": 4,
            "text": "Oya nanone! Bidatinze muzamenya"
        },
        {
            "chapter": 102,
            "verse": 5,
            "text": "Oya! Iyo muza kugira ubumenyi budashidikanywaho (bw’ibijyanye n’iherezo ryo kurangazwa no kwigwizaho imitungo, ntimwari guhugira mu by’isi)"
        },
        {
            "chapter": 102,
            "verse": 6,
            "text": "Mu by’ukuri, muzabona umuriro wa Jahanamu"
        },
        {
            "chapter": 102,
            "verse": 7,
            "text": "Rwose muzawibonera imbonankubone"
        },
        {
            "chapter": 102,
            "verse": 8,
            "text": "Kandi rwose, kuri uwo munsi muzabazwa ku ngabire (mwahawe muri ku isi)"
        },
        {
            "chapter": 103,
            "verse": 1,
            "text": "Ndahiriye ku gihe"
        },
        {
            "chapter": 103,
            "verse": 2,
            "text": "Mu by’ukuri, umuntu ari mu gihombo"
        },
        {
            "chapter": 103,
            "verse": 3,
            "text": "Uretse abemeye bagakora ibikorwa byiza, bakagirana inama z’ukuri kandi bakanagirana inama zo kwihangana"
        },
        {
            "chapter": 104,
            "verse": 1,
            "text": "Ibihano bikomeye bizaba kuri buri wese unegura abandi, usebanya"
        },
        {
            "chapter": 104,
            "verse": 2,
            "text": "Urundanya imitungo agahora ayibara"
        },
        {
            "chapter": 104,
            "verse": 3,
            "text": "Yibwira ko umutungo we uzatuma abaho ubuziraherezo"
        },
        {
            "chapter": 104,
            "verse": 4,
            "text": "Oya! Mu by’ukuri, azajugunywa mu muriro witwa Hutwama (ushwanyaguza)"
        },
        {
            "chapter": 104,
            "verse": 5,
            "text": "Ni iki kizakumenyesha Hutwama"
        },
        {
            "chapter": 104,
            "verse": 6,
            "text": "Ni umuriro wa Allah ucanye"
        },
        {
            "chapter": 104,
            "verse": 7,
            "text": "(Uwo muriro) uzajya uzamuka ugere ku mitima (y’abazaba bawurimo)"
        },
        {
            "chapter": 104,
            "verse": 8,
            "text": "Mu by’ukuri, bazaba bawufungiwemo"
        },
        {
            "chapter": 104,
            "verse": 9,
            "text": "(Baziritse) ku nkingi ndende (kugira ngo batawusohokamo)"
        },
        {
            "chapter": 105,
            "verse": 1,
            "text": "Ese (yewe Muhamadi) ntiwamenye uko Nyagasani wawe yagize abagabye igitero bari ku nzovu (baje gusenya ingoro ya al Kaabat iri i Maka)"
        },
        {
            "chapter": 105,
            "verse": 2,
            "text": "Ese umugambi wabo mubisha ntiyawuburijemo"
        },
        {
            "chapter": 105,
            "verse": 3,
            "text": "Nuko akaboherereza uruhuri rw’inyoni"
        },
        {
            "chapter": 105,
            "verse": 4,
            "text": "Zikabatera amabuye y’ibumba yatuye"
        },
        {
            "chapter": 105,
            "verse": 5,
            "text": "Maze akabagira nk’ibyatsi byakanjakanjwe"
        },
        {
            "chapter": 106,
            "verse": 1,
            "text": "Kubera imibanire y’aba Quraish (mu mujyi wabo)"
        },
        {
            "chapter": 106,
            "verse": 2,
            "text": "No kubera ingendo zabo (z’ubucuruzi) zo mu gihe cy’ubukonje no mu cy’impeshyi (batekanye)"
        },
        {
            "chapter": 106,
            "verse": 3,
            "text": "Bityo, nibagaragire (Allah) Nyagasani nyir’iyi ngoro (Al Ka’aba)"
        },
        {
            "chapter": 106,
            "verse": 4,
            "text": "(We) wabagaburiye mu gihe cy’amapfa, ndetse akanabaha umutekano mu gihe cy’ubwoba"
        },
        {
            "chapter": 107,
            "verse": 1,
            "text": "Ese wamenye uhinyura umunsi w’ibihembo"
        },
        {
            "chapter": 107,
            "verse": 2,
            "text": "Uwo ni wa wundi uhutaza imfubyi"
        },
        {
            "chapter": 107,
            "verse": 3,
            "text": "Ntanashishikarize (abandi) kugaburira abakene"
        },
        {
            "chapter": 107,
            "verse": 4,
            "text": "Bityo, ibihano bikomeye biri ku basenga"
        },
        {
            "chapter": 107,
            "verse": 5,
            "text": "Babandi birengagiza amasengesho yabo (ntibayakorere ku bihe byayo byagenwe)"
        },
        {
            "chapter": 107,
            "verse": 6,
            "text": "Babandi bakora ibyiza bagamije kwiyerekana"
        },
        {
            "chapter": 107,
            "verse": 7,
            "text": "Kandi bakanga (gutiza) ibikoresho byo mu rugo (ku babikeneye)"
        },
        {
            "chapter": 108,
            "verse": 1,
            "text": "Mu by’ukuri, (yewe Muhamadi) twaguhaye (ibyiza byinshi birimo) umugezi wo mu Ijuru witwa Kawthar"
        },
        {
            "chapter": 108,
            "verse": 2,
            "text": "Bityo, ujye usenga unatange ibitambo kubera Nyagasani wawe"
        },
        {
            "chapter": 108,
            "verse": 3,
            "text": "Mu by’ukuri, ukwanga ni we nyakamwe (ntazigera abona ibyiza haba ku isi ndetse no ku mperuka)"
        },
        {
            "chapter": 109,
            "verse": 1,
            "text": "Vuga (yewe Muhamadi) uti \"Yemwe bahakanyi"
        },
        {
            "chapter": 109,
            "verse": 2,
            "text": "Sinsenga ibyo musenga"
        },
        {
            "chapter": 109,
            "verse": 3,
            "text": "Kandi na mwe ntimusenga uwo nsenga"
        },
        {
            "chapter": 109,
            "verse": 4,
            "text": "Ndetse nanjye sinzigera nsenga ibyo musenga"
        },
        {
            "chapter": 109,
            "verse": 5,
            "text": "Kandi namwe ntimuzigera musenga uwo nsenga"
        },
        {
            "chapter": 109,
            "verse": 6,
            "text": "Mufite idini ryanyu, nanjye nkagira idini ryanjye"
        },
        {
            "chapter": 110,
            "verse": 1,
            "text": "Igihe ubutabazi bwa Allah (kuri wowe Muhamadi) buzaza, ndetse n’intsinzi (yo kubohora umujyi wa Maka)"
        },
        {
            "chapter": 110,
            "verse": 2,
            "text": "Nuko ukabona abantu binjira mu idini rya Allah ku bwinshi"
        },
        {
            "chapter": 110,
            "verse": 3,
            "text": "Uzasingize ikuzo rya Nyagasani wawe, unamusabe imbabazi; kuko ari we Uwakira ukwicuza (kw’abagaragu be)"
        },
        {
            "chapter": 111,
            "verse": 1,
            "text": "Amaboko yombi ya Abu Lahab147 arakorama (kubera ko yayakoreshaga abangamira Intumwa y’Imana), ndetse na we ubwe azorama"
        },
        {
            "chapter": 111,
            "verse": 2,
            "text": "Umutungo we n’urubyaro rwe ntacyo bizamumarira"
        },
        {
            "chapter": 111,
            "verse": 3,
            "text": "Azinjira mu muriro ugurumana"
        },
        {
            "chapter": 111,
            "verse": 4,
            "text": "Ndetse n’umugore we watwaraga ibiti (by’amahwa yajyaga atega mu nzira Intumwa y’Imana yanyuragamo)"
        },
        {
            "chapter": 111,
            "verse": 5,
            "text": "Mu ijosi rye (uwo mugore) hazaba hari umurunga wo mu muriro"
        },
        {
            "chapter": 112,
            "verse": 1,
            "text": "Vuga (yewe Muhamadi) uti \"We ni Allah, umwe Rukumbi"
        },
        {
            "chapter": 112,
            "verse": 2,
            "text": "Allah, Uwishingikirizwa"
        },
        {
            "chapter": 112,
            "verse": 3,
            "text": "Ntiyabyaye kandi ntiyanabyawe"
        },
        {
            "chapter": 112,
            "verse": 4,
            "text": "Ndetse nta na kimwe ahwanye na cyo"
        },
        {
            "chapter": 113,
            "verse": 1,
            "text": "Vuga (yewe Muhamadi) uti \"Nikinze kuri (Allah), Nyagasani w’igitondo"
        },
        {
            "chapter": 113,
            "verse": 2,
            "text": "Ngo andinde inabi y’ibyo yaremye"
        },
        {
            "chapter": 113,
            "verse": 3,
            "text": "Anandinde ikibi cyo mu ijoro ryijimye igihe riguye"
        },
        {
            "chapter": 113,
            "verse": 4,
            "text": "Anandinde ikibi cy’abarozikazi bahuha ku mapfundo"
        },
        {
            "chapter": 113,
            "verse": 5,
            "text": "Ndetse anandinde inabi y’umunyeshyari igihe arigize"
        },
        {
            "chapter": 114,
            "verse": 1,
            "text": "Vuga (yewe Muhamadi) uti \"Nikinze kuri (Allah), Nyagasani w’abantu"
        },
        {
            "chapter": 114,
            "verse": 2,
            "text": "Umwami w’abantu"
        },
        {
            "chapter": 114,
            "verse": 3,
            "text": "Imana y’abantu"
        },
        {
            "chapter": 114,
            "verse": 4,
            "text": "Ngo andinde ububi bwa (shitani) yoshya gukora ibibi, nyuma ikabireka (igihe umuntu yibutse Allah)"
        },
        {
            "chapter": 114,
            "verse": 5,
            "text": "Yoshya imitima y’abantu gukora ibibi"
        },
        {
            "chapter": 114,
            "verse": 6,
            "text": "Yaba (shitani) yo mu majini cyangwa mu bantu"
        }
    ]
}
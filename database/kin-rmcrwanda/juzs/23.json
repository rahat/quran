{
    "juzs": [
        {
            "chapter": 36,
            "verse": 28,
            "text": "Kandi nyuma ye (Habib an Najar) ntitwigeze twohereza ingabo ziturutse mu kirere (zo kurimbura) abantu be, ndetse nta n’ubwo byari ngombwa ko tuzohereza"
        },
        {
            "chapter": 36,
            "verse": 29,
            "text": "Ukurimburwa kwabo kwabaye (gukubitwa n’) urusaku rumwe; nuko barazima (barapfa)"
        },
        {
            "chapter": 36,
            "verse": 30,
            "text": "Mbega akababaro ku bantu! Nta ntumwa yabageragaho ngo babure kuyisuzugura"
        },
        {
            "chapter": 36,
            "verse": 31,
            "text": "Ese ntibabona ibisekuru twarimbuye mbere yabo uko bingana? (Ntibabona ko) mu by’ukuri, batagaruka (ngo bongere kubana nabo)"
        },
        {
            "chapter": 36,
            "verse": 32,
            "text": "Kandi rwose, bose bazazanwa imbere yacu"
        },
        {
            "chapter": 36,
            "verse": 33,
            "text": "Kandi ikimenyetso kuri bo ni ubutaka bwapfuye (bwakakaye) dusubiza ubuzima, maze tukabukuramo imyaka bafungura"
        },
        {
            "chapter": 36,
            "verse": 34,
            "text": "Ndetse twanabushyizeho imirima y’imitende ndetse n’imizabibu, tunashyiramo n’imigezi"
        },
        {
            "chapter": 36,
            "verse": 35,
            "text": "Kugira ngo bafungure mu musaruro wayo ndetse no mu byo amaboko yabo atakoze. Ese ntibashobora gushimira"
        },
        {
            "chapter": 36,
            "verse": 36,
            "text": "Ubutagatifu ni ubw’Uwaremye ibitsina byombi (ikigabo n’ikigore) mu bintu byose bimera mu butaka, muri bo ubwabo (abantu) ndetse no mu byo batazi"
        },
        {
            "chapter": 36,
            "verse": 37,
            "text": "Kandi ikimenyetso kuri bo ni ijoro. Turikuraho (umucyo w’) amanywa maze bakaba mu mwijima"
        },
        {
            "chapter": 36,
            "verse": 38,
            "text": "Kandi izuba rigendera mu mwanya waryo (ni ikimenyetso kuri bo). Uko ni ukugena k’Umunyembaraga zihebuje, Umumenyi uhebuje"
        },
        {
            "chapter": 36,
            "verse": 39,
            "text": "Ndetse n’ukwezi (ni ikimenyetso kuri bo). Twagushyiriyeho ibyiciro kunyuramo, kugeza ubwo kongeye kuba nk’ishami ry’umutende rishaje"
        },
        {
            "chapter": 36,
            "verse": 40,
            "text": "Izuba ntirishobora guhurirana n’ukwezi cyangwa ngo ijoro rize mu mwanya w’amanywa. Kandi byose byogoga mu myanya yabyo"
        },
        {
            "chapter": 36,
            "verse": 41,
            "text": "N’ikindi kimenyetso kuri bo ni uko twatwaye urubyaro rwabo mu bwato (bwa Nuhu) bwikoreye"
        },
        {
            "chapter": 36,
            "verse": 42,
            "text": "Twanabaremeye ibindi bisa na bwo bagenderaho"
        },
        {
            "chapter": 36,
            "verse": 43,
            "text": "Kandi tubishatse twabaroha, maze ntibabone ubatabara cyangwa ngo barokorwe"
        },
        {
            "chapter": 36,
            "verse": 44,
            "text": "Uretse ku bw’impuhwe ziduturutseho, n’ibyishimo by’igihe gito"
        },
        {
            "chapter": 36,
            "verse": 45,
            "text": "N’iyo babwiwe bati \"Nimutinye ibiri imbere yanyu (ibihano byo ku isi) n’ibiri inyuma yanyu (ibihano byo ku mperuka), kugira ngo mugirirwe impuhwe (ntibumva)"
        },
        {
            "chapter": 36,
            "verse": 46,
            "text": "Kandi nta kimenyetso na kimwe mu bimenyetso bya Nyagasani wabo cyabageragaho ngo babure kugitera umugongo"
        },
        {
            "chapter": 36,
            "verse": 47,
            "text": "N’iyo babwiwe bati \"Nimutange mu byo Allah yabahaye, abahakanye babwira abemera bati \"Ese muragira ngo dufungurire uwo Allah yari gufungurira iyo aza kubishaka? Mwe nta handi muri hatari mu buyobe bugaragara"
        },
        {
            "chapter": 36,
            "verse": 48,
            "text": "Baranavuga bati \"Ese iryo sezerano (izuka) rizaba ryari, niba koko muri abanyakuri"
        },
        {
            "chapter": 36,
            "verse": 49,
            "text": "Nta kindi bategereje usibye urusaku rumwe (rw’impanda ya mbere) ruzabakubita bahugiye mu mpaka"
        },
        {
            "chapter": 36,
            "verse": 50,
            "text": "Nuko ntibashobore kugira umurage basiga habe no gusubira mu miryango yabo"
        },
        {
            "chapter": 36,
            "verse": 51,
            "text": "Nuko impanda ivuzwe (bwa kabiri), maze bahite basohoka mu mva (zabo) bagana kwa Nyagasani wabo bihuta"
        },
        {
            "chapter": 36,
            "verse": 52,
            "text": "Bavuga bati \"Mbega ishyano tubonye! Ni nde udukanguye akadukura mu buryamo bwacu?\" (Bazabwirwa bati) \"Ibi ni byo Nyirimpuhwe yasezeranyije, kandi intumwa zavuze ukuri"
        },
        {
            "chapter": 36,
            "verse": 53,
            "text": "(Izurwa ryabo) rizaterwa n’urusaku rumwe (rw’impanda), nuko ubwo bahite bazanwa imbere yacu"
        },
        {
            "chapter": 36,
            "verse": 54,
            "text": "(Babwirwe bati) \"Uyu munsi nta muntu n’umwe uri bugire icyo ahuguzwa, kandi nta kindi muri buhemberwe usibye ibyo mwakoraga"
        },
        {
            "chapter": 36,
            "verse": 55,
            "text": "Mu by’ukuri, abazinjira mu ijuru kuri uwo munsi bazaba bahugijwe n’umunezero"
        },
        {
            "chapter": 36,
            "verse": 56,
            "text": "Bo n’abagore babo bazaba bari mu gicucu, bicaye begamye mu ntebe nziza"
        },
        {
            "chapter": 36,
            "verse": 57,
            "text": "Bazarihererwamo imbuto (z’ubwoko bwose) ndetse banabonemo ibyo bifuza byose"
        },
        {
            "chapter": 36,
            "verse": 58,
            "text": "(Bazabwirwa bati) \"Salamu\" (mugire amahoro)! Ijambo riturutse kwa Nyagasani, Nyirimbabazi"
        },
        {
            "chapter": 36,
            "verse": 59,
            "text": "Inkozi z’ibibi (zizabwirwa ziti) \"Uyu munsi nimwitandukanye (n’abemeramana)"
        },
        {
            "chapter": 36,
            "verse": 60,
            "text": "Ese yemwe bene Adamu! Sinabategetse ko mutagomba gusenga Shitani kuko mu by’ukuri, ari umwanzi wanyu ugaragara"
        },
        {
            "chapter": 36,
            "verse": 61,
            "text": "Kandi ko mugomba gusenga njye (njyenyine). Iyo ni yo nzira igororotse"
        },
        {
            "chapter": 36,
            "verse": 62,
            "text": "Rwose (Shitani) yayobeje abenshi muri mwe. Ese nta bwenge mwagiraga"
        },
        {
            "chapter": 36,
            "verse": 63,
            "text": "Uyu ni wo muriro wa Jahanamu mwajyaga musezeranywa"
        },
        {
            "chapter": 36,
            "verse": 64,
            "text": "Nimuwinjiremo uyu munsi kubera ibyo mwahakanaga"
        },
        {
            "chapter": 36,
            "verse": 65,
            "text": "Uyu munsi turafunga iminwa yabo maze amaboko yabo atubwire, ndetse n’amaguru yabo ahamye ibyo bakoraga"
        },
        {
            "chapter": 36,
            "verse": 66,
            "text": "Kandi n’iyo tuza kubishaka twari kubagira impumyi maze bagatanguranwa (kugana) inzira (yacu); ese ubwo bari kuyibona bate"
        },
        {
            "chapter": 36,
            "verse": 67,
            "text": "N’iyo dushaka twari kubahindura (ibindi bintu) bakaguma aho bari, ntibashobore kugenda cyangwa ngo bagaruke"
        },
        {
            "chapter": 36,
            "verse": 68,
            "text": "Kandi uwo duhaye kuramba, tumusubiza inyuma mu miremekere (agasubira ibwana). Ese nta bwenge bagira"
        },
        {
            "chapter": 36,
            "verse": 69,
            "text": "Kandi (Muhamadi) ntitwamwigishije ibisigo ndetse ntibinamukwiye; ahubwo ibyo avuga ni urwibutso bikaba na Qur’an isobanutse"
        },
        {
            "chapter": 36,
            "verse": 70,
            "text": "Kugira ngo iburire abafite imitima mizima, kandi ijambo (ryo guhanwa) ribe impamo ku bahakanyi"
        },
        {
            "chapter": 36,
            "verse": 71,
            "text": "Ese (abahakanyi) ntibabona ko twabaremeye amatungo, bakaba bayatunze"
        },
        {
            "chapter": 36,
            "verse": 72,
            "text": "Ndetse tukanayabacishiriza bugufi, amwe muri yo bakayagendaho andi bakayarya"
        },
        {
            "chapter": 36,
            "verse": 73,
            "text": "Banayakuramo (izindi) nyungu ndetse n’ibyo kunywa (bitandukanye). Ese ntibashimira"
        },
        {
            "chapter": 36,
            "verse": 74,
            "text": "Banishyiriyeho izindi mana zitari Allah biringiye ko bazatabarwa (nazo)"
        },
        {
            "chapter": 36,
            "verse": 75,
            "text": "Ntizizashobora kubatabara, ahubwo zizazanwa ari ingabo zo kubarwanya"
        },
        {
            "chapter": 36,
            "verse": 76,
            "text": "(Yewe Muhamadi) ntugaterwe agahinda n’amagambo yabo. Mu by’ukuri, twe tuzi ibyo bakora mu ibanga no ku mugaragaro"
        },
        {
            "chapter": 36,
            "verse": 77,
            "text": "Ese umuntu (uhakana izuka) ntabona ko twamuremye mu ntanga, maze nyuma akaba umunyempaka ugaragara"
        },
        {
            "chapter": 36,
            "verse": 78,
            "text": "Yaduhaye urugero109 yibagirwa ukuremwa kwe, maze aravuga ati \"Ni nde wazura aya magufa kandi yarabaye ubuvungukira"
        },
        {
            "chapter": 36,
            "verse": 79,
            "text": "Vuga (yewe Muhamadi) uti \"Azazurwa n’uwayaremye bwa mbere, kandi ni we mumenyi uhebuje wa buri kiremwa"
        },
        {
            "chapter": 36,
            "verse": 80,
            "text": "We wabashoboje gukura umuriro mu giti kibisi, hanyuma mukawucana"
        },
        {
            "chapter": 36,
            "verse": 81,
            "text": "Ese uwaremye ibirere n’isi ntiyashobora kurema abameze nkabo? Nibyo koko! Kandi ni we Muremyi, Umumenyi uhebuje"
        },
        {
            "chapter": 36,
            "verse": 82,
            "text": "Mu by’ukuri, itegeko rye -iyo ashatse ko ikintu kiba- arakibwira ngo \"Ba!\" nuko kikaba"
        },
        {
            "chapter": 36,
            "verse": 83,
            "text": "Bityo, ubutagatifu ni ubw’ufite ubwami bwa buri kintu mu kuboko kwe, kandi iwe ni ho muzasubizwa"
        },
        {
            "chapter": 37,
            "verse": 1,
            "text": "Ndahiriye (ku bamalayika bahagaze) ku mirongo itunganye (basenga)"
        },
        {
            "chapter": 37,
            "verse": 2,
            "text": "No ku (bamalayika) bajyana ibicu (babyerekeza aho Allah ashaka)"
        },
        {
            "chapter": 37,
            "verse": 3,
            "text": "No ku (bamalayika) basoma (amagambo ya Allah) basingiza (Nyagasani wabo)"
        },
        {
            "chapter": 37,
            "verse": 4,
            "text": "Mu by’ukuri, Imana yanyu ni imwe"
        },
        {
            "chapter": 37,
            "verse": 5,
            "text": "Nyagasani w’ibirere n’isi ndetse n’ibiri hagati ya byo, akaba na Nyagasani w’uburasirazuba bwose"
        },
        {
            "chapter": 37,
            "verse": 6,
            "text": "Mu by’ukuri, ikirere cyegereye isi twagitakishije inyenyeri"
        },
        {
            "chapter": 37,
            "verse": 7,
            "text": "Tunakirinda buri shitani ryose ryigometse (dukoresheje ibishashi by’umuriro)"
        },
        {
            "chapter": 37,
            "verse": 8,
            "text": "Ntirishobora kumviriza (ibivugwa n’abamalayika) mu ijuru, kubera ko riterwa (ibishashi) mu mpande zose"
        },
        {
            "chapter": 37,
            "verse": 9,
            "text": "Bigamije kuryirukana. Kandi (no ku munsi w’imperuka) rizahanishwa ibihano bihoraho"
        },
        {
            "chapter": 37,
            "verse": 10,
            "text": "Usibye iribashije kwiba (ibanga) bwangu nuko rigakurikizwa ibishashi by’umuriro"
        },
        {
            "chapter": 37,
            "verse": 11,
            "text": "Ngaho (yewe Muhamadi) babaze (abahakanyi b’i Maka) niba iremwa ryabo ari ryo rikomeye kurusha ibyo twaremye (ibirere n’isi ndetse n’imisozi). Mu by’ukuri twabaremye mu ibumba rimatira"
        },
        {
            "chapter": 37,
            "verse": 12,
            "text": "Ahubwo uratangazwa (no kuba bahakana izuka) ndetse banannyega (ubutumwa bwawe)"
        },
        {
            "chapter": 37,
            "verse": 13,
            "text": "N’iyo bibukijwe (amagambo ya Allah) ntacyo bibamarira"
        },
        {
            "chapter": 37,
            "verse": 14,
            "text": "N’ iyo babonye igitangaza (giturutse kwa Allah) baragisuzugura"
        },
        {
            "chapter": 37,
            "verse": 15,
            "text": "Maze bakavuga bati \"Iki si ikindi usibye ko ari uburozi bugaragara"
        },
        {
            "chapter": 37,
            "verse": 16,
            "text": "Ese nidupfa tugahinduka igitaka ndetse n’amagufa (akabora) tuzazurwa koko"
        },
        {
            "chapter": 37,
            "verse": 17,
            "text": "N’abakurambere bacu (bazazurwa) se"
        },
        {
            "chapter": 37,
            "verse": 18,
            "text": "Vuga (yewe Muhamadi) uti \"Yego muzazurwa, kandi muzaba musuzuguritse"
        },
        {
            "chapter": 37,
            "verse": 19,
            "text": "Mu by’ukuri, impanda izavuzwa rimwe, maze (bazurwe) babone (ibyo basezeranijwe)"
        },
        {
            "chapter": 37,
            "verse": 20,
            "text": "Nuko bavuge bati \"Mbega ishyano tubonye ! Uyu ni umunsi w’ibarura n’ibihembo"
        },
        {
            "chapter": 37,
            "verse": 21,
            "text": "Uyu ni wo munsi w’urubanza mwajyaga muhinyura"
        },
        {
            "chapter": 37,
            "verse": 22,
            "text": "(Abamalayika bazababwira) bati \"Mukoranye inkozi z’ibibi n’abambari bazo ndetse n’ibyo basengaga"
        },
        {
            "chapter": 37,
            "verse": 23,
            "text": "Bitari Allah, maze muberekeze mu nzira ibaganisha mu muriro ugurumana"
        },
        {
            "chapter": 37,
            "verse": 24,
            "text": "Munabahagarike kuko mu by’ukuri, bagomba (kubanza) kubazwa"
        },
        {
            "chapter": 37,
            "verse": 25,
            "text": "(Bazabwirwa bati) \"Byagenze bite ko mudatabarana (nk’uko mwabigenzaga ) ku isi"
        },
        {
            "chapter": 37,
            "verse": 26,
            "text": "Ahubwo kuri uwo munsi bazaba baciye bugufi (basuzuguritse)"
        },
        {
            "chapter": 37,
            "verse": 27,
            "text": "Nuko bamwe bahindukirirane abandi babazanye"
        },
        {
            "chapter": 37,
            "verse": 28,
            "text": "Bavuga bati \"Mu by’ukuri, ni mwe mwatugeragaho muduhatira ubuyobe"
        },
        {
            "chapter": 37,
            "verse": 29,
            "text": "Babasubize bati \"Ahubwo ntabwo mwari abemeramana"
        },
        {
            "chapter": 37,
            "verse": 30,
            "text": "Kandi nta bubasha twari tubafiteho; ahubwo mwari abantu barengera (imbibi za Allah)"
        },
        {
            "chapter": 37,
            "verse": 31,
            "text": "None ijambo (ry’ibihano) rya Nyagasani wacu ridusohoreyeho ko mu by’ukuri (tugomba) gusogongera (ibihano)"
        },
        {
            "chapter": 37,
            "verse": 32,
            "text": "Twarabayobeje kuko mu by’ukuri, natwe twari twarayobye"
        },
        {
            "chapter": 37,
            "verse": 33,
            "text": "Kuri uwo munsi bose bazaba bafatanyije ibihano"
        },
        {
            "chapter": 37,
            "verse": 34,
            "text": "Mu by’ukuri, uko ni ko tugenza inkozi z’ibibi"
        },
        {
            "chapter": 37,
            "verse": 35,
            "text": "Kuko iyo babwirwaga ko nta yindi mana ikwiye gusengwa by’ukuri uretse Allah, baribonaga"
        },
        {
            "chapter": 37,
            "verse": 36,
            "text": "Bakanavuga bati \"Ese koko tureke imana zacu kubera umusizi w’umusazi"
        },
        {
            "chapter": 37,
            "verse": 37,
            "text": "Ahubwo (Intumwa Muhamadi ) yazanye ukuri inahamya intumwa (zayibanjirije)"
        },
        {
            "chapter": 37,
            "verse": 38,
            "text": "Mu by’ukuri, mwe (ababangikanyamana ) mugiye gusogongera ibihano bibabaza"
        },
        {
            "chapter": 37,
            "verse": 39,
            "text": "Kandi nta kindi muri buhemberwe kitari ibyo mwakoreye"
        },
        {
            "chapter": 37,
            "verse": 40,
            "text": "Uretse abagaragu ba Allah b’imbonera"
        },
        {
            "chapter": 37,
            "verse": 41,
            "text": "Abo bazahabwa amafunguro azwi (mu ijuru)"
        },
        {
            "chapter": 37,
            "verse": 42,
            "text": "Imbuto; kandi bazaba bubashywe"
        },
        {
            "chapter": 37,
            "verse": 43,
            "text": "Mu busitani bwuje inema (Ijuru)"
        },
        {
            "chapter": 37,
            "verse": 44,
            "text": "Bari ku bitanda berekeranye"
        },
        {
            "chapter": 37,
            "verse": 45,
            "text": "Bazengurutswamo ibirahuri by’ibinyobwa byiza"
        },
        {
            "chapter": 37,
            "verse": 46,
            "text": "Byererana, biryoheye ababinywa"
        },
        {
            "chapter": 37,
            "verse": 47,
            "text": "Nta ngaruka bizabagiraho ndetse nta n’ubwo bizatuma bata ubwenge"
        },
        {
            "chapter": 37,
            "verse": 48,
            "text": "Kandi bazaba bafite abagore biyubashye, b’amaso meza manini"
        },
        {
            "chapter": 37,
            "verse": 49,
            "text": "Bameze nk’amagi yarinzwe neza"
        },
        {
            "chapter": 37,
            "verse": 50,
            "text": "Maze bamwe bahindukire barebe abandi babazanye"
        },
        {
            "chapter": 37,
            "verse": 51,
            "text": "Umwe muri bo azavuga ati \"Mu by’ukuri, nari mfite inshuti magara (ku isi)"
        },
        {
            "chapter": 37,
            "verse": 52,
            "text": "Yajyaga ivuga iti \"Ese wowe koko uri mu bemera (izuka)"
        },
        {
            "chapter": 37,
            "verse": 53,
            "text": "Ese nidupfa tugahinduka igitaka n’amagufwa (akabora), tuzabazwa ibyo twakoze koko"
        },
        {
            "chapter": 37,
            "verse": 54,
            "text": "Avuge ati \"Ese mushobora kureba (mu muriro)"
        },
        {
            "chapter": 37,
            "verse": 55,
            "text": "Nuko arebe amubone hagati mu muriro ugurumana"
        },
        {
            "chapter": 37,
            "verse": 56,
            "text": "Avuge ati \"Ndahiye ku izina rya Allah! Wari hafi yo kunyobya"
        },
        {
            "chapter": 37,
            "verse": 57,
            "text": "Iyo bitaza kuba ku bw’ingabire ya Nyagasani wanjye, nanjye nari kuba mu bazanywe (mu muriro kimwe nawe)"
        },
        {
            "chapter": 37,
            "verse": 58,
            "text": "(Abazaba bari mu ijuru bazavuga bati)\"Ese ntabwo tuzongera gupfa"
        },
        {
            "chapter": 37,
            "verse": 59,
            "text": "Usibye gusa urupfu rwacu rwa mbere, ndetse nta n’ubwo tuzahanwa (nyuma y’uko twinjiye mu ijuru)"
        },
        {
            "chapter": 37,
            "verse": 60,
            "text": "Mu by’ukuri, iyi ni intsinzi ihambaye"
        },
        {
            "chapter": 37,
            "verse": 61,
            "text": "Ku bw’ibyo, ngaho abakora (ibyiza) nibakore"
        },
        {
            "chapter": 37,
            "verse": 62,
            "text": "Ese kwakirwa gutyo niko kwiza, cyangwa (kwakirizwa) igiti cya cya Zaqum(ni byo byiza)"
        },
        {
            "chapter": 37,
            "verse": 63,
            "text": "Mu by’ukuri, (icyo giti ) twakigize ikigeragezo ku bahakanyi"
        },
        {
            "chapter": 37,
            "verse": 64,
            "text": "Ni igiti gishibuka mu ndiba y’umuriro ugurumana"
        },
        {
            "chapter": 37,
            "verse": 65,
            "text": "Imbuto zacyo zimeze nk’imitwe y’amashitani"
        },
        {
            "chapter": 37,
            "verse": 66,
            "text": "Mu by’ukuri, bazazirya bazuzuze inda"
        },
        {
            "chapter": 37,
            "verse": 67,
            "text": "Maze barenzeho uruvange rw’amazi yatuye"
        },
        {
            "chapter": 37,
            "verse": 68,
            "text": "Hanyuma igarukiro ryabo rizabe mu muriro ugurumana"
        },
        {
            "chapter": 37,
            "verse": 69,
            "text": "Mu by’ukuri, basanze abakurambere babo barayobye"
        },
        {
            "chapter": 37,
            "verse": 70,
            "text": "Nuko nabo bihutira kugera ikirenge mu cyabo"
        },
        {
            "chapter": 37,
            "verse": 71,
            "text": "Kandi rwose abenshi mu babayeho mbere yabo barayobye"
        },
        {
            "chapter": 37,
            "verse": 72,
            "text": "Kandi mu by’ukuri, twaranaboherereje ababurizi"
        },
        {
            "chapter": 37,
            "verse": 73,
            "text": "Ngaho reba uko iherezo ry’ababuriwe ryagenze"
        },
        {
            "chapter": 37,
            "verse": 74,
            "text": "Uretse abagaragu ba Allah b’imbonera"
        },
        {
            "chapter": 37,
            "verse": 75,
            "text": "Mu by’ukuri, Nuhu yaratwiyamabaje kandi ni twe beza bo kwiyambazwa"
        },
        {
            "chapter": 37,
            "verse": 76,
            "text": "Nuko tumurokorana n’abantu be mu makuba ahambaye"
        },
        {
            "chapter": 37,
            "verse": 77,
            "text": "Maze dusigaza abamukomokaho"
        },
        {
            "chapter": 37,
            "verse": 78,
            "text": "Tunamuha kuzasigara avugwa neza mu bazabaho nyuma ye"
        },
        {
            "chapter": 37,
            "verse": 79,
            "text": "Amahoro ni abe kuri Nuhu mu biremwa byose"
        },
        {
            "chapter": 37,
            "verse": 80,
            "text": "Mu by’ukuri, uko ni ko tugororera abakoze neza"
        },
        {
            "chapter": 37,
            "verse": 81,
            "text": "Mu by’ukuri, yari umwe mu bagaragu bacu b’abemeramana (twarokoye)"
        },
        {
            "chapter": 37,
            "verse": 82,
            "text": "Hanyuma turoha abandi (bahakanye)"
        },
        {
            "chapter": 37,
            "verse": 83,
            "text": "Mu by’ukuri, no mu bamukurikije harimo Ibrahimu"
        },
        {
            "chapter": 37,
            "verse": 84,
            "text": "Ubwo yaganaga Nyagasani we n’umutima ukeye"
        },
        {
            "chapter": 37,
            "verse": 85,
            "text": "Ubwo yabwiraga se n’abantu be ati \"Ibi musenga ni ibiki"
        },
        {
            "chapter": 37,
            "verse": 86,
            "text": "Ese murashaka gusenga ibigirwamana mwihimbiye muretse Allah"
        },
        {
            "chapter": 37,
            "verse": 87,
            "text": "Ese mutekereza iki kuri Nyagasani w’ibiremwa byose"
        },
        {
            "chapter": 37,
            "verse": 88,
            "text": "Nuko ( Ibrahimu ) yitegereza inyenyeri"
        },
        {
            "chapter": 37,
            "verse": 89,
            "text": "Maze aravuga ati \"Mu by’ukuri, njye ndarwaye\" (Ibyo yabikoze ari amayeri yo kugira ngo asigare aho basengeraga ibigirwamana byabo kugira ngo abijanjagure, ndetse no kugira ngo atajyana nabo mu mihango yabo ya gipagani)"
        },
        {
            "chapter": 37,
            "verse": 90,
            "text": "Nuko barahindukira barigendera"
        },
        {
            "chapter": 37,
            "verse": 91,
            "text": "Maze yinyabya ku bigirwamana byabo, nuko aravuga ati \"Ese ntimurya (aya mafunguro mwateguriwe)"
        },
        {
            "chapter": 37,
            "verse": 92,
            "text": "Bite byanyu ko mutavuga"
        },
        {
            "chapter": 37,
            "verse": 93,
            "text": "Maze arabyadukira abijanjaguza ukuboko kwe kw’iburyo"
        },
        {
            "chapter": 37,
            "verse": 94,
            "text": "Nuko (ba babangikanyamana) bagaruka bamugana bihuta"
        },
        {
            "chapter": 37,
            "verse": 95,
            "text": "Arababwira ati \"Ese musenga ibyo mwihangiye"
        },
        {
            "chapter": 37,
            "verse": 96,
            "text": "Kandi Allah yarabaremye, mwe n’ibyo mwikorera"
        },
        {
            "chapter": 37,
            "verse": 97,
            "text": "Baravuga bati \"Nimumwubakire itanura maze mumujugunye mu muriro ugurumana"
        },
        {
            "chapter": 37,
            "verse": 98,
            "text": "Bamucuriye umugambi mubisha, nuko turabasuzuguza"
        },
        {
            "chapter": 37,
            "verse": 99,
            "text": "Nuko (amaze kurokoka umuriro) aravuga ati \"Mu by’ukuri, ngannye kwa Nyagasani wanjye, azanyobora"
        },
        {
            "chapter": 37,
            "verse": 100,
            "text": "Nyagasani wanjye! Mpa (umwana ) uzaba umwe mu ntungane"
        },
        {
            "chapter": 37,
            "verse": 101,
            "text": "Nuko tumuha inkuru nziza yo (kuzabyara) umuhungu witonda (ari we Isimayili)"
        },
        {
            "chapter": 37,
            "verse": 102,
            "text": "Maze (umuhungu we) amaze kugera aho bagendana, (ise) aravuga ati \"Mwana wanjye! Mu by’ukuri, narose nkubaga (ngutangaho igitambo kwa Allah), mbwira uko ubibona?\" Aravuga ati \"Dawe! Kora icyo wategetswe, Allah nabishaka uzansanga mu bihangana"
        },
        {
            "chapter": 37,
            "verse": 103,
            "text": "Nuko bombi bamaze kumvira (itegeko rya Allah), (Ibrahimu) amuryamisha hasi yubitse umutwe (kugira ngo amubage)"
        },
        {
            "chapter": 37,
            "verse": 104,
            "text": "Maze turamuhamagara tuti \"Yewe Ibrahimu"
        },
        {
            "chapter": 37,
            "verse": 105,
            "text": "Rwose wakabije inzozi. Mu by’ukuri, uko ni ko duhemba abakora neza"
        },
        {
            "chapter": 37,
            "verse": 106,
            "text": "Mu by’ukuri, iki ni cyo kigeragezo kigaragara"
        },
        {
            "chapter": 37,
            "verse": 107,
            "text": "Nuko tumucunguza igitambo gihambaye (intama)"
        },
        {
            "chapter": 37,
            "verse": 108,
            "text": "Tunamuha kuzasigara avugwa neza mubazabaho nyuma ye"
        },
        {
            "chapter": 37,
            "verse": 109,
            "text": "Amahoro ni abe kuri Ibrahimu"
        },
        {
            "chapter": 37,
            "verse": 110,
            "text": "Uko ni ko tugorerera abakoze neza"
        },
        {
            "chapter": 37,
            "verse": 111,
            "text": "Mu by’ukuri, (Ibrahimu) yari umwe mu bagaragu bacu b’abemera"
        },
        {
            "chapter": 37,
            "verse": 112,
            "text": "Kandi twamuhaye inkuru nziza (yo kuzabyara) Isihaka, akaba umuhanuzi (ndetse akaba n’umwe) mu ntungane"
        },
        {
            "chapter": 37,
            "verse": 113,
            "text": "Nuko we na Isihaka tubaha imigisha. No mu rubyaro rwabo harimo abakora ibyiza ndetse n’abihemukira ku buryo bugaragara"
        },
        {
            "chapter": 37,
            "verse": 114,
            "text": "Kandi rwose Musa na Haruna twabahaye ingabire (y’ubutumwa)"
        },
        {
            "chapter": 37,
            "verse": 115,
            "text": "Maze tubarokorana n’abantu babo amakuba ahambaye (yo kurohama)"
        },
        {
            "chapter": 37,
            "verse": 116,
            "text": "Turanabatabara nuko baba ari bo batsinda"
        },
        {
            "chapter": 37,
            "verse": 117,
            "text": "Nuko tubaha igitabo (Tawurati) gisobanutse"
        },
        {
            "chapter": 37,
            "verse": 118,
            "text": "Tunabayobora inzira igororotse"
        },
        {
            "chapter": 37,
            "verse": 119,
            "text": "Kandi twanabahaye kuzasigara bavugwa neza mu bazabaho nyuma yabo"
        },
        {
            "chapter": 37,
            "verse": 120,
            "text": "Amahoro nabe kuri Musa na Haruna"
        },
        {
            "chapter": 37,
            "verse": 121,
            "text": "Mu by’ukuri, uko ni ko tugororera abakoze neza"
        },
        {
            "chapter": 37,
            "verse": 122,
            "text": "Rwose bombi bari mu bagaragu bacu b’abemera"
        },
        {
            "chapter": 37,
            "verse": 123,
            "text": "Kandi mu by’ukuri, Iliyasi yari umwe mu ntumwa"
        },
        {
            "chapter": 37,
            "verse": 124,
            "text": "Ubwo yabwiraga abantu be ati \"Ese ntimutinya (Allah)"
        },
        {
            "chapter": 37,
            "verse": 125,
            "text": "Ese musenga (ikigirwamana) Ba’ala muretse Umuremyi uhebuje"
        },
        {
            "chapter": 37,
            "verse": 126,
            "text": "Allah, Nyagasani wanyu akaba na Nyagasani w’abakurambere banyu"
        },
        {
            "chapter": 37,
            "verse": 127,
            "text": "Nuko (Iliyasi) baramuhinyura. Mu by’ukuri, bazazanwa (kugira ngo bahanwe)"
        },
        {
            "chapter": 37,
            "verse": 128,
            "text": "Uretse abagaragu ba Allah b’imbonera"
        },
        {
            "chapter": 37,
            "verse": 129,
            "text": "Twanamuhaye kuzasigara avugwa neza mu bazabaho nyuma ye"
        },
        {
            "chapter": 37,
            "verse": 130,
            "text": "Amahoro nabe kuri Iliyasi n’ab’iwe"
        },
        {
            "chapter": 37,
            "verse": 131,
            "text": "Mu by’ukuri, uko ni ko tugororera abakoze neza"
        },
        {
            "chapter": 37,
            "verse": 132,
            "text": "Mu by’ukuri (Iliyasi) yari umwe mu bagaragu bacu b’abemera"
        },
        {
            "chapter": 37,
            "verse": 133,
            "text": "Kandi rwose Lutwi yari umwe mu ntumwa"
        },
        {
            "chapter": 37,
            "verse": 134,
            "text": "Ubwo twamurokoranaga n’ab’iwe bose"
        },
        {
            "chapter": 37,
            "verse": 135,
            "text": "Usibye gusa umukecuru (umugore we) wabaye mubasigaye (mu bihano)"
        },
        {
            "chapter": 37,
            "verse": 136,
            "text": "Hanyuma abandi (bo mu mudugudu wa Sodoma) turabarimbura"
        },
        {
            "chapter": 37,
            "verse": 137,
            "text": "Kandi rwose mubanyuraho (ku matongo yabo) mu gitondo"
        },
        {
            "chapter": 37,
            "verse": 138,
            "text": "Ndetse na nijoro. Ese ntimutekereza"
        },
        {
            "chapter": 37,
            "verse": 139,
            "text": "Kandi mu by’ukuri, Yunusu yari umwe mu ntumwa"
        },
        {
            "chapter": 37,
            "verse": 140,
            "text": "Wibuke ubwo yahungiraga mu bwato bwuzuye (abantu n’ibintu)"
        },
        {
            "chapter": 37,
            "verse": 141,
            "text": "Maze (akemera) kuba umwe mu batombora (kugira ngo bamenye urohwa mu nyanja), nuko aratsindwa (aba ari we uyirohwamo)"
        },
        {
            "chapter": 37,
            "verse": 142,
            "text": "Nuko ifi iramumira kuko yari yakoze igikorwa kigayitse (cyo gusiga abantu be atabiherewe uburenganzira na Allah)"
        },
        {
            "chapter": 37,
            "verse": 143,
            "text": "Iyo ataza kuba ari umwe mu basingiza Allah"
        },
        {
            "chapter": 37,
            "verse": 144,
            "text": "Yari kuguma mu nda yayo kugeza ku munsi (abantu) bazazurirwaho"
        },
        {
            "chapter": 37,
            "verse": 145,
            "text": "Ariko twamujugunye ku nkombe ameze nk’umurwayi"
        },
        {
            "chapter": 37,
            "verse": 146,
            "text": "Maze dutegeka ko (aho yari ari) hamera uruyuzi rwera ibihaza kugira ngo ajye abirya"
        },
        {
            "chapter": 37,
            "verse": 147,
            "text": "Nuko tumwohereza ku bantu ibihumbi ijana cyangwa banarenga"
        },
        {
            "chapter": 37,
            "verse": 148,
            "text": "Maze baremera, nuko tubaha umunezero w’igihe gito"
        },
        {
            "chapter": 37,
            "verse": 149,
            "text": "Ngaho (yewe Muhamadi) babaze uti \"Ese Nyagasani wawe afite abakobwa gusa, hanyuma bo bakagira abahungu"
        },
        {
            "chapter": 37,
            "verse": 150,
            "text": "Cyangwa twaremye abamalayika b’abakobwa babireba (ikaba ari yo mpamvu bavuga ko abamalayika ari igitsina gore)"
        },
        {
            "chapter": 37,
            "verse": 151,
            "text": "Mu by’ukuri, no mu binyoma byabo (ababangikanyamana b’i Maka) baravuga (bati)"
        },
        {
            "chapter": 37,
            "verse": 152,
            "text": "Allah yarabyaye (bavugaga ko abamalayika ari abakobwa ba Allah)\" Nyamara rwose ni abanyabinyoma"
        },
        {
            "chapter": 37,
            "verse": 153,
            "text": "Nonese (ni ukubera iki) yaba yarahisemo abakobwa mu kimbo cy’abahungu"
        },
        {
            "chapter": 37,
            "verse": 154,
            "text": "Ese mwabaye mute? Amahitamo yanyu ashingira kuki"
        },
        {
            "chapter": 37,
            "verse": 155,
            "text": "Ese ntimutekereza"
        },
        {
            "chapter": 37,
            "verse": 156,
            "text": "Cyangwa mufite ibimenyetso bigaragara"
        },
        {
            "chapter": 37,
            "verse": 157,
            "text": "Ngaho nimuzane igitabo cyanyu, niba muri abanyakuri"
        },
        {
            "chapter": 37,
            "verse": 158,
            "text": "Kandi banashyize isano hagati ye (Allah) n’amajini, nyamara amajini yo azi neza ko azazanwa (imbere ya Allah kugira ngo acirwe urubanza)"
        },
        {
            "chapter": 37,
            "verse": 159,
            "text": "Ubutagatifu ni ubwa Allah, ntaho ahuriye n’ibyo bamwitirira"
        },
        {
            "chapter": 37,
            "verse": 160,
            "text": "Uretse abagaragu ba Allah b’imbonera (ni bo batajya bagira ibyo bamwitirira)"
        },
        {
            "chapter": 37,
            "verse": 161,
            "text": "Bityo, mu by’ukuri mwe (ababangikanyamana) ndetse n’ibyo musenga bitari Allah"
        },
        {
            "chapter": 37,
            "verse": 162,
            "text": "Nta n’umwe (mu bemeramana) mushobora kuyobya"
        },
        {
            "chapter": 37,
            "verse": 163,
            "text": "Uretse abazajya mu muriro ugurumana"
        },
        {
            "chapter": 37,
            "verse": 164,
            "text": "Kandi nta n’umwe muri twe (abamalayika) udafite umwanya uzwi (mu ijuru)"
        },
        {
            "chapter": 37,
            "verse": 165,
            "text": "Mu by’ukuri, twe (abamalayika) dutonda imirongo (dusenga nk’uko Abayislamu babigenza)"
        },
        {
            "chapter": 37,
            "verse": 166,
            "text": "Kandi mu by’ukuri, ni twe dusingiza (Allah)"
        },
        {
            "chapter": 37,
            "verse": 167,
            "text": "(Kandi mu by’ukuri, ababangikanyamana b’i Maka) bajyaga bavuga bati"
        },
        {
            "chapter": 37,
            "verse": 168,
            "text": "Iyo tuza kugira urwibutso nk’urw’abo hambere (mbere y’uko intumwa Muhamadi ihabwa ubutumwa)"
        },
        {
            "chapter": 37,
            "verse": 169,
            "text": "Mu by’ukuri twari kuba abagaragu ba Allah b’imbonera"
        },
        {
            "chapter": 37,
            "verse": 170,
            "text": "Nyamara (nyuma y’uko Qor’an ibagezeho) barayihakanye kandi vuba aha bazamenya (ukuri)"
        },
        {
            "chapter": 37,
            "verse": 171,
            "text": "Kandi rwose, isezerano ryacu ryaje mbere ku bagaragu bacu b’intumwa"
        },
        {
            "chapter": 37,
            "verse": 172,
            "text": "Ko mu by’ukuri, ari bo bazatsinda"
        },
        {
            "chapter": 37,
            "verse": 173,
            "text": "Kandi ko mu by’ukuri, ingabo zacu ari zo zizatsinda"
        },
        {
            "chapter": 37,
            "verse": 174,
            "text": "Bityo rero (yewe Muhamadi) birengagizeho igihe gito"
        },
        {
            "chapter": 37,
            "verse": 175,
            "text": "Unabahozeho ijisho, kuko bidatinze bazabona (ibihano)"
        },
        {
            "chapter": 37,
            "verse": 176,
            "text": "Ese ibihano byacu ni byo bashaka kwihutisha"
        },
        {
            "chapter": 37,
            "verse": 177,
            "text": "Bityo, ubwo bizamanukira hafi yabo, kizaba ari igitondo kibi kuri babandi baburiwe"
        },
        {
            "chapter": 37,
            "verse": 178,
            "text": "Bityo, birengagize igihe gito (yewe Muhamadi)"
        },
        {
            "chapter": 37,
            "verse": 179,
            "text": "Unabahozeho ijisho, kuko bidatinze bazabona (ibihano)"
        },
        {
            "chapter": 37,
            "verse": 180,
            "text": "Ubutagatifu ni ubwa Nyagasani wawe, Nyagasani Nyiricyubahiro! Ntaho ahuriye n’ibyo bamwitirira"
        },
        {
            "chapter": 37,
            "verse": 181,
            "text": "Kandi amahoro nabe ku ntumwa"
        },
        {
            "chapter": 37,
            "verse": 182,
            "text": "Kandi ishimwe n’ikuzo byuzuye ni ibya Allah, Nyagasani w’ibiremwa byose"
        },
        {
            "chapter": 38,
            "verse": 1,
            "text": "Swad111! Ndahiriye kuri Qur’an yuje urwibutso"
        },
        {
            "chapter": 38,
            "verse": 2,
            "text": "Nyamara abahakanye bari mu bwibone n’ubwigomeke"
        },
        {
            "chapter": 38,
            "verse": 3,
            "text": "Ese ni ibisekuru bingahe tworetse mbere yabo, bigatakamba by’impitagihe"
        },
        {
            "chapter": 38,
            "verse": 4,
            "text": "(Abarabu b’ababangikanya-mana) batangajwe no kugerwaho n’umuburizi (Muhamadi) ubakomokamo. Nuko abahakanyi baravuga bati \"Uyu ni umurozi w’umubeshyi"
        },
        {
            "chapter": 38,
            "verse": 5,
            "text": "Ese arashaka ko imana (zacu) zose ziba Imana imwe? Mu by’ ukuri, iki ni ikintu gitangaje"
        },
        {
            "chapter": 38,
            "verse": 6,
            "text": "Maze ibikomerezwa muri bo bigenda bivuga biti \"Nimugende munambe ku mana zanyu. Mu by’ukuri, uyu ni umugambi wateguwe"
        },
        {
            "chapter": 38,
            "verse": 7,
            "text": "Ibi ntitwigeze tubyumva mu myizerere yo hambere. Ibi nta kindi biri cyo usibye kuba ari ibihimbano"
        },
        {
            "chapter": 38,
            "verse": 8,
            "text": "Ese ni we wenyine muri twe waba warahishuriwe urwibutso? Ahubwo barashidikanya ku rwibutso rwanjye (Qur’an), kuko batarasogongera ku bihano byanjye"
        },
        {
            "chapter": 38,
            "verse": 9,
            "text": "Ese baba bafite ibigega by’impuhwe za Nyagasani wawe, Umunyembaraga zihebuje, Ugaba bihebuje"
        },
        {
            "chapter": 38,
            "verse": 10,
            "text": "Cyangwa baba bafite ubwami bw’ibirere n’isi ndetse n’ibiri hagati yabyo? Niba ari uko bimeze, ngaho nibazamuke mu kirere bakoresheje uburyo ubwo ari bwo bwose (maze bakumire ubutumwa)"
        },
        {
            "chapter": 38,
            "verse": 11,
            "text": "Izo ni ingabo zizatsindwa (nk’uko) iz’udutsiko zatsinzwe (mbere)"
        },
        {
            "chapter": 38,
            "verse": 12,
            "text": "Mbere yabo (hari benshi) bahinyuye (intumwa); nk’abantu ba Nuhu, aba Adi ndetse na Farawo wari ufite inyubako zitangaje"
        },
        {
            "chapter": 38,
            "verse": 13,
            "text": "N’aba Thamudu, abantu ba Lutwi ndetse n’aba Ayikat (b’i Mediyani), bose bari udutsiko"
        },
        {
            "chapter": 38,
            "verse": 14,
            "text": "Nta na kamwe muri two katahinyuye intumwa, nuko ibihano byanjye biba impamo"
        },
        {
            "chapter": 38,
            "verse": 15,
            "text": "Aba nta kindi bategereje kitari urusaku rumwe rudasubira"
        },
        {
            "chapter": 38,
            "verse": 16,
            "text": "Kandi baravuga bati \"Nyagasani wacu! Twihutishirize ibyo watugeneye (ibihano) mbere y’uko umunsi w’ibarura ugera"
        },
        {
            "chapter": 38,
            "verse": 17,
            "text": "Ihanganire ibyo bavuga (yewe Muhamadi), kandi wibuke umugaragu wacu Dawudi wari umunyembaraga (mu kutugaragira). Mu by’ukuri, yicuzaga kuri Allah cyane"
        },
        {
            "chapter": 38,
            "verse": 18,
            "text": "Mu by’ukuri, twashoboje imisozi gufatanya nawe (Dawudi) kudusingiza buri uko bucyeye n’uko bwije"
        },
        {
            "chapter": 38,
            "verse": 19,
            "text": "Ndetse n’inyoni zikusanyirijwe hamwe, zaramwumviye (zifatanya nawe mu kudusingiza)"
        },
        {
            "chapter": 38,
            "verse": 20,
            "text": "Maze dukomeza ubwami bwe, tunamuha ubushishozi no guca imanza neza"
        },
        {
            "chapter": 38,
            "verse": 21,
            "text": "Ese (yewe Muhamadi) inkuru y’abari bashyamiranye yaba yarakugezeho, ubwo buriraga bagasanga (Dawudi) aho yasengeraga (Mih’rab)"
        },
        {
            "chapter": 38,
            "verse": 22,
            "text": "Ubwo binjiraga kwa Dawudi maze akabikanga, bakavuga bati \"Wigira ubwoba! Twembi twashyamiranye; umwe muri twe yahuguje undi. Bityo, dukiranure mu kuri kandi ntubogame, ndetse unatuyobore inzira igororotse"
        },
        {
            "chapter": 38,
            "verse": 23,
            "text": "Mu by’ukuri, uyu muvandimwe wanjye afite intama mirongo cyenda n’icyenda, mu gihe njye mfite intama imwe (gusa), ariko yavuze ati \"Nayo yindagize!\" (Nyamara njye simbishaka), none yandushije ijwi"
        },
        {
            "chapter": 38,
            "verse": 24,
            "text": "(Dawudi atabanje kumva undi) aravuga ati \"Rwose yaguhuguje kuba yagusabye intama yawe ngo ayongere mu ze. Kandi mu by’ukuri, abenshi mu bafatanyije imitungo barahuguzanya, uretse babandi bemeye bakanakora ibikorwa byiza; kandi ni bo bake\". Nuko Dawudi amenya ko twamugerageje asaba imbabazi Nyagasani we, yitura hasi yubamye, anicuza (kuri Allah)"
        },
        {
            "chapter": 38,
            "verse": 25,
            "text": "Nuko ibyo turabimubabarira. Kandi mu by’ukuri, ari hafi yacu ndetse azagira igarukiro ryiza (Ijuru)"
        },
        {
            "chapter": 38,
            "verse": 26,
            "text": "Yewe Dawudi! Mu by’ukuri, twakugize umusigire ku isi, bityo jya ukiranura abantu mu kuri kandi ntuzagendere ku marangamutima, kugira ngo atazavaho akuyobya inzira ya Allah. Mu by’ukuri, abazayoba inzira ya Allah bazahanishwa ibihano bikaze, kubera kwibagirwa umunsi w’ibarura"
        },
        {
            "chapter": 38,
            "verse": 27,
            "text": "Ntitwanaremye ikirere n’isi ndetse n’ibiri hagati ya byo nta mpamvu. Uko ni ko abahakanye bibwira. Bityo, ibihano bikaze by’umuriro bizaba ku bahakanyi"
        },
        {
            "chapter": 38,
            "verse": 28,
            "text": "Ese abemeye bakanakora ibikorwa byiza twabafata kimwe n’abangizi ku isi? Cyangwa se ngo dufate kimwe abatinya Imana n’inkozi z’ibibi"
        },
        {
            "chapter": 38,
            "verse": 29,
            "text": "Iki ni igitabo cyuje imigisha twaguhishuriye (yewe Muhamadi), kugira ngo (abantu) batekereze ku mirongo yacyo ndetse no kugira ngo abanyabwenge bibuke"
        },
        {
            "chapter": 38,
            "verse": 30,
            "text": "Kandi Dawudi twamuhaye Sulayimani nk’impano. Yari umugaragu mwiza. Mu by’ukuri, yicuzaga kuri Allah cyane"
        },
        {
            "chapter": 38,
            "verse": 31,
            "text": "(Ibuka) ubwo nimugoroba yamurikirwaga amafarasi y’ubwoko bwiza kandi yiruka cyane"
        },
        {
            "chapter": 38,
            "verse": 32,
            "text": "Nuko akavuga ati \"Nakunze iby’isi kugeza ubwo nibagirwa Nyagasani wanjye, izuba ririnda rirenga"
        },
        {
            "chapter": 38,
            "verse": 33,
            "text": "Ngaho nimuzingarurire!\" Maze atangira kuzagaza ku maguru no ku majosi"
        },
        {
            "chapter": 38,
            "verse": 34,
            "text": "Kandi rwose twagerageje Sulayimani tujugunya ikibiri112 ku ntebe ye y’ubwami, (bimutera gusa nk’utakaje ubwami bwe, abona ko yageragejwe) nyuma yicuza ku Mana"
        },
        {
            "chapter": 38,
            "verse": 35,
            "text": "Aravuga ati \"Nyagasani wanjye! Mbabarira, unangabire ubwami butazigera buhabwa undi nyuma yanjye. Mu by’ukuri, ni wowe ugaba bihebuje"
        },
        {
            "chapter": 38,
            "verse": 36,
            "text": "Nuko dutegeka umuyaga guca bugufi ku itegeko rye, akawerekeza aho ashaka (kujya hose)"
        },
        {
            "chapter": 38,
            "verse": 37,
            "text": "Ndetse n’amashitani y’amoko yose; yaba ayubaka n’ayibira mu mazi (twayategetse kumwumvira)"
        },
        {
            "chapter": 38,
            "verse": 38,
            "text": "Naho andi (yamwigomekagaho) yayafungaga ku minyururu"
        },
        {
            "chapter": 38,
            "verse": 39,
            "text": "(Allah abwira Sulayimani ati) \"Ibi ni impano yacu; bityo ha (uwo ushatse) cyangwa wime (uwo ushatse), nta cyo uzabazwa"
        },
        {
            "chapter": 38,
            "verse": 40,
            "text": "Kandi mu by’ukuri, yari hafi yacu ndetse azagira igarukiro ryiza (Ijuru)"
        },
        {
            "chapter": 38,
            "verse": 41,
            "text": "Unibuke ubwo umugaragu wacu Ayubu yatakambiraga Nyagasani we agira ati \"Mu by’ukuri, Shitani yanteje ibyago n’ububabare"
        },
        {
            "chapter": 38,
            "verse": 42,
            "text": "(Allah aramubwira ati) \"Kubita ikirenge cyawe hasi; ayo mazi akonje (avuyemo) ni ayo kwiyuhagira no kunywa"
        },
        {
            "chapter": 38,
            "verse": 43,
            "text": "Nuko k’ubwimpuhwe ziduturutseho, tumugarurira umuryango we uri kumwe n’abandi nkawo, kugira ngo bibe urwibutso ku banyabwenge"
        },
        {
            "chapter": 38,
            "verse": 44,
            "text": "Unafate umuba w’udushari mu kuboko kwawe maze uwukubitishe (umugore wawe113), kugira ngo udatatira indahiro. Mu by’ukuri, twasanze (Ayubu) ari umuntu wihangana akaba n’umugaragu mwiza, kandi rwose yicuzaga cyane (kuri Allah)"
        },
        {
            "chapter": 38,
            "verse": 45,
            "text": "Kandi wibuke (yewe Muhamadi) abagaragu bacu; Ibrahimu, Isihaka na Yakubu; bari abanyamurava (mu kudusenga) bakanagira ubushishozi (mu idini)"
        },
        {
            "chapter": 38,
            "verse": 46,
            "text": "Mu by’ukuri, twarabatoranyije tubaha umwihariko wo kwibuka imperuka"
        },
        {
            "chapter": 38,
            "verse": 47,
            "text": "Kandi rwose imbere yacu bari intoranywa bakaba n’abantu beza"
        },
        {
            "chapter": 38,
            "verse": 48,
            "text": "Unibuke Isimayili, Aliyasa na Dhul’kifli; bose bari abantu beza"
        },
        {
            "chapter": 38,
            "verse": 49,
            "text": "Iyi (Qur’an) ni urwibutso. Kandi mu by’ukuri, abatinya (Allah) bazagira igarukiro ryiza"
        },
        {
            "chapter": 38,
            "verse": 50,
            "text": "Ijuru rihoraho, bazafungurirwa imiryango yaryo"
        },
        {
            "chapter": 38,
            "verse": 51,
            "text": "Aho bazaba begamye, batumiza imbuto nyinshi n’ibinyobwa"
        },
        {
            "chapter": 38,
            "verse": 52,
            "text": "Bazaba bari kumwe n’abagore barangamiye abagabo babo (gusa) kandi b’urungano"
        },
        {
            "chapter": 38,
            "verse": 53,
            "text": "Ibyo ni byo (bihembo) by’umunsi w’ibarura mwasezeranyijwe"
        },
        {
            "chapter": 38,
            "verse": 54,
            "text": "Mu by’ukuri, ibyo ni amafunguro yacu adateze kuzashira"
        },
        {
            "chapter": 38,
            "verse": 55,
            "text": "Ibyo (ni byo bizagororerwa abemera). Naho abanyabyaha bazagira igarukiro ribi"
        },
        {
            "chapter": 38,
            "verse": 56,
            "text": "Umuriro wa Jahanamu bazinjiramo, ukazaba ari bwo buturo bubi"
        },
        {
            "chapter": 38,
            "verse": 57,
            "text": "Ibyo (ni byo bihano bazahanishwa). Bityo, nibabisogongere; ni amazi yatuye n’amashyira"
        },
        {
            "chapter": 38,
            "verse": 58,
            "text": "N’ibindi (bihano) bimeze nkabyo by’ingeri nyinshi"
        },
        {
            "chapter": 38,
            "verse": 59,
            "text": "(Abayobeje abandi bazabwirwa bati) \"Aka ni agatsiko kaje kubana namwe (mu muriro)\", (bavuge bati) \"Nta heza bashyikiye kuko mu by’ukuri, binjiye mu muriro"
        },
        {
            "chapter": 38,
            "verse": 60,
            "text": "(Abayobejwe) bazavuga bati \"Ahubwo ni mwe mutashyikiye aheza kuko ari mwe mwawudukururiye (umuriro); kandi ni cyo cyicaro kibi"
        },
        {
            "chapter": 38,
            "verse": 61,
            "text": "Bazavuga bati \"Nyagasani wacu! Uwadukururiye ibi mwongerere ibihano byo mu muriro byikubye kabiri"
        },
        {
            "chapter": 38,
            "verse": 62,
            "text": "Bazanavuga bati \"Byatugendekeye bite ko tutabona bamwe mu bantu twabaraga mu nkozi z’ibibi"
        },
        {
            "chapter": 38,
            "verse": 63,
            "text": "Ese twabibeshyagaho (ku isi) tubannyega (naho ari abantu b’intungane, cyangwa bari kumwe natwe mu muriro) amaso yacu akaba atababona"
        },
        {
            "chapter": 38,
            "verse": 64,
            "text": "Mu by’ukuri, uko gusubiranamo kw’abantu bo mu muriro ni impamo"
        },
        {
            "chapter": 38,
            "verse": 65,
            "text": "Vuga (yewe Muhamadi) uti \"Njye nta kindi ndi cyo usibye kuba ndi umuburizi, kandi nta yindi mana ikwiye gusengwa by’ukuri itari Allah; Umwe rukumbi, Umunyembaraga w’ikirenga"
        },
        {
            "chapter": 38,
            "verse": 66,
            "text": "Nyagasani w’ibirere n’isi ndetse n’ibiri hagati yabyo, Umunyembaraga zihebuje,Umunyembabazi uhebuje"
        },
        {
            "chapter": 38,
            "verse": 67,
            "text": "Vuga (yewe Muhamadi) uti \"Iyi (Qur’an) ni inkuru ihambaye"
        },
        {
            "chapter": 38,
            "verse": 68,
            "text": "Ariko mwayiteye umugongo"
        },
        {
            "chapter": 38,
            "verse": 69,
            "text": "Nta bumenyi nari mfite ku mpaka zagibwaga n’abamalayika bo mu ijuru (ku iremwa rya Adamu)"
        },
        {
            "chapter": 38,
            "verse": 70,
            "text": "Usibye ko nabihishuriwe kuko ndi umuburizi ugaragara"
        },
        {
            "chapter": 38,
            "verse": 71,
            "text": "(Ibuka) ubwo Nyagasani wawe yabwiraga abamalayika ati \"Mu by’ukuri, ngiye kurema umuntu mu ibumba"
        },
        {
            "chapter": 38,
            "verse": 72,
            "text": "Nimara kumutunganya nkanamuhuhamo roho, mumwikubite imbere mwubamye"
        },
        {
            "chapter": 38,
            "verse": 73,
            "text": "Nuko abamalayika bose barubama"
        },
        {
            "chapter": 38,
            "verse": 74,
            "text": "Usibye Ibilisi (Shitani) wagize ubwibone maze akaba mu bahakanye"
        },
        {
            "chapter": 38,
            "verse": 75,
            "text": "(Nuko Allah akavuga ati) \"Yewe Ibilisi! Ni iki cyakubujije kubamira uwo naremye n’amaboko yanjye yombi? Ese wagize ubwibone cyangwa wabaye mu bishyize hejuru"
        },
        {
            "chapter": 38,
            "verse": 76,
            "text": "(Ibilisi) iravuga iti \"Njye ndi mwiza kumurusha kuko wandemye mu muriro, we ukamurema mu ibumba"
        },
        {
            "chapter": 38,
            "verse": 77,
            "text": "Allah aravuga ati \"Ngaho sohoka aha ( mu ijuru), kuko ubaye ikivume"
        },
        {
            "chapter": 38,
            "verse": 78,
            "text": "Kandi rwose umuvumo wanjye uzagukurikirana kuzageza ku munsi w’ibihembo"
        },
        {
            "chapter": 38,
            "verse": 79,
            "text": "(Ibilisi) iravuga iti \"Nyagasani wanjye! Mpa kuramba kuzageza ku munsi (abapfuye) bazazurirwaho"
        },
        {
            "chapter": 38,
            "verse": 80,
            "text": "(Allah) aravuga ati \"Mu by’ukuri, ubaye mu bazaramba"
        },
        {
            "chapter": 38,
            "verse": 81,
            "text": "Kugeza ku munsi w’igihe kizwi"
        },
        {
            "chapter": 38,
            "verse": 82,
            "text": "(Ibilisi) iravuga iti \"Ndahiye ku bw’icyubahiro cyawe, ko rwose nzabayobya bose"
        },
        {
            "chapter": 38,
            "verse": 83,
            "text": "Uretse abagaragu bawe b’indobanure muri bo"
        },
        {
            "chapter": 38,
            "verse": 84,
            "text": "(Allah) avuga arahira ati \"Ni ukuri, kandi ibyo mvuga ni ukuri"
        },
        {
            "chapter": 38,
            "verse": 85,
            "text": "Ko wowe na bamwe mu bazagukurikira nzabuzurisha umuriro wa Jahanamu"
        },
        {
            "chapter": 38,
            "verse": 86,
            "text": "Vuga (yewe Muhamadi) uti \"Ntabwo (kubagezaho ubutumwa) mbibasabira igihembo na kimwe, ndetse nta n’ubwo ndi mu bishushanya (bakora ibyo batategetswe)"
        },
        {
            "chapter": 38,
            "verse": 87,
            "text": "Iyi (Qur’an) nta kindi iri cyo usibye kuba ari urwibutso ku biremwa byose"
        },
        {
            "chapter": 38,
            "verse": 88,
            "text": "Kandi rwose muzamenya inkuru yayo bidatinze\" Yahishuriwe i Maka, ig"
        },
        {
            "chapter": 39,
            "verse": 1,
            "text": "Ihishurwa ry’iki gitabo (Qur’an) rituruka kwa Allah, Umunyembaraga uhebuje, Ushishoza"
        },
        {
            "chapter": 39,
            "verse": 2,
            "text": "Mu by’ukuri, (yewe Muhamadi) twaguhishuriye igitabo mu kuri. Bityo, jya usenga Allah umwibombaritseho"
        },
        {
            "chapter": 39,
            "verse": 3,
            "text": "Mumenye ko Allah ari we nyir’idini ritunganye. Naho babandi bishyiriyeho ibigirwamana mu cyimbo cye, (baravuga bati) \"Nta yindi mpamvu ituma tubisenga itari ukugira ngo bitwegereze Allah\". Mu by’ukuri, Allah azabakiranura ku byo batavugagaho rumwe. Rwose Allah ntayobora umunyabinyoma, umuhakanyi wa cyane"
        },
        {
            "chapter": 39,
            "verse": 4,
            "text": "Iyo Allah aza gukenera kugira umwana, yari gutoranya uwo ashaka mu byo yaremye. Ubutagatifu ni ubwe! Ni we Allah, Umwe rukumbi, Umunyembaraga z’ikirenga"
        },
        {
            "chapter": 39,
            "verse": 5,
            "text": "Yaremye ibirere n’isi mu kuri. Yorosa ijoro ku manywa akanorosa amanywa ku ijoro. Anacisha bugufi izuba n’ukwezi; buri kimwe kizenguruka (mu mbibi zacyo) ku gihe cyagenwe. Mumenye ko we (Allah) ari Umunyembaraga zihebuje, Umunyembabazi uhebuje"
        },
        {
            "chapter": 39,
            "verse": 6,
            "text": "Yabaremye abakomoye ku muntu umwe (Adamu), nuko amuremera umugore we (Hawa) amumukomoyemo. Yabaremeye amatungo umunani (ingabo n’ingore mu ngamiya, inka, intama ndetse n’ihene). Abaremera muri nyababyeyi za ba nyoko, mu byiciro bikurikirana, mu myijima itatu (mu nda, muri nyababyeyi no mu ngobyi). Uwo ni we Allah Nyagasani wanyu, Nyir’ubwami bwose. Nta yindi mana ikwiriye gusengwa by’ukuri itari we. Ese ni gute mureka kugaragira (Allah wenyine)"
        },
        {
            "chapter": 39,
            "verse": 7,
            "text": "(Yemwe bantu) nimuramuka muhakanye, mu by’ukuri, Allah arihagije (ntacyo abakeneyeho), ndetse ntiyishimira ubuhakanyi ku bagaragu be. Ariko iyo mushimiye (mukanemera), arabyishimira. Kandi ntawe uzikorera umutwaro w’undi. Hanyuma igarukiro ryanyu rizaba kwa Nyagasani wanyu, maze ababwire ibyo mwakoraga. Mu by’ukuri, we ni Umumenyi uhebuje w’ibiri mu bituza (by’abantu)"
        },
        {
            "chapter": 39,
            "verse": 8,
            "text": "N’iyo umuntu agezweho n’amakuba, asaba Nyagasani we amwicuzaho. Nyamara (Allah) yamuha ku ngabire ze, akibagirwa icyatumaga asaba mbere, maze agashyiraho ibigirwamana bibangikanye na Allah, kugira ngo ayobye (abantu) kugana inzira ye. Vuga (yewe Muhamadi) uti \"Inezeze gake mu buhakanyi bwawe! Mu by’ukuri, uri mubazajya mu muriro"
        },
        {
            "chapter": 39,
            "verse": 9,
            "text": "Ese wawundi usenga (Allah) mu bihe by’ijoro, yubama, anahagarara (kubera) gutinya imperuka, aniringira impuhwe za Nyagasani we (ni kimwe na wa wundi uhakana Allah?) Vuga (yewe Muhamadi) uti \"Ese abafite ubumenyi bahwanye n’abatabufite? Mu by’ukuri, abanyabwenge ni bo babizirikana"
        },
        {
            "chapter": 39,
            "verse": 10,
            "text": "Vuga uti \"Yemwe bagaragu banjye bemeye! Nimutinye Nyagasani wanyu; babandi bakoze neza kuri iyi si bazagororerwa ibyiza (Ijuru). Kandi isi ya Allah ni ngari (niba aho muri bitaborohera gusenga Allah, nimwimukire ahandi). Mu by’ukuri, abihangana bazagororerwa ibihembo byabo byuzuye, nta kubara"
        },
        {
            "chapter": 39,
            "verse": 11,
            "text": "Vuga uti \"Mu by’ukuri, njye nategetswe kugaragira Allah (wenyine) nkora ibikorwa byiza kubera we"
        },
        {
            "chapter": 39,
            "verse": 12,
            "text": "Kandi nategetswe kuba uwa mbere mu bicisha bugufi (Abayislamu)"
        },
        {
            "chapter": 39,
            "verse": 13,
            "text": "Vuga uti \"Mu by’ukuri, mfite ubwoba bw’ibihano by’umunsi uhambaye, igihe naba nigometse kuri Nyagasani wanjye"
        },
        {
            "chapter": 39,
            "verse": 14,
            "text": "Vuga uti \"Ngaragira Allah wenyine nkora ibikorwa byiza kubera we"
        },
        {
            "chapter": 39,
            "verse": 15,
            "text": "Ngaho nimugaragire ibyo mushaka bitari we.Vuga uti \"Mu by’ukuri, abanyagihombo ku munsi w’imperuka ni babandi bazaba baroretse roho zabo ndetse n’iz’imiryango yabo\". Rwose icyo kizaba ari cyo gihombo kigaragara"
        },
        {
            "chapter": 39,
            "verse": 16,
            "text": "Bazaba batwikiriwe n’igicu cy’umuriro ndetse no munsi yabo hari ikindi. Ibyo ni byo Allah atinyisha abagaragu be. Bityo bagaragu banjye, nimuntinye"
        },
        {
            "chapter": 39,
            "verse": 17,
            "text": "Naho babandi bitandukanyije no gusenga ibigirwamana bakagarukira Allah (bamwicuzaho), bateganyirijwe inkuru nziza. Bityo, geza inkuru nziza ku bagaragu banjye"
        },
        {
            "chapter": 39,
            "verse": 18,
            "text": "Babandi batega amatwi amagambo (menshi avugwa) maze bagakurikira ameza muri yo. Abo ni bo Allah yayoboye kandi ni bo banyabwenge"
        },
        {
            "chapter": 39,
            "verse": 19,
            "text": "Nonese wawundi uzahamwa n’ijambo ry’ibihano (washobora kumuyobora)? Ese washobora kurokora uri mu muriro"
        },
        {
            "chapter": 39,
            "verse": 20,
            "text": "Ariko babandi batinya Nyagasani wabo, bazagororerwa amazu yubatse agerekeranye; imigezi itemba imbere yayo. (Iri) ni isezerano rya Allah, kandi Allah ntajya yica isezerano"
        },
        {
            "chapter": 39,
            "verse": 21,
            "text": "Ese ntujya ubona ko Allah yamanuye amazi mu kirere maze akayinjiza mu butaka, hanyuma akaba amasoko nuko akayameresha ibihingwa by’amabara atandukanye, hanyuma bikuma ukabona bibaye umuhondo; nuko (byamara kumagana) akabihindura utuvungukira? Mu by’ukuri, muri ibyo hari urwibutso ku banyabwenge"
        },
        {
            "chapter": 39,
            "verse": 22,
            "text": "Ese uwo Allah yaguriye igituza (akayoboka) Isilamu, akanaba mu rumuri ruturutse kwa Nyagasani we (yaba kimwe n’ufite umutima winangiye)? Bityo, ibihano bikomeye bizaba ku bafite imitima inangiye, itibuka Allah. Abo bari mu buyobe bugaragara"
        },
        {
            "chapter": 39,
            "verse": 23,
            "text": "Allah yahishuye inkuru nziza kurusha izindi; ari cyo gitabo (Qur’an) gifite imirongo yuzuzanya kandi yisubiramo (itarambirana), ituma imibiri y’abatinya Nyagasani wabo ikangarana (iyo bayumvise isomwa), hanyuma imibiri n’imitima byabo bikoroha (bikabasha) gusingiza Allah. Uwo ni wo muyoboro wa Allah ayoboresha uwo ashatse; kandi uwo Allah yarekeye mu buyobe ntiyagira uwamuyobora"
        },
        {
            "chapter": 39,
            "verse": 24,
            "text": "Ese uzaba ahungisha uburanga bwe ibihano bibi byo ku munsi w’imperuka (yaba kimwe n’uzinjira mu ijuru mu buryo bworoshye)? Icyo gihe inkozi z’ibibi zizabwirwa ziti \"Ngaho nimusogongere ibyo mwakoraga"
        },
        {
            "chapter": 39,
            "verse": 25,
            "text": "Ababayeho mbere yabo barahakanye maze bagerwaho n’ibihano mu buryo batazi"
        },
        {
            "chapter": 39,
            "verse": 26,
            "text": "Nuko Allah abasogongeza ugusuzugurika mu buzima bwo ku isi, kandi ibihano byo ku mperuka ni byo biruta ibindi; iyaba bari babizi"
        },
        {
            "chapter": 39,
            "verse": 27,
            "text": "Kandi rwose twahaye abantu ingero z’ubwoko bwose muri iyi Qur’an kugira ngo bibuke"
        },
        {
            "chapter": 39,
            "verse": 28,
            "text": "Qur’an yahishuwe mu rurimi rw’Icyarabu izira amakemwa, kugira ngo batinye (Allah)"
        },
        {
            "chapter": 39,
            "verse": 29,
            "text": "Allah yatanze urugero rw’umuntu (umugaragu) uhatswe na ba shebuja benshi batavuga rumwe, n’umuntu uhatswe na shebuja umwe. Ese abo bombi wabagereranya? Ishimwe n’ikuzo byuzuye ni ibya Allah, ariko abenshi muri bo ntibabizi"
        },
        {
            "chapter": 39,
            "verse": 30,
            "text": "Mu by’ukuri, wowe (Muhamadi) uzapfa kandi na bo bazapfa"
        },
        {
            "chapter": 39,
            "verse": 31,
            "text": "Hanyuma mwese ku munsi w’imperuka muzahagarare imbere ya Nyagasani wanyu mujya impaka"
        }
    ]
}
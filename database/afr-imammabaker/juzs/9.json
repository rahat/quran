{
    "juzs": [
        {
            "chapter": 7,
            "verse": 88,
            "text": "Die verwaande leiers van sy volk het gesê: Ons sal jou, Sjoe-eib, en hulle wat saam met jou glo, sekerlik uit ons stad verdryf tensy julle tot óns godsdiens terugkeer. Hy het gesê: Selfs al haat ons dit"
        },
        {
            "chapter": 7,
            "verse": 89,
            "text": "Ons sou ’n leuen teen Allah versin as ons tot u godsdiens terugkeer nadat Allah ons daarvan gered het. En dit pas ons nie om daarna terug te keer nie, behalwe as dit Allah, ons Heer, sou behaag. Ons Heer omvat alle dinge in Sy kennis. Op Allah vertrou ons. Oordeel daarom, ons Heer, met geregtigheid tussen ons en ons volk; U is die Beste Regter"
        },
        {
            "chapter": 7,
            "verse": 90,
            "text": "En die leiers van sy volk, wat ongelowig was, het gesê: As julle Sjoe-eib volg, sal julle waarlik verloorders wees"
        },
        {
            "chapter": 7,
            "verse": 91,
            "text": "Daarom het ’n aardbewing hulle oorval, en hulle liggame was verstar in hul huise"
        },
        {
            "chapter": 7,
            "verse": 92,
            "text": "Hulle wat Shoe-eib tot leuenaar gemaak het, was asof hulle nog nooit daarin gewoon het nie ~ hulle wat Shoe-eib ’n leuenaar genoem het, hulle was die verloorders"
        },
        {
            "chapter": 7,
            "verse": 93,
            "text": "Daarna het hy hom van hulle teruggedraai en gesê: O my volk! Ek het die boodskappe van my Heer aan julle oorgedra en ek het julle van goeie raad bedien; waarom sou ek dan oor ’n ongelowige volk treur"
        },
        {
            "chapter": 7,
            "verse": 94,
            "text": "En Ons het nog nooit ’n profeet na ’n stad gestuur sonder dat ons die inwoners daarvan met teëspoed en lyding getref het nie, sodat hulle hulself kan verootmoedig"
        },
        {
            "chapter": 7,
            "verse": 95,
            "text": "Daarna het Ons die kwaad met goed vervang, totdat hulle seëninge oorvloedig geword het en hul gesê het: Lyding en geluk het waarlik aan ons vaders geraak. So het Ons hulle dan oorrompel terwyl hulle dit nie besef het nie"
        },
        {
            "chapter": 7,
            "verse": 96,
            "text": "En indien die inwoners van die stede maar geglo en bewus van Allah was, sou Ons sekerlik die seëninge van die hemele en die aarde vir hulle oopgestel het. Maar hulle het Ons verwerp, daarom het Ons hulle oorweldig omdat hulle dit verdien het"
        },
        {
            "chapter": 7,
            "verse": 97,
            "text": "Is die stedelinge dan beveilig teen Ons straf as dit snags oor hulle sou kom, terwyl hulle slaap"
        },
        {
            "chapter": 7,
            "verse": 98,
            "text": "Of is hulle teen Ons straf beveilig as dit soggens oor hulle sou kom, terwyl hulle speel"
        },
        {
            "chapter": 7,
            "verse": 99,
            "text": "Is hulle dan beveilig teen Allah se voorneme? Maar niemand waan homself veilig teen Allah se voorneme nie, behalwe hulle wat vergaan"
        },
        {
            "chapter": 7,
            "verse": 100,
            "text": "Is dit nog nie duidelik vir hulle wat die aarde van sy vroeëre bewoners beërwe het nie, dat, as dit Ons behaag, Ons hulle om hul ongeregtigheid se onthalwe sal verdelg, en hulle harte sal verseël sodat hulle nie sal luister nie"
        },
        {
            "chapter": 7,
            "verse": 101,
            "text": "So was dit in die stede waarvan Ons al iets aan julle vertel het. En Ons boodskappers het waarlik met duidelike bewyse na hulle gegaan, maar hulle wou weer nie glo wat hulle voorheen verwerp het nie. So verseël Allah die harte van die ongelowiges"
        },
        {
            "chapter": 7,
            "verse": 102,
            "text": "En by die meeste van hulle het Ons geen getrouheid aan die verbond gevind nie; en Ons het gevind dat die meeste van hulle oortreders was"
        },
        {
            "chapter": 7,
            "verse": 103,
            "text": "En daarna het Ons Moses met Ons tekens na Farao en sy kapteins gestuur, maar hulle het nie daaraan geglo nie. Kyk hoe was die einde van die onheilsaaiers"
        },
        {
            "chapter": 7,
            "verse": 104,
            "text": "En Moses het gesê: O Farao! Ek is waarlik ’n boodskapper van die Heer van die Wêrelde"
        },
        {
            "chapter": 7,
            "verse": 105,
            "text": "terwyl ek daarop ag slaan om niks behalwe die waarheid omtrent Allah te sê nie. Ek het inderdaad met duidelike bewyse van jul Heer tot julle gekom; laat die Kinders van Israel daarom met my saamgaan"
        },
        {
            "chapter": 7,
            "verse": 106,
            "text": "Hy het gesê: As u met ’n teken gekom het, toon dit dan, as u die waarheid praat"
        },
        {
            "chapter": 7,
            "verse": 107,
            "text": "Toe het hy3 sy stok weggegooi, en kyk, dit was ’n slang"
        },
        {
            "chapter": 7,
            "verse": 108,
            "text": "En hy het sy hand te voorskyn gehaal, en kyk, dit was wit (en deurskynend) vir die aanskouers"
        },
        {
            "chapter": 7,
            "verse": 109,
            "text": "Die kapteins van Farao se volk het gesê: Hy is gewis ’n bedrewe towenaar"
        },
        {
            "chapter": 7,
            "verse": 110,
            "text": "Hy is voornemens om julle uit jul land te verdryf. Wat raai julle aan"
        },
        {
            "chapter": 7,
            "verse": 111,
            "text": "Hulle het gesê: Gee aan hom en sy broer uitstel, en stuur roepers die stede in"
        },
        {
            "chapter": 7,
            "verse": 112,
            "text": "om elke bedrewe towenaar na u te bring"
        },
        {
            "chapter": 7,
            "verse": 113,
            "text": "En die towenaars het na Farao gekom en gesê: Ons moet natuurlik ’n beloning ontvang, as ons die oorhand kry"
        },
        {
            "chapter": 7,
            "verse": 114,
            "text": "Hy4 het geantwoord: Ja, en julle sal sekerlik onder my uitverkorenes wees"
        },
        {
            "chapter": 7,
            "verse": 115,
            "text": "Hulle het gesê: O Moses! Sal u werp, of sal ons eerste werp"
        },
        {
            "chapter": 7,
            "verse": 116,
            "text": "Hy het geantwoord: Werp! En toe hulle werp, het hulle die oë van die mense bedrieg en hulle bang gemaak, en hulle het ’n knap towervertoning gelewer"
        },
        {
            "chapter": 7,
            "verse": 117,
            "text": "En Ons het aan Moses geopenbaar: Werp u stok neer, en kyk! dit het al hulle valsheid verorber"
        },
        {
            "chapter": 7,
            "verse": 118,
            "text": "So is die waarheid dan bevestig, en dít wat hulle gedoen het, het niksbeduidend geword"
        },
        {
            "chapter": 7,
            "verse": 119,
            "text": "So is hul dan daar verslaan en hulle moes vernederd terugkeer"
        },
        {
            "chapter": 7,
            "verse": 120,
            "text": "En die towenaars het op die grond neergeval"
        },
        {
            "chapter": 7,
            "verse": 121,
            "text": "en gesê: Ons glo in die Heer van die Wêrelde"
        },
        {
            "chapter": 7,
            "verse": 122,
            "text": "die Heer van Moses en Aäron"
        },
        {
            "chapter": 7,
            "verse": 123,
            "text": "Farao het geantwoord: Julle glo in hom voordat ek julle daartoe toestemming gegee het? Dit is waarlik ’n sameswering wat julle in die stad gesmee het, sodat julle die bewoners daaruit kan dryf; maar julle sal dit weldra te wete kom"
        },
        {
            "chapter": 7,
            "verse": 124,
            "text": "Ek sal gewis julle hande en julle voete aan teenoorgestelde kante laat afkap, dan sal ek julle almal saam laat kruisig"
        },
        {
            "chapter": 7,
            "verse": 125,
            "text": "Hulle het geantwoord: Ons sal dan waarlik na Ons Heer terugkeer"
        },
        {
            "chapter": 7,
            "verse": 126,
            "text": "En u neem alleen wraak op ons omdat ons in die tekens van ons Heer geglo het toe dit na ons gekom het. Ons Heer! Verleen standvastigheid aan ons, en gee dat ons in onderdanigheid aan U mag sterf"
        },
        {
            "chapter": 7,
            "verse": 127,
            "text": "En die kapteins van Farao se volk het gesê: Sal u Moses en sy volk toelaat om in die land wanorde te skep en u gode te versaak? Hy het geantwoord: Ons sal hulle seuns ombring en hulle vroue spaar; en waarlik, ons is sterker as hulle"
        },
        {
            "chapter": 7,
            "verse": 128,
            "text": "Moses het aan sy volk gesê: Smeek Allah om hulp en wees geduldig. Voorwaar, die aarde behoort aan Allah ~ Hy gee dit as erfdeel aan Sy dienaars soos dit Hom behaag. En die einde behoort aan die godvresendes"
        },
        {
            "chapter": 7,
            "verse": 129,
            "text": "Hulle het geantwoord: Ons is vervolg voordat u tot ons gekom het en sedert u tot ons gekom het. Hy het gesê: Miskien gaan jul Heer julle vyande verdelg, en julle as regeeerders oor die land aanstel, dan sal Hy sien hoe julle optree"
        },
        {
            "chapter": 7,
            "verse": 130,
            "text": "En Ons het waarlik die volk van Farao met droogte en skaarste van vrugte beproef, sodat hulle kennis kon neem"
        },
        {
            "chapter": 7,
            "verse": 131,
            "text": "Maar wanneer iets goeds hulle toegeval het, het hulle gesê: Dit kom ons toe. En wanneer iets slegs oor hulle gekom het, dan het hulle die teëspoed toegeskryf aan Moses en dié wat saam met hom was. Maar voorwaar, hulle teëspoed is eweneens van Allah, hoewel die meeste van hulle dit nie weet nie"
        },
        {
            "chapter": 7,
            "verse": 132,
            "text": "En hulle het gesê: Watter tekens u ook aan ons mag toon om ons daarmee te mislei ~ in u sal ons waarlik nie glo nie"
        },
        {
            "chapter": 7,
            "verse": 133,
            "text": "Toe het Ons die wydverspreide dood, en die sprinkane en die luise en die paddas en die bloed ~ as duidelike tekens ~ oor hulle neergestuur. Dog hulle het hulself hoogmoedig gedra, en hulle was ’n misdadige volk"
        },
        {
            "chapter": 7,
            "verse": 134,
            "text": "En toe die plaag hulle oorval het, het hulle gesê: O Moses! Pleit vir ons by u Heer, want Hy het ’n verbond met u gesluit. As u"
        },
        {
            "chapter": 7,
            "verse": 135,
            "text": "Maar toe Ons die plaag, waaronder hulle vir ’n bepaalde tyd moes ly, van hulle verwyder het, kyk! toe het hulle hul belofte verbreek"
        },
        {
            "chapter": 7,
            "verse": 136,
            "text": "Daarom het Ons dan vergelding geëis en hulle in die see verdrink, omdat hulle Ons tekens verwerp en verontagsaam het"
        },
        {
            "chapter": 7,
            "verse": 137,
            "text": "En Ons het hulle wat as swakkelinge beskou is, die oostelike deel van die land laat erwe én die westelike deel, wat Ons geseën het. En die blye tyding van u Heer is vir die Kinders van Israel vervul, omdat hulle geduldig was. En alles wat Farao en sy volk gemaak het en wat hulle gebou het, het Ons vernietig"
        },
        {
            "chapter": 7,
            "verse": 138,
            "text": "En Ons het die Kinders van Israel oor die see geneem. Toe kom hulle by ’n volk wat aan afgode geheg was. Hulle het gesê: O Moses! Maak vir ons ’n god soos die gode wat húlle het. Hy het geantwoord: Julle is waarlik ’n onkundige volk"
        },
        {
            "chapter": 7,
            "verse": 139,
            "text": "Aangaande hierdie dinge: dít waarmee hulle hul besig hou, sal vernietig word; en alles wat hulle hande doen, is tevergeefs"
        },
        {
            "chapter": 7,
            "verse": 140,
            "text": "Hy het gesê: Sal ek vir julle ’n ander god as Allah soek, terwyl Hy julle bo al die skeppings laat uitblink het"
        },
        {
            "chapter": 7,
            "verse": 141,
            "text": "En onthou hoe Ons julle verlos het van die volk van Farao, wat julle aan ’n strawwe marteling onderwerp het deur julle seuns om te bring en julle vroue te spaar. En daarin was ’n swaar beproewing van julle Heer"
        },
        {
            "chapter": 7,
            "verse": 142,
            "text": "En Ons het vir Moses dertig nagte aangewys en nog tien bygesit, en die aangewese tyd van sy Heer was veertig nagte; en Moses het aan sy broer Aäron gesê: Wees my plaasvervanger onder die volk in my afwesigheid, en tree goed op, en volg nie die weë van die onrusstokers nie"
        },
        {
            "chapter": 7,
            "verse": 143,
            "text": "En toe Moses op Ons vasgestelde tyd aangekom en sy Heer tot hom gespreek het, het hy gesê: My Heer! Toon U aan my, sodat ek U kan aanskou. Hy het geantwoord: U kan My nie aanskou nie, maar kyk na die berg; en as dit op sy plek bly, dan sal u My kan sien. Toe sy Heer dus Sy glorie aan die berg geopenbaar het, het Hy dit aan stukke laat breek en Moses het bewusteloos neergeval. Toe hy daarna weer tot sy bewussyn kom, het hy gesê: Heilig is U! Tot U wend ek my, en ek is die eerste gelowige"
        },
        {
            "chapter": 7,
            "verse": 144,
            "text": "Hy het gesê: O Moses! Ek het u deur My boodskappe en My woorde bo die mense uitverkies. Hou u daarom vas aan wat Ek u gegee het, en wees dankbaar"
        },
        {
            "chapter": 7,
            "verse": 145,
            "text": "En Ons het vir hom op tablette allerhande waarskuwings en ’n duidelike uitleg van alle dinge gegee. Hou dus daaraan vas, en beveel ook u volk om daaraan vas te hou. Ek sal julle weldra die tuiste van die oortreders toon"
        },
        {
            "chapter": 7,
            "verse": 146,
            "text": "En Ek sal hulle wat op aarde ten onregte hoogmoedig wandel, van My tekens laat wegdraai. En hoewel hulle allerlei tekens sien, sal hulle nie daarin glo nie, en as hulle die weg van regverdigheid sien, sal hulle nie daarop wandel nie; maar as hulle die pad van dwaling sien, sal hulle daarop loop. Dit is omdat hulle Ons tekens verloën en verontagsaam het"
        },
        {
            "chapter": 7,
            "verse": 147,
            "text": "En hulle wat Ons tekens verwerp en die ontmoeting van die Hiernamaals verloën ~ hulle werke sal verlore gaan. Sal hulle dan vir iets anders beloon word as wat hulle gedoen het"
        },
        {
            "chapter": 7,
            "verse": 148,
            "text": "En die volk van Moses het in sy afwesigheid ’n kalf uit hulle ornamente vervaardig ~ ’n lewelose liggaam, wat ’n loeiende geluid voortbring. Kon hulle dan nie sien dat dit nie met hulle praat nie, en vir hulle ook nie leiding gee nie? Hulle het dit as hulle god aangeneem en só oortree"
        },
        {
            "chapter": 7,
            "verse": 149,
            "text": "En toe hulle wroeging gevoel en ingesien het dat hulle inderdaad gedwaal het, het hulle gesê: As ons Heer ons geen barmhartigheid betoon en Hy ons nie vergewe nie, sal ons sekerlik van die verloorders wees"
        },
        {
            "chapter": 7,
            "verse": 150,
            "text": "En toe Moses na sy volk terugkeer, was hy verontwaardig en bedroef. Hy het gesê: Wat julle agter my rug gedoen het, was sondig. Wil julle die oordeel van julle Heer verhaas? En hy het die tablette neergegooi, sy broer aan die hoof gegryp en na hom toe getrek. Aäron het gesê: Seun van my moeder! Die volk het my vir ’n swakkeling aangesien en my amper doodgemaak. Laat my vyande tog nie oor my verheug wees nie, en reken my nie onder die oortreders nie"
        },
        {
            "chapter": 7,
            "verse": 151,
            "text": "Hy5 het gesê: My Heer, vergewe my en my broer, en laat ons tot U barmhartigheid toe, want U is die Allergenadigste van hulle wat genadebetoon"
        },
        {
            "chapter": 7,
            "verse": 152,
            "text": "En hulle wat die kalf vir ’n god geneem het ~ die toorn van hul Heer en die vernedering in hierdie lewe sal hulle sekerlik oorval. En so beloon Ons die skeppers van leuens"
        },
        {
            "chapter": 7,
            "verse": 153,
            "text": "En hulle wat sondig, maar daarna berou betoon, en glo ~ dan is u Heer waarlik Vergewensgesind, Genadevol"
        },
        {
            "chapter": 7,
            "verse": 154,
            "text": "En toe die toorn van Moses daarna bedaar het, het hy die tablette opgetel. En daar was leiding en genade vir húlle wat hul Heer vrees"
        },
        {
            "chapter": 7,
            "verse": 155,
            "text": "En Moses het sewentig manne uit sy volk gekies vir die afspraak wat Ons bepaal het. Toe die aardbewing hul oorval, het hy gesê: My Heer! As dit U behaag het, kon U vir hulle en vir my reeds voorheen vernietig het. Sal U ons dan verdelg vir wat die onkundiges onder ons gedoen het? Dit is niks anders as ’n beproewing van U nie. U laat daardeur afdwaal wie U wil, en U lei daarmee wie U wil. U is ons Beskermheer; vergewe ons daarom en bewys barmhartigheid aan ons; U is tog die Groot Vergewer"
        },
        {
            "chapter": 7,
            "verse": 156,
            "text": "En skenk aan ons die goeie in hierdie wêreld en ook in die Hiernamaals, want waarlik, ons het ons tot U gewend. Hy het geantwoord: My straf sal Ek oplê op wie Ek wil, maar My barmhartigheid omvat alle dinge. So skenk Ek dit aan die opregtes en die wie Zakaat6 betaal, en wat in Ons tekens glo"
        },
        {
            "chapter": 7,
            "verse": 157,
            "text": "Hulle wat die Boodskapper, die ongeletterde Profeet,7 volg, van wie hulle ’n beskrywing in die Tora en die Evangelie sal vind; hy gebied hulle om goed te doen en belet hulle die kwade, en hy veroorloof hulle die goeie dinge en verbied hulle die slegte, en onthef hulle van hul las en die boeie wat hulle gebind het. Hulle wat daarom in hom glo, hom eer en hom ondersteun, en die lig volg wat saam met hom gestuur is ~ hulle sal waarlik suksesvol wees"
        },
        {
            "chapter": 7,
            "verse": 158,
            "text": "Sê: O mensdom! Ek is die Boodskapper van Allah tot julle almal, van Hom aan Wie die koninkryk van die hemele en die aarde behoort. Daar is geen God nie behalwe Hy. Hy skenk die lewe en ook die dood. Glo daarom in Allah en Sy Boodskapper, die ongeletterde Profeet wat in Allah en Sy woorde glo, en volg hom sodat u reg gelei kan word"
        },
        {
            "chapter": 7,
            "verse": 159,
            "text": "En daar is ’n deel van die volk van Moses wat deur die waarheid gerig word en daardeur regverdig handel"
        },
        {
            "chapter": 7,
            "verse": 160,
            "text": "En Ons het hulle as afsonderlike nasies, in twaalf stamme, verdeel. En toe sy volk hom om water gevra het, het Ons aan Moses gesê: Slaan die rots met u staf, en twaalf fonteine het daardeur ontspring. Elke stam het sy drinkplek geken. En Ons het die wolke vir skaduwee bo hulle laat saampak, en ook vir hulle manna en kwartels gestuur ~ Eet van die goeie dinge waarmee Ons julle voorsien het ~ En hulle het Ons geen skade berokken nie, maar hulleself kwaad aangedoen"
        },
        {
            "chapter": 7,
            "verse": 161,
            "text": "En toe dit aan hulle gesê is: Woon in hierdie stad en eet daarvan net waar julle wil, en vra om vergifnis, en gaan die poorte ootmoedig binne; Ons sal al julle tekortkominge vergewe. Ons sal nog meer gee aan hulle wat goeie dade doen"
        },
        {
            "chapter": 7,
            "verse": 162,
            "text": "Maar die onregverdiges tussen hulle het hierdie woord vervang met ’n ander wat nooit gesê is nie, daarom het Ons ’n pessiekte uit die hemel op hulle afgestuur, om hulle ongeregtigheid se onthalwe"
        },
        {
            "chapter": 7,
            "verse": 163,
            "text": "En vra hulle omtrent die stad wat aan die see lê. Hoe hulle die Sabbat onteer het met die vis wat aan die oppervlakte van die water verskyn het, en hoe, op die dag toe hulle die Sabbat onteer het, dit nie verskyn het nie. So het Ons hulle dan versoek omdat hulle oortreders was"
        },
        {
            "chapter": 7,
            "verse": 164,
            "text": "En toe ’n groepie van hulle gesê het: Waarom preek julle vir ’n volk wat deur Allah vernietig gaan word, of wat Hy met ’n sware tugtiging gaan tref? het ’n ander groep geantwoord: Om onskuldig voor julle Heer te wees, en sodat hulle teen die sonde mag waak"
        },
        {
            "chapter": 7,
            "verse": 165,
            "text": "En toe hulle die vermaning vergeet het, het Ons húlle gered wat die kwade belet het; en die onregverdiges het Ons met ’n streng kastyding aangegryp, om hulle sondigheid se onthalwe"
        },
        {
            "chapter": 7,
            "verse": 166,
            "text": "En toe hulle in opstandigheid volhard het met die verbode dinge, het Ons aan hulle gesê: Wees ape, veragd en verworpe"
        },
        {
            "chapter": 7,
            "verse": 167,
            "text": "En toe het u Heer laat blyk dat Hy mense na hulle sal stuur wat hulle tot op die Weeropstandingsdag met martelinge sal kwel. Voorwaar, u Heer is gou met die vergelding, en Hy is waarlik ook Vergewensgesind, Genadevol"
        },
        {
            "chapter": 7,
            "verse": 168,
            "text": "En Ons het hulle op die aarde in groepe verdeel. Sommige van hulle is regverdig, en ander nie. En Ons het hulle met voorspoed én teenspoed beproef sodat hulle hul kan bekeer"
        },
        {
            "chapter": 7,
            "verse": 169,
            "text": "En ná hulle het daar ’n bose geslag gekom wat die Boek geërwe het, en die verganklike dinge van hierdie lae lewe aangehang het. En hulle sê: Dít sal ons vergewe word. Maar as daar nog méér soortgelyke dinge na hulle gekom het, sou hul dit ook aanvaar het. Was daar van hulle nie ’n gelofte in die Boek om niks anders as die waarheid van Allah te praat nie? En hulle bestudeer wat daarin is. En die tuiste in die Hiernamaals is vir die godvresendes veel beter. Verstaan julle dan nie"
        },
        {
            "chapter": 7,
            "verse": 170,
            "text": "En aangaande húlle wat aan die Boek vashou en in die gebed volhard ~ Ons sal die beloning van die opregtes gewis nie laat verlore gaan nie"
        },
        {
            "chapter": 7,
            "verse": 171,
            "text": "En toe Ons die berg bokant hulle laat skud het asof dit maar ’n kleed was, het hulle gevrees dit sal op hulle val: Hou styf vas aan wat Ons julle gegee het en oordink wat daarin staan, sodat julle teen die sonde kan waak"
        },
        {
            "chapter": 7,
            "verse": 172,
            "text": "En toe u Heer uit die lende van die Kinders van Adam ’n nageslag voortgebring het, en hulle teen hulself laat getuig het: Is ek nie julle Heer nie? Hulle het geantwoord: Ja, ons getuig; sodat julle nie op die Weeeropstandingsdag sal kan sê: Ons was nie bewus hiervan nie"
        },
        {
            "chapter": 7,
            "verse": 173,
            "text": "of dat julle sal sê: Dit was ons vaders wat voorheen deelgenote met Allah vereenselwig het; ons is maar afstammelinge van hulle. Wil U óns verdelg oor wat die leuenaaars gedoen het"
        },
        {
            "chapter": 7,
            "verse": 174,
            "text": "So verduidelik Ons die tekens sodat hulle hul kan bekeer"
        },
        {
            "chapter": 7,
            "verse": 175,
            "text": "En vertel aan hulle van hom aan wie Ons Ons tekens gegee het, maar wat sy rug daarop gedraai het ~ dat die duiwels hom agterhaal en hy een van dié was wat vergaan het"
        },
        {
            "chapter": 7,
            "verse": 176,
            "text": "En as Ons wou, kon Ons hom daardeur verhef het, maar hy het aan die aaardse vasgehou en sy bose neigings gevolg. Hy is soos ’n hond ~ as u hom wegja, laat hy sy tong uithang, en as u hom laat rus, steek hy ook sy tong uit. So is die mense wat Ons tekens verloën. Vertel daarom hierdie verhaal sodat hulle dit kan oordink"
        },
        {
            "chapter": 7,
            "verse": 177,
            "text": "Boos is die volk wat Ons tekens verloën en hulle eie siele skade aandoen"
        },
        {
            "chapter": 7,
            "verse": 178,
            "text": "Hy wat deur Allah gelei word, is op die regte pad; en dié wat Hy laat dwaal ~ hulle delf die onderspit"
        },
        {
            "chapter": 7,
            "verse": 179,
            "text": "Voorwaar, die Hel het Ons vir baie mense, en vir die djien, gemaak ~ hulle het harte waarmee hulle nie verstaan nie, oë waarmee hulle nie sien nie, en ore warmee hulle nie hoor nie. Hulle is soos vee; nee, hulle het nog verder afgedwaal. Hulle is die agtelosiges"
        },
        {
            "chapter": 7,
            "verse": 180,
            "text": "Die naam van Allah is Allerverhewe; roep Hom daarby aan, en laat hulle met rus wat die heiligheid van Sy name skend. Hulle sal vir hulle dade vergeld word"
        },
        {
            "chapter": 7,
            "verse": 181,
            "text": "En tussen Ons skeppings is daar ’n gemeente wat deur die waarheid gelei word, en daardeur geregtigheid laat geskied"
        },
        {
            "chapter": 7,
            "verse": 182,
            "text": "En hulle wat Ons tekens verloën ~ Ons sal hulle stap vir stap in die verderf inlei, sonder dat hulle dit besef"
        },
        {
            "chapter": 7,
            "verse": 183,
            "text": "Ek verleen uitstel aan hulle. My planne is waarlik onfeilbaar"
        },
        {
            "chapter": 7,
            "verse": 184,
            "text": "Besef hulle dan nie dat hulle metgesel geen kranksinnige is nie? Hy is slegs ’n duidelike waarskuwer"
        },
        {
            "chapter": 7,
            "verse": 185,
            "text": "Besef hulle dan nie dat Allah die koninkryk van die hemele en die aarde en alle ander dinge geskape het nie, en dat hulle verdoemenis nader kom nie? In watter aankondiging sal hulle dan hierna glo"
        },
        {
            "chapter": 7,
            "verse": 186,
            "text": "Vir wie Allah laat dwaal, kan daar geen gids wees nie. Hy laat hulle in hul koppigheid blindelings swerwe"
        },
        {
            "chapter": 7,
            "verse": 187,
            "text": "Hulle sal u uitvra na die Uur waarop dit sal gebeur. Sê: Slegs my Heer dra kennis daarvan. En alleen Hy sal dit openbaarmaak. Vir die hemele en die aarde is dit belangrik. En dit sal onverwags kom. Hulle vra u net asof dit u kommer besorg. Sê: Kennis daarvan het slegs Allah; maar die meeste mense weet dit nie"
        },
        {
            "chapter": 7,
            "verse": 188,
            "text": "Sê: Ek beheer geen goed of kwaad vir eie voordeel nie, behalwe dít wat Allah behaag. En as ek die Onsigbare geweet het, sou ek ’n oorvloed van die goeie gehad het, en geen kwaad sou my aangeraak het nie. Ek is maar net ’n waarskuwer en ’n draer van blye tydinge vir ’n volk wat glo"
        },
        {
            "chapter": 7,
            "verse": 189,
            "text": "Dit is Hy wat julle van een siel geskape het, en daaruit ook vir die man ’n gesellin gemaak het, sodat hy troos in haaar mag vind. En nadat hy haar bedek het, dra sy ’n ligte las en gaan daarmee rond. En wanneer dit swaar word, roep hulle albei Allah, hulle Heer, aan: As U ons ’n goeie kind gee, sal ons waarlik tussen die dankbares wees"
        },
        {
            "chapter": 7,
            "verse": 190,
            "text": "Maar as Hy hulle ’n goeie kind gee, skrywe hulle deelgenote aan Hom toe, aangaande dít wat Hy aan hulle albei gegee het. Verhewe is Allah bo wat hulle met Hom vereenselwig"
        },
        {
            "chapter": 7,
            "verse": 191,
            "text": "Vereenselwig hulle dít wat niks kan skep nie dan met Hom, terwyl hulle self geskape is"
        },
        {
            "chapter": 7,
            "verse": 192,
            "text": "Dít wat aan ander geen hulp kan verleen nie, en ook nie hulself kan help nie"
        },
        {
            "chapter": 7,
            "verse": 193,
            "text": "En as julle hulle tot navolging oproep, sal hulle nie gehoor gee nie. Dit is vir julle om ‘t ewe, of julle hulle nooi of nie"
        },
        {
            "chapter": 7,
            "verse": 194,
            "text": "Voorwaar, hulle wat julle buiten Allah aanroep, is slawe net soos julle. Roep hulle dan aan en laat hulle julle beantwoord, as julle die waarheid spreek"
        },
        {
            "chapter": 7,
            "verse": 195,
            "text": "Het hulle voete waarmee hulle loop, of het hulle hande waarmee hulle vashou, of het hulle oë waarmee hulle sien, of het hulle ore warmee hulle hoor Sê: Roep julle afgode aan en smee saam planne teen my en verleen my geen uitstel nie"
        },
        {
            "chapter": 7,
            "verse": 196,
            "text": "Waarlik, my Vriend is Allah, Wie die Boek geopenbaar het, en Hy begunstig die regverdiges"
        },
        {
            "chapter": 7,
            "verse": 197,
            "text": "En wat julle buiten Hom aanroep, is nie in staat om julle te help nie; hulle kan hulself nie help nie"
        },
        {
            "chapter": 7,
            "verse": 198,
            "text": "En as julle hulle nooi om te volg, luister nie na hulle nie; en u merk hoe hulle na u staar, maar hulle sien nie"
        },
        {
            "chapter": 7,
            "verse": 199,
            "text": "Vra om vergifnis, doen goeie dade, en draai weg van die onkundiges af"
        },
        {
            "chapter": 7,
            "verse": 200,
            "text": "En as ’n valse beskuldiging van die duiwel u sou kwel, neem dan u toevlug tot Allah; waarlik Hy is Allerhorend, Alleswetend"
        },
        {
            "chapter": 7,
            "verse": 201,
            "text": "Hulle wat teen die kwaad waak wanneer die duiwel hulle versoek, hulle word oplettend, en kyk! hulle sien"
        },
        {
            "chapter": 7,
            "verse": 202,
            "text": "En hulle bose broers neem in dwaling toe, en hou nie daar op nie"
        },
        {
            "chapter": 7,
            "verse": 203,
            "text": "En wanneer u hulle geen teken bring nie, sê hulle: Waarom eis u dit nie? Sê: Ek volg alleen wat my Heer aan my geopenbaar het. Dit is duidelike bewyse van julle Heer, en leiding en genade vir ’n volk wat glo"
        },
        {
            "chapter": 7,
            "verse": 204,
            "text": "En wanneer die Qur’ãn voorgedra word, luister daarna en wees stil, sodat barmhartigheid aan julle mag geskied"
        },
        {
            "chapter": 7,
            "verse": 205,
            "text": "En dink aan u Heer in die oggend en in die aand met nederigheid en vrees en sonder luidrugtigheid, en wees nie agtelosig nie"
        },
        {
            "chapter": 7,
            "verse": 206,
            "text": "Waarlik, húlle wat naby u Heer is, is nie vol hoogmoed in Sy diens nie, en hulle verheerlik Hom en prostreer voor Hom"
        },
        {
            "chapter": 8,
            "verse": 1,
            "text": "Hulle vra u uit omtrent die oorlogsloot. Sê: Die oorlogsloot is vir Allah en die Boodskapper. Wees bewus van Allah, en besleg julle onderlinge geskille, en wees gehoorsaam aan Allah en Sy Boodskapper as julle waarlik gelowiges is"
        },
        {
            "chapter": 8,
            "verse": 2,
            "text": "Slegs hulle wie se harte met vrees vervul word wanneer die naam van Allah genoem word, en wanneer Sy tekens aan hulle voorgelê word, is ware gelowiges; dit laat hulle in die geloof toeneem, en hulle vertrou op hul Heer"
        },
        {
            "chapter": 8,
            "verse": 3,
            "text": "Hulle wat die gebed onderhou en aan ander bestee waarmee Ons hulle voorsien het"
        },
        {
            "chapter": 8,
            "verse": 4,
            "text": "Diesulkes is die ware gelowiges. Vir hulle is eregrade by hulle Heer, en beskerming, en ’n edele voorsiening"
        },
        {
            "chapter": 8,
            "verse": 5,
            "text": "So het u Heer gegee dat u van u huis in waarheid voortgaan, hoewel ’n deel van die gelowiges nie daarvan gehou het nie"
        },
        {
            "chapter": 8,
            "verse": 6,
            "text": "en met u geargumenteer het omtrent die waarheid nadat dit duidelik geword het ~ asof hulle tot die dood gedryf word terwyl hulle toesien"
        },
        {
            "chapter": 8,
            "verse": 7,
            "text": "En toe Allah julle een van die twee partye belowe het, sodat die oorwinning julle s’n sou wees, en julle gewens het dat die ongewapende party julle teëstanders moet wees, maar Allah begeer het om die waarheid deur Sy woorde te bevestig en die lewenswortel van die ongelowiges af te sny"
        },
        {
            "chapter": 8,
            "verse": 8,
            "text": "sodat Hy die triomf van die waarheid kan bewerk en die mislukking van die valsheid teweeg kan bring, hoewel die misdadigers dit gehaat het"
        },
        {
            "chapter": 8,
            "verse": 9,
            "text": "Toe julle om hulp van julle Heer gesmeek het, het Hy julle geantwoord: Ek sal julle help met ’n duisend engele wat mekaar sal aflos"
        },
        {
            "chapter": 8,
            "verse": 10,
            "text": "En Allah het dit slegs as verblydende nuus gegee dat julle harte daardeur gerus mag wees. En oorwinning is slegs van Allah; voorwaar, Allah is Almagtig, Allerwys"
        },
        {
            "chapter": 8,
            "verse": 11,
            "text": "Toe Hy julle laat sluimer het as beveiliging van Hom, en water uit die wolke oor julle afgestuur het, dat Hy julle daarmee kan reinig en die onreinheid van die duiwel van julle kan verwyder, en dat Hy julle harte kan versterk en julle skrede ferm kan maak"
        },
        {
            "chapter": 8,
            "verse": 12,
            "text": "Toe u Heer aan die engele geopenbaar het: Ek is met julle; versterk dus die gelowiges. Ek sal ontsteltenis in die harte van die ongelowiges plant. Slaan daarom bó die nekke en slaan al hulle vingertoppe af"
        },
        {
            "chapter": 8,
            "verse": 13,
            "text": "Dit is omdat hulle hul teen Allah en Sy Boodskapper verset het. En wie teen Allah en Sy Boodskapper wederstrewig is, moet weet dat Allah streng met die vergelding is"
        },
        {
            "chapter": 8,
            "verse": 14,
            "text": "Dít is julle straf; neem dit, en weet dat op die ongelowiges die straf van die Vuur wag"
        },
        {
            "chapter": 8,
            "verse": 15,
            "text": "O julle gelowiges! Wanneer julle die ongelowiges ontmoet en hulle teen julle in die oorlog opruk, moet nooit julle rûe op hulle draai nie"
        },
        {
            "chapter": 8,
            "verse": 16,
            "text": "En wie sy rug vir hulle toekeer ~ behalwe as ’n wending vir ’n beter stryd, of om by ’n ander groep stelling in te neem ~ hy sal waarlik die toorn van Allah laat ontvlam, en sy tuiste is die Hel. En dít is ’n gedoemde bestemming"
        },
        {
            "chapter": 8,
            "verse": 17,
            "text": "Dis nie julle wat hulle gedood het nie, maar Allah. En dis nie u wat na die vyand gegooi het nie, maar Allah; sodat Hy die gelowiges ’n guns kan bewys. Voorwaar, Allah is Alleshorend, Alleswetend"
        },
        {
            "chapter": 8,
            "verse": 18,
            "text": "Dít het gebeur; en weet dat Allah die planne van die ongelowiges verydel"
        },
        {
            "chapter": 8,
            "verse": 19,
            "text": "As julle ’n oordeel gesoek het, dan het dit reeds tot julle gekom; en as julle ophou, sal dit vir julle beter wees. En as julle terugkeer na die geveg, sal Ons ook terugkom; en sonder Ons sal julle strydkragte julle geensins baat nie, hoe talryk hulle ook mag wees; en weet dat Allah saam met die gelowiges is"
        },
        {
            "chapter": 8,
            "verse": 20,
            "text": "O julle gelowiges! Gehoorsaam Allah en Sy Boodskapper, en draai nie weg van Hom terwyl julle hierdie dinge hoor nie"
        },
        {
            "chapter": 8,
            "verse": 21,
            "text": "En wees nie soos hulle wat sê: Ons hoor, maar hulle hoor nie"
        },
        {
            "chapter": 8,
            "verse": 22,
            "text": "Voorwaar, die verwerplikste van alle lewende skeppings in die oë van Allah is die dowes en die stommes wat nie verstaan nie"
        },
        {
            "chapter": 8,
            "verse": 23,
            "text": "En as Allah van iets goeds in hulle geweet het, sou Hy hulle laat hoor het. En ás Hy hulle laat hoor, sal hulle hul met afgryse wegdraai"
        },
        {
            "chapter": 8,
            "verse": 24,
            "text": "O julle gelowiges! Gee gehoor aan Allah en Sy Boodskapper wanneer hy julle aanroep na dít wat lewe verwek, en weet dat Allah tussen ’n persoon en sy hart kom, en dat julle tot Hom sal almal teruggebring word"
        },
        {
            "chapter": 8,
            "verse": 25,
            "text": "En waak teen versoekings wat nie net die onheilstokers sal aantas nie; en weet dat Allah streng is in die vergelding"
        },
        {
            "chapter": 8,
            "verse": 26,
            "text": "En onthou, toe julle min van getal was en as swak beskou is, en bang was dat julle met geweld ontvoer sou word, hoe Hy julle versterk en julle van goeie dinge voorsien het, sodat julle dankbaar mag wees"
        },
        {
            "chapter": 8,
            "verse": 27,
            "text": "O julle gelowiges! Wees aan Allah en die Boodskapper nie ontrou nie, en wees nie ontrou aan dít wat aan julle toevertrou is nie, terwyl julle hierdie dinge weet"
        },
        {
            "chapter": 8,
            "verse": 28,
            "text": "En weet dat julle rykdom en julle kinders ’n verleiding is, en dat daar by Allah ’n groot beloning is"
        },
        {
            "chapter": 8,
            "verse": 29,
            "text": "O julle wat glo! As julle bewus is van Allah, sal Hy aan julle ’n onderskeiding verleen en julle foute uitwis en julle beskerm. En Allah is die Heer van Groot Genade"
        },
        {
            "chapter": 8,
            "verse": 30,
            "text": "En toe die ongelowiges planne teen julle beraam het om julle te vang of dood te maak of te verban ~ en hulle hét planne beraam, en Allah het óók ’n plan beraam; en Allah is die Groot Beplanner"
        },
        {
            "chapter": 8,
            "verse": 31,
            "text": "En toe Ons tekens aan hulle voorgedra is, en hulle gesê het: Ons het gehoor. As ons wil, kan ons iets dergeliks voortbring; dit is niks anders as die stories van die ou volkere nie"
        },
        {
            "chapter": 8,
            "verse": 32,
            "text": "En toe hulle gesê het: O Allah! As dit werklik die waarheid van U is, laat daar dan klippe uit die hemel op ons reën, of gee ons ’n smartlike straf"
        },
        {
            "chapter": 8,
            "verse": 33,
            "text": "Maar Allah wou hulle nie straf terwyl u tussen hulle was nie; ook wou Hy hulle nie straf nie, omdat hulle nog kans gehad het om vergifnis te vra"
        },
        {
            "chapter": 8,
            "verse": 34,
            "text": "En watter verskoning het hulle waarom Allah hulle nie moet straf nie, aangesien hulle die mense die Heilige Ka’ba belet en nie die wettige bewakers daarvan is nie? Slegs diegene wat opreg is kan die bewakers daarvan wees, maar die meeste van hulle besef dit nie"
        },
        {
            "chapter": 8,
            "verse": 35,
            "text": "En hulle gebed by die Huis is niks anders as ’n gefluit en handegeklap nie. Smaak dan die straf omdat julle nie geglo het nie"
        },
        {
            "chapter": 8,
            "verse": 36,
            "text": "Voorwaar, die ongelowiges bestee hulle rykdom om ander van die weg van Allah af te hou. Hulle sal so aangaan totdat hulle baie spyt sal wees; dan sal hulle verslae wees. En húlle wat nie glo nie, sal in die Hel versamel word"
        },
        {
            "chapter": 8,
            "verse": 37,
            "text": "sodat Allah die bose van die goeie kan skei, en die bose die een bo-op die ander sal plaas en hulle saam ophoop, en hulle dan in die Hel werp. Hulle is werklik die verloorders"
        },
        {
            "chapter": 8,
            "verse": 38,
            "text": "Sê aan die ongelowiges dat as hulle ophou met wat verby is, hulle vergewe sal word; en indien hulle terugkeer, dan was die voorbeeld van diegene vóór hul vir hulle ’n teken gewees"
        },
        {
            "chapter": 8,
            "verse": 39,
            "text": "En veg met hulle totdat daar geen vervolging meer is nie, en totdat alle godsdienste vir Allah is. Maar as hulle ophou, Allah is waarlik die Siener van hul handewerke"
        },
        {
            "chapter": 8,
            "verse": 40,
            "text": "En as hulle terugkeer, weet dan dat Allah julle Bekermheer is. Uitmuntend die Beskermheer en uitmuntend die Helper"
        }
    ]
}
{
    "juzs": [
        {
            "chapter": 17,
            "verse": 1,
            "text": "Heilig is Hy wat Sy dienaar by nag, van die Heilige Moskee1 vervoer het na die Verre Moskee,2 waarvan Ons die omgewing geseën het, sodat Ons aan hom Ons tekens kon wys! Voorwaar, Hy is die Allerhorende, die Allessiende"
        },
        {
            "chapter": 17,
            "verse": 2,
            "text": "En Ons het aan Moses die Boek gegee, en dit ’n leiding vir die Kinders van Israel gemaak, en gesê: Neem vir julle geen Voog buiten My nie"
        },
        {
            "chapter": 17,
            "verse": 3,
            "text": "O nageslag van diegene wat Ons saam met Noag in die Ark vervoer het! Hy was inderdaad ’n dankbare dienaar"
        },
        {
            "chapter": 17,
            "verse": 4,
            "text": "En Ons het aan die Kinders van Israel in die Boek bekend gemaak: Voorwaar, twee maal sal julle in die land onheil saai; en julle gedrag sal uitermate aanmatigend wees"
        },
        {
            "chapter": 17,
            "verse": 5,
            "text": "Toe die tyd dan ook vir die eerste van die twee bedreigings aangebreek het, het Ons Ons dienaars met ontsaglike toerus- ting teen julle laat opruk, sodat hulle julle huise verwoes het. En dit was ’n vervulde belofte"
        },
        {
            "chapter": 17,
            "verse": 6,
            "text": "Toe het Ons julle weer ’n kans teen hulle gegee, en Ons het julle met rykdom en kinders geseën en julle getalle aansienlik laat toeneem"
        },
        {
            "chapter": 17,
            "verse": 7,
            "text": "En Ons het gesê: Indien julle goeddoen, doen julle dit aan julself. En indien julle kwaaddoen, is dit aan julself. En toe die tweede waarskuwing gekom het, het Ons ’n ander volk teen julle uitgestuur, sodat hulle julle in die verdriet kon bring en sodat hulle weer die Moskee kon binnegaan soos hulle dit die eerste maal binnegegaan het; en sodat húlle wat hulle verower het, met volslae verwoesting kon vernietig"
        },
        {
            "chapter": 17,
            "verse": 8,
            "text": "Dit mag wees dat julle Heer aan julle genade sal betoon. En indien julle tot die kwaad terugkeer, sal Ons die straf laat terugkeer. En Ons het die Hel ’n tronk vir die ongelowiges gemaak"
        },
        {
            "chapter": 17,
            "verse": 9,
            "text": "Voorwaar, hierdie Qur’ãn lei tot opregte dade; en bring ’n blye tyding aan die gelowiges wat goeie werke doen, dat hulle ’n groot beloning sal ontvang"
        },
        {
            "chapter": 17,
            "verse": 10,
            "text": "en dat Ons vir hulle wat nie in die Hiernamaals glo nie, ’n smartlike straf voorberei het"
        },
        {
            "chapter": 17,
            "verse": 11,
            "text": "En die mens vra na die kwaad soos hy na die goeie behoort te vra; en die mens is altyd haastig"
        },
        {
            "chapter": 17,
            "verse": 12,
            "text": "En Ons het die nag en die dag as twee tekens gemaak; Ons laat die teken van die nag verdwyn en Ons maak die teken van die dag helder, sodat julle die oorvloed van julle Heer kan soek, en sodat julle daarmee die jare kan tel en die tyd bereken. En Ons het alles duidelik gemaak"
        },
        {
            "chapter": 17,
            "verse": 13,
            "text": "En Ons het die dade van elke mens aan sy nek laat vaskleef, en Ons sal op die Dag van Opstanding aan hom ’n boek toon wat hy wyd oop sal vind"
        },
        {
            "chapter": 17,
            "verse": 14,
            "text": "Lees u boek. U eie siel is hierdie dag voldoende as rekenaar teen uself"
        },
        {
            "chapter": 17,
            "verse": 15,
            "text": "Wie die regte weg volg, volg dit slegs vir sy eie heil; en wie dwaal, dwaal slegs tot sy eie nadeel; en niemand sal die las van ’n ander dra nie. En Ons straf nooit voordat Ons ’n boodskapper gestuur het nie"
        },
        {
            "chapter": 17,
            "verse": 16,
            "text": "En wanneer Ons voornemens is om ’n stad te verwoes, stuur Ons Ons gebooie na sy volk wat luilekker lewe; maar hulle oortree dit, daarom word die woord teen haar bewaarheid, en Ons verwoes haar geheel en al"
        },
        {
            "chapter": 17,
            "verse": 17,
            "text": "Hoeveel geslagte het Ons nie al ná Noag verdelg nie! En u Heer is voldoende Bewus, en sien die sonde van Sy dienaars"
        },
        {
            "chapter": 17,
            "verse": 18,
            "text": "Wie hierdie verganklike lewe verkies: Ons verhaas vir hom daarin wat Ons behaag, en aan wie Ons wil; daarna sal Ons die Hel aan hom toesê. Verneder en verworpe sal hy dit binnegaan"
        },
        {
            "chapter": 17,
            "verse": 19,
            "text": "En wie na die Hiernamaals verlang en daarna strewe soos hy behoort te streef, en gelowig is ~ dit is húlle wie se ywer toereikend beloon sal word"
        },
        {
            "chapter": 17,
            "verse": 20,
            "text": "Aan almal gee Ons hulp ~ hierdie sowel as daardie ~ uit die gawe van u Heer; en die gawe van u Heer is nie beperk nie"
        },
        {
            "chapter": 17,
            "verse": 21,
            "text": "Kyk hoe Ons sommige van hulle bo ander laat uitblink. En voorwaar, in die Hiernamaals is ’n rang met groter heerlikheid"
        },
        {
            "chapter": 17,
            "verse": 22,
            "text": "Vereenselwig geen ander god met Allah nie, anders sal u verag en verlate gaan sit"
        },
        {
            "chapter": 17,
            "verse": 23,
            "text": "En julle Heer het verorden dat julle niemand buiten Hom sal aanbid nie, en dat julle aan beide ouers sal goeddoen. En indien enigeen van die twee of albei ’n hoë ouderdom by julle bereik, sê dan nie vir hulle: Foei! nie; en moet hulle ook nie afjak nie, en spreek met hulle ’n welgevallige woord"
        },
        {
            "chapter": 17,
            "verse": 24,
            "text": "En laat sak vir hulle die vleuel van ootmoed en erbarming, en sê: My Heer! Ontferm U oor hulle, omdat hulle my opgevoed het toe ek jonk was"
        },
        {
            "chapter": 17,
            "verse": 25,
            "text": "Julle Heer weet wat in julle gedagte omgaan. Indien julle opreg is, dan is Hy voorwaar Vergewensgesind tenoor diegene wat hulself bekeer"
        },
        {
            "chapter": 17,
            "verse": 26,
            "text": "En gee aan die naasbestaandes, en die behoeftiges, en die reisigers, wat hulle toekom, en vermors nie op ’n spandabele wyse nie"
        },
        {
            "chapter": 17,
            "verse": 27,
            "text": "Voorwaar, die verkwisters is die duiwel se broers. En die duiwel is altyd ondankbaar teenoor sy Heer"
        },
        {
            "chapter": 17,
            "verse": 28,
            "text": "En indien u u van hulle af wegdraai om die genade van u Heer te soek waarop u hoop, spreek dan sagte woorde met hulle"
        },
        {
            "chapter": 17,
            "verse": 29,
            "text": "En bind nie u hand aan u nek vas nie, en strek dit ook nie tot die uiterste nie, anders sal u in selfverwyt en gebrek gaan sit"
        },
        {
            "chapter": 17,
            "verse": 30,
            "text": "Voorwaar, u Heer gee ’n ruim lewensonderhoud vir wie Hy wil, maar Hy beperk ook. Voorwaar, Hy is altyd Bewus, Siener van Sy dienaars"
        },
        {
            "chapter": 17,
            "verse": 31,
            "text": "En moenie julle kinders doodmaak uit vrees vir armoede nie ~ Ons is dié wat húlle sowel as julle van die nodige voorsien. Voorwaar, om hulle dood te maak is ’n groot sonde"
        },
        {
            "chapter": 17,
            "verse": 32,
            "text": "En bly ver weg van onwetlike geslagsgemeenskap: waarlik, dit is liederlik. En boos is dié weg"
        },
        {
            "chapter": 17,
            "verse": 33,
            "text": "En moenie ’n siel doodmaak nie, want Allah verbied dit, tensy dit vir ’n regverdige saak is. En wie onregverdig doodgemaak word, aan sy erfgenaam het Ons inderdaad gesag verleen ~ maar in die teregstelling moet hy nie buitensporig optree nie. Voorwaar, hy sal deur die wet gesteun word"
        },
        {
            "chapter": 17,
            "verse": 34,
            "text": "En raak die eiendom van die weeskind nie aan nie, behalwe tot sy voordeel, totdat hy mondigheid bereik. En vervul die belofte; voorwaar, na die belofte sal uitgevra word"
        },
        {
            "chapter": 17,
            "verse": 35,
            "text": "En gee ’n volle maat wanneer julle afmeet, en weeg af met ’n behoorlike skaal. Dít is billik, en uiteindelik ook beter"
        },
        {
            "chapter": 17,
            "verse": 36,
            "text": "En volg nie iets waarvan julle geen kennis het nie. Waarlik, die gehoor en die gesig en die hart, almal tesame, sal ondervra word"
        },
        {
            "chapter": 17,
            "verse": 37,
            "text": "En gaan nie op die aarde rond op ’n hoogmoedige manier nie, want u kan die aarde nie ooptrap nie, ook kan u die berge nie in hoogte oortref nie"
        },
        {
            "chapter": 17,
            "verse": 38,
            "text": "Die sonde van al hierdie dinge is afskuwelik in die oë van u Heer"
        },
        {
            "chapter": 17,
            "verse": 39,
            "text": "Dit is wysheid wat u Heer aan u geopenbaar het. En vereensel- wig geen ander god met Allah nie, anders sal u in die Hel gewerp word, beskuldigd en verworpe"
        },
        {
            "chapter": 17,
            "verse": 40,
            "text": "Het julle Heer dan verkies om vir julle seuns te gee, en dogters vir Homself uit die engele geneem? Voorwaar, julle spreek ’n griewende woord"
        },
        {
            "chapter": 17,
            "verse": 41,
            "text": "En waarlik, in hierdie Qur’ãn het Ons herhaaldelik waarsku- wings verduidelik sodat hulle kan nadink; maar dit vererger hulle net"
        },
        {
            "chapter": 17,
            "verse": 42,
            "text": "Sê: As daar afgode saam met Hom is, soos hulle beweer, dan sou hulle tog sekerlik in staat gewees het om ’n weg na die Heer van die Troon te vind"
        },
        {
            "chapter": 17,
            "verse": 43,
            "text": "Heilig is Hy! En hoog verhewe is Hy bo wat hulle sê"
        },
        {
            "chapter": 17,
            "verse": 44,
            "text": "Die sewe hemele en die aarde en dít wat daarin is, loof en prys Hom. En daar is niks wat Hom nie loof met die lof wat Hom toekom nie, maar julle begryp nie hulle lof nie. Voorwaar, Hy is Verdraagsaam, Vergewensgesind"
        },
        {
            "chapter": 17,
            "verse": 45,
            "text": "En wanneer u die Qur’ãn voorlees, plaas Ons ’n verborge sluier tussen u en diegene wat nie in die Hiernamaals glo nie"
        },
        {
            "chapter": 17,
            "verse": 46,
            "text": "en Ons plaas bedekkings oor hulle harte en ’n doofheid in hulle ore, sodat hulle dit nie kan begryp nie. En wanneer u in die Qur’ãn u Heer ~ Die Enige ~ noem, keer hulle u in afkeur die rug toe"
        },
        {
            "chapter": 17,
            "verse": 47,
            "text": "Ons weet goed waarna hulle luister wanneer hulle u aanhoor, en wanneer hulle in die geheim beraadslaag, en wanneer die kwaaddoeners sê: U volg slegs ’n man sonder verstand"
        },
        {
            "chapter": 17,
            "verse": 48,
            "text": "Kyk waarmee vergelyk hulle u! So het hulle verdwaal geraak, en hulle kan die weg nie meer vind nie"
        },
        {
            "chapter": 17,
            "verse": 49,
            "text": "En hulle sê: Wanneer ons tot beendere en stof vergaan het, sal ons weer soos ’n nuwe skepping opgewek word"
        },
        {
            "chapter": 17,
            "verse": 50,
            "text": "Sê: Wees klippe of yster"
        },
        {
            "chapter": 17,
            "verse": 51,
            "text": "of enige ander skepsel wat volgens julle te hard is om lewendig te word. Maar hulle sal sê: Wie sal ons dan laat herlewe? Sê: Hý wat julle die eerste maal geskape het. Tog sal hulle hulle hoofde teen u skud en sê: Wanneer sal dit geskied? Sê: Waarskynlik is dit naby"
        },
        {
            "chapter": 17,
            "verse": 52,
            "text": "Die Dag wanneer Hy julle te voorskyn sal roep, sal julle Hom gehoorsaam wees en Hom loof, en julle sal dink dat julle slegs ’n rukkie vertoef het"
        },
        {
            "chapter": 17,
            "verse": 53,
            "text": "En sê aan My dienaars dat hulle moet praat wat welgevallig is. Voorwaar, die duiwel saai onenigheid tussen hulle. Die duiwel is sekerlik ’n openlike vyand van die mens"
        },
        {
            "chapter": 17,
            "verse": 54,
            "text": "Julle Heer ken julle die beste. Indien dit Hom behaag, sal Hy aan julle genade betoon; of, as dit Hom behaag, sal Hy julle straf oplê. En Ons het u nie as voog oor hulle gestuur nie"
        },
        {
            "chapter": 17,
            "verse": 55,
            "text": "En u Heer weet goed wie in die hemele en op die aarde is. En Ons het waarlik sommige profete bó ander laat uitmunt, en aan Dawid het Ons die Zaboer3 geopenbaar"
        },
        {
            "chapter": 17,
            "verse": 56,
            "text": "Sê: Roep diegene aan wat julle aan Hom gelykstel; hulle het geen mag om kwellings van julle te verwyder nie, ook nie om dit te verander nie"
        },
        {
            "chapter": 17,
            "verse": 57,
            "text": "Diegene wat hulle aanroep, soek self ’n toegangsmiddel tot hul Heer ~ wie van hulle ook al die naaste is ~ en hulle hoop op Sy barmhartigheid en vrees Sy straf. Voorwaar, die straf van u Heer is iets om van weg te bly"
        },
        {
            "chapter": 17,
            "verse": 58,
            "text": "En daar is nie ’n stad nie, of Ons sal dit vóór die Dag van Opstanding vernietig of met ’n kwaai kastyding bestraf. Dít staan in die Boek geskryf"
        },
        {
            "chapter": 17,
            "verse": 59,
            "text": "En niks het Ons verhinder om tekens te stuur nie, behalwe dat die vroeëre volke dit verwerp het. En Ons het aan Thamoed die kamelin gegee, ’n duidelike teken, maar hulle het haar kwaad aangedoen; en Ons stuur net tekens om te waarsku"
        },
        {
            "chapter": 17,
            "verse": 60,
            "text": "En Ons het aan u gesê: Voorwaar, u Heer omring al die mense. En Ons het nie die visioen wat Ons u getoon het, vir iets anders laat verskyn nie, as ’n beproewing vir die mense; en net so die vervloekte boom in die Qur’ãn. En Ons waarsku hulle, maar dit laat hulle slegs meer in oortreding toeneem"
        },
        {
            "chapter": 17,
            "verse": 61,
            "text": "En toe Ons aan die engele gesê het: Prostreer voor Adam! het almal prostreer, behalwe Iblies. Hy het gesê: Sal ek prostreer voor hom wat U uit stof geskape het"
        },
        {
            "chapter": 17,
            "verse": 62,
            "text": "Hy het verder gesê: Sien U? Dit is hý vir wie U bo my geëer het! Indien U my uitstel tot die Dag van Opstanding verleen, sal ek sekerlik sy nageslag mislei, behalwe ’n paar"
        },
        {
            "chapter": 17,
            "verse": 63,
            "text": "Hy het gesê: Gaan weg! En wie van hulle u ook al volg, die Hel sal sekerlik julle vergelding wees, en ’n volle beloning"
        },
        {
            "chapter": 17,
            "verse": 64,
            "text": "En bekoor wie u kan met u stem, en versamel teen hulle u ruitery en u voetsoldate, en wees hulle en hulle kinders se deelgenoot in weelde, en belowe hulle baie. En die duiwel se beloftes is slegs om mee te bedrieg"
        },
        {
            "chapter": 17,
            "verse": 65,
            "text": "My dienaars ~ oor húlle het u voorwaar geen gesag nie. En u Heer is voldoende as Beskermer"
        },
        {
            "chapter": 17,
            "verse": 66,
            "text": "Dit is u Heer wat die skepe vir julle oor die see laat vaar, sodat julle van Sy voordeel mag soek. Voorwaar, Hy is altyd Genade- vol"
        },
        {
            "chapter": 17,
            "verse": 67,
            "text": "En indien kwellinge julle op see oorval, verdwyn diegene wat julle buiten Hom aanroep; maar wanneer Hy julle veilig aan wal bring, draai julle weg. En die mens is altyd ondankbaar"
        },
        {
            "chapter": 17,
            "verse": 68,
            "text": "Voel julle dan seker dat Hy julle nie op land sal verneder, of ’n sterk wind oor julle sal afstuur nie? Dán sal julle nie ’n beskermer kan vind nie"
        },
        {
            "chapter": 17,
            "verse": 69,
            "text": "of voel julle gerus dat Hy julle nie op ’n ander geleentheid sal besoek, en dan ’n vreeslike stormwind oor julle sal afstuur, en julle só oorstelp, weens julle ondankbaarheid nie? Dan sal julle geen helper teen Ons in dié saak vind nie"
        },
        {
            "chapter": 17,
            "verse": 70,
            "text": "En voorwaar, Ons het die Kinders van Adam geëer en Ons vervoer hulle oor die land en die see, en Ons voorsien hulle van goeie dinge, en Ons laat hulle uitmunt bo die meeste van diegene wat Ons geskape het"
        },
        {
            "chapter": 17,
            "verse": 71,
            "text": "Op die Dag wanneer Ons elke volk met hulle leier sal oproep: aan wie hulle boeke in die regterhand gegee word, hulle sal hulle boeke lees, en hulle sal nie die minste onreg aangedoen word nie"
        },
        {
            "chapter": 17,
            "verse": 72,
            "text": "En wie blind is in hierdie wêreld, sal blind wees in die Hiernamaals; hy het ver van die regte pad afgedwaal"
        },
        {
            "chapter": 17,
            "verse": 73,
            "text": "En sekerlik het hulle probeer om u weg te kry van wat Ons aan u geopenbaar het, sodat u teen Ons iets moes versin; dan sou hulle u tot vriend geneem het"
        },
        {
            "chapter": 17,
            "verse": 74,
            "text": "En as Ons u nie versterk het nie, sou u inderdaad tot hulle geneig gewees het"
        },
        {
            "chapter": 17,
            "verse": 75,
            "text": "dan sou Ons u ’n dubbele straf in hierdie lewe en ’n dubbele straf ná die dood laat verduur het; en dan sou u teen Ons geen helper gevind het nie"
        },
        {
            "chapter": 17,
            "verse": 76,
            "text": "En waarlik, hulle het probeer om u te verskrik sodat hulle u van die land kon verdryf; maar dan sou hulle ná u vertrek tog maar ’n kort tydjie daarin vertoef het"
        },
        {
            "chapter": 17,
            "verse": 77,
            "text": "Dit is Ons weg met Ons boodskappers wat Ons vóór u gestuur het, en u sal geen verandering in Ons weg vind nie"
        },
        {
            "chapter": 17,
            "verse": 78,
            "text": "Onderhou die gebed gereeld, vanaf middag tot die donker van die nag, en dra die Qur’ãn voor met die daeraad. Voorwaar, die voordra van die Qur’ãn met die daeraad, word opgemerk"
        },
        {
            "chapter": 17,
            "verse": 79,
            "text": "En bly wakker daarby gedurende ’n gedeelte van die nag, buiten dít waartoe u verplig is; dit mag wees dat u Heer u tot ’n hoë rang sal verhef"
        },
        {
            "chapter": 17,
            "verse": 80,
            "text": "En sê: O my Heer! Laat my intrede ’n goeie intrede wees, en laat my uitgang ’n goeie uitgang wees, en skenk my van U gesag om my te help"
        },
        {
            "chapter": 17,
            "verse": 81,
            "text": "En sê: Die Waarheid het gekom en die valsheid het verdwyn. Voorwaar, die valsheid sal sekerlik verdwyn"
        },
        {
            "chapter": 17,
            "verse": 82,
            "text": "En van die Qur’ãn openbaar Ons dít wat ’n genesing en ’n genade vir die gelowiges is, maar dit vererger slegs die oordeel van die kwaaddoeners"
        },
        {
            "chapter": 17,
            "verse": 83,
            "text": "En wanneer Ons aan die mens gunste bewys, draai hy hom weg en gedra hom hoogmoedig; en wanneer die kwaad hom kwel, word hy wanhopig"
        },
        {
            "chapter": 17,
            "verse": 84,
            "text": "Sê: Elkeen gaan te werk op sy eie manier, maar julle Heer weet goed wie op die regte pad die beste gelei is"
        },
        {
            "chapter": 17,
            "verse": 85,
            "text": "En hulle stel u vrae omtrent die openbaring. Sê: Die openbaring geskied op die bevel van my Heer, en daarvan word aan julle maar min kennis gegee"
        },
        {
            "chapter": 17,
            "verse": 86,
            "text": "En as Ons wou, kon Ons sekerlik van u wegneem wat Ons aan u geopenbaar het, dan sal u niemand vind om u saak teen Ons te bepleit nie"
        },
        {
            "chapter": 17,
            "verse": 87,
            "text": "maar dit is ’n genade van u Heer. Voorwaar, Sy goedheid jeëns u is oorvloedig"
        },
        {
            "chapter": 17,
            "verse": 88,
            "text": "Sê: Indien die mens en djien sou saamspan om die gelyke van hierdie Qur’ãn voort te bring, sal hulle nie daarin slaag nie, ofskoon sommige van hulle helpers van ander was"
        },
        {
            "chapter": 17,
            "verse": 89,
            "text": "En voorwaar, Ons het dit aan die mens in die Qur’ãn op alle moontlike maniere verduidelik, maar die meeste mense toon slegs ondankbaarheid"
        },
        {
            "chapter": 17,
            "verse": 90,
            "text": "En hulle sê: Ons sal geensins in u glo nie, tensy u vir ons ’n bron uit die aarde kan laat ontspring"
        },
        {
            "chapter": 17,
            "verse": 91,
            "text": "of tensy u ’n tuin met dadelpalms en druiwe besit, wat u oorvloediglik uit riviere kan benat"
        },
        {
            "chapter": 17,
            "verse": 92,
            "text": "of tensy u die hemel in stukke op ons kan laat neerval, soos u blykbaar dink; of tensy u Allah en die engele van aangesig tot aangesig aan ons kan toon"
        },
        {
            "chapter": 17,
            "verse": 93,
            "text": "of tensy u ’n huis van goud het; of tensy u na die hemel opvaar: En ons sal nie in u hemelvaart glo nie tensy u ’n boek vir ons neerstuur waarin ons kan lees. Sê: Heilig is my Heer! Is ek iets anders as ’n menslike boodkskapper"
        },
        {
            "chapter": 17,
            "verse": 94,
            "text": "En niks het die mense belet om te glo toe die leiding na hulle gekom het nie, behalwe dat hulle sê: Het Allah ’n méns as boodskapper gestuur"
        },
        {
            "chapter": 17,
            "verse": 95,
            "text": "Sê: As daar op die aarde engele in veiligheid rondgedwaal het, sou Ons uit die hemel ’n engel as boodskapper na hulle gestuur het"
        },
        {
            "chapter": 17,
            "verse": 96,
            "text": "Sê: Voldoende is Allah as getuie tussen julle en my. Voorwaar, Hy is ewig Bewus, en Hy sien Sy dienaars"
        },
        {
            "chapter": 17,
            "verse": 97,
            "text": "En hy wat deur Allah gelei word, is op die regte pad; en dié wat Hy laat dwaal, vir hulle sal u geen voogde buiten Hom vind nie. En Ons sal hulle op die Dag van Opstanding op hulle aangesigte bymekaar bring; doof, stom en blind. Hulle tuiste is die Hel. Telkemale as die vuur afneem, sal Ons die vlam vir hulle aanstook"
        },
        {
            "chapter": 17,
            "verse": 98,
            "text": "Dít is hulle vergelding omdat hulle nie in Ons tekens glo nie, en gesê het: Sal ons weer in ’n nuwe skepping opgewek word wanneer ons beendere en stof geword het"
        },
        {
            "chapter": 17,
            "verse": 99,
            "text": "Sien hulle nie dat Allah, wat die hemele en die aarde geskape het, in staat is om hulle ewebeeld te skep nie? Hy het vir hulle ’n termyn vasgestel waaromtrent daar geen twyfel bestaan nie. Dog die kwaaddoeners toon slegs ondankbaarheid"
        },
        {
            "chapter": 17,
            "verse": 100,
            "text": "Sê: Indien julle die skatte van barmhartigheid van my Heer beheer, sou julle dit nogtans terughou uit vrees dat dit sou opraak. En die mens is altyd suinig"
        },
        {
            "chapter": 17,
            "verse": 101,
            "text": "En waarlik, Ons het Moses nege duidelike tekens gegee; vra gerus die Kinders van Israel daarna. Toe hy by hulle kom, het Farao aan hom gesê: Moses, ek dink dat u waarlik getoor is"
        },
        {
            "chapter": 17,
            "verse": 102,
            "text": "Hy het gesê: Voorwaar, u weet dat niemand anders nie as die Heer van die hemele en die aarde hierdie dinge as duidelike bewyse gestuur het; en ek glo, o Farao, dat u verlore is"
        },
        {
            "chapter": 17,
            "verse": 103,
            "text": "Aldus was hy voornemens om hulle uit die land te verwyder, maar Ons het hom en diegene wat by hom was, almal saam laat verdrink"
        },
        {
            "chapter": 17,
            "verse": 104,
            "text": "En Ons het aan die Kinders van Israel ná hom gesê: Woon in die land; maar toe die laaste belofte vervul was, het Ons julle almal opgerol"
        },
        {
            "chapter": 17,
            "verse": 105,
            "text": "En met waarheid het Ons dit geopenbaar, en met waarheid het dit gekom. En Ons het u slegs as ’n draer van blye tydings en as ’n waarskuwer gestuur"
        },
        {
            "chapter": 17,
            "verse": 106,
            "text": "En Ons het die Qur’ãn opverdeel, sodat u dit stuksgewys aan die volk kan voorlees; Ons het dit in stadia geopenbaar"
        },
        {
            "chapter": 17,
            "verse": 107,
            "text": "Sê: Glo daarin, of verwerp dit. Diegene aan wie reeds voorheen kennis daarvan geskenk is, val op hulle aangesig neer wanneer dit aan hulle voorgelees word"
        },
        {
            "chapter": 17,
            "verse": 108,
            "text": "en hulle sê: Lof en eer aan ons Heer! Die belofte van ons Heer sal sekerlik vervul word"
        },
        {
            "chapter": 17,
            "verse": 109,
            "text": "En wenend val hulle op die aangesig neer; en dit vermeerder hulle nederigheid"
        },
        {
            "chapter": 17,
            "verse": 110,
            "text": "Sê: Roep Allah aan of roep die Barmhartige aan. By welke naam julle Hom ook aanroep, Hy het die beste name. En sê julle gebed nie te hard en ook nie te sag nie, maar soek ’n middeweg"
        },
        {
            "chapter": 17,
            "verse": 111,
            "text": "En sê: Alle lof kom Allah toe, wat geen seun vir Homself geneem het nie, en wat geen deelgenoot in die Koninkryk het nie; nóg het Hy ’n helper weens swakheid; en verkondig Sy allesoortreffende grootheid"
        },
        {
            "chapter": 18,
            "verse": 1,
            "text": "Alle lof kom Allah toe! Wat die Boek aan Sy dienaar geopenbaar het en geen valsheid daarin toegelaat het nie"
        },
        {
            "chapter": 18,
            "verse": 2,
            "text": "regleidend, om teen ’n strenge kastyding van Hom te waarsku; en aan die gelowiges, wat goeie werke doen, die blye tyding te bring dat hulle ’n uitnemende beloning sal ontvang"
        },
        {
            "chapter": 18,
            "verse": 3,
            "text": "waarin hulle vir ewig sal vetoef"
        },
        {
            "chapter": 18,
            "verse": 4,
            "text": "en om diegene te waarsku wat sê: Allah het ’n seun vir Hom verwek"
        },
        {
            "chapter": 18,
            "verse": 5,
            "text": "Hulle het geen kennis daarvan nie, en hulle vaders ewemin. Griewend is die woorde wat hulle monde voortbring. Wat hulle sê, is niks anders nie as ’n leuen"
        },
        {
            "chapter": 18,
            "verse": 6,
            "text": "Miskien sal u van droefheid wil beswyk, uit jammerte vir hulle, omdat hulle nie in hierdie aankondiging wil glo nie"
        },
        {
            "chapter": 18,
            "verse": 7,
            "text": "Voorwaar, Ons het alles wat op die aarde is, vir haar as ’n ornament gemaak, om te beproef wie van hulle se werke die beste is"
        },
        {
            "chapter": 18,
            "verse": 8,
            "text": "En wat daarop is, sal Ons stof maak, sonder gras"
        },
        {
            "chapter": 18,
            "verse": 9,
            "text": "Of dink u dat die metgeselle van die Spelonk en van die Inskrip- sie ook van Ons wonderlike tekens was"
        },
        {
            "chapter": 18,
            "verse": 10,
            "text": "Toe die jongelinge in die Spelonk herberg gesoek het, het hulle gesê: Ons Heer! Skenk ons u genade, en wys ons ’n regte weg aan in ons saak"
        },
        {
            "chapter": 18,
            "verse": 11,
            "text": "Daarom het Ons hulle vir ’n aantal jare in die Spelonk doofgemaak"
        },
        {
            "chapter": 18,
            "verse": 12,
            "text": "Daarna het Ons hulle weer opgewek, sodat Ons kon sien wie van die twee partye die beste rekenskap kan gee van die tyd wat hulle daarin vertoef het"
        },
        {
            "chapter": 18,
            "verse": 13,
            "text": "Ons vertel u hulle geskiedenis met waarheid. Voorwaar, hulle was jongelinge wat in hul Heer geglo het, en Ons het hulle in leiding laat toeneem"
        },
        {
            "chapter": 18,
            "verse": 14,
            "text": "En Ons het hulle harte versterk toe hulle opgestaan en gesê het: Ons Heer is die Heer van die hemele en die aarde; ons roep geen ander god buiten Hom aan nie, want as ons dít doen, sal ons gruwelike woorde moet uitspreek"
        },
        {
            "chapter": 18,
            "verse": 15,
            "text": "Hierdie volk van ons het gode buiten Hom aangeneem. Waar- om bring hulle geen duidelike bewyse omtrent hulle nie? Wie is meer onregverdig as hy wat ’n leuen teen Allah versin"
        },
        {
            "chapter": 18,
            "verse": 16,
            "text": "En daar is aan hulle gesê: Wanneer julle van hulle en dít wat hulle buiten Allah aanbid, afskeid neem, neem dan julle toevlug tot die Spelonk; julle Heer sal Sy barmhartigheid aan julle bewys en vir julle die saak gunstig laat besleg"
        },
        {
            "chapter": 18,
            "verse": 17,
            "text": "En u sal die son, wanneer dit opkom, effens aan die regterkant van hulle spelonk kan sien, en wanneer dit ondergaan, aan hul linkerkant. Daartussen, in die wye holte, was hulle tuiste. Dit is ’n teken van Allah; Hy wat deur Allah gelei word, is op die regte weg; maar vir hom wat Hy in dwaling laat, sal u geen vriend vind om hom reg te lei nie"
        },
        {
            "chapter": 18,
            "verse": 18,
            "text": "En u sou dink dat hulle wakker is, terwyl hulle in werklikheid geslaap het, en Ons hulle van links na regs gedraai het; terwyl hulle hond met uitgestrekte pote by die drumpel gelê het. En as u na hulle gekyk het, sou u vlugtend van hulle weggedraai het, en hulle sou u met vrees vervul het"
        },
        {
            "chapter": 18,
            "verse": 19,
            "text": "En Ons het hulle laat ontwaak sodat hulle mekaar kon onder- vra. ’n Spreker uit hulle midde het gesê: Hoe lank het u vertoef? Hulle het geantwoord: Ons het ’n dag of ’n gedeelte van ’n dag vertoef. Ander weer het gesê: Julle Heer weet goed hoe lank julle vertoef het. Stuur nou een van julle met hierdie silwermuntstuk na die stad en laat hy sien watter voedsel goed en wettig is, en vir julle lewensmiddele daarmee saambring, en laat hy homself vriendelik gedra, en julle saak aan niemand bekend maak nie"
        },
        {
            "chapter": 18,
            "verse": 20,
            "text": "Want as hulle die oorhand oor julle kry, sal hulle jul met klippe doodgooi, of julle na hulle godsdiens dwing, en dan sal julle nooit slaag nie"
        },
        {
            "chapter": 18,
            "verse": 21,
            "text": "En so het Ons die mense inligting omtrent hulle laat kry, sodat hulle kan weet dat die belofte van Allah waar is en dat daar geen twyfel omtrent die Uur bestaan nie. Toe hulle onder mekaar oor hulle eie saak geargumenteer en gesê het: Rig ’n gebou oor hulle op. Hul Heer weet wat die beste is. Diegene wat die oorhand behaal het, het gesê: Ons sal sekerlik ’n plek van aanbidding oor hulle bou"
        },
        {
            "chapter": 18,
            "verse": 22,
            "text": "Sommige sê: Daar was drie en die vierde was hulle hond; en andere sê: Vyf, die sesde was hulle hond; terwyl hulle slegs gis. En nog ander sê: Sewe, en die agste was hulle hond. Sê: My Heer ken hulle getal. Niemand ken hulle nie, behalwe enkeles. Argumenteer daarom nie oor hulle saak nie, behalwe met duidelike bewyse, en vra ook nie een van hulle om inligting nie"
        },
        {
            "chapter": 18,
            "verse": 23,
            "text": "En sê nie aangaandie iets: Ek sal dit môre doen nie"
        },
        {
            "chapter": 18,
            "verse": 24,
            "text": "sonder om daarby te sê: As dit Allah behaag. En wanneer u dit vergeet, dink dan aan u Heer en sê: Dit mag wees dat my Heer my nader as tans na die regte weg sal lei"
        },
        {
            "chapter": 18,
            "verse": 25,
            "text": "En hulle het driehonderdjaar in hulle Spelonk gebly, en nog nege"
        },
        {
            "chapter": 18,
            "verse": 26,
            "text": "Sê: Allah weet goed hoe lank hulle gebly het. Aan Hom behoort die geheime van die hemele en die aarde. Hoe duidelik kan Hy sien en hoor! Daar is geen voog vir hulle buiten Hom nie, en Hy laat niemand toe om aan Sy besluite deel te neem nie"
        },
        {
            "chapter": 18,
            "verse": 27,
            "text": "En verkondig dít wat van die Boek van u Heer aan u geopenbaar is. Daar is niemand wat Sy woorde kan verander nie. En u sal geen toevlug buiten Hom vind nie"
        },
        {
            "chapter": 18,
            "verse": 28,
            "text": "En uself moet vertoef met diegene wat hulle Heer soggens en saans aanroep, en wat verlang na Sy welbehae. En laat u oë nie van hulle afdwaal omdat u verlang na die prag en praal van die lewe van hierdie wêreld nie. En volg nie vir hom wie se hart Ons agteloos ten aansien van Ons gedagtenis gemaak het nie, aangesien hy sy slegte begeerte volg, en hy die vasgestelde perke oorskry"
        },
        {
            "chapter": 18,
            "verse": 29,
            "text": "En sê: Die Waarheid kom van julle Heer; laat dié wat wil, glo, en dié wat nie wil nie, ongelowig bly. Voorwaar, vir die kwaaddoeners het Ons ’n Vuur voorberei wat hulle sal insluit. En indien hulle om hulp vra, sal daar water soos gesmelte geelkoper vir hulle gegee word, wat hulle gesigte sal verbrand. Hoe verskriklik die drank! Hoe verskriklik die rusplek"
        },
        {
            "chapter": 18,
            "verse": 30,
            "text": "Wat diegene betref wat glo en goeddoen, voorwaar, Ons sal die beloning van hom wat goeddoen, nie verlore laat gaan nie"
        },
        {
            "chapter": 18,
            "verse": 31,
            "text": "Vir hulle is daar Tuine van Ewigheid waardeur riviere vloei; hulle sal daarin met armbande van goud getooi word, en hulle sal groen gewade van fyn sy en swaar brokaat dra, terwyl hulle hul op verhewe sofa’s daarin sal neervly. Hoe uitmuntend die beloning! Hoe uitstekend die rusplek"
        },
        {
            "chapter": 18,
            "verse": 32,
            "text": "En vertel aan hulle die gelykenis van die twee manne. Vir een van hulle het Ons twee tuine met wingerde gemaak, en Ons het dit met dadelpalms omhein, en tussen hulle het Ons koringvelde aangelê"
        },
        {
            "chapter": 18,
            "verse": 33,
            "text": "Hierdie tuine het albei vrugte voortgebring en het nie gebrek geken nie, en Ons het ’n rivier tussen hulle deur laat stroom"
        },
        {
            "chapter": 18,
            "verse": 34,
            "text": "En hy het vrugte gehad. Aan sy maat het hy gesê terwyl hy met hom geargumenteer het: Ek het meer rykdom as u, en my volgelinge is magtiger"
        },
        {
            "chapter": 18,
            "verse": 35,
            "text": "En hy het in sy tuin gegaan, terwyl hy onregverdig teenoor homself was, en gesê: Ek dink nie dat dít ooit sal vergaan nie"
        },
        {
            "chapter": 18,
            "verse": 36,
            "text": "en ek dink nie dat die Uur sal kom nie; en al word ek na my Heer teruggebring, sal ek sekerlik ’n beter oord as dít vind"
        },
        {
            "chapter": 18,
            "verse": 37,
            "text": "Sy maat het vir hom gesê terwyl hy met hom geredekawel het: Glo u nie in Hom wat u uit stof geskape het, daarna uit ’n sperm, en u toe ’n volmaakte mens gemaak het nie"
        },
        {
            "chapter": 18,
            "verse": 38,
            "text": "Maar wat my betref: Hy, Allah, is my Heer, en ek vereenselwig niemand met Hom nie"
        },
        {
            "chapter": 18,
            "verse": 39,
            "text": "En waarom het u nie gesê toe u die tuin binnegegaan het nie: Dit is soos dit Allah behaag het; daar is geen mag nie behalwe in Allah? As u my as u mindere in rykdom en kinders beskou"
        },
        {
            "chapter": 18,
            "verse": 40,
            "text": "sal my Heer my waarskynlik iets beter as u tuin gee, en op u s’n ’n afrekening uit die hemel afstuur, sodat dit stof sonder plante sal word"
        },
        {
            "chapter": 18,
            "verse": 41,
            "text": "of die water daarvan sal in die grond sink, sodat u nie in staat sal wees om dit weer te vind nie"
        },
        {
            "chapter": 18,
            "verse": 42,
            "text": "En sy vrugte is vernietig, en hy het sy hande begin wring weens alles wat hy aan die tuin bestee het, en omdat dit nou vewoes lê met ingestorte latwerk. En hy het gesê: Wee my! Het ek maar niemand met my Heer vereenselwig nie"
        },
        {
            "chapter": 18,
            "verse": 43,
            "text": "En hy het geen leërskaar gehad om hom teen Allah te help nie, nog minder kon hy homself verdedig"
        },
        {
            "chapter": 18,
            "verse": 44,
            "text": "Beskerming kom dus alleen van Allah, die Ware. Hy is die Beste beloner en die Beste betaler"
        },
        {
            "chapter": 18,
            "verse": 45,
            "text": "En hou die volgende voor as ’n gelykenis van hierdie wêreld: dit is soos water wat Ons uit die wolk afstuur sodat die gras op die aarde daardeur weelderig kan groei, en daarna word dit droog en breek op in stukkies wat die wind verstrooi. En die mag van Allah oorheers alle dinge"
        },
        {
            "chapter": 18,
            "verse": 46,
            "text": "Rykdom en kinders is sierade van die lewe van hierdie wêreld; maar die ewigdurende, die goeie werke, sal deur u Heer beter beloon word, en u sal op meer kan hoop"
        },
        {
            "chapter": 18,
            "verse": 47,
            "text": "En dink aan die Dag waarop Ons die berge sal versit, en u die aarde sal sien soos ’n uitgestrekte vlakte, en Ons hulle almal bymekaar sal maak en niemand sal laat agterbly nie"
        },
        {
            "chapter": 18,
            "verse": 48,
            "text": "En hulle sal in rye voor u Heer gebring word, en daar sal gesê word: Sekerlik het julle na Ons gekom soos Ons julle die eerste maal geskape het. Nee, julle het gedink dat Ons nie ’n afspraak met julle gemaak het nie"
        },
        {
            "chapter": 18,
            "verse": 49,
            "text": "En die boek sal voorgelê word: dan sal u die skuldiges sien vrees weens dít wat daarin staan, en hulle sal sê: Wee ons! Wat se boek is dit? Dit slaan nie klein of groot oor nie, maar dit som alles op. En hulle sal alles sien wat hulle gedoen het. En u Heer sal niemand onreg aandoen nie"
        },
        {
            "chapter": 18,
            "verse": 50,
            "text": "En toe Ons aan die engele gesê het: Prostreer voor Adam, het hulle geprostreer, behalwe Iblies. Hy was een van die djien, daarom dat hy die gebod van sy Heer oortree het. Sal julle hom en sy nageslag dan tot vriende neem en nie vir My nie, terwyl hulle julle vyande is? Boos is die ruil van die onregverdiges"
        },
        {
            "chapter": 18,
            "verse": 51,
            "text": "En Ek het julle nie as getuies van die skepping van die hemele en die aarde ingeroep nie, ook nie van julle eie skepping nie. Ook het Ek nie die misleiers as helpers gehad nie"
        },
        {
            "chapter": 18,
            "verse": 52,
            "text": "En eendag sal Hy sê: Roep diegene aan van wie julle gesê het dat hulle deelgenote van My is. Dan sal hulle hul aanroep maar geen antwoord ontvang nie, en Ons sal ’n skeiding tussen hulle maak"
        },
        {
            "chapter": 18,
            "verse": 53,
            "text": "En die skuldiges sal die Vuur raaksien, en hulle sal weet dat hulle enige oomblik daarin kan val; en hulle sal dit nie vryspring nie"
        },
        {
            "chapter": 18,
            "verse": 54,
            "text": "En waarlik, Ons het in hierdie Qur’ãn allerlei gelykenisse ver- meld, maar die mens is in baie dinge twissiek"
        },
        {
            "chapter": 18,
            "verse": 55,
            "text": "En niks belet die mense om te glo wanneer daar leiding tot hulle kom, en om hulle Heer om vergifnis te vra nie, behalwe dat hulle weet dat daar met hulle moet gebeur wat met die ou volke gebeur het, of dat hulle die straf in die gesig moet staar"
        },
        {
            "chapter": 18,
            "verse": 56,
            "text": "En Ons stuur nie boodskappers nie, behalwe as draers van blye tydings en as waarskuwers; en diegene wat nie glo nie worstel met valsheid om die Waarheid daardeur te verswak, en hulle dryf die spot met My tekens en die waarskuwinge"
        },
        {
            "chapter": 18,
            "verse": 57,
            "text": "En wie is onregvediger as hy wat herinner word aan die tekens van sy Heer, en dan sy rug daarop draai en vergeet wat sy hande vooruitgestuur het? Voorwaar, Ons het sluiers oor hulle harte gelê, sodat hulle dit nie kan verstaan nie, en doofheid in hulle ore. En al vermaan u hulle om te volg, hulle sal nooit gehoor gee nie"
        },
        {
            "chapter": 18,
            "verse": 58,
            "text": "Maar u Heer is Vergewensgesind, uiters Genadevol. Indien Hy hulle wou straf vir wat hulle verdien het, sou Hy ongetwyfeld die straf vir hulle verhaas het. Maar vir hulle is daar ’n vasgestelde tyd waaraan hulle nie sal ontkom nie"
        },
        {
            "chapter": 18,
            "verse": 59,
            "text": "En hierdie stede! Ons het hulle vernietig toe hulle onreg gedoen het. En Ons het ’n tyd vir hulle verdelging vasgestel"
        },
        {
            "chapter": 18,
            "verse": 60,
            "text": "En toe Moses aan sy dienaar gesê het: Ek sal nie ophou voordat ek die samevloeiing van die twee riviere bereik nie, anders sal ek jare voortgaan"
        },
        {
            "chapter": 18,
            "verse": 61,
            "text": "En toe hulle die samevloeiing van die twee riviere bereik het, het hulle hul vis vergeet, en dit het weer sy weg in die rivier gevind terwyl dit ’n kans daartoe gehad het"
        },
        {
            "chapter": 18,
            "verse": 62,
            "text": "Maar toe hulle verder gaan, het hy aan sy dienaar gesê: Bring vir ons ons oggendmaal. Waarlik, hierdie reis het ons vermoei"
        },
        {
            "chapter": 18,
            "verse": 63,
            "text": "Sy antwoord was: Toe ons ons skuiling by die rots gesoek het, het ek die vis vergeet, en niemand anders as die duiwel nie het my laat vergeet om daarvan te praat, en dit het sy weg in die rivier gevind; hoe wonderlik"
        },
        {
            "chapter": 18,
            "verse": 64,
            "text": "Hy het gesê: Dít is waarna ons gesoek het. Daarom het hulle op hulle spore teruggegaan"
        },
        {
            "chapter": 18,
            "verse": 65,
            "text": "Toe het hulle ’n dienaar van Ons gevind aan wie Ons barmhartig- heid bewys het, en wat Ons met kennis van Onsself onderwys het"
        },
        {
            "chapter": 18,
            "verse": 66,
            "text": "Moses het aan hom gesê: Mag ek u volg sodat u my onderwys kan gee in die goeie kennis waarin u reeds onderrig is"
        },
        {
            "chapter": 18,
            "verse": 67,
            "text": "Hy het geantwoord: U sal nie geduldig wees met my nie"
        },
        {
            "chapter": 18,
            "verse": 68,
            "text": "En hoe kan u geduldig wees in sake waarvan u geen behoorlike kennis het nie"
        },
        {
            "chapter": 18,
            "verse": 69,
            "text": "Hy het gesê: As dit Allah behaag, sal u my geduldig vind, en ek sal u bevele nie ongehoorsaam wees nie"
        },
        {
            "chapter": 18,
            "verse": 70,
            "text": "Hy het gesê: Nou goed, as u my wil volg, moet u my oor niks uitvra totdat ek self met u daaroor praat nie"
        },
        {
            "chapter": 18,
            "verse": 71,
            "text": "So het hulle dan vertrek, totdat hulle later in ’n boot geklim en hy ’n gat daarin gemaak het. Moses het gesê: Het u ’n gat daarin gemaak om die varendes te laat verdrink? Voorwaar, u het iets gruweliks aangerig"
        },
        {
            "chapter": 18,
            "verse": 72,
            "text": "Hy het geantwoord: Het ek u nie gesê dat u nie geduldig kan wees nie"
        },
        {
            "chapter": 18,
            "verse": 73,
            "text": "Sy antwoord was: Verwyt my nie omdat ek vergeet het nie, en wees nie hardvogtig oor wat ek gedoen het nie"
        },
        {
            "chapter": 18,
            "verse": 74,
            "text": "Hulle het toe verder gereis totdat hulle ’n seun teengekom en hy hom vermoor het. Moses het gesê: Het u ’n onskuldige gedood wat niemand kwaad aangedoen het nie? U het inderdaad ’n gruwelike daad begaan"
        }
    ]
}
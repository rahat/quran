{
    "juzs": [
        {
            "chapter": 21,
            "verse": 1,
            "text": "Vir die mense het die afrekening reeds naby gekom, en tog draai hulle in agteloosheid weg"
        },
        {
            "chapter": 21,
            "verse": 2,
            "text": "Daar kom geen nuwe Vermaning tot hulle van hulle Heer nie, of hulle luister argeloos daarna"
        },
        {
            "chapter": 21,
            "verse": 3,
            "text": "En hulle harte is agteloos. En hulle ~ die kwaadstigters ~ beraadslaag in die geheim en sê: Hy is niemand anders nie as ’n gewone sterfling soos julle self ook is; sal julle jul dan aan betowering oorgee terwyl julle dit kan sien"
        },
        {
            "chapter": 21,
            "verse": 4,
            "text": "Hy het geantwoord: My Heer weet alles wat in die hemele en op die aarde gesê word, en Hy is die Alleshorende, die Alleswetende"
        },
        {
            "chapter": 21,
            "verse": 5,
            "text": "Nee, sê hulle: ’n Mengelmoes van drome! Nee, hy het dit versin! Nee, hy is ’n digter! Laat hom dan ’n teken vir ons bring soos dié waarmee die vorige profete gestuur is"
        },
        {
            "chapter": 21,
            "verse": 6,
            "text": "Vóór hulle het geen stad wat vernietig is, geglo nie; hoe sal húlle dan glo"
        },
        {
            "chapter": 21,
            "verse": 7,
            "text": "En vóór u het Ons slegs manne gestuur aan wie Ons openbaring gestuur is; vra gerus die volgelinge van die Vermaning, indien julle dit nie weet nie"
        },
        {
            "chapter": 21,
            "verse": 8,
            "text": "Ons het ook nie aan hulle liggame gegee wat voedsel nie nodig het nie, en hulle was ook nie onsterflik nie"
        },
        {
            "chapter": 21,
            "verse": 9,
            "text": "So het Ons Ons beloftes gestand gedoen, en Ons het hulle gered en ook almal wat Ons wou; en Ons het die buitensporiges ver- delg"
        },
        {
            "chapter": 21,
            "verse": 10,
            "text": "Ons het inderdaad ’n Boek aan julle geopenbaar waardeur julle aansien kan verwerf. Verstaan julle dan nie"
        },
        {
            "chapter": 21,
            "verse": 11,
            "text": "En hoeveel stede wat vol van onregverdigheid was, het Ons vernietig! En daarna het Ons ’n ander volk verwek"
        },
        {
            "chapter": 21,
            "verse": 12,
            "text": "En toe hulle Ons Mag ondervind het, kyk! toe het hulle op die vlug geslaan"
        },
        {
            "chapter": 21,
            "verse": 13,
            "text": "Moenie vlug nie, en keer terug tot julle maklike leefwyse waaraan julle gewoond was, en na julle wonings, sodat julle ondervra kan word"
        },
        {
            "chapter": 21,
            "verse": 14,
            "text": "Hulle het geantwoord: O wee ons! Waarlik, ons was onreg- verdig"
        },
        {
            "chapter": 21,
            "verse": 15,
            "text": "En hierdie uitroep van hulle het nie opgehou nie totdat Ons hulle afgesny, uitgewis het"
        },
        {
            "chapter": 21,
            "verse": 16,
            "text": "En Ons het nie die hemel en die aarde en wat tussen hulle is, as ’n grap geskape nie"
        },
        {
            "chapter": 21,
            "verse": 17,
            "text": "As Ons daarvan ’n spel wou maak, sou Ons dit vir Onsself gehou het; maar dít wou Ons nie doen nie"
        },
        {
            "chapter": 21,
            "verse": 18,
            "text": "Nee, Ons stel die Waarheid teen die valsheid, sodat dit sy kop kan verbrysel, en kyk! dit verdwyn. En wee julle vir wat julle beskryf"
        },
        {
            "chapter": 21,
            "verse": 19,
            "text": "En aan Hom behoort alles wat in die hemele en op die aarde is. En diegene wat saam met Hom is, is nie te trots om Hom te dien nie, of te moeg daarvan nie"
        },
        {
            "chapter": 21,
            "verse": 20,
            "text": "Hulle verheerlik Hom snags en bedags, en hulle word daar nie moeg van nie"
        },
        {
            "chapter": 21,
            "verse": 21,
            "text": "Of het hulle gode uit die aarde geneem wat lewe gee"
        },
        {
            "chapter": 21,
            "verse": 22,
            "text": "En indien daar in die hemele en op die aarde gode buiten Allah was, sou dit alles in chaos verkeer het. Verhewe is Allah, die Heer van die Troon, bo dit wat hulle beskryf"
        },
        {
            "chapter": 21,
            "verse": 23,
            "text": "Hy kan nie ondervra word aangaande Sy dade nie, maar húlle sal ondervra word"
        },
        {
            "chapter": 21,
            "verse": 24,
            "text": "Of het hulle gode buiten Hom geneem? Sê: Bring julle bewyse. Hier is ’n vermaning van diegene wat saam met my is, en ’n vermaning van diegene wat vóór my gewees het. Nee, die meeste van hulle ken die Waarheid nie, en hulle is daarvan afkerig"
        },
        {
            "chapter": 21,
            "verse": 25,
            "text": "En Ons het geen boodskapper vóór u gestuur nie sonder dat Ons aan hom geopenbaar het: Daar is geen God nie buiten My; daarom aanbid slegs vir My"
        },
        {
            "chapter": 21,
            "verse": 26,
            "text": "En hulle sê: Die Barmhartige het ’n seun vir Homself geneem. Heilig is Hy! Nee, hulle is geërde dienaars"
        },
        {
            "chapter": 21,
            "verse": 27,
            "text": "hulle praat nie voordat Hy nie praat nie, en hulle doen slegs wat Hy beveel"
        },
        {
            "chapter": 21,
            "verse": 28,
            "text": "Hy weet wat voor hulle is en wat agter hulle is, en vir niemand tree hulle in nie, behalwe vir diegene wat Hom behaag; en hulle sidder uit vrees vir Hom"
        },
        {
            "chapter": 21,
            "verse": 29,
            "text": "En wie van hulle ook al sou sê: Ek is ’n god naas Hom, so iemand sal Ons met die Hel vergeld. Want só beloon Ons die onregverdiges"
        },
        {
            "chapter": 21,
            "verse": 30,
            "text": "Sien die ongelowiges nie dat die hemele en die aarde toegemaak was, en dat Ons dit weer oopgemaak het nie? En Ons het uit water alles gemaak wat lewendig is. Sal hulle dan nie glo nie"
        },
        {
            "chapter": 21,
            "verse": 31,
            "text": "En Ons het op die aarde stewige berge geplaas, anders sou hulle met hulle gebewe het; en Ons het daarin wye paaie gemaak sodat hulle die regte koers kan inslaan"
        },
        {
            "chapter": 21,
            "verse": 32,
            "text": "En Ons het die hemele ’n bewaakte gewelf gemaak; nietemin ignoreer hulle hierdie tekens"
        },
        {
            "chapter": 21,
            "verse": 33,
            "text": "En dit is Hy wat die nag en die dag en die son en so ook die maan geskape het. Alles beweeg in hulle bane"
        },
        {
            "chapter": 21,
            "verse": 34,
            "text": "En Ons het aan geen mens vóór u ’n ewigdurende lewe geskenk nie. As ú sterf, sal húlle dan vir ewig lewe"
        },
        {
            "chapter": 21,
            "verse": 35,
            "text": "Elke siel sal die dood proe. En Ons gee aan julle goed en kwaad as ’n beproewing. En tot Ons sal julle terugkeer"
        },
        {
            "chapter": 21,
            "verse": 36,
            "text": "En wanneer die ongelowiges u sien, dan doen hulle niks anders nie as om u te spot; en hulle sê: Is dit hy wat van julle gode praat? En wanneer melding gemaak word van die Barmhartige God, verloën hulle Hom"
        },
        {
            "chapter": 21,
            "verse": 37,
            "text": "Die mens is met ’n haastige natuur geskape. Ek sal My tekens weldra aan julle toon, maar vra My nie om gou te maak nie"
        },
        {
            "chapter": 21,
            "verse": 38,
            "text": "En hulle sê: Wanneer sal hierdie belofte werklikheid word? Sê ons, indien julle opreg is"
        },
        {
            "chapter": 21,
            "verse": 39,
            "text": "As die ongelowiges maar geweet het van die tyd wanneer hulle nie in staat sal wees om die Vuur van hulle gesigte af te weer nie, ook nie van hulle rûe nie, en hulle nie gehelp sal word nie"
        },
        {
            "chapter": 21,
            "verse": 40,
            "text": "Nee, dit sal skielik op hulle afkom, en dit sal hulle verbyster; en hulle sal nie die mag hê om dit af te weer nie; ook sal aan hulle nie uitstel verleen word nie"
        },
        {
            "chapter": 21,
            "verse": 41,
            "text": "En boodskappers vóór u is inderdaad bespot, maar dít waarmee hulle gespot het, het die spotters getref"
        },
        {
            "chapter": 21,
            "verse": 42,
            "text": "Sê: Wie beskerm julle dag en nag behalwe die Barmhartige? Nee, hulle draai weg van die oordenkinge van hulle Heer"
        },
        {
            "chapter": 21,
            "verse": 43,
            "text": "Of het hulle gode wat hulle teen Ons kan beskerm? Hulle kan hulself nie help nie, ook kan niks hulle teen Ons beskerm nie"
        },
        {
            "chapter": 21,
            "verse": 44,
            "text": "Nee, Ons het aan hulle en hul vaders ’n voorsiening gegee, totdat hulle lewens verleng is. Sien hulle nie dat Ons die land besoek en die grense daarvan inperk nie? Sal hulle dan die oorhand kry"
        },
        {
            "chapter": 21,
            "verse": 45,
            "text": "Sê: Ek waarsku julle slegs deur middel van openbaringe; dog die dowe hoor nie die aanroep wanneer hulle gewaarsku word nie"
        },
        {
            "chapter": 21,
            "verse": 46,
            "text": "En indien ’n ademteug van die kastyding van u Heer hulle sou aanraak, sal hulle sê: O wee ons! Ons was inderdaad onreg- verdig"
        },
        {
            "chapter": 21,
            "verse": 47,
            "text": "Ons sal ’n weegskaal van geregtigheid opstel op die Dag van Opstanding, sodat geen enkele siel in enige opsig onreg aangedoen sal word nie. Selfs die gelyke van ’n mosterdsaad se gewig sal nie ongemerk verbygaan nie. Ons is Genoegsaam as ’n Rekenaar"
        },
        {
            "chapter": 21,
            "verse": 48,
            "text": "En voorwaar, Ons het Moses en Aäron die Maatstaf en ’n lig en ’n vermaning gegee vir diegene wat teen die kwaad waak"
        },
        {
            "chapter": 21,
            "verse": 49,
            "text": "wat hulle Heer in die verborgene vrees, en voorbereid is op die Uur"
        },
        {
            "chapter": 21,
            "verse": 50,
            "text": "En dit is ’n geseënde Vermaning wat Ons geopenbaar het. Sal julle dit dan ontken"
        },
        {
            "chapter": 21,
            "verse": 51,
            "text": "En waarlik, Ons het voorheen aan Abraham sy regskapenheid geskenk, en Ons het hom goed geken"
        },
        {
            "chapter": 21,
            "verse": 52,
            "text": "Toe hy aan sy vader en aan sy volk gesê het: Wat is hierdie beelde waaraan julle so geheg is"
        },
        {
            "chapter": 21,
            "verse": 53,
            "text": "Hulle het geantwoord: Ons het gevind dat ons vaders hulle aan- bid"
        },
        {
            "chapter": 21,
            "verse": 54,
            "text": "Toe het hy gesê: Voorwaar, julle sowel as julle vaders verkeer in duidelike dwaling"
        },
        {
            "chapter": 21,
            "verse": 55,
            "text": "Hulle het gesê: Het u ons die waarheid gebring, of speel u met ons"
        },
        {
            "chapter": 21,
            "verse": 56,
            "text": "Hy het geantwoord: Nee, julle Heer is die Heer van die hemele en die aarde. Hy het julle geskape; en ek is een van diegene wat daarvan getuig"
        },
        {
            "chapter": 21,
            "verse": 57,
            "text": "En, by Allah! Ek sal sekerlik teen julle afgode ’n plan beraam nadat julle weggegaan en julle rûe daarvoor gedraai het"
        },
        {
            "chapter": 21,
            "verse": 58,
            "text": "So het hy hulle aan stukke gebreek, behalwe die grootste, sodat hul tot hom kon terugkeer"
        },
        {
            "chapter": 21,
            "verse": 59,
            "text": "Toe het hulle gesê: Wie het dit aan ons gode gedoen? Voorwaar, hy moet ’n kwaaddoener wees"
        },
        {
            "chapter": 21,
            "verse": 60,
            "text": "Hulle het gesê: Ons het ’n jongeling met die naam van Abraham van hulle hoor praat"
        },
        {
            "chapter": 21,
            "verse": 61,
            "text": "Hulle het gesê: Bring hom voor die oë van die volk; miskien kan hulle getuig"
        },
        {
            "chapter": 21,
            "verse": 62,
            "text": "Hulle het gesê: Het ú dit aan ons gode gedoen, o Abraham"
        },
        {
            "chapter": 21,
            "verse": 63,
            "text": "Hy het geantwoord: Sekerlik het iemand dit gedoen. Die grootste van hulle is hierdie een; maar vra vir húlle indien hulle kan praat"
        },
        {
            "chapter": 21,
            "verse": 64,
            "text": "En toe het hulle tot inkeer gekom en aan mekaar gesê: Gewis, julle is self kwaaddoeners"
        },
        {
            "chapter": 21,
            "verse": 65,
            "text": "Toe het hulle hul hoofde laat sak: U weet goed dat hulle nie kan praat nie"
        },
        {
            "chapter": 21,
            "verse": 66,
            "text": "Hy het gesê: Dien julle dan buiten Allah die dinge wat julle geensins kan baat of skade kan berokken nie"
        },
        {
            "chapter": 21,
            "verse": 67,
            "text": "Skande oor julle en oor dít wat julle buiten Allah aanbid! Het julle dan nie verstand nie"
        },
        {
            "chapter": 21,
            "verse": 68,
            "text": "Hulle het gesê: Verbrand hom, en help jul gode indien julle enigiets wil doen"
        },
        {
            "chapter": 21,
            "verse": 69,
            "text": "Ons het gesê: O vuur! Wees koel en vreedsaam vir Abraham"
        },
        {
            "chapter": 21,
            "verse": 70,
            "text": "Hulle wou hom skade berokken, maar dit was húlle wat die slegste daarvan afgekom het"
        },
        {
            "chapter": 21,
            "verse": 71,
            "text": "En Ons het hom en Lot gered, en aangewys vir die land wat Ons vir die volke geseën het"
        },
        {
            "chapter": 21,
            "verse": 72,
            "text": "En Ons het Isak aan hom gegee, en Jakob as kleinseun. En Ons het hulle almal opreg gemaak"
        },
        {
            "chapter": 21,
            "verse": 73,
            "text": "En Ons het leiers van hulle gemaak, wat die volk op Ons bevel gelei het, en Ons het aan hulle geopenbaar dat hulle moet goed doen en die gebed onderhou en gunste moet gee, en hulle het Ons alleen gedien"
        },
        {
            "chapter": 21,
            "verse": 74,
            "text": "En aan Lot het Ons wysheid en kennis gegee, en Ons het hom verlos uit die stad van gruwels. Voorwaar, hulle was ’n bose volk, oortreders"
        },
        {
            "chapter": 21,
            "verse": 75,
            "text": "en Ons het hom in Ons barmhartigheid opgeneem; hy was sekerlik een van die weldoeners"
        },
        {
            "chapter": 21,
            "verse": 76,
            "text": "En toe Noag ons voorheen aangeroep het, het Ons sy gebed beantwoord en hom en sy volk van ’n groot rampspoed verlos"
        },
        {
            "chapter": 21,
            "verse": 77,
            "text": "En Ons het hom gehelp teen die volk wat Ons tekens verwerp het. Voorwaar, hulle was ’n bose volk, en daarom het Ons hulle laat verdrink"
        },
        {
            "chapter": 21,
            "verse": 78,
            "text": "En toe Dawid en Salomo uitspraak gegee het aangaande die weiveld waar die volk se skape gedurende die nag verdwaal het, was Ons Getuie van hulle oordeel"
        },
        {
            "chapter": 21,
            "verse": 79,
            "text": "En Ons het Salomo insig in die saak gegee. En aan elkeen van hulle het Ons wysheid en kennis geskenk. En Ons het die berge en die voëls genoodsaak om saam met Dawid Ons lofpryse te besing"
        },
        {
            "chapter": 21,
            "verse": 80,
            "text": "En Ons het hom onderrig in die smee van pantsers om julle teen aanvalle te beskerm; sal julle dan nie dankbaar wees nie"
        },
        {
            "chapter": 21,
            "verse": 81,
            "text": "En aan Salomo het Ons die geweldige wind onderdanig gemaak. Deur Sy gebod het dit gewaai in die rigting van ’n land wat Ons geseën het. En Ons het kennis van alle dinge"
        },
        {
            "chapter": 21,
            "verse": 82,
            "text": "En onder sy duikers was daar ook van die duiwels, en hulle het ook ander werk vir hom verrig; en Ons het oor hulle gewaak"
        },
        {
            "chapter": 21,
            "verse": 83,
            "text": "En Job, toe hy sy Heer aangeroep het: Kwellinge het my getref, en U is die Genadigste van die genadiges"
        },
        {
            "chapter": 21,
            "verse": 84,
            "text": "Toe het Ons sy gebed beantwoord en hom van moeilikhede verlos, en Ons het aan hom sy volk teruggegee en boonop nog die gelyke van hulle; ’n genade van Ons en ’n herinnering aan My onderdane"
        },
        {
            "chapter": 21,
            "verse": 85,
            "text": "En Ismael en Iederies en Dhoel-Kiefil; hulle almal was tussen die geduldiges"
        },
        {
            "chapter": 21,
            "verse": 86,
            "text": "en Ons het hulle in Ons genade opgeneem. Sekerlik, hulle was onder die weldoeners"
        },
        {
            "chapter": 21,
            "verse": 87,
            "text": "En Dhoen-Noen,1 toe hy toornig van sy volk af weggegaan het, en toe hy gemeen het dat Ons hom nie in benoudheid sou bring nie, maar eindelik in sy smeekgebede uitgeroep het: Daar is geen God buiten U nie; Heilig is U! Ek was inderdaad een van die onregverdiges"
        },
        {
            "chapter": 21,
            "verse": 88,
            "text": "Toe het Ons sy gebed beantwoord en hom van sy kwellings verlos. En sodoende verlos Ons die gelowiges"
        },
        {
            "chapter": 21,
            "verse": 89,
            "text": "En Sagaria, toe hy tot sy Heer geroep het: My Heer! Laat my nie alleen nie! U is die Beste van die erfgename"
        },
        {
            "chapter": 21,
            "verse": 90,
            "text": "Toe het Ons sy gebed beantwoord en Johannes aan hom gegee en sy vrou vir hom vrugbaar gemaak. En sekerlik het hulle met mekaar in goeie werk gewedywer, en Ons aangeroep in hoop en vrees; en hulle was ootmoedig voor Ons"
        },
        {
            "chapter": 21,
            "verse": 91,
            "text": "En dink aan haar wat haar kuisheid bewaar het; Ons het Ons inspirasie in haar ingeblaas, en vir haar en haar seun ’n teken vir die nasies gemaak"
        },
        {
            "chapter": 21,
            "verse": 92,
            "text": "Voorwaar, dít is julle gemeenskap: één gemeenskap; en Ek is julle Heer; aanbid My daarom"
        },
        {
            "chapter": 21,
            "verse": 93,
            "text": "Tog verbreek hulle hul verbintenisse met mekaar; maar hulle sal almal tot Ons terugkeer"
        },
        {
            "chapter": 21,
            "verse": 94,
            "text": "Hy wat goeie werk doen en gelowig is, sy pogings sal nie verwerp word nie, en Ons sal dit sekerlik tot sy voordeel aanteken"
        },
        {
            "chapter": 21,
            "verse": 95,
            "text": "En vir ’n stad wat Ons verdelg het, is dit ’n onherroeplike gebod dat die volk daarvan nie sal terugkeer nie"
        },
        {
            "chapter": 21,
            "verse": 96,
            "text": "Selfs wanneer Gog en Magog losgelaat sal word en op elke hoogte afstorm"
        },
        {
            "chapter": 21,
            "verse": 97,
            "text": "En as die Uur van die Ware Belofte nader kom, kyk dan! die oë van hulle wat nie glo nie, sal wyd oop staar: Wee ons! Voorwaar, ons was agteloos; nee, ons was onregverdig"
        },
        {
            "chapter": 21,
            "verse": 98,
            "text": "Voorwaar, julle en wat julle buiten Allah aanbid, is brandstof vir die Hel; daarin sal julle bymekaar gebring word"
        },
        {
            "chapter": 21,
            "verse": 99,
            "text": "As hierdie dinge werklik gode was, sou dié lot hulle nie getref het nie. En almal sal daarin vertoef"
        },
        {
            "chapter": 21,
            "verse": 100,
            "text": "Vir hulle sal daar geweeklaag wees, en hulle sal daarin ook nie hoor nie"
        },
        {
            "chapter": 21,
            "verse": 101,
            "text": "Maar hulle wie se goeie beloning reeds vooruitgegaan het, sal ver daarvandaan gehou word"
        },
        {
            "chapter": 21,
            "verse": 102,
            "text": "hulle sal nie die geringste geluid daarvan hoor nie, en hulle sal bly in die plek wat hulle siele begeer het"
        },
        {
            "chapter": 21,
            "verse": 103,
            "text": "Die groot Ontsetting sal hulle nie bangmaak nie en die engele sal hulle ontmoet en sê: Dít is julle Dag, die Dag wat aan julle belowe is"
        },
        {
            "chapter": 21,
            "verse": 104,
            "text": "Die Dag waarop Ons die hemel sal oprol soos ’n perkamentrol opgerol word. Soos Ons die eerste skepping begin het, so sal Ons dit weer voortbring. Dit is ’n belofte wat bindend vir Ons is. Voorwaar, Ons sál dit teweegbring"
        },
        {
            "chapter": 21,
            "verse": 105,
            "text": "En Ons het inderdaad in die Boek geskryf, ná die vermaning, dat My opregte dienaars die land sal beërwe"
        },
        {
            "chapter": 21,
            "verse": 106,
            "text": "Voorwaar, hierin is ’n boodskap vir ’n volk wat Ons aanbid"
        },
        {
            "chapter": 21,
            "verse": 107,
            "text": "En Ons het u2 nie as iets anders gestuur nie, maar as ’n genade vir die nasies"
        },
        {
            "chapter": 21,
            "verse": 108,
            "text": "Sê: Voorwaar, dit is aan my geopenbaar dat julle God slegs een God is: sal julle jul dan aan Hom onderwerp"
        },
        {
            "chapter": 21,
            "verse": 109,
            "text": "Maar indien hulle wegdraai, sê dan: Ek het julle op ’n regverdige wye gewaarsku, en ek weet nie of dít waarmee julle bedreig word, naby of ver is nie"
        },
        {
            "chapter": 21,
            "verse": 110,
            "text": "Voorwaar, Hy weet wat openlik gesê word, en Hy weet wat julle verberg"
        },
        {
            "chapter": 21,
            "verse": 111,
            "text": "En ek weet nie of dit ’n beproewing vir julle sal wees, en of dit ’n voorsiening vir ’n bepaalde tyd is nie"
        },
        {
            "chapter": 21,
            "verse": 112,
            "text": "Hy het gesê: My Heer! Oordeel in waarheid. En ons Heer is die Barmhartige, Wie se hulp ingeroep moet word teen wat julle aan Hom toeskryf"
        },
        {
            "chapter": 22,
            "verse": 1,
            "text": "O mensdom! Wees bewus van jul Heer; waarlik, die skok van die Uur is verskriklik"
        },
        {
            "chapter": 22,
            "verse": 2,
            "text": "Die Dag waarop julle dit sal beleef, sal elke sogende vrou haar suigeling verloor, en elke swanger vrou sal ontslae raak van wat in haar baarmoeder is, en u sal mense bedwelmd sien terwyl hulle tog nie dronk is nie. En die straf van Allah sal streng wees"
        },
        {
            "chapter": 22,
            "verse": 3,
            "text": "En tussen die mense is daar ook diegene wat oor Allah argumenteer sonder kennis, en elke opstandige duiwel volg"
        },
        {
            "chapter": 22,
            "verse": 4,
            "text": "Vir hom is dit voorgeskryf dat wie ook al hom tot vriend neem, deur hom mislei en na die straf van die Brandende Vuur gelei sal word"
        },
        {
            "chapter": 22,
            "verse": 5,
            "text": "O mensdom! As julle twyfel oor die weeropstanding, dink dan daaraan dat Ons julle uit stof geskape het, daarna uit ’n sperm, toe uit ’n klont bloed, daarna uit ’n stuk vleis, sommige gevorm en ander ongevorm, sodat Ons dit aan julle duidelik kan maak. En Ons laat wat Ons behaag vir ’n vasgestelde tyd in die baarmoeders bly, daarna bring Ons julle as suigelinge voort, en Ons laat julle opgroei tot volwassenheid. Tussen julle is daar ook diegene wat deur die dood agterhaal word, en andere wat so ’n hoë ouderdom bereik dat hulle nie meer weet nie, terwyl hulle voorheen geweet het. En u sien hoe die aarde leweloos is, maar wanneer die reën daarop val, beweeg dit, swel op en bring mooi plante van alle soorte voort"
        },
        {
            "chapter": 22,
            "verse": 6,
            "text": "Dit is omdat Allah die Waarheid is, en omdat Hy lewe gee aan die dooie, en omdat Hy mag het oor alle dinge"
        },
        {
            "chapter": 22,
            "verse": 7,
            "text": "Voorwaar, die Uur waaraan geen twyfel is nie, kom nader; en Allah sal almal opwek wat in die grafte is"
        },
        {
            "chapter": 22,
            "verse": 8,
            "text": "Entussendiemenseisdaarookdiegenewatoor Allahargumenteer sonder kennis, sonder leiding en sonder ’n liggewende Boek"
        },
        {
            "chapter": 22,
            "verse": 9,
            "text": "en homself hooghartig afkeer ten einde ander van Allah se weg af te lei. Vir hom is daar skande in hierdie wêreld, en op die Dag van Weeropstanding sal Ons hom die straf van verbranding laat smaak"
        },
        {
            "chapter": 22,
            "verse": 10,
            "text": "Dit is omdat julle twee hande dit vooruitgestuur het. En Allah is geensins onregverdig teenoor sy dienaars nie"
        },
        {
            "chapter": 22,
            "verse": 11,
            "text": "En tussen die mense is daar ook diegene wat Allah weifelend aanbid. As dit met hom goed gaan, is hy tevrede, maar as ’n beproewing hom te beurt val, keer hy kopvooruit terug. Hy verloor hierdie wêreld en ook die Hiernamaals. Dit is ’n duidelike verlies"
        },
        {
            "chapter": 22,
            "verse": 12,
            "text": "Hy roep buiten Allah daardie dinge aan wat hom nóg skade nóg voordeel kan bring; dit is ’n groot dwaling"
        },
        {
            "chapter": 22,
            "verse": 13,
            "text": "Hy roep hóm aan wie se kwaad nader is as sy voordeel. Voor- waar, boos is die beskermer, en waarlik, boos is die metgesel"
        },
        {
            "chapter": 22,
            "verse": 14,
            "text": "Voorwaar, Allah sal hom wat glo en goeie werke doen, Tuine laat binnegaan waardeur riviere stroom. Allah doen inderdaad wat Hy wil"
        },
        {
            "chapter": 22,
            "verse": 15,
            "text": "Wie dink dat Allah hom1 in hierdie wêreld en die Hiernamaals nie sal help nie, laat hom op die een of ander wyse opstyg na die hemel en Allah se hulp probeer dwarsboom, en kyk of sy plan dít waaroor hy toornig is, kan wegkeer"
        },
        {
            "chapter": 22,
            "verse": 16,
            "text": "En aldus het Ons dit geopenbaar, duidelike tekens; en Allah lei wie Hy wil"
        },
        {
            "chapter": 22,
            "verse": 17,
            "text": "Diegene wat glo en die Jode en die Sabiërs en die Christene en die Magiërs en die heidene ~ voorwaar, Allah sal op die Dag van Opstanding tussen hulle oordeel. Sekerlik, Allah is Getuie oor alle dinge"
        },
        {
            "chapter": 22,
            "verse": 18,
            "text": "Sien u dan nie dat alles wat in die hemele en op die aarde is, en die son en die maan en die sterre, en die berge en die bome, en die diere en baie mense, aan Allah onderdanig is nie? En baie is daar vir wie die straf geregverdig is. En diegene vir wie Allah verneder, niemand kan hom ophef nie. Voorwaar, Allah doen wat Hy wil"
        },
        {
            "chapter": 22,
            "verse": 19,
            "text": "Hulle is twee teenstanders2 wat oor hulle Heer argumenteer. Vir hulle wat nie glo nie, sal daar ’n gewaad van Vuur uitgesny word. En kokende water sal oor hulle hoofde gegiet word"
        },
        {
            "chapter": 22,
            "verse": 20,
            "text": "Daarmee sal hulle ingewande en hulle velle verteer word"
        },
        {
            "chapter": 22,
            "verse": 21,
            "text": "En vir hulle is daar swepe van yster"
        },
        {
            "chapter": 22,
            "verse": 22,
            "text": "Telkens wanneer hulle uit angstigheid wens om daaruit te gaan, sal hulle daarin teruggedryf word, en daar sal gesê word: Smaak die straf van verbranding"
        },
        {
            "chapter": 22,
            "verse": 23,
            "text": "Sekerlik, Allah sal diegene wat glo en goeie dade doen, Tuine laat binnegaan waardeur riviere vloei. Hulle sal daarin met armbande van goud en met pêrels getooi word. En hulle gewaad daarin sal van sy wees"
        },
        {
            "chapter": 22,
            "verse": 24,
            "text": "En hulle sal met rein woorde op die pad van die Prysenswaardige gelei word"
        },
        {
            "chapter": 22,
            "verse": 25,
            "text": "Hulle wat nie glo nie en mense verhinder van die Heilige Moskee3 wat Ons vir alle mense aangewys het, of hy daarin woonagtig is of ’n besoeker is ~ en hy wat daarin onregverdig na goddeloosheid strewe ~ vir hom sal Ons ’n pynlike straf laat smaak"
        },
        {
            "chapter": 22,
            "verse": 26,
            "text": "En toe Ons Abraham die plek van die Huis4 aangewys het, het Ons gesê: Vereenselwig niemand met My nie, en reinig My Huis vir diegene wat die Omwentelinge5 doen, en vir diegene wat vir die gebed opstaan en vooroorbuig en prostreer"
        },
        {
            "chapter": 22,
            "verse": 27,
            "text": "En verkondig die bedevaart aan die mense. Hulle sal te voet of op elke maer kameel oor lang afstande na u kom"
        },
        {
            "chapter": 22,
            "verse": 28,
            "text": "sodat hulle van hulle voordeel mag getuig en die Naam van Allah gedurende die vasgestelde dae uitspreek oor die viervoetige vee waarvan Hy hulle voorsien het. Eet dan daarvan, en voed die behoeftiges, die armes"
        },
        {
            "chapter": 22,
            "verse": 29,
            "text": "Laat hulle dan voldoen aan die nodige reinigingshandelinge, en laat hulle hul gelofte nakom en wentel om die ou Huis6 gaan"
        },
        {
            "chapter": 22,
            "verse": 30,
            "text": "Laat dit so wees. Wie daarom die heilige gebooie van Allah eer, vir hom sal dit die goeie verdien by sy Heer. En alle vee is vir julle geoorloof, behalwe dié wat andersins aan julle verkondig is. Vermy derhalwe die onreinheid van die afgodsbeelde, en vermy valse woorde"
        },
        {
            "chapter": 22,
            "verse": 31,
            "text": "en wees opreg voor Allah, sonder om enigiets met Hom te vereenselwig. En wie iets met Allah vereenselwig, dit is asof hy van ’n hoogte afgeval en die voëls hom weggeruk het, of asof die wind hom na ’n afgeleë plek weggevoer het"
        },
        {
            "chapter": 22,
            "verse": 32,
            "text": "Laat dit so wees. En wie die Simbole van Allah respekteer, voorwaar, hulle is die opregtes van harte"
        },
        {
            "chapter": 22,
            "verse": 33,
            "text": "Daarin is voordele vir julle vir ’n vasgestelde tyd; daarna sal hulle offerplek by die Ou Huis wees"
        },
        {
            "chapter": 22,
            "verse": 34,
            "text": "En vir elke volk het Ons handelinge van toewyding ingestel sodat hulle die Naam van Allah kan uitspreek oor die viervoetige diere wat Hy as voedsel aan hulle gegee het. Julle God is dus Een God, daarom moet julle aan Hom onderdanig wees. En bring ’n blye tyding aan die ootmoediges"
        },
        {
            "chapter": 22,
            "verse": 35,
            "text": "aan hulle wie se harte met vrees vervul word wanneer Allah se Naam op die lippe geneem word, en dié wat geduldig is in hulle kwellings, en dié wat die gebed onderhou en bestee van die dinge waarmee Ons hulle bedeel het"
        },
        {
            "chapter": 22,
            "verse": 36,
            "text": "En onder die heilige tekens van Allah het Ons vir u die offer- diere aangewys. Daarin is baie voordele vir u. Spreek daarom die Naam van Allah daaroor uit, terwyl hulle in rye staan. Wanneer hulle op hulle sye neerslaan, eet daarvan, en voed diegene wat vra en diegene wie nie vra nie. Want so het Ons dit aan julle diensbaar gemaak, sodat julle dankbaar kan wees"
        },
        {
            "chapter": 22,
            "verse": 37,
            "text": "Nóg hulle vleis nóg hulle bloed bereik Allah, maar die godvresendheid is vir Hom aanneemlik. Daarom het Hy dit aan julle diensbaar gemaak, sodat julle Allah kan verheerlik vir dít waarnatoe Hy julle gelei het. En bring ’n blye tyding vir diegene wat aan andere goeddoen"
        },
        {
            "chapter": 22,
            "verse": 38,
            "text": "Voorwaar, Allah beskerm die gelowiges. Voorwaar, Allah het niemand lief wat ontrou en ondankbaar is nie"
        },
        {
            "chapter": 22,
            "verse": 39,
            "text": "Toestemming om te veg word verleen aan diegene teen wie oorlog gemaak is, omdat hulle verdruk word. En waarlik, Allah is in staat om hulle by te staan"
        },
        {
            "chapter": 22,
            "verse": 40,
            "text": "hulle wat sonder billike rede uit hulle huise verdryf word, slegs omdat hulle sê: Ons Heer is Allah. En indien Allah nie sommige mense deur ander terugdryf nie, sou kloosters en kerke en sinagoges en moskees, waarin die Naam van Allah dikwels aangeroep word, afgebreek word. En Allah sal diegene ondersteun wat Hóm help. Allah is inderdaad Sterk, Almagtig"
        },
        {
            "chapter": 22,
            "verse": 41,
            "text": "Hulle wat, indien Ons hulle in die land vestig, die gebed sal onderhou en die offergawes betaal, tot die goeie aanspoor en die kwaad verbied. En die einde van alle sake berus by Allah"
        },
        {
            "chapter": 22,
            "verse": 42,
            "text": "En indien hulle u verwerp, weet dan dat die volk van Noag, Aad en Thamoed voorheen dieselfde gedoen het"
        },
        {
            "chapter": 22,
            "verse": 43,
            "text": "net so het die volk van Abraham en die volk van Lot ook gedoen"
        },
        {
            "chapter": 22,
            "verse": 44,
            "text": "en die bewoners van Mede, Moses was ook verwerp. Maar Ek het aan die ongelowiges uitstel verleen, daarna het Ek hulle gegryp; en hoe streng was My afkeuring toe"
        },
        {
            "chapter": 22,
            "verse": 45,
            "text": "Hoeveel stede het Ons nie verdelg omdat hulle onregverdig was nie, sodat die dakke daaarvan ingestort het, en saam met hulle baie waterbronne en hoë, trotse paleise"
        },
        {
            "chapter": 22,
            "verse": 46,
            "text": "Het hulle dan nie in die land gereis sodat hulle harte moes hê waarmee hulle kon verstaan, of ore waarmee hulle kon hoor nie? Want waarlik, dit is nie die oë wat blind is nie, maar dit is die harte in die boesems wat blind is"
        },
        {
            "chapter": 22,
            "verse": 47,
            "text": "En hulle dring by u aan om die straf te verhaas, maar Allah sal nooit Sy Belofte verbreek nie. En voorwaar, ’n dag by u Heer is soos ’n duisend jaar by u berekening"
        },
        {
            "chapter": 22,
            "verse": 48,
            "text": "En aan hoeveel stede het Ek nie uitstel verleen nie, hoewel hulle onregverdig was; maar daarna het Ek dit gegryp! En tot My is die terugkeer"
        },
        {
            "chapter": 22,
            "verse": 49,
            "text": "Sê: O mensdom! Ek is slegs ’n duidelike waarskuwer vir julle"
        },
        {
            "chapter": 22,
            "verse": 50,
            "text": "Vir hulle dan wat glo en goeddoen, vir hulle is daar vergifnis en ’n eervolle lewensonderhoud"
        },
        {
            "chapter": 22,
            "verse": 51,
            "text": "Maar hulle wat probeer om Ons tekens kragteloos te maak, hulle is die inwoners van die Vlammende Vuur"
        },
        {
            "chapter": 22,
            "verse": 52,
            "text": "En nog nooit het Ons ’n boodskapper of ’n profeet vóór u gestuur nie, of wanneer hy sy boodskap aflewer, probeer die duiwel sy verleidinge; maar Allah maak die inblasinge van die duiwel tot niet. Dan bevestig Allah Sy tekens. En Allah is Alleswetend, Allerwys"
        },
        {
            "chapter": 22,
            "verse": 53,
            "text": "Sodat Hy die inblasinge van die duiwel as ’n beproewing kan gebruik vir diegene in wie se harte daar ’n siekte is, en wie se harte verhard is. Want voorwaar, die kwaaddoeners is in verre opposisie"
        },
        {
            "chapter": 22,
            "verse": 54,
            "text": "En sodat hulle aan wie kennis gegee is, kan weet dat die Waarheid van u Heer kom, sodat hulle daarin kan glo en sodat hulle nederig voor Hom kan wees. En vir diegene wat glo, is Allah die Gids na die regte weg"
        },
        {
            "chapter": 22,
            "verse": 55,
            "text": "En die ongelowiges sal nie ophou om daaraan te twyfel nie, totdat die Uur hulle onverwags agterhaal, of die straf van ’n rampsalige Dag oor hulle kom"
        },
        {
            "chapter": 22,
            "verse": 56,
            "text": "Die koninkryk van daardie Dag sal Allah s’n wees. Hy sal oor hulle reg spreek. Maar hulle wat glo en goeddoen, sal in Tuine van Saligheid bly"
        },
        {
            "chapter": 22,
            "verse": 57,
            "text": "En hulle wat nie glo nie en Ons tekens verwerp, vir hulle is daar ’n skandelike straf"
        },
        {
            "chapter": 22,
            "verse": 58,
            "text": "En hulle wat ter wille van Allah migreer en dan sneuwel of sterwe, Allah sal sekerlik aan hulle ’n goeie voorsiening verskaf. En voorwaar, Allah is die Beste Voorsiener"
        },
        {
            "chapter": 22,
            "verse": 59,
            "text": "Gewis sal Hy hulle ’n plek laat binnegaan waarmee hulle tevrede sal wees. Allah is inderdaad Alleswetend, Verdraagsaam"
        },
        {
            "chapter": 22,
            "verse": 60,
            "text": "En so sal dit wees. En wie vergeld in dieselfde mate waarin hy onreg aangedoen is, en hy word onderdruk, Allah sal hom sekerlik bystaan. Waarlik, Allah is Vergewend, Vergewensgesind"
        },
        {
            "chapter": 22,
            "verse": 61,
            "text": "Dit is omdat Allah die nag laat oorgaan in die dag, en die dag laat oorgaan in die nag, en omdat Allah Alleshorend, Allessiende is"
        },
        {
            "chapter": 22,
            "verse": 62,
            "text": "en omdat Allah die Waarheid is, en dít wat hulle buiten Hom aanroep, vals is, en omdat Allah die Hoë, die Grote is"
        },
        {
            "chapter": 22,
            "verse": 63,
            "text": "Sien u dan nie dat Allah water uit die wolke afstuur en die aarde daarna groen word nie? Allah is inderdaad Kennisdraend van alle geheime en ook die Allerbewuste"
        },
        {
            "chapter": 22,
            "verse": 64,
            "text": "Aan Hom behoort alles wat in die hemele en op die aarde is. En waarlik, Allah is die Self-Genoegsame, die Lofwaardige"
        },
        {
            "chapter": 22,
            "verse": 65,
            "text": "Merk u dan nie dat Allah alles wat op die aarde is aan julle diensbaar gemaak het, en dat die skepe op Sy bevel die see deur- klief nie? En Hy weerhou die hemel daarvan om sonder Sý toestemming op die aarde te val. Waarlik, Allah is Liefdevol en Genadevol teenoor die mense"
        },
        {
            "chapter": 22,
            "verse": 66,
            "text": "En dit is Hy wat aan julle die lewe gee, en daarna laat Hy julle weer sterwe, waarna Hy julle weer sal opwek. Waarlik, die mens is ondankbaar"
        },
        {
            "chapter": 22,
            "verse": 67,
            "text": "Vir elke volk het Ons gewyde seremonies vasgestel, sodat hulle dit kan onderhou. Laat hulle daarom nie met u oor die saak argumenteer nie, en roep u Heer aan. Waarlik, u volg die regte leiding"
        },
        {
            "chapter": 22,
            "verse": 68,
            "text": "Maar as hulle met u argumenteer, sê dan: Allah weet goed wat julle doen"
        },
        {
            "chapter": 22,
            "verse": 69,
            "text": "Allah sal op die Opstandingsdag tussen julle oordeel omtrent dít waaroor julle van mening verskil"
        },
        {
            "chapter": 22,
            "verse": 70,
            "text": "Weet u dan nie dat Allah weet wat in die hemel en op die aaarde is nie? Sekerlik, dit is alles in ’n boek. Vir Allah is dit baie maklik"
        },
        {
            "chapter": 22,
            "verse": 71,
            "text": "En hulle aanbid buiten Allah daardie dinge waartoe Hy geen magtiging verleen het nie en waarvan hulle ook niks weet nie. En vir die kwaaddoeners is daar geen helper nie"
        },
        {
            "chapter": 22,
            "verse": 72,
            "text": "En wanneer Ons duidelike verse en tekens aan hulle voorgedra word, sal u afkeuring bespeur op die gesigte van die ongelowiges. Hulle sal diegene wat Ons verse voordra, byna wil aanval. Sê: Sal ek julle oor iets nog erger as dít inlig? Die Vuur! Allah het dit aan die ongelowiges belowe. En dit is ’n bose bestsemming"
        },
        {
            "chapter": 22,
            "verse": 73,
            "text": "O mensdom! ’n Gelykenis word gegee; luister daarna. Voor- waar, diegene wat julle in plaas van Allah aanbid, kan selfs geen vlieg skep nie, al sou hulle dit almal saam probeer. En as ’n vlieg iets van hulle sou wegneem, sal hulle dit nie kan terugneem nie. Swak is sowel die soeker as diegene wat gesoek word"
        },
        {
            "chapter": 22,
            "verse": 74,
            "text": "Hulle eer Allah nie met die agting wat Hom toekom nie. Voorwaar, Allah is Sterk, Allermagtig"
        },
        {
            "chapter": 22,
            "verse": 75,
            "text": "Allah kies boodskapppers uit die engele en uit die mense. Voorwaar, Allah is Alleshorend, Allessiende"
        },
        {
            "chapter": 22,
            "verse": 76,
            "text": "Hy weet wat voor hulle is en wat agter hulle is. En na Allah word alles weer teruggebring"
        },
        {
            "chapter": 22,
            "verse": 77,
            "text": "O julle gelowiges! Buig vooroor en prostreer, en aanbid julle Heer, en doen goed, sodat julle suksesvol mag wees"
        },
        {
            "chapter": 22,
            "verse": 78,
            "text": "En stry vir die saak van Allah met gepaste ywer. Hy het julle gekies en julle in die godsdiens geen las opgelê nie ~ dit is die geloof van julle vader Abraham. Hy het julle voorheen Moesliems genoem, en so ook in hierdie Boek, sodat die Boodskapper ’n getuie vir julle mag wees en dat julle getuies vir die ganse mensdom mag wees. Onderhou dus die gebed en betaal die offergawes, en hou vas aan Allah. Hy is julle Beskermer; uitmuntend die Beskermer en uitmuntend die Helper! In die Naam van Allah, die Barmhartige, die Genade"
        }
    ]
}
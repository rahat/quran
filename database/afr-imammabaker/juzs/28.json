{
    "juzs": [
        {
            "chapter": 58,
            "verse": 1,
            "text": "Allah het inderdaad die pleidooi gehoor van haar wat by u pleit oor haar eggenoot en by Allah kla; en Allah hoor die standpunt van julle albei aan. Voorwaar, Allah is Alleshorend, Allessiende"
        },
        {
            "chapter": 58,
            "verse": 2,
            "text": "Diegene van julle wat jul vrouens verstoot deur vir hulle te sê: U is vir my soos die rug van my moeder,1 moet weet dat hulle nie hul moeders is nie. Niemand anders is hulle moeders nie, behalwe diegene wat aan hulle die lewe geskenk het, en hulle spreek inderdaad ’n veragtelike woord en ’n leuen; en tog is Allah die Een wat foute uitwis, die Vergewensgesinde"
        },
        {
            "chapter": 58,
            "verse": 3,
            "text": "En diegene wat hul vrouens deur middel van Ziehaar verstoot, en dan hulle woorde terug wil trek, sal eers ’n slaaf moet bevry voordat die eggenote mekaar weer kan aanraak. Julle word hierteen gewaarsku; en Allah is altyd Bewus van julle dade"
        },
        {
            "chapter": 58,
            "verse": 4,
            "text": "Maar hy wat nie die vermoë daartoe besit nie, moet twee agtereenvolgende maande vas voordat die eggenote mekaar kan aanraak; en hy wat dit nie kan doen nie, moet sestig armes voed. Dit is ’n bevel, sodat julle aan Allah en Sy Boodskapper kan glo. En dit is ’n verordening van Allah. En vir die ongelowiges is daar ’n pynlike kastyding"
        },
        {
            "chapter": 58,
            "verse": 5,
            "text": "Waarlik, hulle wat teenstand teen Allah en Sy Boodskapper bied, sal verneder word soos diegene vóór hulle verneder is; en inderdaad het Ons duidelike tekens geopenbaar. En vir die ongelowiges is daar ’n vernederende straf"
        },
        {
            "chapter": 58,
            "verse": 6,
            "text": "Op die Dag wanneer Allah hulle almal saam sal opwek, sal Hy hulle inlig oor alles wat hulle gedoen het. Allah hou veslag daarvan, terwyl julle dit vergeet. En Allah is Getuie van alle dinge"
        },
        {
            "chapter": 58,
            "verse": 7,
            "text": "Sien u nie dat Allah alles weet wat in die hemele en op die aarde is nie? Daar is geen geheime beraadslaging tussen drie persone nie of Hy is die vierde, of tussen vyf, of Hy is die sesde, nóg van minder nóg van meer, of Hy is met hulle waar hulle ook mag wees; dan sal Hy hulle op die Dag van Opstanding meedeel wat hulle gedoen het. Waarlik, Allah is die Kennisdraer van alle dinge"
        },
        {
            "chapter": 58,
            "verse": 8,
            "text": "Merk u nie dat hulle vir wie geheime beraadslagings verbode is, daarna terukeer, en in die geheim in sonde beraadslaag oor opstand en ongehoorsaamheid teen die Boodskapper nie? En wanneer hulle na u kom, groet hulle u met ’n begroeting waar- mee Allah u nie groet nie; maar onder mekaar sê hulle: Waarom straf Allah ons nie vir wat ons sê nie? Voldoende vir hulle is die Hel waarin hulle sal brand; en dít is ’n bose bestemming"
        },
        {
            "chapter": 58,
            "verse": 9,
            "text": "O julle gelowiges! Wanneer julle in die geheim saam beraad- slaag, spreek dan nie met mekaar oor sonde, opstand en ongehoorsaamheid teen die Boodskapper nie, maar beraadslaag oor deug en godvresendheid. En kom julle plig teenoor Allah na tot wie julle versamel sal word"
        },
        {
            "chapter": 58,
            "verse": 10,
            "text": "Geheime sameswering is slegs van die duiwel, sodat hy die gelowiges verdriet kan aandoen; maar hy kan hulle geen skade berokken nie, behalwe met die toestemming van Allah. Laat die gelowiges dan hulle vertroue in Allah stel"
        },
        {
            "chapter": 58,
            "verse": 11,
            "text": "O julle gelowiges! As aan julle gesê word: Maak plek in die vergadering, maak dan plek; Allah sal vir julle ryklik plek maak. En as daar gesê word: Staan op, staan dan op. Allah sal diegene van julle wat glo en diegene aan wie kennis toegeken is, tot hoë range verhef. En Allah is heeltemal Bewus van wat julle doen"
        },
        {
            "chapter": 58,
            "verse": 12,
            "text": "O julle gelowiges! Indien julle die Boodskapper wil raadpleeg, skenk dan ’n offergawe vóór julle raadpleginge. Dit is vir julle beter en reiner. Maar as julle niks besit nie, dan is Allah sekerlik Vergewensgesind, Genadig"
        },
        {
            "chapter": 58,
            "verse": 13,
            "text": "Is julle besorg dat julle nie ’n offergawe sal kan gee voordat julle met raadpleginge begin nie? Indien julle dit nie doen nie, en Allah het Hom met barmhartigheid tot julle gewend, onderhou dan die gebed en betaal die Zakaat en gehoorsaam Allah en Sy Boodskapper. En Allah is heeltemal Bewus van wat julle doen"
        },
        {
            "chapter": 58,
            "verse": 14,
            "text": "Het u nog nie vir hulle gesien wat met ’n volk bevriend raak waarop Allah toornig is nie? Hulle is nóg van julle nóg van hulle, en hulle sweer valslik terwyl hulle dit weet"
        },
        {
            "chapter": 58,
            "verse": 15,
            "text": "Allah het vir hulle ’n streng straf voorberei. Wat hulle doen, is inderdaad boos"
        },
        {
            "chapter": 58,
            "verse": 16,
            "text": "Hulle het van hulle eedstellings ’n skuiling gemaak, en hulle verlei ander van die weg van Allah; vir hulle sal daar ’n vernederende straf wees"
        },
        {
            "chapter": 58,
            "verse": 17,
            "text": "Hulle skatte en hulle kinders sal hulle niks teen Allah baat nie. Hulle is die bewoners van die Vuur; daarin sal hulle bly"
        },
        {
            "chapter": 58,
            "verse": 18,
            "text": "Op die Dag wanneer Allah hulle almal sal opwek, sal hulle by Hom sweer soos hulle by u sweer, en reken dat hulle ’n verskoning sal hê. Kyk nou, hulle is sekerlik leuenaars"
        },
        {
            "chapter": 58,
            "verse": 19,
            "text": "Die duiwel het die oorhand oor hulle gekry, en hy het veroorsaak dat hulle vergeet. Hulle behoort aan die duiwel. Waarlik, hulle wat aan die duiwel behoort, is die verloorders"
        },
        {
            "chapter": 58,
            "verse": 20,
            "text": "Waarlik, diegene wat teenstand teen Allah en Sy Boodskapper bied, hulle sal onder die vernederendes verkeer"
        },
        {
            "chapter": 58,
            "verse": 21,
            "text": "Allah het verorden: Ek sal sekerlik seëvier, Ek en My boodskappers. Voorwaar, Allah is Sterk, Allermagtig"
        },
        {
            "chapter": 58,
            "verse": 22,
            "text": "U sal nie ’n volk vind wat in Allah en die Laaste Dag glo terwyl hulle iemand liefhet wat teenstand teen Allah en Sy Boodskapper bied nie, selfs al is dit ook hulle vaders, of hulle seuns of hulle broers, of hulle uitgebreide familie. Dit is húlle in wie se harte Allah geloof ingeskryf het, en wat Hy met Sy Gees versterk het, en Hy sal hulle in Tuine toelaat waardeur riviere vloei, en waarin hulle sal bly. Allah het ’n welbehae in hulle, en hulle het ’n welbehae in Hom. Hulle behoort aan Allah. Waarlik, wie aan Allah behoort, sal seëvier"
        },
        {
            "chapter": 59,
            "verse": 1,
            "text": "Alles wat in die hemele is en alles wat op aarde is, verheerlik Allah; en Hy is die Allermagtige, die Allerwyse"
        },
        {
            "chapter": 59,
            "verse": 2,
            "text": "Dit is Hy wat die ongelowiges onder die Mense van die Boek uit hulle huise verdryf het met die eerste verstrooiing. Julle het nie gedink dat hulle sal weggaan nie, terwyl hulle gedink het dat hulle vestinge hulle teen Allah sal beskerm. Maar Allah het na hulle gekom van waar hulle dit nie verwag het nie, en skrik in hulle harte geplant ~ hulle het hulle huise met hulle eie hande en die hande van die gelowiges verniel. Wees gewaarsku, o julle wat oë het"
        },
        {
            "chapter": 59,
            "verse": 3,
            "text": "En was dit nie dat Allah die verstrooiing vir hulle verorden het nie, sou Hy hulle sekerlik in hierdie wêreld nog swaarder gestraf het; en op hulle wag daar in die Hiernamaals die straf van die Vuur"
        },
        {
            "chapter": 59,
            "verse": 4,
            "text": "Dit is omdat hulle weerstand teen Allah en Sy Boodskapper gebied het, en hulle wat weerstand teen Allah bied, laat hy weet dat Allah waarlik Streng is in die straf"
        },
        {
            "chapter": 59,
            "verse": 5,
            "text": "Watter palmbome julle ook al afkap of op hulle wortels staande laat bly, dit het geskied met die verlof van Allah, sodat Hy die oortreders kan verneder"
        },
        {
            "chapter": 59,
            "verse": 6,
            "text": "En wat Allah van hulle as buit aan Sy Boodskapper gegee het ~ julle het geen perd of kameel daarvoor aangespoor nie; maar Allah gee mag aan sy boodskappers teen wie Hy wil. En Allah het mag oor alle dinge"
        },
        {
            "chapter": 59,
            "verse": 7,
            "text": "Wat Allah aan Sy Boodskapper as buit gegee het van die stads- bewoners van Mekka, is alleen vir Allah en Sy boodskapper en vir dié se familie, en vir die weeskinders en die armes en die reisigers, sodat dit nie net onder die rykes onder julle in omloop moet wees nie. En wat die Boodskapper julle ook al mag gee, neem dit aan, en wat hy ook al verbied, bly weg daarvan; en wees bewus van Allah. Waarlik, Allah is streng in die straf"
        },
        {
            "chapter": 59,
            "verse": 8,
            "text": "Dít is vir die arm vlugtelinge wat van hulle huise en hul eiendom verdryf word, terwyl hulle die genade van Allah en Sy welbehae soek en Allah en Sy Boodskapper help; hulle is die opregtes"
        },
        {
            "chapter": 59,
            "verse": 9,
            "text": "En diegene wat hulle in die stad gevestig en ander in die geloof voorgegaan het, het diegene lief wat by hulle toevlug neem, en ondervind geen gebrek in hulle harte weens dít wat aan die vlugtelinge gegee word nie, en hulle gee aan ander voorkeur bo hulself, al ondervind hulle self ook armoede. En wie van die gierigheid van hulle eie siele verlos is, hulle sal suksesvol wees"
        },
        {
            "chapter": 59,
            "verse": 10,
            "text": "En diegene wat na hulle kom, sê: Ons Heer! Vergewe ons en ons broers wat ons voorafgegaan het in die geloof, en laat daar geen wrok in ons harte teen die gelowiges oorbly nie. Ons Heer! U is inderdaad Liefderyk, Genadevol"
        },
        {
            "chapter": 59,
            "verse": 11,
            "text": "Het u nie die huigelaars gesien nie? Hulle sê aan hulle ongelo- wige broers onder die Mense van die Boek: Indien julle weg- gedryf word, sal ons sekerlik saam met julle gaan, en ons sal nooit iemand gehoorsaam as dit julle saak skade sal aandoen nie; en as julle aangeval word, sal ons julle sekerlik help. Maar Allah is getuie dat hulle sekerlik leuenaars is"
        },
        {
            "chapter": 59,
            "verse": 12,
            "text": "As hulle verban word, sal die huigelaars nooit saam met hulle gaan nie, en as hulle aangeval word, sal hulle hul nooit help nie; en al sou hulle hulp verleen, sal hulle hul sekerlik die rug toekeer; dan sal hulle nie gehelp word nie"
        },
        {
            "chapter": 59,
            "verse": 13,
            "text": "Die vrees in hulle harte vir julle is inderdaad groter as hulle vrees vir Allah. Dit is omdat hulle ’n volk is wat nie verstaan nie"
        },
        {
            "chapter": 59,
            "verse": 14,
            "text": "Gesamentlik sal hulle julle nie beveg nie, behalwe in vesting- stede of van agter mure. Hulle vyandigheid onder mekaar is hewig. U sou dink dat hulle eensgesind is, maar hulle harte is verdeeld. Dit is omdat hulle ’n onverstandige volk is"
        },
        {
            "chapter": 59,
            "verse": 15,
            "text": "Soos diegene vóór hulle onlangs die slegte gevolge van hulle dade ondervind het, sal daar vir hulle ook ’n pynlike straf wees"
        },
        {
            "chapter": 59,
            "verse": 16,
            "text": "Soos die duiwel wanneer hy aan die mens sê Moenie glo nie. Maar as hy nie glo nie, sê hy: Ek is bevry van u ~ voorwaar, ek vrees Allah, die Heer van die wêrelde"
        },
        {
            "chapter": 59,
            "verse": 17,
            "text": "Daarom sal die einde van beide wees, dat hulle saam die Vuur sal ingaan om daarin te bly. Dít is die loon van die kwaaddoeners"
        },
        {
            "chapter": 59,
            "verse": 18,
            "text": "O julle gelowiges! Wees bewus van Allah, en laat elke siel ag gee op wat hy vir die dag van môre voorberei, en wees bewus van Allah. Waarlik, Allah is Bewus van wat julle doen"
        },
        {
            "chapter": 59,
            "verse": 19,
            "text": "En wees nie soos diegene wat Allah vergeet nie, want Hy sal hulle hul eie siele laat vergeet. Húlle is die oortreders"
        },
        {
            "chapter": 59,
            "verse": 20,
            "text": "Die bewoners van die Vuur en die bewoners van die Paradys is nie eenders nie. Die bewoners van die Paradys is die geluksaliges"
        },
        {
            "chapter": 59,
            "verse": 21,
            "text": "As Ons hierdie Qur’ãn op ’n berg geopenbaar het, sou u sekerlik gesien het hoedat dit val en uiteenspat uit vrees vir Allah. En Ons hou hierdie gelykenis aan die mense voor sodat hulle kan nadink"
        },
        {
            "chapter": 59,
            "verse": 22,
            "text": "Dít is Allah buiten Wie daar geen god is nie; die Kenner van die Onsigbare en die Sigbare; Hy is die Barmhartige, die Genadige"
        },
        {
            "chapter": 59,
            "verse": 23,
            "text": "Dít is Allah buiten Wie daar geen god is nie; die Koning, die Heilige, die Skepper van Vrede, die Skenker van Veiligheid, die Bewaker van alles, die Allermagtige, die Hersteller van elke verlies, die Besitter van alle grootheid. Verhewe is Allah bo wat hulle met Hom vereenselwig"
        },
        {
            "chapter": 59,
            "verse": 24,
            "text": "Hy is Allah, die Skepper, die Maker, die Vormer. Aan Hom behoort die reinste name. Alles wat in die hemele en op aarde is, verheerlik Hom; en Hy is die Allermagtige, die Allerwyse"
        },
        {
            "chapter": 60,
            "verse": 1,
            "text": "O julle gelowiges! Neem nie My vyande en julle vyande tot vriende nie. Sou julle hulle liefde aanbied, terwyl hulle die waarheid verwerp wat tot julle gekom het, en die Boodskapper en julle verdryf omdat julle in Allah, julle Heer, glo? Terwyl julle optree om vir My saak te veg en My welbehae te soek, sal julle hulle dan in die geheim liefde aanbied? En Ek weet wat julle verberg en wat julle openbaar maak. En dié van julle wat so handel, het inderdaad van die regte weg afgedwaal"
        },
        {
            "chapter": 60,
            "verse": 2,
            "text": "As hulle die oorhand oor julle kry, sal hulle julle vyande wees, en hulle sal hul hande en tonge na julle uitsteek om julle kwaad te berokken, en hulle begeer dat julle ongelowiges moet word"
        },
        {
            "chapter": 60,
            "verse": 3,
            "text": "Nóg julle familiebande nóg julle kinders sal julle iets baat op die Dag van Herrysenis ~ Hy sal oor julle beslis. En Allah sien alles wat julle doen"
        },
        {
            "chapter": 60,
            "verse": 4,
            "text": "Inderdaad is daar ’n goeie voorbeeld vir julle in Abraham en diegene wat saam met hom was, toe hulle aan hul volk gesê het: Ons is bevry van julle en dít wat julle buiten Allah aanbid. Ons glo julle nie, en daar het ’n ewige vyandskap en haat tussen julle en ons ontstaan, tensy julle in Allah alleen glo ~ met uit- sondering van Abraham se woord aan sy vader: Ek sal sekerlik om vergifnis vir u smeek, en ek beheer vir u niks van Allah nie. ~ Ons Heer! Ons stel ons vertroue in U, en ons bekeer ons tot U, en na U is die terugkeer"
        },
        {
            "chapter": 60,
            "verse": 5,
            "text": "Ons Heer! Maak ons nie tot ’n voorwerp van beproewing vir die ongelowiges nie, en vergewe ons, o Heer. Voorwaar, U is die Allermagtige, die Allerwyse"
        },
        {
            "chapter": 60,
            "verse": 6,
            "text": "Voorwaar, daar is in hulle ’n goeie voorbeeld vir julle wat na Allah en die Laaste Dag uitsien. En wie van die Waarheid wegdraai, dan waarlik is Allah Self-Genoegsaam, Lofwaardig"
        },
        {
            "chapter": 60,
            "verse": 7,
            "text": "Dit is moontlik dat Allah liefde sal kweek tussen julle en die- gene van hulle met wie julle in vyandskap verkeer. En Allah is Allermagtig, en Allah is Vergewensgesind, Genadig"
        },
        {
            "chapter": 60,
            "verse": 8,
            "text": "Aangaande diegene wat nie teen julle oor die godsdiens veg en julle uit julle huise verdryf nie, Allah verbied julle nie om vrien- delikheid aan hulle te betoon en regverdig te handel nie. Voor- waar, Allah het die regverdiges lief"
        },
        {
            "chapter": 60,
            "verse": 9,
            "text": "Maar Allah verbied julle om vriendskap te betoon aan diegene wat teen julle veg oor die godsdiens en wat julle uit julle huise verdryf en ander help om julle te verdryf; en wie hul ook al vriendskap aanbied, hulle is die boosdoeners"
        },
        {
            "chapter": 60,
            "verse": 10,
            "text": "O julle gelowiges! Wanneer gelowige vroue as vlugtelinge na julle kom, ondervra hulle. Allah ken hulle geloof die beste. As julle dan weet dat hulle gelowiges is, stuur hulle nie terug na die ongelowiges nie. Hierdie vroue is vir hulle nie wettig nie, nóg is die ongelowige mans wettig vir hierdie vroue. En gee vir hulle wat hulle bestee het; en dit is geen sonde vir julle om met hulle in die huwelik te tree nie as julle hul bruidskatte vir hulle gegee het. En hou nie vas aan die huweliksbande met ongelo- wige vroue nie, en vra om dít wat julle bestee het, en laat hulle vra om wat húlle bestee het. Dit is die gebod van Allah. Hy beslis tussen julle. En Allah is Alleswetend, Allerwys"
        },
        {
            "chapter": 60,
            "verse": 11,
            "text": "En as enige aandeel van die bruidskatte van julle vroue oorgegaan het van julle na die ongelowiges, en julle kry ’n soortgelyke kans, gee dan aan diegene wie se vroue weggegaan het dieselfde as wat hulle aan hul vroue bestee het, en vrees Allah, in Wie hulle glo"
        },
        {
            "chapter": 60,
            "verse": 12,
            "text": "O Profeet! Wanneer gelowige vroue na u kom en die eed van trou aan u aflê: dat hulle niks met Allah sal vereenselwig nie, en dat hulle nie sal steel of owerspel pleeg of hulle kinders vermoor of laster sal versin of ongehoorsaam aan u sal wees nie, neem dan hulle eed van trou aan en vra Allah om vergifnis vir hulle. Waarlik, Allah is Vergewensgesind, Genadig"
        },
        {
            "chapter": 60,
            "verse": 13,
            "text": "O julle gelowiges! Neem nie tot vriende ’n volk waarop Allah toornig is nie; inderdaad wanhoop hulle aan die Hiernamaals, net soos die ongelowiges wanhoop aan diegene wat in hul grafte is"
        },
        {
            "chapter": 61,
            "verse": 1,
            "text": "Wat ook al in die hemele is, en wat ook al op die aarde is, dit verheerlik Allah; en Hy is die Allermagtige, die Allerwyse"
        },
        {
            "chapter": 61,
            "verse": 2,
            "text": "O julle gelowiges! Waarom sê julle wat julle nie doen nie"
        },
        {
            "chapter": 61,
            "verse": 3,
            "text": "Dit is afkeurenswaardig in die oë van Allah dat julle dít moet sê wat julle nie doen nie"
        },
        {
            "chapter": 61,
            "verse": 4,
            "text": "Voorwaar, Allah het hulle lief wat op Sy weg in geledere veg, asof hulle ’n hegte muur vorm"
        },
        {
            "chapter": 61,
            "verse": 5,
            "text": "En toe Moses aan sy volk gesê het: O my volk! Waarom belaster julle my terwyl julle weet dat ek Allah se boodskapper na julle is? Maar toe hulle afgedwaal het, het Allah hulle harte vehard. En Allah lei nie ’n opstandige volk nie"
        },
        {
            "chapter": 61,
            "verse": 6,
            "text": "En toe Jesus, die seun van Maria, gesê het: O Kinders van Israel! Ek is Allah se boodskapper na julle, en ek bevestig dít wat vóór my reeds in die Tora was, en gee die blye tyding van ’n Boodskapper wat ná my sal kom; sy naam is Agmad. Maar toe hy met duidelike bewyse na hulle gekom het, het hulle gesê: Dit is louter towery"
        },
        {
            "chapter": 61,
            "verse": 7,
            "text": "En wie is onregverdiger as hy wat ’n leuen teen Allah versin terwyl hy tot Islam opgeroep word? En Allah lei nie die onregverdige volk nie"
        },
        {
            "chapter": 61,
            "verse": 8,
            "text": "Hulle begeer om die lig van Allah met hulle monde uit te doof, maar Allah sal Sy lig vervolmaak, ofskoon die ongelowiges daarvan afkering is"
        },
        {
            "chapter": 61,
            "verse": 9,
            "text": "Dit is Hy wat Sy Boodskapper met die leiding en die ware godsdiens gestuur het, sodat Hy dit oor alle ander godsdienste mag laat seëvier, ofskoon die heidene dit haat"
        },
        {
            "chapter": 61,
            "verse": 10,
            "text": "O julle gelowiges! Sal ek julle voorgaan in ’n onderhandeling wat julle van ’n pynlike straf sal verlos"
        },
        {
            "chapter": 61,
            "verse": 11,
            "text": "Julle moet glo in Allah en Sy Boodskapper en hard strewe in die weg van Allah met julle besittings en julle lewens. Dit is vir julle beter as julle dit maar weet"
        },
        {
            "chapter": 61,
            "verse": 12,
            "text": "Hy sal julle sonde vergewe en julle in Tuine toelaat waardeur riviere vloei, en Hy sal aan julle toegang verleen tot pragtige wonings in Tuine van Ewigheid. Dít is die groot sukses"
        },
        {
            "chapter": 61,
            "verse": 13,
            "text": "En nog ’n ander seëning wat julle begeer: hulp van Allah en ’n spoedige oorwinning; en bring blye tydings aan die gelowiges"
        },
        {
            "chapter": 61,
            "verse": 14,
            "text": "O julle gelowiges! Wees helpers op die weg van Allah, soos Jesus, die seun van Maria, aan sy dissipels gesê het: Wie is my helpers in die weg van Allah? Die dissipels het geantwoord: Ons is helpers in die weg van Allah! Toe het ’n gedeelte van die Kinders van Israel geglo en ’n ander gedeelte het nie geglo nie; en Ons het diegene wat geglo het teen hulle vyand gehelp, en hulle het die oorwinning behaal"
        },
        {
            "chapter": 62,
            "verse": 1,
            "text": "Wat ook al in die hemele is, en wat ook al op die aarde is, verheerlik Allah, die Koning, die Heilige, die Allermagtige, die Allerwyse"
        },
        {
            "chapter": 62,
            "verse": 2,
            "text": "Dit is Hy wat vir die ongeletterdes ’n Boodskapper verwek het, wat Sy tekens aan hulle voordra en hulle louter en hulle in die Boek en die Wysheid onderwys, ofskoon hulle voorheen in openlike dwaling verkeer het"
        },
        {
            "chapter": 62,
            "verse": 3,
            "text": "en so ook ander onder hulle wat nog nie by hulle aangesluit het nie. En Hy is die Allermagtige, die Allerwyse"
        },
        {
            "chapter": 62,
            "verse": 4,
            "text": "Dít is Allah se goedertierenheid; Hy skenk dit aan wie Hy wil. En Allah is die Heer van magtige goedertierenheid"
        },
        {
            "chapter": 62,
            "verse": 5,
            "text": "Diegene wat met die Tora belas was, en dit nie nagelewe het nie, is soos ’n esel wat boeke dra. Boos is die volk wat die bood- skappers van Allah verwerp. En Allah lei nie die onregverdige volk nie"
        },
        {
            "chapter": 62,
            "verse": 6,
            "text": "Sê: O julle Jode! As julle dink dat julle, met uitsluiting van ander mense, die gunstelinge van Allah is, begeer dan die dood as julle die waarheid spreek"
        },
        {
            "chapter": 62,
            "verse": 7,
            "text": "Maar hulle sal dit nooit begeer nie, vanweë dít wat hulle hande vooruitgestuur het. En Allah ken die kwaaddoeners goed"
        },
        {
            "chapter": 62,
            "verse": 8,
            "text": "Sê: Die dood waarvoor julle probeer vlug, sal julle sekerlik inhaal; dan sal julle tot die Kenner van die Onsigbare en Sigbare teruggestuur word, en Hy sal julle inlig oor julle dade"
        },
        {
            "chapter": 62,
            "verse": 9,
            "text": "O julle gelowiges! Wanneer julle tot die Vrydaggebed opge- roep word, gee dan gehoor, en oordink Allah, en verlaat julle sakebedrywe. Dit is vir julle beter indien julle dit weet"
        },
        {
            "chapter": 62,
            "verse": 10,
            "text": "Maar wanneer die gebed geëindig het, versprei dan deur die land en soek na Allah se oorvloed, en dink baie aan Allah sodat julle suksesvol mag wees"
        },
        {
            "chapter": 62,
            "verse": 11,
            "text": "Maar as hulle koopware of enige vermaaklikheid sien, gaan hulle haastig daarheen, en laat u staan. Sê: Wat by Allah is, is verkiesliker as vermaaklikheid en handel, en Allah is die Beste Voorsiener"
        },
        {
            "chapter": 63,
            "verse": 1,
            "text": "Wanneer die huigelaars na u kom, sê hulle: Ons getuig dat u inderdaad Allah se Boodskapper is. En Allah weet dat u inder daad Sy Boodskapper is. En Allah getuig dat die huigelaars inderdaad leuenaars is"
        },
        {
            "chapter": 63,
            "verse": 2,
            "text": "Hulle skuil agter hulle eedstellings om sodoende die mense van die weg van Allah af te lei. Wat hulle doen, is sekerlik boos"
        },
        {
            "chapter": 63,
            "verse": 3,
            "text": "Dit is omdat hulle eers geglo en daarna ongelowiges geword het; derhalwe is hulle harte verseël en verstaan hulle nie"
        },
        {
            "chapter": 63,
            "verse": 4,
            "text": "En wanneer u hulle sien, behaag hulle uiterlike u; en as hulle praat, luister u na hulle gesprek. Hulle is soos stukke hout wat geklee is. Hulle dink dat iedere gerug teen hulle gemik is. Hulle is die vyand; wees daarom op u hoede vir hulle. Mag Allah hulle vernietig! Hoe traag is hulle nie"
        },
        {
            "chapter": 63,
            "verse": 5,
            "text": "En wanneer daar aan hulle gesê word: Kom, die Boodskapper van Allah sal om vergifnis vir julle vra; dan draai hulle hul hoofde weg, en u merk dat hulle ook ander verhinder, en hulle is uitermate arrogant"
        },
        {
            "chapter": 63,
            "verse": 6,
            "text": "Dit is vir hulle om’t ewe of u om vergifnis vir hulle vra en of u nie om vergifnis vir hulle vra nie ~ Allah sal hulle waarlik nie vergewe nie. Voorwaar, Allah lei nie die opstandige volk nie"
        },
        {
            "chapter": 63,
            "verse": 7,
            "text": "Dit is húlle wat sê: Bestee niks aan diegene wat saam met die Boodskapper van Allah is nie, sodat hulle uitmekaar kan gaan. En aan Allah behoort die skatte van die hemele en die aarde, maar die huigelaars verstaan dit nie"
        },
        {
            "chapter": 63,
            "verse": 8,
            "text": "Hulle sê: As ons na Medina terugkeer, sal die sterke die swakke daarvandaan uitdryf; maar mag behoort aan Allah en Sy Boodskapper en die gelowiges, maar die huigelaars weet dit nie"
        },
        {
            "chapter": 63,
            "verse": 9,
            "text": "O julle gelowiges! Moenie laat julle rykdom en julle kinders julle weerhou daarvan om aan Allah te dink nie; en wie dit doen, hulle is die verloorders"
        },
        {
            "chapter": 63,
            "verse": 10,
            "text": "En bestee van dít waarmee Ons julle voorsien het, voordat die dood een van julle oorval en hy sê: My Heer, waarom het U my nie ’n wyle uitstel verleen nie, sodat ek offergawes kon gegee het en een van die weldoeners kon gewees het nie"
        },
        {
            "chapter": 63,
            "verse": 11,
            "text": "Maar Allah verleen aan niemand uitstel wanneer sy tyd tot ’n einde gekom het nie. En Allah is Bewus van wat julle doen"
        },
        {
            "chapter": 64,
            "verse": 1,
            "text": "Wat ook al in die hemele is, en wat ook al op die aarde is, verheerlik Allah. Aan Hom behoort die Koninkryk en Hom kom die Lof toe; en Hy het Mag oor alle dinge"
        },
        {
            "chapter": 64,
            "verse": 2,
            "text": "Dit is Hy wat julle geskape het, maar sommige van julle is ongelowig, en sommige van julle is gelowig. En Allah sien wat julle doen"
        },
        {
            "chapter": 64,
            "verse": 3,
            "text": "Hy het die hemele en die aarde in waarheid geskape, en Hy het julle gevorm en julle mooi van gestalte gemaak, en tot Hom is die terugkeer"
        },
        {
            "chapter": 64,
            "verse": 4,
            "text": "Hy weet wat in die hemele en op aarde is, en Hy weet wat julle verberg en wat julle onthul; en Allah weet alles wat in die harte omgaan"
        },
        {
            "chapter": 64,
            "verse": 5,
            "text": "Het julle nie die verhaal gehoor van diegene wat vantevore nie geglo het nie? Die slegte gevolge van hulle gedrag het hulle ondervind, en hulle is pynlik gekasty"
        },
        {
            "chapter": 64,
            "verse": 6,
            "text": "Dit is omdat boodskappers met duidelike bewyse na hulle gekom het, maar hulle het gesê: Sal sterflinge ons lei? Daarom het hulle nie geglo nie en weggedraai; en Allah het geen behoeftes nie. En Allah is die Self-Genoegsame, die Lofwaardige"
        },
        {
            "chapter": 64,
            "verse": 7,
            "text": "Diegene wat nie glo nie, dink dat hulle nie opgewek sal word nie. Sê: Ja, by my Heer, julle sal sekerlik opstaan; dan sal julle sekerlik meegedeel word wat julle gedoen het. En vir Allah is dit maklik"
        },
        {
            "chapter": 64,
            "verse": 8,
            "text": "Glo dan in Allah en Sy Boodskapper en die Lig wat Ons geopenbaar het. En Allah is Bewus van wat julle doen"
        },
        {
            "chapter": 64,
            "verse": 9,
            "text": "Wanneer Hy julle vir die Dag van Versameling byeen sal roep, sal dit die tyd vir die Onthulling van Verliese wees. En wie ook al in Allah glo en goeddoen, sy foute sal Hy vir hom uitwis en Hy sal hom in Tuine toelaat waardeur riviere vloei, om ewig daarin te bly. Dít is die groot sukses"
        },
        {
            "chapter": 64,
            "verse": 10,
            "text": "Maar hulle wat nie glo nie en Ons tekens verwerp, hulle is die bewoners van die Vuur, waarin hulle sal bly; en dit is ’n bose bestemming"
        },
        {
            "chapter": 64,
            "verse": 11,
            "text": "En daar gebeur geen rampspoed nie, behalwe met die toestem- ming van Allah. En wie ook al in Allah glo, Hy lei sy hart. En Allah het kennis van alle dinge"
        },
        {
            "chapter": 64,
            "verse": 12,
            "text": "En gehoorsaam Allah, en gehoorsaam die Boodskapper; maar indien julle wegdraai, is die plig van Ons Boodskapper slegs om die boodskap duidelik af te lewer"
        },
        {
            "chapter": 64,
            "verse": 13,
            "text": "Allah! Daar is geen God nie buiten Hom. En laat die gelowiges daarom hulle vertroue in Allah stel"
        },
        {
            "chapter": 64,
            "verse": 14,
            "text": "O julle gelowiges! Daar is onder julle eggenotes en julle kinders sommige wat vyande van julle is; wees dus op julle hoede vir hulle. En indien julle deur die vingers sien en verdra en vergewe, dan is Allah waarlik Vergewensgesind, Genadig"
        },
        {
            "chapter": 64,
            "verse": 15,
            "text": "Julle rykdom en julle kinders is slegs ’n beproewing; maar by Allah is daar ’n groot beloning"
        },
        {
            "chapter": 64,
            "verse": 16,
            "text": "Kom daarom julle plig teenoor Allah na en vrees Hom so goed as julle kan, en luister en gehoorsaam en bestee in offergawes; dit is beter vir julle siele. En wie ook al van die inhaligheid van sy siel verlos is, hy is een van hulle wat sal slaag"
        },
        {
            "chapter": 64,
            "verse": 17,
            "text": "As julle ’n goeie lening met Allah sluit, sal Hy dit vir julle verdubbel en julle vergewe. En Allah is die Vermenigvuldiger van beloning, Verdraagsaam"
        },
        {
            "chapter": 64,
            "verse": 18,
            "text": "die Kenner van die Onsigbare en die Sigbare, die Allermagtige, die Allerwyse"
        },
        {
            "chapter": 65,
            "verse": 1,
            "text": "O Profeet! Wanneer julle van vroue skei, skei hulle vir hulle vasgestelde tydperk, en bereken die tydperk; en vrees Allah, julle Heer. Verdryf hulle nie uit hulle huise nie, ook hoef hulle nie weg te gaan voor die bepaalde termyn verstryk het nie, tensy hulle ’n openlike skande begaan het. Dit is die beperkinge van Allah; en wie op die beperkinge van Allah nie ag slaan nie, doen sekerlik sy eie siel onreg aan. U weet nie of Allah miskien daarna iets beter teweeg sal bring nie"
        },
        {
            "chapter": 65,
            "verse": 2,
            "text": "As hulle dan die voorgeskrewe termyn bereik het, neem hulle op ’n vriendelike manier terug, of skei van hulle op ’n behoorlike wyse, en roep tot getuie twee regverdiges uit julle midde, en laat dit ’n ware getuienis vir Allah wees. Dít is ’n vermaning vir hom wat in Allah en die Laaste Dag glo. En vir hom wat bewus is van Allah, sal Hy ’n uitweg voorberei"
        },
        {
            "chapter": 65,
            "verse": 3,
            "text": "en hom van lewensonderhoud voorsien waarvandaan hy dit nie verwag nie. En vir hom wat sy vertroue in Allah stel, is Allah toereikend. Voorwaar, Allah voer al Sy voornemens uit. Allah het inderdaad vir alles ’n maatstaf bepaal"
        },
        {
            "chapter": 65,
            "verse": 4,
            "text": "Vrouens wat die oorgangstadium verbygesteek het, vir hulle is die voorgeskrewe wagperiode, indien julle enige twyfel het, drie maande, en vir diegene wat geen maandstondes meer het nie, geld dieselfde. En die wagperiode vir swanger vroue sal duur totdat hulle van hulle drag verlos is. En wie bewus is van Allah, vir hom sal Hy sy saak maklik maak"
        },
        {
            "chapter": 65,
            "verse": 5,
            "text": "Dit is die bevel van Allah wat Hy aan julle geopenbaar het. En wie sy plig teenoor Allah nakom, van hom sal Hy sy foute wegneem, en sy loon sal vermeerder word"
        },
        {
            "chapter": 65,
            "verse": 6,
            "text": "Herberg hulle van wie julle skei in die huise waar julle vertoef, ooreenkomstig julle vermoë, en doen hulle geen leed aan deur hulle in ongerief te bring nie. En as hulle swanger is, onderhou hulle totdat hulle van hul drag verlos is. En as hulle vir julle die kind borsvoed, gee hulle vergoeding en beraadslaag saam in vriendelikheid; maar as julle nie met mekaar oor die weg kan kom nie, laat ’n ander vrou dan die kind borsvoed"
        },
        {
            "chapter": 65,
            "verse": 7,
            "text": "Laat hy wat oorvloed het, uit sy oorvloed bestee. En laat hy wie se oorvloed beperk is, bestee ooreenkomstig dit wat Allah hom gegee het. Allah belas geen siel bo dít wat Hy hom gegee het nie. Allah sal weldra verligting verleen ná ongemak"
        },
        {
            "chapter": 65,
            "verse": 8,
            "text": "En hoeveel stede het nie teen die gebod van hulle Heer en Sy boodskappers in opstand gekom nie! Daarom het Ons elke stad tot ’n streng verantwoording geroep en hom met ’n streng kastyding gestraf"
        },
        {
            "chapter": 65,
            "verse": 9,
            "text": "Daarom het hy die slegte gevolge van sy gedrag ondervind, en die einde van sy saak was verdoemenis"
        },
        {
            "chapter": 65,
            "verse": 10,
            "text": "Allah het ’n streng straf vir hulle voorberei; Vrees dus vir Allah en kom julle plig teenoor Allah na, o mense van vestand wat glo! Allah het inderdaad ’n Vermaning vir julle gestuur"
        },
        {
            "chapter": 65,
            "verse": 11,
            "text": "’n Boodskapper wat aan julle die duidelike tekens van Allah voordra, sodat hy diegene wat glo en goeie werke doen, uit die duisternis na die lig kan bring; en wie in Allah glo en goeddoen, vir hom sal Hy in Tuine toelaat waardeur riviere vloei om daarin vir ewig te bly. Allah het hom inderdaad ’n voortreflike onderhoud geskenk"
        },
        {
            "chapter": 65,
            "verse": 12,
            "text": "Dit is Allah wat die sewe hemele geskape het, en ook die aarde. Die gebod daal in hulle midde neer, sodat julle mag weet dat Allah mag oor alle dinge het en dat Allah alle dinge in Sy kennis omvat"
        },
        {
            "chapter": 66,
            "verse": 1,
            "text": "O Profeet! Ontsê u uself dít wat Allah vir u gewettig het? Soek u die behae van u eggenote? En Allah is Vergewensgesind, Genadig"
        },
        {
            "chapter": 66,
            "verse": 2,
            "text": "Allah het inderdaad die versoening van julle eedstellings vir julle goedgekeur; en Allah is julle Beskermheer en hy is die Alleswetende, die Allerwyse"
        },
        {
            "chapter": 66,
            "verse": 3,
            "text": "En toe die Profeet ’n geheim aan een van sy eggenote toevertrou het, en sy dit daarna verklap het, het Allah hom dit meegedeel. Hy het ’n deel daarvan bekend gemaak en ’n deel daarvan verswyg. Toe hy haar dit vertel, het sy gesê: Wie het u dit te kenne gegee? Hy het geantwoord: die Alleswetende, die Allerbewuste, het my berig daarvan gegee"
        },
        {
            "chapter": 66,
            "verse": 4,
            "text": "Indien julle vroue jul albei tot Allah wend, dan is julle reeds hiertoe geneig; maar as julle mekaar teen die Profeet rugsteun, dan is Allah sekerlik sy Beskermheer, asook Gabriël, en die opregtes onder die gelowiges, en ook die engele sal helpers wees"
        },
        {
            "chapter": 66,
            "verse": 5,
            "text": "Dit is moontlik, indien hy van julle skei, dat Sy Heer hom beter vroue as julle sal gee, vroue wat onderdanig, gelowig, gehoor- saam, berouvol, godvresend, gewoond aan die vas, weduwees, en maagde sal wees"
        },
        {
            "chapter": 66,
            "verse": 6,
            "text": "O julle gelowiges! Red julself en julle gesinne van die Vuur waarvan die brandstof mense en stene is, waaroor engele waak, hard en streng. Hulle is Allah nie ongehoorsaam in wat Hy hulle beveel nie, maar hulle voer uit wat hulle beveel word"
        },
        {
            "chapter": 66,
            "verse": 7,
            "text": "O julle ongelowiges! Bied geen veronstskuldiginge aan op daar- die Dag nie. Julle sal slegs vergeld word vir wat julle gedoen het"
        },
        {
            "chapter": 66,
            "verse": 8,
            "text": "O julle gelowiges! Wend julle tot Allah met opregte berou. Dit mag wees dat Allah julle foute van julle sal verwyder en julle in Tuine toelaat waardeur riviere vloei, op die Dag waarop Allah die Profeet asook die gelowiges met hom nie sal verneder nie. Hulle lig sal voor hulle en van hulle regterkant uitstraal. Hulle sal sê: Ons Heer! Vervolmaak ons lig vir ons, en verleen ons beskerming; waarlik, U het mag oor alle dinge"
        },
        {
            "chapter": 66,
            "verse": 9,
            "text": "O Profeet! Stry teen die ongelowiges en die huigelaars, en wees streng teen hulle; hulle tuiste is die Hel; en dít is ’n bose bestemming"
        },
        {
            "chapter": 66,
            "verse": 10,
            "text": "Allah hou ’n gelykenis voor aan diegene wat nie glo nie ~ die vrou van Noag en die vrou van Lot. Hulle was albei saam met twee van Ons opregte dienaars, maar hulle was hulle ontrou, daarom het hulle eggenote hulle niks teen Allah gebaat nie, en daar is gesê: Gaan die Vuur binne saam met diegene wat daar ingaan"
        },
        {
            "chapter": 66,
            "verse": 11,
            "text": "En Allah hou ’n gelykenis voor aan diegene wat glo ~ die vrou van Farao, toe sy gesê het: My Heer! Bou vir my ’n huis by U in die Paradys, en verlos my van Farao en sy werk, en verlos my van die onregverdige volk"
        },
        {
            "chapter": 66,
            "verse": 12,
            "text": "En Maria, die dogter van Amran, wat haar kuisheid bewaar het, toe het Ons hom1 Ons inspirasie ingeblaas, en sy het die waarheid van die woorde van haar Heer en Sy boeke aangeneem, en sy was een van die gehoorsames"
        }
    ]
}
{
    "juzs": [
        {
            "chapter": 3,
            "verse": 93,
            "text": "Alle voedsel was vir die Kinders van Israel veroorloof vóór die openbaring van die Tora, behalwe dít wat Israel homself ontsê het. Sê: Bring die Tora en lees dit, indien julle die waarheid lief het"
        },
        {
            "chapter": 3,
            "verse": 94,
            "text": "Diegene wat hierna dus ’n leuen teen Allah versin, is van die onregverdiges"
        },
        {
            "chapter": 3,
            "verse": 95,
            "text": "Sê: Allah spreek die waarheid; volg daarom die godsdiens van Abraham, die opregte. En hy was nie van die afgodedienaars nie"
        },
        {
            "chapter": 3,
            "verse": 96,
            "text": "Voorwaar, die eerste huis wat vir aanbidding vir die mensdom aangewys is, was op Bakka.11 Geseënd is dit en ’n leiding vir alle nasies"
        },
        {
            "chapter": 3,
            "verse": 97,
            "text": "Daarin is duidelike tekens: Dit is die plek van Abraham; en wie daarin ingaan, sal veilig wees; en die bedevaart na die Huis is deur Allah aan die mens opgelê; opgelê aan wie dit kan bekostig om daarheen te reis. En wie dit betwis, waarlik, Allah het nie die hulp van die wêrelde nodig nie"
        },
        {
            "chapter": 3,
            "verse": 98,
            "text": "Sê: O Mense van die Boek! Waarom verwerp julle die tekens van Allah terwyl Hy Getuig van julle doen en late"
        },
        {
            "chapter": 3,
            "verse": 99,
            "text": "Sê: O Mense van die Boek! Waarom verhinder jul die gelowiges om die weg van Allah te betree, en probeer julle om dit krom te maak, terwyl jul getuies van hierdie dinge is? En Allah is nie onbewus van wat julle doen nie"
        },
        {
            "chapter": 3,
            "verse": 100,
            "text": "O julle wat glo! Indien julle sommige van hulle aan wie die Boek gegee is gehoorsaam, sal hulle weer van julle ongelowiges maak nadat julle geglo het"
        },
        {
            "chapter": 3,
            "verse": 101,
            "text": "En hoe kan julle dan die ongeloof aanvaar terwyl die tekens van Allah aan julle geopenbaar word; terwyl Sy Boodskappers by julle is? En hulle wat aan Allah vashou, is reeds op die regte weg gelei"
        },
        {
            "chapter": 3,
            "verse": 102,
            "text": "O julle wat glo! Vrees Allah soos Hy gevrees behoort te word; en sterf nie voordat julle julleself aan Sy Wil onderwerp het nie"
        },
        {
            "chapter": 3,
            "verse": 103,
            "text": "En hou almal saam vas aan die verbond met Allah, en wees nie verdeeld nie. En onthou Allah se guns aan julle toe julle nog vyande was, hoe Hy jul harte verenig het en julle deur Sy guns daarna broers geword het. En julle was op die rand van ’n afgrond, en Hy het julle daarvan gered. So verduidelik Allah Sy tekens aan julle sodat julle gelei mag word"
        },
        {
            "chapter": 3,
            "verse": 104,
            "text": "En laat daar tussen julle ’n groep wees wat (ander) tot goedheid en regverdigheid aanspoor en die slegte en kwaad verbied; dit is húlle wat suksesvol sal wees"
        },
        {
            "chapter": 3,
            "verse": 105,
            "text": "En wees nie soos hulle wat onderling verdeeld was en van mening verskil het nadat duidelike bewyse tot hulle gekom het nie. En vir hulle is daar ’n smartlike straf"
        },
        {
            "chapter": 3,
            "verse": 106,
            "text": "Op die Dag waarop sommige gesigte wit en ander swart sal word: aan hulle wie se gesigte swart geword het, sal gevra word: Was julle weer ongelowig nadat julle geglo het? Proe dan die straf van die ongelowiges"
        },
        {
            "chapter": 3,
            "verse": 107,
            "text": "Maar hulle wie se gesigte wit sal wees, oor hulle sal die barmhartigheid van Allah wees; daarin sal hulle woon"
        },
        {
            "chapter": 3,
            "verse": 108,
            "text": "Dít is die tekens van Allah wat Ons met waarheid aan julle voordra. En Allah wens niemand en niks kwaad toe nie"
        },
        {
            "chapter": 3,
            "verse": 109,
            "text": "En aan Allah behoort alles wat in die hemele en op die aarde is. En alles word na Allah teruggebring"
        },
        {
            "chapter": 3,
            "verse": 110,
            "text": "Julle is die beste volk wat uit die mensdom verwek is: julle beveel dit wat goed is en verbied dit wat kwaad is, en julle glo in Allah. En indien die Mense van die Boek maar geglo het, sou dit vir hulle beter gewees het. Sommige van hulle is gelowig, maar die meeste is ongehoorsaam"
        },
        {
            "chapter": 3,
            "verse": 111,
            "text": "Hulle sal julle geen kwaad kan aandoen nie, behalwe in ’n geringe mate. En as hulle met julle veg, sal hulle hul rûe op julle draai. Dan sal daar vir hulle geen hulp wees nie"
        },
        {
            "chapter": 3,
            "verse": 112,
            "text": "Vernedering sal hulle tref, waar hulle hul ook al mag bevind, tensy hulle ’n verbond met Allah aangaan, of ’n verbond met ander volkere; en hulle sal die toorn van Allah opwek, en armoede sal hulle deel wees"
        },
        {
            "chapter": 3,
            "verse": 113,
            "text": "Hulle is nie almal eenders nie. Tussen die Mense van die Boek is daar ’n groep opregtes wat die tekens van Allah snags oordink en hulle hoofde op die grond in aanbidding neerbuig"
        },
        {
            "chapter": 3,
            "verse": 114,
            "text": "Hulle glo in Allah en in die Laaste Dag, en hulle beveel dit wat goed is, en verbied dit wat kwaad is, en wedywer onder mekaar in goeie werke. En hulle behoort tot die regverdiges"
        },
        {
            "chapter": 3,
            "verse": 115,
            "text": "En die goeie dade wat hulle doen sal nooit misken word nie. En Allah weet wie godvresend is"
        },
        {
            "chapter": 3,
            "verse": 116,
            "text": "Waarlik, diegene wie nie glo nie, hulle besittings en hulle kinders sal van nul en gener waarde by Allah wees. En hulle sal die bewoners van die Vuur wees; daarin sal hulle woon"
        },
        {
            "chapter": 3,
            "verse": 117,
            "text": "En die gelykenis van wat hulle hande doen is soos ’n snerpend koue wind; dit tref die oes van ’n volk wat hulself kwaad aandoen, en vernietig dit. En Allah het teenoor hulle geen onreg gepleeg nie, inteendeel, hulle het dit aan hulself gedoen"
        },
        {
            "chapter": 3,
            "verse": 118,
            "text": "O julle wat glo! Soek geen intieme vriendskap onder vreemde volke nie; hulle sal nie nalaat om julle kwaad aan te doen nie. Hul begeerte is om aan julle kwaad te doen. Vurige nyd het reeds al by hulle monde uitgekom, en wat in hulle harte verborge is, is nog erger. Ons het Ons tekens duidelik gemaak, indien julle dit wil verstaan"
        },
        {
            "chapter": 3,
            "verse": 119,
            "text": "Maar kyk! Julle het hulle lief, terwyl hulle nie dieselfde gevoel vir julle koester nie. En julle glo aan die Boek12 in sy geheel. En wanneer hulle jul ontmoet, dan sê hulle: Ons glo, maar wanneer hulle op hul eie is, dan byt hulle hulle vingerpunte uit raserny oor julle. Sê: Sterf in julle raserny. Voorwaar, Allah weet wat in die harte omgaan"
        },
        {
            "chapter": 3,
            "verse": 120,
            "text": "Indien daar iets goeds met júlle gebeur, dan raak hulle verdrietig, maar as iets kwaads julle tref, dan verheug hulle hul daaroor. Maar indien julle geduldig en godvresend bly, sal hulle planne julle geheel en al geen skade berokken nie. Voorwaar, Allah weet wat hulle doen"
        },
        {
            "chapter": 3,
            "verse": 121,
            "text": "En toe julle in die vroeë môre van julle huisgesinne af weggetrek het om die gelowiges hulle stellings vir die geveg aan te wys ~ en Allah is Alhorend, Alwetend"
        },
        {
            "chapter": 3,
            "verse": 122,
            "text": "toe twee partye onder julle tekens van lafhartigheid wou toon, en Allah die Bewaarder van hulle albei was ~ en op Allah moet die gelowiges vertrou"
        },
        {
            "chapter": 3,
            "verse": 123,
            "text": "En Allah het vroeër reeds by Badr gehelp, toe julle ’n klein, swak mag was. En wees bewus van Allah, sodat julle stof tot dankbaarheid mag hê"
        },
        {
            "chapter": 3,
            "verse": 124,
            "text": "Toe u die gelowiges toegespreek en gesê het: Is dit nie genoeg dat Allah julle met drieduisend gestuurde engele sal help nie"
        },
        {
            "chapter": 3,
            "verse": 125,
            "text": "Ja, as julle standvastig is en godvresend bly, en dit dan gebeur dat die ongelowiges in wilde vaart aanval, sal julle Heer julle met vyfduisend gestuurde engele bystaan"
        },
        {
            "chapter": 3,
            "verse": 126,
            "text": "En Allah het dit net maar as ’n blye tyding aan julle gestuur, sodat julle harte daardeur gerus kan word. En hulp kom alleen maar van Allah, die Almagtige, die Alwyse"
        },
        {
            "chapter": 3,
            "verse": 127,
            "text": "Sodat Hy ’n deel van die ongelowiges kan vernietig, of hulle so verneder dat hul mislukking hulle sal laat terugval"
        },
        {
            "chapter": 3,
            "verse": 128,
            "text": "Dit gaan u nie aan of Hy Hom uit genade tot hulle keer, of hulle straf nie, al is hulle inderdaad boosdoeners"
        },
        {
            "chapter": 3,
            "verse": 129,
            "text": "En aan Allah behoort alles wat in die hemele en wat op die aarde is. Hy vergewe wie Hy wil en straf wie Hy wil. En Allah is Vergewensgesind, Genadevol"
        },
        {
            "chapter": 3,
            "verse": 130,
            "text": "O julle wat glo! Moenie woekerwins, dubbeld en verdubbel, verslind nie, en wees godvresend sodat julle suksesvol mag wees"
        },
        {
            "chapter": 3,
            "verse": 131,
            "text": "En waak teen die Vuur wat vir die ongelowiges berei is"
        },
        {
            "chapter": 3,
            "verse": 132,
            "text": "En gehoorsaam Allah en die Boodskapper sodat genade aan julle betoon mag word"
        },
        {
            "chapter": 3,
            "verse": 133,
            "text": "En wedywer met mekaar om die vergifnis van julle Heer, en om die Paradys, waarvan die uitgestrektheid so wyd soos die hemele en die aarde is; dít is voorberei vir die godvresendes"
        },
        {
            "chapter": 3,
            "verse": 134,
            "text": "wat spandeer in die weg van Allah in tye van voor sowel as teëspoed, en wat hulle boosheid in bedwang hou en vergewensgesind is. En Allah is lief vir hulle wat goed doen aan hul naaste"
        },
        {
            "chapter": 3,
            "verse": 135,
            "text": "En hulle wat, wanneer hulle oortree en hul siele kwaad aangedoen het, aan Allah dink en Hom om vergifnis van hulle sonde smeek ~ en wie behalwe Allah kan sondes vergewe? ~ en hulle volhard nie willens en wetens in hulle verkeerde dade nie"
        },
        {
            "chapter": 3,
            "verse": 136,
            "text": "hulle beloning is beskerming van hul Heer, en Tuine waardeur riviere vloei, en waarin hulle kan woon. En groot is die loon van die ywerige werkers"
        },
        {
            "chapter": 3,
            "verse": 137,
            "text": "Voorwaar, hiervan was daar voorheen al voorbeelde; reis dan om die aarde en kyk wat die einde van die leuenaars was"
        },
        {
            "chapter": 3,
            "verse": 138,
            "text": "Hierdie Boek13 is ’n duidelike verklaring aan die mense, en ’n leiding en ’n vermaning vir die godvresendes"
        },
        {
            "chapter": 3,
            "verse": 139,
            "text": "En wees nie weekhartig nie, en treur ook nie, en julle sal oorwinnaars wees mits julle gelowig is"
        },
        {
            "chapter": 3,
            "verse": 140,
            "text": "As ’n wond julle pyn veroorsaak het, dan het die ongelowiges ook ’n soortgelyke pyn gehad. Sulke dae bring Ons beurtelings oor die mens, sodat Allah toets wie die gelowiges is en martelaars uit julle midde kan neem ~ En Allah is nie lief vir die ongehoorsamiges nie"
        },
        {
            "chapter": 3,
            "verse": 141,
            "text": "en sodat Hy die gelowiges kan louter en die ongelowiges kan vernietig"
        },
        {
            "chapter": 3,
            "verse": 142,
            "text": "Reken julle dat julle die Paradys sal binnegaan terwyl julle nog nie getoets is wie van julle hard strewe en standvastig is nie"
        },
        {
            "chapter": 3,
            "verse": 143,
            "text": "En julle wou die dood tegemoet gaan voordat julle dit leer ken het, maar nou het julle dit gesien"
        },
        {
            "chapter": 3,
            "verse": 144,
            "text": "En Moegammad was slegs ’n boodskapper ~ en sommige van die boodskappers het reeds heengegaan. ~ Sal julle dan op die plek omdraai as hy sterf of gedood word? Diegene wat op terugdraai sal geen skade aan Allah berokken nie. En vorwaar, Allah sal die dankbares beloon"
        },
        {
            "chapter": 3,
            "verse": 145,
            "text": "En geen siel kan sterf sonder die toestemming van Allah nie ~ die tyd daarvoor is vasgestel. En wie ’n beloning in hierdie wêreld verlang, dié gee Ons hom, en wie ’n beloning in die Hiernamaals verlang, ook dít sal Ons hom gee. En Ons sal sekerlik die dankbares beloon"
        },
        {
            "chapter": 3,
            "verse": 146,
            "text": "En hoeveel profete, met talryke aanbidders van die Here aan hul sy, was nie al in die geveg nie? En hulle het nie moed verloor weens die talryke ontberinge wat hulle op die weg van Allah verduur het nie, ook het hulle nie verslap of hulle self verneder nie. En Allah het die geduldiges lief"
        },
        {
            "chapter": 3,
            "verse": 147,
            "text": "En hulle versugtinge was slegs: Ons Heer! Beskerm ons teen ons sondigheid en die buitensporighede in ons gedrag, en plaas krag in ons voete, en help ons teen die ongelowige volk"
        },
        {
            "chapter": 3,
            "verse": 148,
            "text": "Daarom het Allah hulle die beloning van hierdie wêreld gegee, maar ook ’n ruim beloning in die Hiernamaals. En Allah het die weldoeners lief"
        },
        {
            "chapter": 3,
            "verse": 149,
            "text": "O julle wat glo! As julle die ongelowiges volg, sal hulle julle sekerlik in jul spore laat omdraai; dan sal julle terugkeer as verloorders"
        },
        {
            "chapter": 3,
            "verse": 150,
            "text": "Maar nee, Allah is julle Beskermer, en Hy is die Beste Helper"
        },
        {
            "chapter": 3,
            "verse": 151,
            "text": "Ons sal die harte van die ongelowiges met vrees vervul, omdat hulle aan Allah dinge toeskryf waartoe Hy geen magtiging verleen het nie. En hulle woning sal die Vuur wees. En die woonplek van die ongelowiges is verskriklik"
        },
        {
            "chapter": 3,
            "verse": 152,
            "text": "En Allah het Sy belofte aan julle gestand gedoen en julle het hulle met Sy verlof omgebring, maar daarna het julle lafhartig geword en onder mekaar getwis oor die saak, en ongehoorsaam geword nadat Hy julle laat sien het wat julle graag wou sien. Tussen julle was daar sommige wat hierdie wêreld begeer het, en ook diegene wat die Hiernamaals begeer het. Toe het Hy hulle van jul geskei sodat Hy julle op die proef kan stel. Maar Hy het julle daarna vergewe. En Allah is Genadevol teenoor die gelowiges"
        },
        {
            "chapter": 3,
            "verse": 153,
            "text": "Toe julle gevlug en op niemand ag geslaan het nie, terwyl die Boodskapper julle van veraf nader roep, het Hy nog ’n smart by julle eerste gevoeg, sodat julle nie kan treur oor wat julle verloor of oor wat met julle gebeur het nie. En Allah is bewus van wat julle doen"
        },
        {
            "chapter": 3,
            "verse": 154,
            "text": "Ná die smart het Hy veiligheid oor julle gebied sodat ’n deel van julle kon insluimer. Maar ’n groep was oor hulself bekommerd omdat hulle ten onregte onwetend was oor die dade van Allah. Hulle het gesê: Het ons dan iets met hierdie saak te doen? Sê: Die saak rus in die hande van Allah. Hulle verberg binne hulself wat hulle nie aan u bekend wil maak nie. Hulle sê: As die saak in ons hande was, sou ons nie hier geveg het nie. Sê: As julle tuis gebly het, sou hulle wat vir die stryd bestem was nog voortgegaan het na die plekke waar hulle sou sterf. En dit vind plaas sodat Allah julle harte kan beproef en louter. En Allah weet wat in die binneste omgaan"
        },
        {
            "chapter": 3,
            "verse": 155,
            "text": "Dié van julle wat teruggeval het op die dag toe die twee strydmagte mekaar ontmoet het is deur die duiwel, om hulle dade se onthalwe, in vertwyfeling gebring. En voorwaar, Allah het hulle vergewe. Allah is voorwaar Vergewensgesind, Ver- draagsaam"
        },
        {
            "chapter": 3,
            "verse": 156,
            "text": "O julle wat glo! Moenie soos die ongelowiges maak wat, wanneer hulle oor die aarde opruk, aangaande die stryd van hulle broers sê: Het hulle by ons gebly, sou hulle nie gesterf het, of doodgemaak gewees het nie. Want Allah sal dit vir hulle ’n wroeging in die hart maak. Allah skenk die lewe en ook die dood. En Allah sien wat julle doen"
        },
        {
            "chapter": 3,
            "verse": 157,
            "text": "En as julle in die weg van Allah omkom, en as julle sterwe, sal Sy genade en beskerming vir julle beter wees as die dinge wat julle vergaar"
        },
        {
            "chapter": 3,
            "verse": 158,
            "text": "En as julle sterwe of omkom, sal julle voorwaar na Allah teruggebring word"
        },
        {
            "chapter": 3,
            "verse": 159,
            "text": "Deur die genade van Allah is u14 sagmoedig teenoor hulle.15 En as u ru was, of hardvogtig, sou hulle sekerlik van u af weggetrek het. Vergewe hulle daarom en vra om beskerming vir hulle, en raadpleeg hulle in belangrike sake. Maar wanneer u vasberade is, vertrou dan op Allah. Voorwaar, Allah het hulle lief wat hul vertroue in Hom stel"
        },
        {
            "chapter": 3,
            "verse": 160,
            "text": "As Allah julle help, sal niemand julle kan oorweldig nie; maar as Hy julle versaak, wie sal julle dan kan help? En in Allah moet die gelowiges hulle vertroue stel"
        },
        {
            "chapter": 3,
            "verse": 161,
            "text": "En dit betaam nie ’n profeet om oneerlik te wees nie. En wie ook al oneerlik handel, op die Dag van Wederopstanding sal hy sy oneerlikhede met hom saambring. Dan sal elke siel ten volle uitbetaal word volgens sy verdienste, en niemand sal ingedoen word nie"
        },
        {
            "chapter": 3,
            "verse": 162,
            "text": "Is hy in wie Allah ’n welbehae het, dan soos iemand wat die toorn van Allah opgewek het, en wie se woning die Hel is? En dit is ’n gedoemde bestemming"
        },
        {
            "chapter": 3,
            "verse": 163,
            "text": "Daar is grade by Allah. En Hy sien wat hulle doen"
        },
        {
            "chapter": 3,
            "verse": 164,
            "text": "Voorwaar, Allah het die gelowiges ’n guns bewys deur uit hulle midde ’n boodskapper te laat opstaan wat Sy tekens aan hulle verkondig en wat hulle louter, en hulle in die Boek en in die wysheid onderrig, hoewel hulle voorheen verdwaal was"
        },
        {
            "chapter": 3,
            "verse": 165,
            "text": "Hoe is dit dan? Wanneer ’n rampspoed julle tref ~ en twee keer al het julle dit oor jul vyande gebring ~ sê julle: Van waar kom dit? Sê: Dit kom van julle self. Voorwaar, die mag van Allah oortref alle dinge"
        },
        {
            "chapter": 3,
            "verse": 166,
            "text": "En wat julle oorval het op die dag toe die twee strydmagte mekaar ontmoet het, het geskied met die verlof van Allah, sodat Hy die gelowiges kon toets"
        },
        {
            "chapter": 3,
            "verse": 167,
            "text": "en ook dat Hy die huigelaars kon toets. En aan hulle is gesê: Kom en veg in die weg van Allah en verdedig julle. Hulle antwoord was: As ons net geweet het hoe om te veg, sou ons julle sekerlik gevolg het. Op daardie dag was hulle nader aan die ongeloof as aan die geloof; met hulle monde sê hulle wat nie in hul harte is nie. En Allah weet alles wat hulle verberg"
        },
        {
            "chapter": 3,
            "verse": 168,
            "text": "Hulle wat, toe hulle tuis gebly het, van hul broers gesê het: As hulle na ons geluister het, sou hulle nie dood gewees het nie. Sê: Weer dan die dood van júlle af, as julle die waarheid praat"
        },
        {
            "chapter": 3,
            "verse": 169,
            "text": "En dink nie aan hulle wat op die weg van Allah gesneuwel het as dooies nie. Nee, hulle lewe (inderdaad) en word deur hul Heer van die nodige voorsien"
        },
        {
            "chapter": 3,
            "verse": 170,
            "text": "En hulle jubel oor wat Allah van Sy oorvloed aan hulle geskenk het, en hulle is bly om die onthalwe van diegene wat nog behoue is en nog nie tot hulle versamel is nie, en ook omdat hulle geen vrees of droefheid sal ken nie"
        },
        {
            "chapter": 3,
            "verse": 171,
            "text": "Hulle verheug hulle in die gunste van Allah en in Sy oorvloed, want Allah sal die beloning van die gelowiges nie agterweë hou nie"
        },
        {
            "chapter": 3,
            "verse": 172,
            "text": "Hulle, wat op die geroep van Allah en die Boodskapper geantwoord het, al was hulle swaar gewond ~ op hulle, wat goed doen en regverdig handel, wag ’n groot beloning"
        },
        {
            "chapter": 3,
            "verse": 173,
            "text": "Hulle aan wie gesê is: Die volkere het teen julle saamgetrek; vrees hulle daarom; maar wie se geloof daarna nog groter was, en wat geantwoord het: Allah se hulp is vir ons genoeg, en Hy is ’n uitmuntende voog"
        },
        {
            "chapter": 3,
            "verse": 174,
            "text": "Daarom het hulle met die guns van Allah en Sy genade teruggekeer. Geen kwaad het hulle oorval nie, en hulle het Sy welbehae gesoek. En Allah is die Heer van groot genade"
        },
        {
            "chapter": 3,
            "verse": 175,
            "text": "Dit is die duiwel wat sy vriende bang maak, maar moenie hulle vrees nie, maar vrees My as julle gelowig is"
        },
        {
            "chapter": 3,
            "verse": 176,
            "text": "En moenie verdrietig raak oor diegene wat hulle in die ongeloof in haas nie; hulle kan tog niks aan Allah doen nie. Allah is van plan om hulle geen aandeel in die Hiernamaals te gee nie; en op hulle wag ’n groot straf"
        },
        {
            "chapter": 3,
            "verse": 177,
            "text": "Voorwaar, hulle wat die geloof verruil vir ongeloof, kan niks aan Allah doen nie; en vir hulle is daar ’n smartlike straf"
        },
        {
            "chapter": 3,
            "verse": 178,
            "text": "En laat die ongelowiges nie dink dat die uitstel wat Ons hulle verleen, goed is nie. Ons verleen hulle slegs uitstel sodat hulle in sonde kan toeneem. En daar is vir hulle ’n vernederende straf"
        },
        {
            "chapter": 3,
            "verse": 179,
            "text": "Allah sal die ongelowiges in hulle huidige toestand laat bly todat Hy die goeie van die kwaad geskei het. Ook gaan Allah aan julle die ongesiene nie bekend maak nie, maar kies as Sy boodskappers wie Hy wil. Glo daarom in Allah en aan Sy boodskappers. En indien julle glo en en godvresend is, sal daar vir julle ’n groot beloning wees"
        },
        {
            "chapter": 3,
            "verse": 180,
            "text": "En laat hulle wat uit suinigheid nie van die dinge wat Allah uit Sy oorvloed aan hulle geskenk het, wil bestee nie, nie dink dat dit hulle ten goede gereken sal word nie. Nee, dit sal hulle ten kwade gereken word. Hulle sal op die Dag van Opstanding ’n halsband van gierigheid om hulle nekke dra. En aan Allah behoort die erfdeel van die hemele en die aarde. En Allah is bewus van julle dade"
        },
        {
            "chapter": 3,
            "verse": 181,
            "text": "Waarlik, Allah het gehoor toe hulle gesê het: Allah is arm en ons is ryk. Ons sal aanteken wat hulle sê, en ook dat hulle die profete onregverdiglik doodmaak, en Ons sal sê: Smaak dan die straf van verbranding"
        },
        {
            "chapter": 3,
            "verse": 182,
            "text": "dít is wat julle hande verwerf het. En Allah is nie onregverdig teenoor Sy dienaars nie"
        },
        {
            "chapter": 3,
            "verse": 183,
            "text": "Hulle wat sê: Allah beveel ons om geen boodskapper te glo nie tensy hy ’n offerande kan bring wat deur vuur verteer sal word. Sê: Tog het daar vóór my boodskappers na julle gekom met duidelike tekens en met wat julle wou hê. As julle die waarheid praat, waarom wou julle hulle dan doodmaak"
        },
        {
            "chapter": 3,
            "verse": 184,
            "text": "Maar as hulle u16 verwerp, weet dan dat daar vóór u bood- skappers was wat verwerp is, boodskappers wat met duidelike tekens, Heilige Geskrifte en die Boek van Verligting gekom het"
        },
        {
            "chapter": 3,
            "verse": 185,
            "text": "Elke siel sal die dood proe. En op die Opstandingsdag sal jul beloning ten volle aan julle uitbetaal word. Wie ver van die Vuur verwyder word en die hemel mag binnegaan, het inderdaad sy doel bereik. En die lewe in hierdie wêreld is niks anders as ’n bedrogspul nie"
        },
        {
            "chapter": 3,
            "verse": 186,
            "text": "Julle sal sekerlik met julle besittings en jul persoon beproef word. En julle sal pynlike dinge hoor van hulle aan wie die Boek vantevore gegee is, en van die afgodedienaars. Maar as julle geduldig en godvresend is, dan is dit waarlik ’n saak van vasberadenheid"
        },
        {
            "chapter": 3,
            "verse": 187,
            "text": "En toe Allah ’n verbond gesluit het met hulle aan wie die Boek gegee is, het Hy gesê: Julle sal dit aan die mense bekend maak en dit nie verberg nie. Maar hulle het dit die rug toegekeer en dit vir ’n mislike prys verruil. Kwaad is dit wat hulle aankoop"
        },
        {
            "chapter": 3,
            "verse": 188,
            "text": "Moenie dink dat hulle wat juig oor wat hulle gedoen het, en wat daarvan hou om geprys te word vir wat hulle gedoen het, die straf sal ontduik nie. En op hulle wag ’n smartlike straf"
        },
        {
            "chapter": 3,
            "verse": 189,
            "text": "En aan Allah behoort die koninkryk van die hemele en die aarde. En Allah se mag oortref alles"
        },
        {
            "chapter": 3,
            "verse": 190,
            "text": "In die skepping van die hemele en die aarde en in die wisseling van dag en nag, is daar waarlik tekens vir mense wat verstaan"
        },
        {
            "chapter": 3,
            "verse": 191,
            "text": "Hulle wat aan Allah dink, of hulle staan of sit of lê, en nadink oor die skepping van die hemele en die aarde, sê: Ons Heer! U het dit nie vergeefs geskape nie. Lof kom U toe! Red ons daarom van die straf van die Vuur"
        },
        {
            "chapter": 3,
            "verse": 192,
            "text": "Ons Heer, diegene wie deur U die Vuur binnegestuur word, is grootliks verneder. En die onregverdiges sal geen helpers vind nie"
        },
        {
            "chapter": 3,
            "verse": 193,
            "text": "Ons Heer! Ons het ’n prediker gehoor wat tot die geloof oproep, en sê: Glo in u Heer! Ons glo. Ons Heer! Vergeef ons ons sonde en wis die kwaad in ons uit en laat ons saam met die regverdiges sterwe"
        },
        {
            "chapter": 3,
            "verse": 194,
            "text": "Ons Heer, skenk ons wat U ons deur U boodskappers belowe het, en verneder ons nie op die Opstandingsdag nie. Voorwaar, U verbreek nooit U beloftes nie"
        },
        {
            "chapter": 3,
            "verse": 195,
            "text": "Daarom het hulle Heer dan ook hul gebed verhoor en gesê: Ek sal die werke van geen arbeider onder julle ~ hetsy man of vrou ~ verlore laat gaan nie. Julle hoort bymekaar. Hulle wat gevlug het en uit hulle huise verdryf is, en om My ontwil vervolg is, en in die stryd gesneuwel het, Ek sal hulle skuld nietig verklaar en hulle Tuine laat binnegaan waardeur riviere vloei. Dit is ’n beloning van Allah. En Allah bied die beste beloning"
        },
        {
            "chapter": 3,
            "verse": 196,
            "text": "Laat die ongelowiges wat die land beheer, julle nie bedrieg nie"
        },
        {
            "chapter": 3,
            "verse": 197,
            "text": "Hulle vreugde is kortstondig! Daarna sal hulle in die Hel woon; en dit is ’n gedoemde rusplek"
        },
        {
            "chapter": 3,
            "verse": 198,
            "text": "Maar hulle wat hul Heer vrees, vir hulle is daar Tuine waardeur riviere vloei; daarin sal hul vertoef, deur hul Heer onthaal. En wat by Allah is, is vir die regverdige verkiesliker"
        },
        {
            "chapter": 3,
            "verse": 199,
            "text": "Sommige van die Mense van die Boek glo in Allah, en aan dít wat aan julle geopenbaar is, en hulle verootmoedig hul voor Allah. Hulle verkoop ook nie die Tekens van Allah teen ’n geringe prys nie. Dit is húlle wat ’n beloning by hul Heer sal vind. Voorwaar, Allah is haastig met vereffening"
        },
        {
            "chapter": 3,
            "verse": 200,
            "text": "En vrees Allah sodat julle geseën mag wees"
        },
        {
            "chapter": 4,
            "verse": 1,
            "text": "O Mense! Vrees julle Heer, wat julle uit een enkele wese geskape het, en ook daaruit sy gesellin geskape het, en uit hulle baie mans en vrouens laat voortspruit het. En vrees Allah, in Wie se naam julle regte van mekaar eis; en hou die familiebande heg"
        },
        {
            "chapter": 4,
            "verse": 2,
            "text": "En gee aan die weeskinders hul eiendom, en moenie waardelose dinge vir hul kosbare besittings verruil nie, en wees nie gretig om húlle eiendom by julle s’n te voeg nie. Voorwaar, dis ’n groot oortreding"
        },
        {
            "chapter": 4,
            "verse": 3,
            "text": "En as julle bevrees is dat julle nie regverdig sal wees teenoor die weeskind nie, tree dan in die huwelik met vroue wat vir julle geskik sal wees, twee of drie of vier. Maar as julle vrees dat julle nie regverdig sal wees nie, trou dan net een, of met die wat julle regterhand besit. Dit is vir julle die beste wyse om onregverdigheid te voorkom"
        },
        {
            "chapter": 4,
            "verse": 4,
            "text": "En gee aan die vroue hulle bruidskat as geskenk. Maar as hulle uit eie beweging julle ’n deel daarvan kwytskeld, geniet dit dan met genoeë en plesier"
        },
        {
            "chapter": 4,
            "verse": 5,
            "text": "En dra nie die beheer van julle eiendom, wat Allah as ’n lewensmiddel aan julle gegee het, aan swaksinniges oor nie, maar onderhou hulle daarmee en klee hulle en spreek hulle met mooiheid en regverdigheid aan"
        },
        {
            "chapter": 4,
            "verse": 6,
            "text": "En toets die weeskind wanneer hulle ’n hubare ouderdom bereik het. As julle hulle dan ryp en verstandig vind, gee hul eiendom aan hulle, en verteer dit nie in spandabelheid en haas terwyl hulle nog opgroei nie. En laat hy wat vermoënd is hom daarvan weerhou, en laat die arm persoon met billikheid daarvan gebruik. En wanneer julle hul eiendom oorhandig, laat daar getuies aanwesig wees. En Allah Genoegsaam, die Groot Ouditeur"
        },
        {
            "chapter": 4,
            "verse": 7,
            "text": "Vir die mans is daar ’n aandeel van wat ouers en naasbestaandes bemaak, en ook vir vroue is daar ’n aandeel van wat die ouers en bloedverwante nalaat ~ ’n vasgestelde aandeel"
        },
        {
            "chapter": 4,
            "verse": 8,
            "text": "En wanneer familielede en weeskinders en behoeftiges by die uitdeling van die erfenis aanwesig is, gee hulle daarvan en spreek hulle met mooiheid en regverdigheid aan"
        },
        {
            "chapter": 4,
            "verse": 9,
            "text": "En laat hulle Allah vrees wat, indien hul deur ’n magtelose nageslag oorleef sal word, oor hulle besorg sal wees. En vrees Allah, en laat hulle welgevallige woorde spreek"
        },
        {
            "chapter": 4,
            "verse": 10,
            "text": "Hulle wat die eiendom van die weeskind misbruik, plaas slegs vuur in hulle mae. Die Vlammende Vuur sal hulle verteer"
        },
        {
            "chapter": 4,
            "verse": 11,
            "text": "Allah gebied julle aangaande jul kinders: vir ’n seun net soveel as vir twee meisies; maar as daar meer as twee meisies is, dan is daar vir hulle twee derdes van die nalatenskap; maar as daar net een is, moet sy die helfte kry. En vir elkeen van sy ouers is daar een sesde van die erfenis, as hy ’n kind het; maar as hy geen kinders het nie en sy twee ouers alleen van hom erf, dan sal sy moeder een derde erf; maar as hy broers het, is daar vir sy moeder een sesde, ná die uitbetaling van enige legaat wat hy dalk bemaak het, of ’n delging van skuld. Julle ouers of julle kinders: julle weet nie aan wie van hulle julle die meeste verskuldig is nie. Dit is die verordening van Allah. Voorwaar, Allah is Alwetend, vol Wysheid"
        },
        {
            "chapter": 4,
            "verse": 12,
            "text": "En vir julle is die helfte van wat julle vroue nalaat, indien hulle geen kinders het nie, maar as hulle kinders het, dan is u aandeel een kwart van wat hulle nalaat nadat enige legaat wat hulle mag bemaak het of nadat skuld gedelg is, en vir hulle is een kwart van wat u nalaat indien u geen kind het nie; maar indien u ’n kind het, dan is hulle aandeel een agtste van wat u nalaat nadat ’n legaat van wat u mag bemaak het of skuld gedelg is. En as ’n kinderlose man of vrou eiendom nalaat, en hy of sy het ’n broer of ’n suster, dan is daar vir elkeen van hulle een sesde; maar as daar meer is, dan sal hulle deelgenote wees aan een derde, nadat ’n legaat uitbetaal is van wat hulle mag bemaak het of ’n skuld gedelg is, sonder die benadeling van ander. Dít is die verordening van Allah, en Allah is Alwetend, mees Verdraagsaam"
        },
        {
            "chapter": 4,
            "verse": 13,
            "text": "Dit is die bepalinge van Allah. En wie gehoorsaam is aan Allah en Sy boodskapper, Hy sal hom die Tuine laat binnegaan waardeur riviere vloei, om daarin te woon. En dit is ’n groot sukses"
        },
        {
            "chapter": 4,
            "verse": 14,
            "text": "En wie ongehoorsaam is aan Allah en Sy boodskapper, en Sy bepalinge oortree, Allah sal hom die Vuur laat binnegaan om daarin te vertoef; en dit is ’n vernederende straf"
        },
        {
            "chapter": 4,
            "verse": 15,
            "text": "En wat die vroue betref wat hulle aan onwettige seksuele gemeenskap skuldig gemaak het, roep vier getuies teen hulle in; as hulle getuienis teen hulle kan inbring, beperk hulle dan tot die huis totdat die dood hulle kom haal, of totdat Allah vir hulle ’n weg aanwys"
        },
        {
            "chapter": 4,
            "verse": 16,
            "text": "En as twee van julle daaraan skuldig is, straf albei; en indien hulle berou het en hulself verbeter, laat hulle dan met rus. Voorwaar, Allah is Berouaanvarend, Genadevol"
        },
        {
            "chapter": 4,
            "verse": 17,
            "text": "Waarlik, Allah aanvaar slegs die berou van hulle wat in on- wetendheid gesondig het en spoedig daarna tot Allah terugkeer. Dit is tot húlle dat Allah Homself met barmhartigheid wend. En Allah is Alwetend, vol Wysheid"
        },
        {
            "chapter": 4,
            "verse": 18,
            "text": "En die aanvaarding van berou is nie vir hulle wat aanhoudend sondig nie, en as die dood hulle besoek, sê: Nou het ons berou; en dit is ook nie vir dié wat ongelowig sterwe nie. Vir hulle het Ons ’n smartlike straf voorberei"
        },
        {
            "chapter": 4,
            "verse": 19,
            "text": "O julle wat glo! Dit is julle nie geoorloof om vroue teen hulle wil te erf nie. Ook moet julle hulle nie in die verleentheid stel deur ’n deel van hul bruidskat terug te neem nie, tensy hulle skuldig was aan onwettige seksuele gemeenskap. En as julle hulle haat, dan mag dit wees dat julle iets verafsku waarin Allah veel goeds vind"
        },
        {
            "chapter": 4,
            "verse": 20,
            "text": "En as u een vrou in ruil vir ’n ander wil neem, en u haar reeds heelwat goud gegee het, neem dan niks daarvan terug nie. Sal julle dit deur laster, en op ’n klaarblyklik sondige manier, terugneem"
        },
        {
            "chapter": 4,
            "verse": 21,
            "text": "Hoe kan julle dit neem, wanneer julle reeds by mekaar ingegaan het, en hulle ’n sterk verbond met julle gesluit het"
        },
        {
            "chapter": 4,
            "verse": 22,
            "text": "En tree voortaan nie meer in die huwelik met die vroue van jul vaders nie. Voorwaar, dit is sleg en afskuwelik, en dis ’n verkeerde gebruik"
        },
        {
            "chapter": 4,
            "verse": 23,
            "text": "Vir julle is verbode: julle moeders, en julle dogters, en julle susters en julle vaders se susters, en die dogters van jul broers, en dié van jul susters, én julle soogmoeders, en jul stiefsusters, en moeders van julle vroue, en jul stiefdogters wat onder die sorg is van vroue by wie julle ingegaan het ~ maar as julle nie by hulle ingegaan het nie, dan is jul sonder blaam ~ en die vroue van julle seuns wat uit jul lendene gebore is. Ook is dit julle verbode om twee susters te trou, met uitsondering van wat reeds verby is. Voorwaar, Allah is Vergewensgesind, Genadevol"
        }
    ]
}
{
    "juzs": [
        {
            "chapter": 29,
            "verse": 46,
            "text": "En redeneer nie met die Mense van die Boek nie, behalwe op ’n goeie wyse, en slegs met diegene wat onregverdig handel. Maar sê: Ons glo wat aan ons en aan julle geopenbaar is, en Ons God en julle God is EEN, en ons is onderdanig aan Hom"
        },
        {
            "chapter": 29,
            "verse": 47,
            "text": "En aldus het Ons die Boek aan u geopenbaar, en hulle aan wie Ons die Boek gegee het, glo daarin, en onder die volk van Mekka is daar ook sommige wat daarin glo; en niemand ontken Ons tekens nie, behalwe die ongelowiges"
        },
        {
            "chapter": 29,
            "verse": 48,
            "text": "Voorheen het u geen boek gelees, of een met u regterhand geskryf nie, want anders kon die leuenaars daaraan getwyfel het"
        },
        {
            "chapter": 29,
            "verse": 49,
            "text": "Nee, dit is duidelike tekens in die harte van diegene aan wie kennis geskenk is. En niemand ontken Ons tekens nie, behalwe die kwaaddoeners"
        },
        {
            "chapter": 29,
            "verse": 50,
            "text": "En hulle sê: Waarom word geen tekens van sy Heer aan hom gestuur nie? Sê: Die tekens is alleen by Allah, en ek is slegs ’n duidelike waarskuwer"
        },
        {
            "chapter": 29,
            "verse": 51,
            "text": "Is dit nie genoeg vir hulle dat Ons aan u die Boek geopenbaar het wat aan hulle voorgedra word nie? Voorwaar, hierin is barmhartigheid en ’n waarskuwing vir ’n gelowige volk"
        },
        {
            "chapter": 29,
            "verse": 52,
            "text": "Sê: Allah is voldoende as Getuie tussen my en julle. Hy weet alles wat in die hemele en op die aarde is. En hulle wat in valsheid glo en nie in Allah nie, hulle is dié wat die verloorders sal wees"
        },
        {
            "chapter": 29,
            "verse": 53,
            "text": "En hulle vra u om die straf te verhaas. En was dit nie dat daar reeds ’n tydperk vasgestel was nie, sou die straf sekerlik oor hulle gekom het. En dit sal gewis skielik oor hulle kom, terwyl hulle dit nie besef nie"
        },
        {
            "chapter": 29,
            "verse": 54,
            "text": "Hulle vra u om die straf te verhaas; maar waarlik, die Hel sal die ongelowiges omring"
        },
        {
            "chapter": 29,
            "verse": 55,
            "text": "op die Dag wanneer die straf hulle sal oorweldig, van bokant hulle en van onder hulle voete! En Hy sal sê: Smaak die straf van julle hande"
        },
        {
            "chapter": 29,
            "verse": 56,
            "text": "O My dienaars wat glo! My aarde is waarlik uitgestrek; aanbid daarom My alleen"
        },
        {
            "chapter": 29,
            "verse": 57,
            "text": "Elke siel moet die dood ondervind; daarna sal julle na Ons teruggebring word"
        },
        {
            "chapter": 29,
            "verse": 58,
            "text": "En hulle wat glo en goeddoen, sal Ons sekerlik huisves in verhewe wonings van die Paradys waardeur riviere vloei. Hulle sal daarin bly. Hoe voortreflik is die beloning van hulle wat goeddoen"
        },
        {
            "chapter": 29,
            "verse": 59,
            "text": "Hulle wat standvastig is en hulle vertroue in hul Heer stel"
        },
        {
            "chapter": 29,
            "verse": 60,
            "text": "En hoeveel diere is daar wat nie hulle eie lewensonderhoud saamdra nie! Allah sorg vir hulle, en vir julle. En Hy is die Alleshorende, die Alleswetende"
        },
        {
            "chapter": 29,
            "verse": 61,
            "text": "En as u hulle vra: Wie het die hemele en die aarde geskape, en die son en die maan in diens gestel? Dan sal hulle sekerlik sê: Allah. Waarom is hulle dan nie op die regte weg nie"
        },
        {
            "chapter": 29,
            "verse": 62,
            "text": "Allah vergroot en verminder die lewensonderhoud vir wie van Sy dienaars Hy wil. Voorwaar, Allah het kennis van alle dinge"
        },
        {
            "chapter": 29,
            "verse": 63,
            "text": "En as u hulle vra: Wie is dit wat water uit die wolke afstuur en lewe gee aan die aarde ná haar dood? Dan sal hulle sekerlik sê: Allah. Sê: Alle lof behoort aan Allah! Nee, die meeste van hulle verstaan nie"
        },
        {
            "chapter": 29,
            "verse": 64,
            "text": "En die lewe van hierdie wêreld is niks anders nie as ’n leë vermaak en ’n speletjie. En die tuiste van die Hiernamaals, dít is die werklike Lewe, as hulle dit maar kon weet"
        },
        {
            "chapter": 29,
            "verse": 65,
            "text": "En wanneer hulle op ’n skip vaar, roep hulle Allah aan, opreg in hul gehoorsaamheid aan Hom. Maar wanneer Hy hulle veilig aan wal bring, kyk! dan skryf hulle deelgenote aan Hom toe"
        },
        {
            "chapter": 29,
            "verse": 66,
            "text": "en hulle is ondankbaar vir wat Ons hulle geskenk het, en hulle vermaak hulself. Maar hulle sal dit weldra te wete kom"
        },
        {
            "chapter": 29,
            "verse": 67,
            "text": "Sien hulle dan nie dat Ons ’n Heiligdom2* veilig gemaak het, terwyl mense rondom hulle met geweld weggevoer word nie? Wil hulle dan nog in die valsheid glo en nie in die gunste van Allah nie"
        },
        {
            "chapter": 29,
            "verse": 68,
            "text": "En wie is onregverdiger as hy wat ’n leuen teen Allah versin, of die Waarheid verloën wanneer dit na hom kom? Is daar nie in die Hel ’n oord vir die ongelowiges nie"
        },
        {
            "chapter": 29,
            "verse": 69,
            "text": "En vir hulle wat hard na Ons guns strewe, sal Ons sekerlik op Ons weg lei. En Allah is waarlik na aan hulle wat goeddoen"
        },
        {
            "chapter": 30,
            "verse": 1,
            "text": "Alief, Laam, Miem"
        },
        {
            "chapter": 30,
            "verse": 2,
            "text": "Die Romeine is verslaan"
        },
        {
            "chapter": 30,
            "verse": 3,
            "text": "In ’n nabygeleë land, maar ná hulle nederlaag sal hulle weer ’n oorwinning behaal"
        },
        {
            "chapter": 30,
            "verse": 4,
            "text": "binne nege jaar. Die gebod is Allah s’n vóór dit en ná dit. En op daardie dag sal die gelowiges hulle verheug"
        },
        {
            "chapter": 30,
            "verse": 5,
            "text": "in die hulp van Allah. Hy help wie Hy wil, en Hy is die Almagtige, die Genadige"
        },
        {
            "chapter": 30,
            "verse": 6,
            "text": "Dít is die beloefte van Allah! Allah faal nie in Sy beloftes nie; maar die meeste mense weet dit nie"
        },
        {
            "chapter": 30,
            "verse": 7,
            "text": "Hulle ken slegs die skyn van die wêreldse lewe, maar aangaande die Hiernamaals is hulle argeloos"
        },
        {
            "chapter": 30,
            "verse": 8,
            "text": "Dink hulle nie daaroor in hul binneste nie? Allah het die hemele en die aarde en alles wat daartussen is, nie anders geskape nie as in waarheid, en vir ’n vasgestelde tyd. En tog is die meeste mense ontkenners van die ontmoeting met hulle Heer"
        },
        {
            "chapter": 30,
            "verse": 9,
            "text": "Het hulle nie op die aarde gereis en gesien wat die einde was van diegene vóór hulle nie? Hulle was sterker in mag as hulle, en het die land bewerk, en daarop gebou, meer as wat hulle gebou het. En hulle boodskappers het met duidelike bewyse by hulle gekom. Dus was dit nie Allah wat hulle onreg aangedoen het nie, maar hulle het hulself onreg aangedoen"
        },
        {
            "chapter": 30,
            "verse": 10,
            "text": "Bitter dan was die einde van die kwaaddoeners, omdat hulle die tekens van Allah verwerp en daarmee gespot het"
        },
        {
            "chapter": 30,
            "verse": 11,
            "text": "Allah laat die skepping ontstaan, dan herhaal Hy dit; daarna sal julle na Hom terugkeer"
        },
        {
            "chapter": 30,
            "verse": 12,
            "text": "En die dag waarop die Uur sal kom, sal die misdadigers wanhopig word"
        },
        {
            "chapter": 30,
            "verse": 13,
            "text": "En hulle sal geen bemiddelaars onder hulle afgode vind nie, en hulle sal hul afgode verwerp"
        },
        {
            "chapter": 30,
            "verse": 14,
            "text": "En op die dag waarop die Uur sal kom, sal hulle van mekaar geskei word"
        },
        {
            "chapter": 30,
            "verse": 15,
            "text": "Dan sal hulle wat gelowig was en goeie werke verrig het, in ’n Tuin geluk vind"
        },
        {
            "chapter": 30,
            "verse": 16,
            "text": "Maar hulle wat nie wou glo nie en Ons tekens en die ontmoeting en die Hiernamaals verwerp het, sal voor die straf te staan kom"
        },
        {
            "chapter": 30,
            "verse": 17,
            "text": "Loof Allah wanneer julle die aand ingaan, en wanneer julle die dag begin"
        },
        {
            "chapter": 30,
            "verse": 18,
            "text": "En aan Hom behoort alle lof in die hemele en op aarde, en wanneer die son sak en in die namiddag"
        },
        {
            "chapter": 30,
            "verse": 19,
            "text": "Hy bring die lewende uit die dode voort en ook die dode uit die lewende, en Hy gee die aarde lewe ná haar dood. En so sal julle ook voortgebring word"
        },
        {
            "chapter": 30,
            "verse": 20,
            "text": "En van Sy tekens is dat Hy julle uit stof geskape het; en kyk! julle is mense wat kan versprei"
        },
        {
            "chapter": 30,
            "verse": 21,
            "text": "En van Sy tekens is dít: dat Hy uit julle midde vroue vir julle geskape het, sodat julle gemoedsrus in hulle kan vind; en Hy het liefde en teerheid tussen julle geplaas. Daarin is voorwaar tekens vir ’n volk wat nadink"
        },
        {
            "chapter": 30,
            "verse": 22,
            "text": "En onder Sy tekens is daar die skepping van die hemele en die aarde, en die verskeidenheid van tale wat julle praat, en julle kleure. Waarlik, daarin is tekens vir die geleerdes"
        },
        {
            "chapter": 30,
            "verse": 23,
            "text": "En van Sy tekens is julle slaap gedurende die nag en julle soeke na Sy oorvloed bedags. Daarin is sekerlik tekens vir ’n volk wat wil luister"
        },
        {
            "chapter": 30,
            "verse": 24,
            "text": "En een van Sy tekens is dít: dat Hy julle die blitsstrale wys as vrees en hoop, en dat Hy water uit die wolke afstuur waarmee hy die aarde laat herlewe ná haar dood. Hierin is sekerlik tekens vir ’n volk wat verstaan"
        },
        {
            "chapter": 30,
            "verse": 25,
            "text": "En nog een van Sy tekens is dít: dat Hy die hemel en die aarde laat voortbestaan deur Sy gebod. Dan, wanneer Hy julle eenmaal roep ~ van die aarde ~ kyk! dan tree julle nader"
        },
        {
            "chapter": 30,
            "verse": 26,
            "text": "En aan Hom behoort elkeen wat in die hemele en op die aarde is. Almal is Hom gehoorsaam"
        },
        {
            "chapter": 30,
            "verse": 27,
            "text": "En dit is Hy wat die skepping laat ontstaan, en dit is vir Hom baie maklik. En Hom kom tereg toe die mees verhewe beskry- winge in die hemele en op die aarde; en Hy is die Almagtige, die Allerwyse"
        },
        {
            "chapter": 30,
            "verse": 28,
            "text": "Hy vertel vir julle ’n gelykenis aangaande julleself. Het julle onder julle ondergeskiktes, deelgenote in dít waarvan Ek julle voorsien het, sodat julle dienaangaande gelyk kan word; en vrees julle húlle, soos hulle mekaar vrees? So maak Ons Ons tekens duidelik aan ’n volk wat verstaan"
        },
        {
            "chapter": 30,
            "verse": 29,
            "text": "Nee, die onregverdiges volg hul eie neigings sonder kennis. En wie kan hom lei vir wie Allah laat dwaal? Vir hulle sal daar geen helpers wees nie"
        },
        {
            "chapter": 30,
            "verse": 30,
            "text": "Wend daarom julle aangesig opreg tot die ware godsdiens, ooreenkomstig die natuur waarna Allah die mens geskape het. Die skepping van Allah ken geen verandering nie. Dit is die ware geloof ; maar die meeste mense weet dit nie"
        },
        {
            "chapter": 30,
            "verse": 31,
            "text": "Bekeer julle tot Hom, en kom julle plig teenoor Hom na, en onderhou die gebed, en wees nie van die heidene nie"
        },
        {
            "chapter": 30,
            "verse": 32,
            "text": "ook nie saam met hulle wat hul godsdiens verdeel en sektes vorm nie, terwyl elke groep hul verheug in wat hulle het"
        },
        {
            "chapter": 30,
            "verse": 33,
            "text": "En as ’n ramp oor die mense kom, roep hulle hul Heer aan en bekeer hul tot Hom; en as hy hulle Sy barmhartigheid laat ondervind, kyk! dan vereenselwig sommige van hulle ander met hulle Heer"
        },
        {
            "chapter": 30,
            "verse": 34,
            "text": "en is ondankbaar vir dít wat Ons aan hulle gegee het. Vermaak julle ’n tydjie; maar julle sal dit weldra te wete kom"
        },
        {
            "chapter": 30,
            "verse": 35,
            "text": "Of het Ons enige gesag vir hulle neergestuur wat uitspraak gee aangaande dít wat hulle met Hom vereenselwig"
        },
        {
            "chapter": 30,
            "verse": 36,
            "text": "En wanneer Ons die mense barmhartigheid laat smaak, verheug hulle hul daarin; maar as ’n kwaad oor hulle kom as gevolg van wat hulle eie hande verrig het, kyk! dan is hulle wanhopig"
        },
        {
            "chapter": 30,
            "verse": 37,
            "text": "Sien hulle dan nie dat Allah die voorsiening vergroot en verklein vir wie Hy wil nie? Daarin is waarlik tekens vir ’n volk wat glo"
        },
        {
            "chapter": 30,
            "verse": 38,
            "text": "Gee dan aan die familie wat hulle toekom, asook aan die behoeftiges en die reisigers. Dit is die beste vir hulle wat die welbehae van Allah verlang, en hulle is dié wat sal slaag"
        },
        {
            "chapter": 30,
            "verse": 39,
            "text": "En wie geld op rente uitleen sodat dit kan toeneem deur wat ander besit, by Allah neem dit nie toe nie; slegs dít wat julle as offergawes bestee terwyl julle die welbelhae van Allah verlang"
        },
        {
            "chapter": 30,
            "verse": 40,
            "text": "Dit is Allah wat julle geskape het, wat vir julle sorg en julle daarna laat sterf; waarna Hy julle sal laat herleef. Is daar enigeen onder julle afgode wat iets dergeliks kan doen? Heilig is Hy, en verhewe bo wat hulle met Hom vereenselwig"
        },
        {
            "chapter": 30,
            "verse": 41,
            "text": "Boosheid het oor die land en die see gekom ten gevolge van dít wat die hande van die mense bewerk het, sodat Hy hulle ’n deel van wat hulle doen, kon laat smaak, en sodat hulle hul kon bekeer"
        },
        {
            "chapter": 30,
            "verse": 42,
            "text": "Sê: Reis deur die land, en kyk wat was die einde van diegene wat voorheen geleef het! Die meeste van hulle was heidene"
        },
        {
            "chapter": 30,
            "verse": 43,
            "text": "Wend dan u aangesig opreg tot die ware godsdiens, voordat die onafwendbare Dag van Allah kom. Op daardie Dag sal die mensdom geskei word"
        },
        {
            "chapter": 30,
            "verse": 44,
            "text": "Wie nie glo nie, sal verantwoordelik wees vir sy ongeloof; en wie goeddoen, hulle het goed vir hulle eie siele voorberei"
        },
        {
            "chapter": 30,
            "verse": 45,
            "text": "sodat Hy diegene wat glo en goeddoen, mag beloon uit Sy oorvloed. Voorwaar, Hy het die ongelowiges nie lief nie"
        },
        {
            "chapter": 30,
            "verse": 46,
            "text": "En een van Sy tekens is dit: dat Hy die winde met blye voor- uitsigte uitstuur, sodat Hy julle van Sy genade mag laat smaak; en dat die skepe op Sy gebod mag vaar, en dat julle na Sy oorvloed mag soek, en dat julle dankbaar mag wees"
        },
        {
            "chapter": 30,
            "verse": 47,
            "text": "En sekerlik het Ons vóór julle boodskappers na hul volke gestuur wat met duidelike bewyse by hulle gekom het. Daarna het Ons die misdadigers gestraf. En dit is altyd Ons plig om die gelowiges te help"
        },
        {
            "chapter": 30,
            "verse": 48,
            "text": "Dit is Allah wat die winde voortstuur sodat hulle ’n wolk laat oprys, dan versprei Hy dit in die lug soos Hy wil, en Hy breek dit, sodat julle die reën uit hulle midde sien neerstort. En wan- neer Hy dit laat val op wie van Sy dienaars hy wil, kyk! dan verheug hulle hulle"
        },
        {
            "chapter": 30,
            "verse": 49,
            "text": "ofskoon hulle voorheen, voordat dit oor hulle afgestuur is, wan- hopig was"
        },
        {
            "chapter": 30,
            "verse": 50,
            "text": "Kyk dan na die tekens van Allah se barmhartigheid, hoe Hy die aarde laat herlewe ná haar dood. Voorwaar, Hy is die Opwekker van die dode; en Hy het mag oor alle dinge"
        },
        {
            "chapter": 30,
            "verse": 51,
            "text": "En as Ons ’n droë wind stuur, en hulle sien hoe dit die plante verdor, sal hulle sekerlik in hulle ongeloof volhard"
        },
        {
            "chapter": 30,
            "verse": 52,
            "text": "Waarlik, u kan nie die dooies laat hoor nie, nóg kan die dowes iemand hoor roep wanneer hulle u hul rug toekeer"
        },
        {
            "chapter": 30,
            "verse": 53,
            "text": "Ook kan u die blindes van hulle dwaling nie aflei nie. U kan slegs húlle laat hoor wat in Ons tekens glo, sodat hulle hul onderdanig maak"
        },
        {
            "chapter": 30,
            "verse": 54,
            "text": "Dit is Allah wat julle uit ’n toestand van swakheid geskape het, waarna Hy aan die swakke krag gegee het, en wat ná die krag, weer die swakheid en grysheid verorden. Hy skep wat Hy wil, en Hy is die Alleswetende, die Allermagtige"
        },
        {
            "chapter": 30,
            "verse": 55,
            "text": "En die Dag waarop die Uur kom, sal die misdadigers sweer dat hulle slegs ’n uur gelewe het. So word hulle bedrieg"
        },
        {
            "chapter": 30,
            "verse": 56,
            "text": "Maar hulle aan wie kennis en geloof gegee is, sal sê: Volgens die verordening van Allah het julle inderdaad tot die Dag van Opstanding vertoef. En nou is dit die Opstandingsdag, maar julle het dit nie geweet nie"
        },
        {
            "chapter": 30,
            "verse": 57,
            "text": "Daarom sal hulle verontskuldiginge die onregverdiges op daardie Dag nie baat nie, ook sal aan hulle geen welwillendheid bewys word nie"
        },
        {
            "chapter": 30,
            "verse": 58,
            "text": "Waarlik, Ons het in hierdie Qur’ãn allerlei gelykenisse aan die mense voorgehou. Waarlik, as u aan hulle ’n teken toon, sal die ongelowiges sê: Julle is slegs bedrieërs"
        },
        {
            "chapter": 30,
            "verse": 59,
            "text": "So verseël Allah die harte van hulle wat nie wíl weet nie"
        },
        {
            "chapter": 30,
            "verse": 60,
            "text": "Wees dan geduldig; waarlik, die Belofte van Allah is waar; en laat hulle wat geen sekerheid het nie, u nie verontrus nie"
        },
        {
            "chapter": 31,
            "verse": 1,
            "text": "Alief, Laam, Miem"
        },
        {
            "chapter": 31,
            "verse": 2,
            "text": "Dit is verse van die Boek van Wysheid"
        },
        {
            "chapter": 31,
            "verse": 3,
            "text": "’n leiding en ’n genade vir die weldoeners"
        },
        {
            "chapter": 31,
            "verse": 4,
            "text": "wat die gebed onderhou en die Zakaat2 betaal, en wat van die Hiernamaals verseker is"
        },
        {
            "chapter": 31,
            "verse": 5,
            "text": "Dit is húlle wat die leiding van hulle Heer volg, en dit is húlle wat sal slaag"
        },
        {
            "chapter": 31,
            "verse": 6,
            "text": "En onder die mense is daar diegene wat deur ydele praatjies, sonder kennis, ander van die pad van Allah wil laat afdwaal, en wat daarmee die spot dryf; vir hulle sal daar ’n vernederende straf wees"
        },
        {
            "chapter": 31,
            "verse": 7,
            "text": "En wanneer Ons tekens aan hom voorgedra word, draai hy met minagting daarvan weg asof hy dit nie gehoor het nie en asof daar doofheid in sy ore is. Verkondig vir hom ’n pynlike straf aan"
        },
        {
            "chapter": 31,
            "verse": 8,
            "text": "Voorwaar, hulle wat glo en goeie werke verrig, vir hulle is daar Tuine van geluk"
        },
        {
            "chapter": 31,
            "verse": 9,
            "text": "daarin sal hulle bly. ’n Belofte van Allah wat gestand gedoen sal word. En Hy is die Allermagtige, die Allerwyse"
        },
        {
            "chapter": 31,
            "verse": 10,
            "text": "Hy het die hemele geskape sonder dat hulle op sigbare pilare rus, en Hy het op die aarde berge geplaas sodat dit nie saam met julle sal bewe nie, en Hy het daarop allerlei diere geplaas. En Ons stuur water af uit die wolke, waarmee Ons allerlei edel gewasse laat groei"
        },
        {
            "chapter": 31,
            "verse": 11,
            "text": "Dít is Allah se skepping. Toon My nou wat diegene geskape het wat naas Hom gestel word. Nee, die onregverdiges verkeer duidelik in dwaling"
        },
        {
            "chapter": 31,
            "verse": 12,
            "text": "En waarlik, Ons het wysheid aan Loekmaan geskenk, en gesê: Wees Allah dankbaar, want hy wat dankbaar is, is dankbaar ter wille van sy eie siel; en hy wat ondankbaar is: sekerlik is Allah Selfgenoegsaam, Lofwaardig"
        },
        {
            "chapter": 31,
            "verse": 13,
            "text": "En toe het Loekmaan aan sy seun gesê: O my seun! Vereenselwig niemand met Allah nie; voorwaar, die toeskrywing van deelgenote aan Hom is ’n groot ongeregtigheid"
        },
        {
            "chapter": 31,
            "verse": 14,
            "text": "En Ons het die mens aangaande sy ouers opgelê ~ sy moeder het hom in swakte op swakte gedra, en sy borsvoeding het twee jaar in beslag geneem ~ en gesê: Betuig dank aan My, en aan u ouers. Tot My is die uiteindelike terugkeer"
        },
        {
            "chapter": 31,
            "verse": 15,
            "text": "En indien hulle3 by u daarop aandring dat u met My moet vereenselwig waarvan u geen kennis het nie, gehoorsaam hulle nie; en leef met hulle in hierdie wêreld saam op ’n behoorlike wyse, en volg die weg van hom wat hom tot My bekeer; dan sal u na My terugkeer en Ek sal u inlig oor wat u gedoen het"
        },
        {
            "chapter": 31,
            "verse": 16,
            "text": "O my liewe seun! Al sou dit die gewig van ’n mosterdsaadjie wees, en al sou dit selfs in ’n rots gevind word, of in die hemel of op aarde, Allah sal dit sekerlik openbaar maak. Voorwaar, Allah is Aldeurdringend, Welbewus"
        },
        {
            "chapter": 31,
            "verse": 17,
            "text": "O my liewe seun! Onderhou die gebed, en beveel die goeie en verbied die kwade, en verdra geduldig wat u ook oorkom. Waarlik, dit is ’n ernstige saak"
        },
        {
            "chapter": 31,
            "verse": 18,
            "text": "En moenie u gesig met minagting vir die mense verberg nie, en gaan ook nie hoogmoedig in die land rond nie. Waarlik, Allah het geen verwaande grootprater lief nie"
        },
        {
            "chapter": 31,
            "verse": 19,
            "text": "En slaan die regte koers in terwyl u rondwandel, en laat u stem sag wees. Voorwaar, die stemme wat die meeste gehaat word, is die gebalk van die esels"
        },
        {
            "chapter": 31,
            "verse": 20,
            "text": "Sien julle dan nie dat Allah alles wat in die hemele en alles wat op die aarde is, vir julle in diens gestel het nie, en dat Hy Sy gunste ryklik aan julle, sowel uiterlik as innerlik, geskenk het nie? En onder die mense is daar hy wat argumenteer oor Allah sonder kennis of enige leiding of liggewende Boek"
        },
        {
            "chapter": 31,
            "verse": 21,
            "text": "En wanneer aan hulle gesê word: volg dít wat Allah geopenbaar het, sê hulle: Nee, ons volg die weg waarop ons ons vaders gevind het. Wat? Selfs al het die duiwel hulle tot die Brandende Vuur uitgenooi"
        },
        {
            "chapter": 31,
            "verse": 22,
            "text": "En wie homself aan Allah onderdanig maak en goeddoen aan ander, het inderdaad aan ’n sterk greep gegryp. Die einde van alle sake berus by Allah"
        },
        {
            "chapter": 31,
            "verse": 23,
            "text": "En wie nie glo nie, laat sy ongeloof u nie verdriet aandoen nie. Na Ons is hulle terugkeer, dan sal Ons hulle inlig oor wat hulle gedoen het. Waarlik, Allah weet goed wat in die innerlike aan- gaan"
        },
        {
            "chapter": 31,
            "verse": 24,
            "text": "Ons skenk hulle genot vir ’n rukkie, dan sal Ons hulle vir ’n streng straf aandryf"
        },
        {
            "chapter": 31,
            "verse": 25,
            "text": "En as u hulle vra: Wie het die hemele en die aarde geskape? Sal hulle sekerlik antwoord: Allah. Sê: Alle lof behoort aan Allah! Maar die meeste van hulle weet dit nie"
        },
        {
            "chapter": 31,
            "verse": 26,
            "text": "Aan Allah behoort alles wat in die hemele en op die aarde is. Voorwaar, Allah is die Selfgenoegsame, die Lofwaardige"
        },
        {
            "chapter": 31,
            "verse": 27,
            "text": "En as al die bome op die aarde penne was, en die oseaan, met nog sewe oseane daarby gevoeg, ink was, sou die woorde van Allah nie uitgeput kon word nie. Voorwaar, Allah is Almagtig, Allerwys"
        },
        {
            "chapter": 31,
            "verse": 28,
            "text": "O mense! Julle Skepping en julle Opstanding is slegs soos ’n ademtog. Voorwaar, Allah is Alleshorend, Allessiende"
        },
        {
            "chapter": 31,
            "verse": 29,
            "text": "Sien u dan nie dat Allah die nag in die dag laat oorgaan, en dat Hy die dag in die nag laat oorgaan, en dat Hy die son en die maan aan julle diensbaar gemaak het ~ elk volg sy baan tot op ’n vasgestelde tyd ~ en dat Allah Bewus is van wat julle doen nie"
        },
        {
            "chapter": 31,
            "verse": 30,
            "text": "Dit is omat Allah die Waarheid is, en diegene wat hulle buiten Hom aanroep, vals is, en omdat Allah die Verhewene, die Grote is"
        },
        {
            "chapter": 31,
            "verse": 31,
            "text": "Sien u dan nie dat die skepe op die see vaar deur die guns van Allah nie, sodat Hy julle Sy tekens kan wys? Waarlik, daarin is tekens vir elkeen wat geduldig en dankbaar is"
        },
        {
            "chapter": 31,
            "verse": 32,
            "text": "En wanneer ’n golf soos ’n wolk hulle omhul, roep hulle na Allah, opreg in hulle gehoorsaamheid aan Hom. Maar wanneer Hy hulle veilig aan wal bring, is daar sommige wat ’n middeweg volg. En niemand ontken Ons tekens nie, behalwe elke onbetroubare, ondankbare skepsel"
        },
        {
            "chapter": 31,
            "verse": 33,
            "text": "O mense! Wees bewus van jul Heer, en vrees die Dag wanneer geen vader sy seun iets sal baat nie, en die seun sy vader ook nie van enige nut sal wees nie. Voorwaar, die belofte van Allah is waar; laat die lewe van hierdie wêreld julle derhalwe nie bedrieg nie, en laat die aartsbedrieër julle ook nie omtrent Allah bedrieg nie"
        },
        {
            "chapter": 31,
            "verse": 34,
            "text": "Voorwaar, Allah alleen besit kennis van die Uur. Hy stuur die reën af en hy weet wat in die baarmoeders is. En geen siel weet wat hy môre sal verdien nie. En geen siel weet in watter land hy sal sterf nie. Voorwaar, Allah is Alleswetend, Allerbewus"
        },
        {
            "chapter": 32,
            "verse": 1,
            "text": "Alief, Laam, Miem"
        },
        {
            "chapter": 32,
            "verse": 2,
            "text": "Die openbaring van die Boek, waaraan nie te twyfel is nie, is van die Heer van die Wêrelde"
        },
        {
            "chapter": 32,
            "verse": 3,
            "text": "Sê hulle dalk: Hy het dit versin? Nee, dit is die Waarheid van u Heer, sodat u ’n volk kan waarsku by wie nog geen waarskuwer vóór u gekom het nie, sodat hulle reg gelei kan word"
        },
        {
            "chapter": 32,
            "verse": 4,
            "text": "Dit is Allah wat die hemele en die aarde en wat daartussen is in ses tydperke geskape het, en Hy is op die Troon van mag geves- tig. Julle het geen beskermer of bemiddelaar buiten hom nie. Sal julle dan nie nadenkend wees nie"
        },
        {
            "chapter": 32,
            "verse": 5,
            "text": "Hý orden die bestel van die hemel tot die aarde; daarna sal dit tot Hom opstyg in een dag, waarvan die duur volgens julle berekening ’n duisend jaar is"
        },
        {
            "chapter": 32,
            "verse": 6,
            "text": "Sodanig is die Kenner van die onsigbare en die sigbare, die Allermagtige, die Genadevolle"
        },
        {
            "chapter": 32,
            "verse": 7,
            "text": "wat alles wat hy geskape het, mooi gemaak het; en Hy het die skepping van die mens uit stof begin"
        },
        {
            "chapter": 32,
            "verse": 8,
            "text": "Daarna het Hy sy nageslag uit ’n uittreksel van veragtelike water gevorm"
        },
        {
            "chapter": 32,
            "verse": 9,
            "text": "Hy vorm hom en blaas van Sy gees in hom, en Hy het vir julle ore en oë en harte gemaak; maar julle betoon maar min dankbaarheid"
        },
        {
            "chapter": 32,
            "verse": 10,
            "text": "En hulle sê: Sal ons, wanneer ons in die aarde verlore is, opnuut geskape word? Nee, hulle is ongelowig aangaande die ontmoeting met hulle Heer"
        },
        {
            "chapter": 32,
            "verse": 11,
            "text": "Sê: Die Engel van die Dood, aan wie julle toevertrou is, sal julle laat sterwe; daarna sal julle na jul Heer teruggebring word"
        },
        {
            "chapter": 32,
            "verse": 12,
            "text": "En o, as u maar kon sien wanneer die misdadigers hulle hoofde voor hulle Heer sal buig, en sê: Ons Heer! Ons het gesien en gehoor; stuur ons terug, ons sal goeie dade doen; ons is nou oortuig"
        },
        {
            "chapter": 32,
            "verse": 13,
            "text": "En as Ons wou, kon Ons aan elke siel leiding gegee het, maar die woord van My word bewaarheid: Ek sal die Hel sekerlik met djien en mense, almal tesame, vol maak"
        },
        {
            "chapter": 32,
            "verse": 14,
            "text": "Ondervind dan die straf omdat julle die ontmoeting van hierdie Dag vergeet het; voorwaar, nou het Ons julle verlaat; ondergaan nou die ewigdurende straf vir wat julle gedoen het"
        },
        {
            "chapter": 32,
            "verse": 15,
            "text": "Slegs hulle glo in Ons tekens wat, wanneer hulle daaraan herinner word, hulle prostreer en hulle Heer verheerlik met die lof wat Hom toekom. Hulle is nie hoogmoedig nie"
        },
        {
            "chapter": 32,
            "verse": 16,
            "text": "En hulle verlaat hul beddens om hul Heer in vrees en hoop aan te roep, en hulle deel uit van wat Ons aan hulle geskenk het"
        },
        {
            "chapter": 32,
            "verse": 17,
            "text": "Geen siel weet dus watter verkwikking vir die oë verborge gehou word nie: ’n beloning vir wat hulle gedoen het"
        },
        {
            "chapter": 32,
            "verse": 18,
            "text": "Is die gelowige dan soos ’n oortreder? Hulle is sekerlik tog nie gelyk nie"
        },
        {
            "chapter": 32,
            "verse": 19,
            "text": "Aangaande hulle wat glo en goeie werke doen, vir hulle is daar Tuine, ’n toevlugsoord ~ ’n onthaal vir wat hulle gedoen het"
        },
        {
            "chapter": 32,
            "verse": 20,
            "text": "En aangaande hulle wat oortree, hulle tuiste is die Vuur. Telkens wanneer hulle daaruit wil kom, sal hulle weer daarin teruggedryf word, en daar sal aan hulle gesê word: Proe die straf van die Vuur wat julle verloën het"
        },
        {
            "chapter": 32,
            "verse": 21,
            "text": "En Ons sal hulle inderdaad die ligter straf laat ondergaan, voordat die groot straf kom, sodat hulle hul nog kan bekeer"
        },
        {
            "chapter": 32,
            "verse": 22,
            "text": "En wie is onregverdiger as hy wat deur die tekens van sy Heer vermaan word, maar hom tog daarvan wegdraai? Waarlik, Ons sal die misdadigers vir hul dade vergeld"
        },
        {
            "chapter": 32,
            "verse": 23,
            "text": "Waarlik, Ons het die Boek aan Moses gegee ~ moet dus nie aan die ontmoeting met Hom twyfel nie ~ en Ons het dit tot ’n leiding vir die Kinders van Israel gemaak"
        },
        {
            "chapter": 32,
            "verse": 24,
            "text": "En Ons het leiers uit hul midde aangestel om hulle deur Ons gebod te lei solank hulle standvastig is. En hulle was seker van Ons tekens"
        },
        {
            "chapter": 32,
            "verse": 25,
            "text": "Voorwaar, u Heer sal op die Opstandingsdag tussen hulle oor- deel aangaande dit waaromtrent hulle verskil het"
        },
        {
            "chapter": 32,
            "verse": 26,
            "text": "Is dit nie vir hulle duidelik hoeveel geslagte ~ in wie se woonplekke hulle tans vertoef ~ Ons vóór hulle vernietig het nie? Waarlik, daar is tekens hierin. Wil hulle dan nie luister nie"
        },
        {
            "chapter": 32,
            "verse": 27,
            "text": "Sien hulle nie dat Ons water na die droë land voer en daardeur graan voortbring waarvan hulle en hul vee eet nie? Wil hulle dan nie sien nie"
        },
        {
            "chapter": 32,
            "verse": 28,
            "text": "Hulle sê: Wanneer sal hierdie oorwinning kom, indien julle opreg is"
        },
        {
            "chapter": 32,
            "verse": 29,
            "text": "Sê: Op die Dag van Oorwinning sal die geloof van die ongelo- wiges hulle nie baat nie, ook sal aan hulle nie uitstel verleen word nie"
        },
        {
            "chapter": 32,
            "verse": 30,
            "text": "Draai daarom weg van hulle af, en wag; waarlik, hulle wag ook"
        },
        {
            "chapter": 33,
            "verse": 1,
            "text": "O Profeet! Wees bewus van Allah, en gehoorsaam nie die ongelowiges en huigelaars nie. Waarlik, Allah is Alleswetend, Allerwys"
        },
        {
            "chapter": 33,
            "verse": 2,
            "text": "En volg wat u Heer aan u geopenbaar het. Voorwaar, Allah is altyd Bewus van wat julle doen"
        },
        {
            "chapter": 33,
            "verse": 3,
            "text": "En vertrou op Allah. Allah is as Beskermer voldoende"
        },
        {
            "chapter": 33,
            "verse": 4,
            "text": "Allah het vir geen man twee harte in sy binneste gemaak nie; ook het Hy nie van julle vroue ~ vir wie julle deur Ziehaar1 verstoot ~ julle moeders gemaak nie, ook het Hy nie van aangenome seuns vir julle ware seuns gemaak nie. Dit is slegs woorde wat uit julle monde kom. En Allah spreek die waarheid, en Hy wys die weg"
        },
        {
            "chapter": 33,
            "verse": 5,
            "text": "Noem hulle op die name van hulle vaders, want dit is beter in die oë van Allah; maar as julle nie hulle vaders ken nie, dan is hulle julle broers in die geloof en julle vriende. En daar rus geen skuld op julle as julle jul vergis het nie, maar wel as julle dit in julle harte voorgeneem het. En Allah is altyd Vergewensgesind, Genadevol"
        },
        {
            "chapter": 33,
            "verse": 6,
            "text": "Die Profeet staan nader aan die gelowiges as hulle self, en sy eggenotes is vir hulle soos moeders. En bloedverwante is in die oë van Allah nader aan mekaar as ander gelowiges en diegene wat uit Mekka gevlug het, tensy julle jul vriende ’n weldaad bewys. Dit is in die Boek neergeskryf"
        },
        {
            "chapter": 33,
            "verse": 7,
            "text": "En toe Ons met die profete ’n verbond gesluit het ~ met u2 en met Noag en Abraham en Moses en Jesus, die seun van Maria ~ het Ons ’n hegte verbond gesluit"
        },
        {
            "chapter": 33,
            "verse": 8,
            "text": "sodat Hy die opregtes oor hulle waarheid kan ondervra. En vir die ongelowiges het Hy ’n pynlike straf voorberei"
        },
        {
            "chapter": 33,
            "verse": 9,
            "text": "O julle gelowiges! Herinner julle aan die guns van Allah toe daar leërs teen julle opgeruk het, en hoe Ons ’n sterk wind en leërskare wat vir julle nog verborge was, teen hulle uitgestuur het. En Allah sien altyd alles wat julle doen"
        },
        {
            "chapter": 33,
            "verse": 10,
            "text": "Toe hulle by julle gekom het, van bo en van benede, en toe julle oë dof geword en julle harte in die keel geklop het, en toe julle allerhande dinge van Allah gedink het"
        },
        {
            "chapter": 33,
            "verse": 11,
            "text": "Die gelowiges is daar beproef, en hulle is geskud met ’n hewige skok"
        },
        {
            "chapter": 33,
            "verse": 12,
            "text": "En hoe die huigelaars en diegene in wie se harte daar ’n siekte was, gesê het: Allah en Sy boodskapper het ons slegs bedrog belowe"
        },
        {
            "chapter": 33,
            "verse": 13,
            "text": "En hoe ’n gedeelte van hulle gesê het: O Volk van Jathrieb!3 Julle kan hier geen stand hou nie; keer daarom terug. En ’n gedeelte het selfs toestemming van die Profeet gevra, en gesê: Ons huise is blootgestel. Hulle was egter nie blootgestel nie; hulle wou maar net vlug"
        },
        {
            "chapter": 33,
            "verse": 14,
            "text": "En as mense uit die omgewing by hulle sou binnedring en hulle vra om teen die Moesliems te veg, sou hulle dit sekerlik gedoen het. Hulle sou nie lank getalm het nie"
        },
        {
            "chapter": 33,
            "verse": 15,
            "text": "En hulle het inderdaad voorheen ’n verbond met Allah gesluit dat hulle nie hul rûe sal draai nie. En ’n verbond met Allah is ’n saak waaroor uitgevra sal word"
        },
        {
            "chapter": 33,
            "verse": 16,
            "text": "Sê: Vlug sal julle stellig nie baat as julle vir die dood of vir die geveg vlug nie, want julle genot sal maar kort wees"
        },
        {
            "chapter": 33,
            "verse": 17,
            "text": "Sê: Wie is dit wat Allah kan verhinder as Hy van plan is om julle met kwaad te tref of om barmhartigheid aan julle te betoon? Vir hulleself sal hulle nie eens ’n voog of helper buiten Allah vind nie"
        },
        {
            "chapter": 33,
            "verse": 18,
            "text": "Allah ken voorwaar diegene onder julle wat ander verhinder en wat aan hulle broers sê: Kom na ons toe. En hulle kom nie na die geveg nie, behalwe vir ’n rukkie"
        },
        {
            "chapter": 33,
            "verse": 19,
            "text": "terwyl hulle julle skaars wil help. Maar as daar gevaar kom, sien u hulle na u kom met rollende oë soos iemand wat beswym by die doodstryd. Maar wanneer die vrees verdwyn het, tref hulle julle met hul skerp tonge omdat hulle na rykdom smag. Sodaniges glo nie, daarom het Allah hulle werke vrugteloos gemaak. En dít is maklik vir Allah"
        },
        {
            "chapter": 33,
            "verse": 20,
            "text": "Hulle dink dat die bondgenote nie vertrek het nie; en as die bondgenote weer sou kom, sou hulle liewers onder die nomadiese Arabiere in die woestyn wil wees om na nuus aangaande julle uit te vra. En as hulle saam met julle is, sal hulle maar min veg"
        },
        {
            "chapter": 33,
            "verse": 21,
            "text": "Voorwaar, julle het in die Boodskapper van Allah ’n uitmuntende voorbeeld vir hom wat op Allah en die Laaste Dag hoop, en wat baie aan Allah dink"
        },
        {
            "chapter": 33,
            "verse": 22,
            "text": "En toe die gelowiges die bondgenote gesien het, het hulle gesê: Dít is wat Allah en Sy Boodskapper ons belowe het, en Allah en Sy Boodskapper het die waarheid gepraat. En dit het slegs hulle geloof versterk en hulle verder laat toeneem in onderdanigheid"
        },
        {
            "chapter": 33,
            "verse": 23,
            "text": "Onder die gelowiges is daar manne wat getrou is aan die verbond wat hulle met Allah gesluit het; so is daar sommige van hulle wat hul eed gestand gedoen het, en ander wat nog wag, maar wat geensins verander het nie"
        },
        {
            "chapter": 33,
            "verse": 24,
            "text": "sodat Allah die opregtes vir hulle opregtheid mag beloon en die huigelaars kan straf, indien Hy wil, of Hom in barmhartigheid tot hulle wend. Voorwaar, Allah is Vergewensgesind, Genadevol"
        },
        {
            "chapter": 33,
            "verse": 25,
            "text": "Allah het die ongelowiges in hulle woede teruggehou, en hulle geen voordeel laat trek nie. En Allah was gedurende die slag ’n toereikende Beskermer vir die gelowiges. En Allah is Sterk, Allermagtig"
        },
        {
            "chapter": 33,
            "verse": 26,
            "text": "En Hy het diegene van die Mense van die Boek wat hulle gesteun het, uit hulle vestings laat kom, en Hy het hulle harte met vrees vervul. Sommige het julle doodgemaak en ander het julle gevange geneem"
        },
        {
            "chapter": 33,
            "verse": 27,
            "text": "En Hy het julle hulle land en hulle wonings en hulle eiendom laat erwe, en ook ’n land waarop julle nooit ’n voet gesit het nie. En Allah is die Eienaar, en Maghebber oor alle dinge"
        },
        {
            "chapter": 33,
            "verse": 28,
            "text": "O Profeet! Sê aan u eggenotes: As julle na die lewe van hierdie wêreld en sy skynglans verlang, kom dan, ek sal julle ’n voorsiening skenk en julle op ’n welvoeglike wyse toelaat om die huis te verlaat"
        },
        {
            "chapter": 33,
            "verse": 29,
            "text": "Maar as julle verlang na Allah, en na Sy Boodskapper, en na die Tuiste van die Hiernamaals, dan het Allah waarlik vir diegene onder julle wat goeie werke doen, ’n groot beloning voorberei"
        },
        {
            "chapter": 33,
            "verse": 30,
            "text": "O Eggenotes van die Profeet! As iemand onder julle skuldig is aan onbetaamlike gedrag in die openbaar, sal die straf vir haar verdubbel word. En dít is maklik vir Allah"
        }
    ]
}
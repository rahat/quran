{
    "juzs": [
        {
            "chapter": 46,
            "verse": 1,
            "text": "Gaa-Miem"
        },
        {
            "chapter": 46,
            "verse": 2,
            "text": "Die openbaring van hierdie Boek kom van Allah, die Allermagtige, die Allerwyse"
        },
        {
            "chapter": 46,
            "verse": 3,
            "text": "Ons het die hemele en die aarde, en wat daartussen is, nie anders nie as in waarheid geskape, en vir ’n vasgestelde termyn. En die ongelowiges draai weg van die dinge waarmee hulle gewaarsku word"
        },
        {
            "chapter": 46,
            "verse": 4,
            "text": "Sê: Het julle oorweeg wat julle buiten Allah aanroep? Wys my watter deel hulle van die aarde geskape het. Of het hulle ’n aandeel in die hemele? Bring my ’n Boek vóór hierdie een, of enige oorblyfsels van kennis, indien julle opreg is"
        },
        {
            "chapter": 46,
            "verse": 5,
            "text": "En wie is verder afgedwaal as hy wat buiten Allah sulkes aanroep wat hom tot die Dag van Opstanding nooit sal antwoord nie, en terwyl hulle onbewus is omtrent hulle aanroep"
        },
        {
            "chapter": 46,
            "verse": 6,
            "text": "En wanneer die mense bymekaar versamel word, sal hierdie dinge hulle vyande word en hulle aanbidding ontken"
        },
        {
            "chapter": 46,
            "verse": 7,
            "text": "En wanneer Ons duidelike tekens aan hulle voorgedra word, sê die ongelowiges aangaande die waarheid wanneer dit tot hulle kom: dit is klaarblyklike towerkuns"
        },
        {
            "chapter": 46,
            "verse": 8,
            "text": "Nee, hulle sê: Hy het dit versin. Sê: As ek dit versin het, dan beheer julle tog niks vir my van Allah nie. Hy weet goed wat julle daaromtrent sê. Hy is voldoende as Getuie tussen julle en my. En Hy is die Vergewensgesinde, die Genadige"
        },
        {
            "chapter": 46,
            "verse": 9,
            "text": "Sê: Ek is nie die eerste van die boodskappers nie, en ek weet nie wat met my of met julle sal gebeur nie. Ek volg niks anders as wat aan my geopenbaar is nie, en ek is slegs ’n duidelike waarskuwer"
        },
        {
            "chapter": 46,
            "verse": 10,
            "text": "Sê: Kyk, as dit van Allah is, en julle glo nie daarin nie, en ’n getuie onder die Kinders van Israel2 het getuienis afgelê van iemand gelyk aan hom, dus het hy geglo terwyl julle vol hoogmoed is; voorwaar, Allah lei nie die onregverdige volk nie"
        },
        {
            "chapter": 46,
            "verse": 11,
            "text": "En hulle wat nie glo nie, sê van diegene wat glo: Indien dit iets goeds was, sou hulle dit nie vóór ons verkry het nie. Maar omdat hulle nie daardeur gelei word nie, sê hulle: Dit is ’n ou leuen"
        },
        {
            "chapter": 46,
            "verse": 12,
            "text": "En vóór dit was die Boek van Moses ’n leiding en ’n genade. En hier is ’n Boek wat dit in die Arabiese taal bevestig, om die kwaaddoeners te waarsku, en om as goeie nuus te dien vir die weldoeners"
        },
        {
            "chapter": 46,
            "verse": 13,
            "text": "Voorwaar, hulle wat sê: Ons Heer is Allah, en dan op die regte weg volhard, oor hulle sal daar geen verskrikking kom nie, nóg sal hulle treur"
        },
        {
            "chapter": 46,
            "verse": 14,
            "text": "Hulle is die bewoners van die Paradys, en daarin sal hulle bly as ’n beloning vir wat hulle gedoen het"
        },
        {
            "chapter": 46,
            "verse": 15,
            "text": "En Ons het dit aan die mens opgedra om aan sy ouers goed te doen. Sy moeder dra hom met ongemak en sy baar hom met smart. En sy drag en sy soogtyd neem altesaam dertig maande in beslag; totdat hy, wanneer hy mondigheid bereik en veertig jaar word, sê: My Heer! Stel my in staat om dankbaar te wees vir die guns wat U aan my en aan my ouers bewys het, en dat ek kan doen wat U sal behaag; en wees my nakomelinge goed- gesind. Waarlik, ek bekeer my tot U, en waarlik, ek is een van die onderdaniges"
        },
        {
            "chapter": 46,
            "verse": 16,
            "text": "Hulle is diegene wie se beste dade deur Ons aanvaar sal word, en wie se bose dade oor die hoof gesien sal word. Hulle sal onder"
        },
        {
            "chapter": 46,
            "verse": 17,
            "text": "En hy wat aan sy ouers sê: Foei, julle albei! Dreig julle my dat ek weer opgewek sal word, terwyl geslagte reeds vóór my heengegaan het? En hulle albei roep tot Allah om hulp: Wee u! Glo! Sekerlik is die belofte van Allah waar. Maar hy sê: Dit is niks anders as stories van die ou volke nie"
        },
        {
            "chapter": 46,
            "verse": 18,
            "text": "Dit is teen hulle dat die woord bewaarheid word onder die volke van die djien, en die mense wat vóór hulle heengegaan het. Hulle sal sekerlik die verloorders wees"
        },
        {
            "chapter": 46,
            "verse": 19,
            "text": "En vir almal is daar grade ooreenkomstig hulle dade, sodat Hy hulle vergeld vir wat hulle gedoen het en sodat hulle geen onreg aangedoen sal word nie"
        },
        {
            "chapter": 46,
            "verse": 20,
            "text": "En op die Dag wanneer die ongelowiges voor die Vuur gebring sal word, sal daar aan hulle gesê word: Julle het julle goeie dinge in julle lewe op aarde uitgebuit en julle het dit geniet; daarom word julle Vandag met ’n vernederende straf beloon omdat julle uitermate arrogant op die aarde was, en omdat julle teen Allah se wette was"
        },
        {
            "chapter": 46,
            "verse": 21,
            "text": "En dink aan die broer van Aad, toe hy sy volk in die sandduine gewaarsku het ~ en inderdaad het waarskuwers vóór hom en ná hom verskyn ~: Dien niemand buiten Allah nie. Voorwaar, ek vrees namens julle die straf van ’n griewende Dag"
        },
        {
            "chapter": 46,
            "verse": 22,
            "text": "Hulle het gesê: Het u tot ons gekom om ons van ons gode af te rokkel? Toon ons dan dít waarmee u ons dreig, indien u opreg is"
        },
        {
            "chapter": 46,
            "verse": 23,
            "text": "Hy het gesê: Die kennis daarvan is slegs by Allah, en ek lewer aan julle dít waarmee ek gestuur is, maar ek sien dat julle ’n onkundige volk is"
        },
        {
            "chapter": 46,
            "verse": 24,
            "text": "En toe hulle dit gesien het ~ ’n wolk wat na hulle valleie aangekom het ~ het hulle gesê: Dit is ’n wolk wat vir ons reën bring. Hy het gesê: Nee, dit is wat julle gewens het om te verhaas, ’n wind waarin ’n pynlike straf is"
        },
        {
            "chapter": 46,
            "verse": 25,
            "text": "wat deur die gebod van sy Heer vernietig. Dus by dagbreek kon daar niks gesien word nie, behalwe hulle wonings. So beloon Ons die misdadige volk"
        },
        {
            "chapter": 46,
            "verse": 26,
            "text": "En voorwaar, Ons het aan hulle gesag verleen in sake wat Ons nie aan julle verleen het nie, en Ons het hulle ore en oë en harte gegee, maar nóg hulle ore, nóg hulle oë, nóg hulle harte het hulle enigsins gebaat, omdat hulle die tekens van Allah verloën het. En waarmee hulle gespot het, het hulle omring"
        },
        {
            "chapter": 46,
            "verse": 27,
            "text": "En sekerlik het Ons die stede in julle omstreke vernietig, en Ons herhaal die tekens sodat hulle hul kan bekeer"
        },
        {
            "chapter": 46,
            "verse": 28,
            "text": "Waarom dan het diegene wat hulle as gode buiten Allah geneem het om hulle naby Hom te bring, hulle nie gehelp nie? Nee, dié het hulle in die steek gelaat. En dit was net hulle leuens en hulle versinsels"
        },
        {
            "chapter": 46,
            "verse": 29,
            "text": "En toe Ons ’n aantal van die djien na u laat kom het, wat die Qur’ãn aangeluister het; en toe hulle in u aanwesigheid was, het hulle gesê: Bly stil; en toe dit klaar was, het hulle na hul volk teruggekeer en hulle gewaarsku"
        },
        {
            "chapter": 46,
            "verse": 30,
            "text": "Hulle het gesê: O ons volk! Ons het ’n Boek gehoor wat ná Moses geopenbaar is, wat alles bevestig wat dit voorafgegaan het, en dit lei na die Waarheid en na die regte weg"
        },
        {
            "chapter": 46,
            "verse": 31,
            "text": "O ons volk! Aanvaar die Uitnodiging van Allah, en glo in Hom. Hy sal sommige van julle sondes vergewe en Hy sal julle teen ’n pynlike straf beskerm"
        },
        {
            "chapter": 46,
            "verse": 32,
            "text": "En wie nie die Uitnodiging tot Allah aanvaar nie, kan nie uit die aarde ontsnap nie, nóg sal hy beskermers buiten Hom hê. Om so te dink is klaarblyklike dwaling"
        },
        {
            "chapter": 46,
            "verse": 33,
            "text": "Sien hulle nie dat Allah, wat die hemele en die aarde geskape het en nie moeg was as gevolg van hulle skepping nie, die mag het om die dooie te laat herlewe nie? Ja, inderdaad, Hy het mag oor alle dinge"
        },
        {
            "chapter": 46,
            "verse": 34,
            "text": "En op die Dag wanneer die ongelowiges aan die Vuur blootgestel sal word, sal daar gesê word: Is dít nie waar nie? Hulle sal sê: Ja, seker, by ons Heer. Hy sal sê: Smaak dan die straf, omdat julle nie geglo het nie"
        },
        {
            "chapter": 46,
            "verse": 35,
            "text": "Wees daarom geduldig, soos die manne van vasberadenheid ~ die boodskappers ~ geduld gehad het, en vra nie dat hulle verdoemenis verhaas word nie. Op die Dag wanneer hulle sien waarmee hulle bedreig word, sal dit wees asof hulle skaars ’n uur van die dag vertoef het. die aflewering is u taak. Sal iemand dan vernietig word behalwe die sondaars"
        },
        {
            "chapter": 47,
            "verse": 1,
            "text": "Diegene wat nie glo nie en die mense van die weg van Allah afkeer, hulle werke sal Hy vernietig"
        },
        {
            "chapter": 47,
            "verse": 2,
            "text": "En hulle wat glo en goeddoen, en glo in wat aan Moegammad geopenbaar is ~ en dit is tog die waarheid van hulle Heer ~ hulle bose dade sal Hy verwyder en hulle toestand verbeter"
        },
        {
            "chapter": 47,
            "verse": 3,
            "text": "Dit is omdat die ongelowiges die valsheid volg, en die gelowiges die waarheid van hulle Heer. So sit Allah hulle toestand vir die mense uiteen"
        },
        {
            "chapter": 47,
            "verse": 4,
            "text": "Wanneer julle die ongelowiges in die oorlog ontmoet, tref die nekke; as julle hulle dan baasraak, neem hulle gevange, en stel hulle daarna vry as ’n guns of vir ’n losprys totdat die oorlog haar laste neergelê het. So sal dit wees. Indien Allah wil, sal Hy hulle sekerlik met straf vergeld, maar Hy wou sommige van julle deur ander op die proef stel. En diegene wat op die weg van Allah sneuwel, hulle werke sal Hy nooit laat vergaan nie"
        },
        {
            "chapter": 47,
            "verse": 5,
            "text": "Hy sal hulle reg lei en hulle toestand verbeter"
        },
        {
            "chapter": 47,
            "verse": 6,
            "text": "En Hy sal hulle die Paradys, wat Hy aan hulle bekend gemaak het, laat binnegaan"
        },
        {
            "chapter": 47,
            "verse": 7,
            "text": "O julle gelowiges! Indien julle die saak van Allah steun, sal Hy julle help en julle voetstappe ferm maak"
        },
        {
            "chapter": 47,
            "verse": 8,
            "text": "Vir die ongelowiges is daar vernietiging; Hy sal hulle werke vernietig"
        },
        {
            "chapter": 47,
            "verse": 9,
            "text": "Dit is omdat hulle dít haat wat Allah openbaar, daarom het Hy hulle dade vrugteloos gemaak"
        },
        {
            "chapter": 47,
            "verse": 10,
            "text": "Het hulle nie deur die land gereis en gesien wat die einde van diegene vóór hulle was nie? Allah het hulle vernietig. En vir die ongelowiges sal dieselfde geld"
        },
        {
            "chapter": 47,
            "verse": 11,
            "text": "Dit is omdat Allah die Beskermheer is van die gelowiges, en omdat die ongelowiges geen beskermheer het nie"
        },
        {
            "chapter": 47,
            "verse": 12,
            "text": "Voorwaar, Allah sal hulle wat glo en goeddoen, laat ingaan in die Paradys, waardeur riviere vloei. En die ongelowiges vermaak hulself en eet soos die vee, en die Vuur is hulle tuiste"
        },
        {
            "chapter": 47,
            "verse": 13,
            "text": "En hoeveel stede, wat sterker was as u stad, het u nie uitgedryf nie? Ons het hulle vernietig; daarom was daar geen helper vir hulle nie"
        },
        {
            "chapter": 47,
            "verse": 14,
            "text": "Is hy wat ’n duidelike bewys van sy Heer het, dan niks beter as iemand vir wie die kwaad van sy gedrag skoonskynend is, en wat sy eie begeertes volg nie"
        },
        {
            "chapter": 47,
            "verse": 15,
            "text": "’n Beeld van die Paradys wat aan die godvresendes belowe word: Daarin is strome van water wat nooit sleg word nie, en strome van melk waarvan die smaak nie verander nie, en strome van wyn, smaaklik vir die drinkers, en strome van gesuiwerde heuning; en daar is vir hulle allerlei vrugte, asook beskerming van hulle Heer. Is mense wat hierdie dinge geniet dan gelyk aan hulle wat in die Vuur woon en wat gedwing word om kokende water te drink sodat dit hulle ingewande kan verskeur"
        },
        {
            "chapter": 47,
            "verse": 16,
            "text": "En daar is party van hulle wat na u wil luister, maar wanneer hulle van u af weggaan, sê hulle aan diegene aan wie kennis gegee is: Wat was dit wat hy netnou gesê het? Dit is húlle wie se harte Allah verseël het, en hulle volg hulle slegte neigings"
        },
        {
            "chapter": 47,
            "verse": 17,
            "text": "En hulle wat die leiding volg, Hy laat hulle in leiding toeneem, en Hy skenk aan hulle godvresendheid"
        },
        {
            "chapter": 47,
            "verse": 18,
            "text": "Wag hulle slegs dat die Uur plotseling oor hulle moet kom? Maar nou het die tekens daarvan reeds gekom. Maar hoe sal hulle hul aanmaning kry, wanneer dit oor hulle kom"
        },
        {
            "chapter": 47,
            "verse": 19,
            "text": "Weet dan dat daar geen God buiten Allah is nie, en vra om beskerming vir u sondes en vir die gelowige mans en die gelowige vroue. En Allah weet as julle rondgaan en as julle stilsit"
        },
        {
            "chapter": 47,
            "verse": 20,
            "text": "En die gelowiges sê: Waarom is ’n Soera1 nie geopenbaar nie? Maar wanneer ’n beslissende Hoofstuk geopenbaar word, en die geveg word daarin vermeld, dan sien u diegene in wie se harte daar ’n siekte is, na u kyk soos iemand wat in die dood beswym. Wee hulle"
        },
        {
            "chapter": 47,
            "verse": 21,
            "text": "Gehoorsaamheid en ’n sagsinnige woord was meer van pas. En wanneer die saak besleg is, is dit vir hulle beter om aan Allah trou te bly"
        },
        {
            "chapter": 47,
            "verse": 22,
            "text": "Maar as julle jul afwend, sal julle sekerlik verderf in die land veroorsaak en julle familiebande breek"
        },
        {
            "chapter": 47,
            "verse": 23,
            "text": "Dit is hulle wat deur Allah vervloek is, sodat Hy hulle doof gemaak het en hulle oë verblind het"
        },
        {
            "chapter": 47,
            "verse": 24,
            "text": "Dink hulle dan nie na oor die Qur’ãn nie? Of is daar slotte in hulle harte"
        },
        {
            "chapter": 47,
            "verse": 25,
            "text": "Waarlik, diegene wat wegdraai nadat die leiding vir hulle duidelik geword het, die duiwel het dit vir hulle verfraai, en hy laat hulle valse hoop koester"
        },
        {
            "chapter": 47,
            "verse": 26,
            "text": "Dit is omdat hulle aan diegene wat haat wat Allah geopenbaar het, sê: Ons sal julle in sommige sake gehoorsaam. Maar Allah ken hulle geheime"
        },
        {
            "chapter": 47,
            "verse": 27,
            "text": "Maar hoe sal dit wees wanneer die engele hulle dood veroorsaak, en hulle aangesigte en rûe tref"
        },
        {
            "chapter": 47,
            "verse": 28,
            "text": "Dit is omdat hulle dít volg wat Allah misbehaag en met Sy behae ontevrede is; daarom maak Hy hulle verrigtinge vrugteloos"
        },
        {
            "chapter": 47,
            "verse": 29,
            "text": "Of dink hulle in wie se harte daar ’n siekte is, dat Allah nie hulle nyd openbaar sal maak nie"
        },
        {
            "chapter": 47,
            "verse": 30,
            "text": "En as Ons wou, kon Ons hulle aan u toon, sodat u hulle aan hul merktekens kan ken. En u sal hulle sekerlik herken aan hulle manier van praat. En Allah ken julle dade"
        },
        {
            "chapter": 47,
            "verse": 31,
            "text": "En Ons sal julle sekerlik beproef totdat Ons diegene onder julle ken wat ywerig strewe en wat standvastig is; en Ons sal die nuus aan julle openbaar maak"
        },
        {
            "chapter": 47,
            "verse": 32,
            "text": "Voorwaar, hulle wat nie glo nie en mense van die weg van Allah aflei, en wat die Boodskapper teenstaan nadat die leiding aan hulle duidelik gemaak is, kan Allah geensins skade berokken nie; en Hy sal hulle werke vrugteloos maak"
        },
        {
            "chapter": 47,
            "verse": 33,
            "text": "O julle gelowiges! Gehoorsaam Allah en gehoorsaam die Boodskapper, en moenie julle dade nutteloos laat word nie"
        },
        {
            "chapter": 47,
            "verse": 34,
            "text": "Waarlik, hulle wat nie glo nie en wat mense van die weg van Allah aflei en dan as ongelowiges sterf, vir hulle sal Allah nie vergewe nie"
        },
        {
            "chapter": 47,
            "verse": 35,
            "text": "En wees nie so lafhartig dat julle om vrede wil onderhandel nie, want julle sál die oorhand kry, en Allah is met julle, en Hy sal julle dade nie tevergeefs laat wees nie"
        },
        {
            "chapter": 47,
            "verse": 36,
            "text": "Die lewe van hierdie wêreld is slegs ’n spel en ’n ydele vermaak, en as julle glo en godvresend is, sal Hy julle beloning vir julle gee; en Hy vra julle nie julle skatte nie"
        },
        {
            "chapter": 47,
            "verse": 37,
            "text": "As Hy dit van julle sou vra en daarop aandring, sal julle afgunstig word, en Hy sal julle boosaardigheid openbaar maak"
        },
        {
            "chapter": 47,
            "verse": 38,
            "text": "Want kyk, dit is vir júlle dat gevra sal word om in die weg van Allah te bestee. Maar onder julle is daar ook die suiniges. En wie suinig is, is suinig ten koste van sy eie siel. En Allah is Selfgenoegsaam, en julle is verlee. En as julle wegdraai, sal Hy ’n ander volk in julle plek voortbring wat nie soos julle sal wees nie"
        },
        {
            "chapter": 48,
            "verse": 1,
            "text": "Voorwaar, Ons het aan u ’n duidelike oorwinning verleen"
        },
        {
            "chapter": 48,
            "verse": 2,
            "text": "sodat Allah u beweerde tekortkominge van die verlede en van die toekoms kan bedek, en dat Hy Sy guns aan u kan volbring en u op die regte pad kan lei"
        },
        {
            "chapter": 48,
            "verse": 3,
            "text": "en dat Allah u met ’n magtige hulp mag ondersteun"
        },
        {
            "chapter": 48,
            "verse": 4,
            "text": "Dit is Hy wat gemoedsrus in die harte van die gelowiges geplaas het, sodat Hy geloof by hulle geloof kan toevoeg. En aan Allah behoort die skare van die hemele en die aarde, en Allah is Alleswetend, Allerwys"
        },
        {
            "chapter": 48,
            "verse": 5,
            "text": "sodat Hy die gelowige mans en die gelowige vroue in Tuine waardeur riviere vloei, kan toelaat ~ om daarin te bly ~ en hulle van hul gebreke kan suiwer; en in die oë van Allah is dit iets groots"
        },
        {
            "chapter": 48,
            "verse": 6,
            "text": "En dat Hy die huigelagtige mans en die huigelagtige vroue, en die heidene en die heidinne ~ wat bose gedagtes teen Allah verkondig ~ kan straf. Teëspoed sal oor hulle kom; en Allah is toornig op hulle en het hulle vervloek en die Hel vir hulle voorberei; en dit is ’n bose bestemming"
        },
        {
            "chapter": 48,
            "verse": 7,
            "text": "Aan Allah behoort die skare van die hemele en die aarde; en Allah is die Allermagtige, die Allerwyse"
        },
        {
            "chapter": 48,
            "verse": 8,
            "text": "Ons het u waarlik gestuur as ’n getuie en as ’n draer van goeie nuus en as ’n waarskuwer"
        },
        {
            "chapter": 48,
            "verse": 9,
            "text": "sodat julle in Allah en Sy Boodskapper kan glo, en hom steun en hom vereer. En dat julle Hom soggens en saans kan verheerlik"
        },
        {
            "chapter": 48,
            "verse": 10,
            "text": "Voorwaar, hulle wat die eed van getrouheid teenoor u aflê, lê die eed van getrouheid teenoor Allah af. Die hand van Allah is bó hulle hande. Wie dan die eed verbreek, breek dit slegs ten koste van sy eie siel. En wie sy gelofte aan Allah nakom, aan hom sal Hy ’n groot beloning skenk"
        },
        {
            "chapter": 48,
            "verse": 11,
            "text": "En daardie bewoners van die woestyn wat agterlangs gebly het, sal aan u sê: Ons besittings en ons gesinne het ons besig gehou; vra daarom vergifnis vir ons. Hulle sê met hulle tonge dinge wat nie in hulle harte is nie. Sê: Wie kan dan vir julle enigiets van Allah verkry indien Hy voornemens is om julle te benadeel, of indien Hy voornemens is om aan julle goed te doen? Nee, Allah is altyd Bewus van wat julle doen"
        },
        {
            "chapter": 48,
            "verse": 12,
            "text": "Nee, julle het gedink dat die Bolodskapper en die gelowiges nooit na hulle gesinne sal terugkeer nie, en dit was vir julle harte aanloklik gemaak en julle het ’n slegte gedagte gekoester, en julle is ’n volk wat sal vergaan"
        },
        {
            "chapter": 48,
            "verse": 13,
            "text": "En wie nie in Allah en Sy Boodskapper glo nie ~ voorwaar, Ons het ’n Brandende Vuur vir die ongelowiges voorberei"
        },
        {
            "chapter": 48,
            "verse": 14,
            "text": "En aan Allah behoort die koninkryk van die hemele en die aarde. Hy vergewe wie Hy wil en straf wie Hy wil. En Allah is altyd Vergewensgesind, Genadig"
        },
        {
            "chapter": 48,
            "verse": 15,
            "text": "Hulle wat agter gebly het, sal sê ~ wanneer julle op ’n veldtog uitgaan om winste te behaal: Laat ons toe om julle te volg. Hulle wil die woord van Allah verander. Sê: Julle sal ons nie volg nie. Allah het voorheen reeds so gesê. Maar hulle sal sê: Nee, julle is jaloers op ons. Nee, hulle begryp maar min"
        },
        {
            "chapter": 48,
            "verse": 16,
            "text": "Sê tot die bewoners van die woestyn wat getalm het: Julle sal gou- gou teen ’n volk van gedugte krygers opgeroep word om teen hulle te veg totdat hulle hul oorgee. Dan, as julle gehoorsaam is, sal Allah julle ’n goeie beloning gee; maar as julle ons die rug toekeer soos julle voorheen gedoen het, sal Hy julle met ’n pynlike kastyding straf"
        },
        {
            "chapter": 48,
            "verse": 17,
            "text": "Daar rus geen skuld op die blinde nie, nóg rus daar skuld op die parapleeg of op die sieke. En wie Allah en Sy Boodskapper nie gehoorsaam nie, hom sal Hy met ’n pynlike kastyding straf"
        },
        {
            "chapter": 48,
            "verse": 18,
            "text": "Allah was inderdaad tevrede met die gelowiges toe hulle die eed van getrouheid onder die boom afgelê het, en Hy het geweet wat in hulle harte was, daarom het Hy hulle gemoedsrus gegee en hulle met ’n spoedige oorwinning beloon"
        },
        {
            "chapter": 48,
            "verse": 19,
            "text": "en met baie winste wat hulle sal behaal. En Allah is Allermagtig, Allerwys"
        },
        {
            "chapter": 48,
            "verse": 20,
            "text": "Allah het baie wins aan julle belowe, wat julle sal verkry; en Hy het voorlopig vir julle hierdie een gegee en die hande van die mense van julle weerhou, sodat dit ’n teken vir die gelowiges kan wees en dat Hy julle op die regte pad kan lei"
        },
        {
            "chapter": 48,
            "verse": 21,
            "text": "en ander oorwinnings wat julle nog nie kan behaal nie, word sekerlik deur Allah beheer; en Allah het mag oor alle dinge"
        },
        {
            "chapter": 48,
            "verse": 22,
            "text": "En as die ongelowiges met julle veg, sal hulle julle sekerlik die rug toekeer, dan sal hulle nóg beskermer nóg helper vind"
        },
        {
            "chapter": 48,
            "verse": 23,
            "text": "Want so is die handelwyse van Allah, soos dit voorheen ook was; en u sal geen verandering in die handelwyse van Allah vind nie"
        },
        {
            "chapter": 48,
            "verse": 24,
            "text": "En dit is Hy wat hulle hande van julle, en julle hande van hulle, in die vallei van Mekka weerhou het, nadat Hy julle die oorwin- ning oor hulle gegee het. En Allah is altyd die Siener van wat julle doen"
        },
        {
            "chapter": 48,
            "verse": 25,
            "text": "Dit is húlle wat nie wou glo nie, en die weg tot die Heilige Moskee vir julle toegesit en die doel van die offerande probeer verydel het. En was dit nie om die gelowige mans en die gelowige vroue wat julle nie geken het nie, kon julle hulle vertrap het, dan sou iets haatliks julle onwetend getref het weens hulle ~ sodat Allah tot Sy barmhartigheid toelaat wie Hy wil. As hulle apart gewees het, sou Ons diegene onder hulle wat nie geglo het nie, sekerlik met ’n pynlike kastyding gestraf het"
        },
        {
            "chapter": 48,
            "verse": 26,
            "text": "Toe hulle wat nie geglo het nie, veragting in hulle harte verberg het ~ die veragting van onwetendheid ~ het Allah Sy gemoedsrus op Sy Boodskapper en op die gelowiges afgestuur en hulle die woord van pligsbetragting laat nakom; en hulle was daarop geregtig, en was dit werd. En Allah het kennis van alle dinge"
        },
        {
            "chapter": 48,
            "verse": 27,
            "text": "Allah het inderdaad die visioen van Sy Boodskapper waarheid laat word. Julle sal die Heilige Moskee, as Allah wil, in veiligheid binnegaan, met julle hoofde geskeer en julle hare kortgesny en sonder vrees. Maar Hy weet wat julle nie weet nie, daarom het Hy ’n nabye oorwinning vóór dit verorden"
        },
        {
            "chapter": 48,
            "verse": 28,
            "text": "Dit is Hy wat Sy Boodskapper met die leiding en die godsdiens van die Waarheid gestuur het, sodat Hy dit oor alle ander gods- dienste mag laat seëvier. En Allah is Voldoende as Getuie"
        },
        {
            "chapter": 48,
            "verse": 29,
            "text": "Moegammad is die Boodskapper van Allah, en diegene saam met hom is onwrikbaar teen die ongelowiges gekant, en sagmoedig onder mekaar. U sien hulle vooroorbuig en in prostrasie tydens die gebed, terwyl hulle soek na die genade en welbehae van Allah. Hulle merke is op hulle aangesig as gevolg van hulle prostrasie. Dít is hulle beskrywing in die Tora ~ én hulle beskrywing in die Evangelie: soos koringsaad wat sy loot laat uitsprei en dit dan versterk sodat dit stewig word en op sy stingel ferm staan, tot vreugde van die saaiers; en dat Hy die ongelowiges gevolglik daarmee kan vertoorn. Allah het aan diegene wat glo en goeie dade verrig, vergifnis en ’n groot beloning belowe"
        },
        {
            "chapter": 49,
            "verse": 1,
            "text": "O julle wat glo! Moenie voorbarig in die teenwoordigheid van Allah en sy Boodskapper wees nie, en wees bewus van Allah. Voorwaar, Allah is Alleshorend, Alleswetend"
        },
        {
            "chapter": 49,
            "verse": 2,
            "text": "O julle wat glo! Verhef julle stemme nie bo die stem van die Profeet nie, en moenie met hom hard praat soos julle met mekaar hard praat nie, anders sal julle dade vrugteloos word sonder dat julle dit besef"
        },
        {
            "chapter": 49,
            "verse": 3,
            "text": "Waarlik, hulle wat hul stemme in die teenwoordigheid van Allah se Boodskapper demp, is diegene wie se harte Allah gesuiwer het. Vir hulle is deur godvresendheid daar vergifnis en ’n groot beloning"
        },
        {
            "chapter": 49,
            "verse": 4,
            "text": "Diegene wat van agter die private woonkwartiere na u uitroep ~ die meeste van hulle is onverstandig"
        },
        {
            "chapter": 49,
            "verse": 5,
            "text": "En indien hulle geduldig was totdat u na hulle uitgekom het, sou dit vir hulle beter gewees het. En Allah is Vergewensgesind, Genadevol"
        },
        {
            "chapter": 49,
            "verse": 6,
            "text": "O julle wat glo! Indien ’n bose persoon vir julle nuus bring, stel noukeurig ondersoek in; anders mag julle ’n volk in onwetend- heid skade aandoen, en naderhand spyt kry oor wat julle gedoen het"
        },
        {
            "chapter": 49,
            "verse": 7,
            "text": "En weet dat die Boodskapper van Allah onder julle is. As hy julle in menige sake gelyk sou gee, sou julle sekerlik in die moeilikheid verkeer; maar Allah het die geloof vir julle dierbaar gemaak en dit sierlik in julle harte gemaak, en Hy het ongeloof en oortreding en ongehoorsaamheid vir julle haatlik gemaak. Dit is húlle wat reg gelei is"
        },
        {
            "chapter": 49,
            "verse": 8,
            "text": "’n genade van Allah, en ’n guns. En Allah is Alleswetend, Allerwys"
        },
        {
            "chapter": 49,
            "verse": 9,
            "text": "En indien twee partye van die gelowiges in stryd verkeer, sluit vrede tussen hulle. Indien een van hulle twee die ander kwaad aandoen, beveg dan die oortredende party, totdat hy na die verordening van Allah terugkeer. Dan, as hy terugkeer, sluit vrede tussen hulle met regverdigheid, en behandel hulle billik. Voorwaar, Allah het diegene lief wat billik is"
        },
        {
            "chapter": 49,
            "verse": 10,
            "text": "Waarlik, die gelowiges is broers; bewaar daarom vrede onder julle broers, en behou julle plig by Allah sodat barmhartigheid aan julle betoon mag word"
        },
        {
            "chapter": 49,
            "verse": 11,
            "text": "O julle wat glo! Laat ’n volk ’n ander volk nie uitkoggel nie ~ miskien mag die ander beter wees as hulle; en laat die vroue ook nie ander vroue bespot nie ~ miskien mag die ander beter as hulle wees. Moet ook nie skoor soek onder mekaar, of mekaar slegte byname noem nie. Kwaad is dit om ’n slegte bynaam te roep nadat geloof aanvaar is; en wie nie berou toon nie, dit is húlle wat onregverdig is"
        },
        {
            "chapter": 49,
            "verse": 12,
            "text": "O julle wat glo! Vermy agterdog, want in sommige gevalle is agterdog ’n sonde; en moenie afloer of mekaar belaster nie. Sou een van julle die vlees van sy dooie broer eet? Julle verafsku dit natuurlik! Vrees Allah; waarlik, Allah is Berouaanvarend, Genadevol"
        },
        {
            "chapter": 49,
            "verse": 13,
            "text": "O mensdom! Ons het julle waarlik uit ’n man en vrou geskape, en Ons het julle tot families en volkstamme gemaak, sodat julle mekaar mag ken. Sekerlik, die eerwaardigste onder julle by Allah is dié wat godvresend is. Voorwaar, Allah is Alleswetend, Allerbewus"
        },
        {
            "chapter": 49,
            "verse": 14,
            "text": "Die bewoners van die woestyn sê: Ons glo. Sê: Julle glo nog nie, maar sê liewers: Ons het onsself onderwerp; want die geloof het julle harte nog nie binnegedring nie. Maar indien julle Allah en Sy Boodskapper gehoorsaam, sal Hy niks van julle goeie dade wegneem nie. Voorwaar, Allah is die Vergewensgesinde, die Genadevolle"
        },
        {
            "chapter": 49,
            "verse": 15,
            "text": "Die ware gelowiges is slegs húlle wat in Allah en Sy Bood- skapper glo en nie daarna twyfel nie, en met hulle rykdom en hulle persoon op die weg van Allah hard strewe. Húlle is die opregtes"
        },
        {
            "chapter": 49,
            "verse": 16,
            "text": "Sê: Wil julle Allah graag in kennis stel van julle geloof? Allah weet wat in die hemele is en wat op die aarde is; waarlik, Allah het kennis van alle dinge"
        },
        {
            "chapter": 49,
            "verse": 17,
            "text": "Hulle ag dit as ’n guns vir u dat hulle Moesliems word. Sê: Moet nie julle aanname van Islam as ’n guns vir my ag nie. Eerder het Allah júlle ’n guns bewys deurdat Hy julle tot die geloof gelei het, indien julle opreg is"
        },
        {
            "chapter": 49,
            "verse": 18,
            "text": "Voorwaar, Allah ken die geheime van die hemele en die aarde. Waarlik, Allah sien alles wat julle doen"
        },
        {
            "chapter": 50,
            "verse": 1,
            "text": "Kôf.1 By die glorieryke Qur’ãn"
        },
        {
            "chapter": 50,
            "verse": 2,
            "text": "Nee, hulle verwonder hulle dat ’n waarskuwer uit hulle midde na hulle gekom het. En die ongelowiges sê: Dit is ’n wonderlike ding"
        },
        {
            "chapter": 50,
            "verse": 3,
            "text": "Wanneer ons sterf en stof word, sal ons dan weer verwek word? Dit is vergesog"
        },
        {
            "chapter": 50,
            "verse": 4,
            "text": "Ons weet inderdaad wat die aarde van hulle verteer, en by Ons is ’n Boek wat alles bewaar"
        },
        {
            "chapter": 50,
            "verse": 5,
            "text": "Nee, hulle verwerp die waarheid wanneer dit na hulle kom, daarom verkeer hulle in ’n toestand van verwarring"
        },
        {
            "chapter": 50,
            "verse": 6,
            "text": "Kyk hulle nie op na die lug bo hulle hoe Ons dit opgerig en versier het nie, en dat daar niks ontbreek nie"
        },
        {
            "chapter": 50,
            "verse": 7,
            "text": "En die aarde het Ons uitgesprei en stewige berge daarop geves- tig, en Ons het daarop elke pragtige plantesoort laat groei"
        },
        {
            "chapter": 50,
            "verse": 8,
            "text": "om insig te gee, en ook as ’n vermaning vir elke dienaar wat hom tot Allah wend"
        },
        {
            "chapter": 50,
            "verse": 9,
            "text": "En Ons stuur water vol seëninge uit die wolke af, en Ons laat daarmee tuine groei en die graan wat geoes word"
        },
        {
            "chapter": 50,
            "verse": 10,
            "text": "en die hoë palmbome met blomskedes wat bo-op mekaar gepak lê"
        },
        {
            "chapter": 50,
            "verse": 11,
            "text": "as voorsiening vir die dienaars, en Ons gee daarmee lewe aan ’n dooie land. Net so sal die Opstanding wees"
        },
        {
            "chapter": 50,
            "verse": 12,
            "text": "Vóór hulle het die volk van Noag die Waarheid verloën, en so ook"
        },
        {
            "chapter": 50,
            "verse": 13,
            "text": "en Aad en Farao en die broers van Lot"
        },
        {
            "chapter": 50,
            "verse": 14,
            "text": "en die Bewoners van die Woud en die Bewoners van Toebba. Hulle almal het die boodskappers verloën, daarom is my dreigemente vervul"
        },
        {
            "chapter": 50,
            "verse": 15,
            "text": "Was Ons dan uitgeput deur die eerste skepping? Tog verkeer hulle in twyfel omtrent ’n nuwe skepping"
        },
        {
            "chapter": 50,
            "verse": 16,
            "text": "En inderdaad het Ons die mens geskape, en Ons weet wat sy gedagtes vir hom influister; en Ons is nader aan hom as selfs sy nekslagaar"
        },
        {
            "chapter": 50,
            "verse": 17,
            "text": "Wanneer die twee Ontvangers, die een aan sy regterkant en die ander aan sy linkerkant, hom ontvang"
        },
        {
            "chapter": 50,
            "verse": 18,
            "text": "uiter hy geen woord nie, of ’n bewaker is by hom, wat altyd gereed is"
        },
        {
            "chapter": 50,
            "verse": 19,
            "text": "En die beswyming van die dood kom waarlik; dít is wat u wou vermy"
        },
        {
            "chapter": 50,
            "verse": 20,
            "text": "En daar sal op die basuin geblaas word. Daardie dag is die Dag van Bedreiging"
        },
        {
            "chapter": 50,
            "verse": 21,
            "text": "En elke siel sal saam met ’n aanjaer en ’n getuie kom"
        },
        {
            "chapter": 50,
            "verse": 22,
            "text": "Daar sal gesê word: U was inderdaad agteloos, maar nou het Ons die sluier van u verwyder, daarom sal die gesig van die oë Vandag skerp wees"
        },
        {
            "chapter": 50,
            "verse": 23,
            "text": "En sy metgesel sal sê: Dít is wat by my gereed is"
        },
        {
            "chapter": 50,
            "verse": 24,
            "text": "Daar sal gesê word: Werp in die Hel elke ondankbare, opstandige skepsel"
        },
        {
            "chapter": 50,
            "verse": 25,
            "text": "Verhinderaar van die goeie, oorskryer van perke, twyfelaar"
        },
        {
            "chapter": 50,
            "verse": 26,
            "text": "wat ’n ander god naas Allah opstel; laat hom dan ’n streng straf ondergaan"
        },
        {
            "chapter": 50,
            "verse": 27,
            "text": "Sy metgesel sal sê: Ons Heer! Ek het hom nie opstandig gemaak nie, maar hy het self ver in die dwaling ingegaan"
        },
        {
            "chapter": 50,
            "verse": 28,
            "text": "Hy sal antwoord: Argumenteer nie in My teenwoordigheid nie; Ek het julle inderdaad vooraf die waarskuwing gegee"
        },
        {
            "chapter": 50,
            "verse": 29,
            "text": "My vonnis kan nie verander word nie, en Ek is glad nie onregverdig teenoor die dienaars nie"
        },
        {
            "chapter": 50,
            "verse": 30,
            "text": "Op die Dag wanneer Ons aan die Hel sal sê: Is u stampvol? En hy sal antwoord: Is daar nog meer"
        },
        {
            "chapter": 50,
            "verse": 31,
            "text": "En die Hemel sal naby gebring word aan diegene wat teen die kwaad gewaak het, en dit sal nie afgeleë wees nie"
        },
        {
            "chapter": 50,
            "verse": 32,
            "text": "Dít is wat aan julle belowe is, vir elkeen wat hom bekeer het en op die perke ag geslaan het"
        },
        {
            "chapter": 50,
            "verse": 33,
            "text": "wat die Barmhartige in die geheim vrees en met ’n berouvolle hart te voorskyn kom"
        },
        {
            "chapter": 50,
            "verse": 34,
            "text": "Gaan dit in vrede binne. Dit is die Dag van Ewigheid"
        },
        {
            "chapter": 50,
            "verse": 35,
            "text": "Vir hulle is alles daarin wat hulle begeer, en by Ons is nog meer"
        },
        {
            "chapter": 50,
            "verse": 36,
            "text": "En hoeveel geslagte vóór hulle, wat magtiger was as hulle, het Ons nie vernietig nie! En hulle het deur die lande getrek! Is daar ’n toevlugsoord"
        },
        {
            "chapter": 50,
            "verse": 37,
            "text": "Sekerlik is daar ’n vermaning hierin vir hom wat ’n hart het, of wat luister en oplettend is"
        },
        {
            "chapter": 50,
            "verse": 38,
            "text": "En inderdaad het Ons die hemele en die aarde en wat daartussen is, in ses tydperke geskape, en geen vermoeidheid het Ons geraak nie"
        },
        {
            "chapter": 50,
            "verse": 39,
            "text": "Verdra dan wat hulle sê; verheerlik u Heer met die lof wat Hom toekom, vóór die opkoms van die son en vóór dit ondergaan. En verheerlik Hom snags en nà die gebedsprostrasie"
        },
        {
            "chapter": 50,
            "verse": 40,
            "text": "En luister op die Dag wanneer ’n uitroeper van ’n naby plek sal uitroep"
        },
        {
            "chapter": 50,
            "verse": 41,
            "text": "die Dag wanneer hulle die uitroep in waarheid sal hoor"
        },
        {
            "chapter": 50,
            "verse": 42,
            "text": "Dit is die Dag van Verskyning"
        },
        {
            "chapter": 50,
            "verse": 43,
            "text": "Waarlik, Ons gee lewe en veroorsaak die dood, en tot Ons is die terugkeer"
        },
        {
            "chapter": 50,
            "verse": 44,
            "text": "Die Dag wanneer die aarde vinnig onder hulle uiteen sal spat. Dit is maklik vir Ons om almal so te versamel"
        },
        {
            "chapter": 50,
            "verse": 45,
            "text": "Ons weet goed wat hulle sê, en u is nie iemand wat hulle moet dwing nie. Vermaan dus met die Qur’ãn hom wat my dreige- mente vrees"
        },
        {
            "chapter": 51,
            "verse": 1,
            "text": "By diegene wat wyd en syd verstrooi"
        },
        {
            "chapter": 51,
            "verse": 2,
            "text": "En hulle wat die laste dra"
        },
        {
            "chapter": 51,
            "verse": 3,
            "text": "En diegene wat maklik voortgaan"
        },
        {
            "chapter": 51,
            "verse": 4,
            "text": "En by die deelgenote aan die Saak"
        },
        {
            "chapter": 51,
            "verse": 5,
            "text": "Wat julle belowe word, is sekerlik waar"
        },
        {
            "chapter": 51,
            "verse": 6,
            "text": "en die Oordeel sal waarlik geskied"
        },
        {
            "chapter": 51,
            "verse": 7,
            "text": "By die hemel vol van paaie"
        },
        {
            "chapter": 51,
            "verse": 8,
            "text": "waarlik, julle verskil van mening"
        },
        {
            "chapter": 51,
            "verse": 9,
            "text": "Hy wat hom wou wegdraai, word daarmee van die ware geloof verlei"
        },
        {
            "chapter": 51,
            "verse": 10,
            "text": "Vervloek is die leuenaars"
        },
        {
            "chapter": 51,
            "verse": 11,
            "text": "wat op die bodemlose diepte nie ag slaan nie"
        },
        {
            "chapter": 51,
            "verse": 12,
            "text": "Hulle vra: Wanneer sal die Dag van Oordeel wees"
        },
        {
            "chapter": 51,
            "verse": 13,
            "text": "Dit sal die Dag wees wanneer hulle in die Vuur beproef sal word"
        },
        {
            "chapter": 51,
            "verse": 14,
            "text": "Daar sal gesê word: Smaak nou julle vervolging! Dít is wat julle wou verhaas"
        },
        {
            "chapter": 51,
            "verse": 15,
            "text": "Maar die godvresendes sal te midde van Tuine en fonteine wees"
        },
        {
            "chapter": 51,
            "verse": 16,
            "text": "en daaruit neem wat hulle Heer aan hulle gee. Vóór dit was hulle sekerlik onder die weldoeners"
        },
        {
            "chapter": 51,
            "verse": 17,
            "text": "Gedurende die nag het hulle weinig geslaap"
        },
        {
            "chapter": 51,
            "verse": 18,
            "text": "En in die môre het hulle om Goddelike beskerming gesmeek"
        },
        {
            "chapter": 51,
            "verse": 19,
            "text": "En van hulle rykdom was daar ’n billike aandeel vir die bedelaar en vir diegene wat te skaam is om te bedel"
        },
        {
            "chapter": 51,
            "verse": 20,
            "text": "En op die aarde is daar tekens vir diegene wat sekerheid van geloof het"
        },
        {
            "chapter": 51,
            "verse": 21,
            "text": "en ook in julleself. Kan julle dan nie sien nie"
        },
        {
            "chapter": 51,
            "verse": 22,
            "text": "En in die hemele is julle onderhoud, en ook dít wat aan julle beloof is"
        },
        {
            "chapter": 51,
            "verse": 23,
            "text": "By die Heer van die hemele en die aarde dan! ~ dit is inderdaad die waarheid wat julle praat"
        },
        {
            "chapter": 51,
            "verse": 24,
            "text": "Het julle die verhaal van Abraham se geëerde gaste gehoor"
        },
        {
            "chapter": 51,
            "verse": 25,
            "text": "Hoe hulle na hom gekom het, en gesê het: Vrede! Vrede! ~ toe het hy geantwoord: Vreemdelinge"
        },
        {
            "chapter": 51,
            "verse": 26,
            "text": "Hy het weggedraai na sy gesin, en toe ’n vet kalf gebring"
        },
        {
            "chapter": 51,
            "verse": 27,
            "text": "Dit het hy voor hulle neergesit, en gesê: Wil julle nie eet nie"
        },
        {
            "chapter": 51,
            "verse": 28,
            "text": "Daarop het hy hulle begin vrees. Hulle het gesê: Moenie vrees nie. En hulle het hom die blye tyding van ’n wyse seun gebring"
        },
        {
            "chapter": 51,
            "verse": 29,
            "text": "Toe het sy vrou gekom en, in verbystering, het sy haar gesig geslaan en gesê: ’n Onvrugbare, bejaarde vrou"
        },
        {
            "chapter": 51,
            "verse": 30,
            "text": "Hulle het gesê: U Heer sê so. Voorwaar, Hy is die Allerwyse, die Alleswetende"
        }
    ]
}
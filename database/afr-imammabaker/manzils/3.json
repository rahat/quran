{
    "manzils": [
        {
            "chapter": 10,
            "verse": 1,
            "text": "Alief, Laam, Miem.1 Dit is verse van ’n Boek wat vol van wysheid is"
        },
        {
            "chapter": 10,
            "verse": 2,
            "text": "Is dit dan so vreemd vir die mense dat Ons aan iemand uit hulle midde geopenbaar en gesê het: Waarsku die mensdom, en bring ’n blye tyding aan die gelowiges dat daar by hul Heer ’n vooruitbepaalde beloning is. Die ongelowiges sê: Dit is duidelike towerkuns"
        },
        {
            "chapter": 10,
            "verse": 3,
            "text": "Voorwaar, julle Heer is Allah, Hy wat die hemele en die aarde in ses tydperke geskape het, en Hy is op die Troon van Mag bevestig en heers oor alles. Daar is geen bemiddeling nie, behal- we deur Sy goedkeuring. Dít is Allah, jul Heer; aanbid Hom daarom. Wil julle dan nie onthou nie"
        },
        {
            "chapter": 10,
            "verse": 4,
            "text": "Na Hom is julle almal se terugkeer. Dit is ’n ware belofte van Allah. Voorwaar, Hy bring die eerste skepping voort en bring dit daarna weer voort, sodat Hy almal wat goed doen met regverdigheid kan beloon. En vir die ongelowiges is daar ’n drank van kokende water, en ’n smartlike straf omdat hulle nie geglo het nie"
        },
        {
            "chapter": 10,
            "verse": 5,
            "text": "Dit is Hy wat die son as ’n skynende lig gemaak het, en ook die maan, en tye daraan gestel het, sodat julle die berekeninge en die aantal van jare kan ken. Allah het dit nie anders as met die waarheid geskape nie. Hy maak die tekens duidelik vir ’n volk wat weet"
        },
        {
            "chapter": 10,
            "verse": 6,
            "text": "Voorwaar, in die wisseling van die nag en dag, en in dít wat Allah in die hemele en op die aarde geskape het, is daar tekens vir ’n volk wat hulle plig nakom"
        },
        {
            "chapter": 10,
            "verse": 7,
            "text": "Voorwaar, hulle wat nie uitsien na die ontmoeting met Ons nie, en tevrede is met die lewe van hierdie wêreld en voldoening daarin vind, en hulle wat Ons verontagsaam"
        },
        {
            "chapter": 10,
            "verse": 8,
            "text": "hulle blyplek is die Vuur, omdat hulle dit verdien het"
        },
        {
            "chapter": 10,
            "verse": 9,
            "text": "Maar diegene wat glo en goed doen, hul Heer lei hulle deur die geloof; rivere in Tuine van Saligheid sal voor hulle voete vloei"
        },
        {
            "chapter": 10,
            "verse": 10,
            "text": "Hulle aanroep daarin sal wees: Heilig is U, o Allah! En hulle groet: Vrede! En die einde van hulle aanroep sal wees: Alle lof kom Allah toe, die Heer van die Wêrelde"
        },
        {
            "chapter": 10,
            "verse": 11,
            "text": "En indien Allah die gevolge van die kwaad vir die mense sou verhaas, soos hulle die goeie sou wou verhaas, sou hulle lot reeds bepaal gewees het. Maar hulle wat nie na die ontmoeting met Ons uitsien nie, Ons los hulle in hulle opstandigheid, sodat hul blindelings verder kan dwaal"
        },
        {
            "chapter": 10,
            "verse": 12,
            "text": "En wanneer die mens gekwel word, roep hy Ons aan, terwyl hy lê, of sit, of staan. Maar wanneer Ons sy benoudheid van hom af wegneem, dan gaan hy weer sy gang asof hy Ons nooit om hierdie verligting aangeroep het nie. So word sy dade dan vir die verkwisters aanloklik gemaak"
        },
        {
            "chapter": 10,
            "verse": 13,
            "text": "En waarlik, Ons het geslagte vóór julle vernietig omdat hulle kwaad gedoen het, en boodskappers het met duidelike bewyse na hulle gekom, tog wou hulle nie glo nie"
        },
        {
            "chapter": 10,
            "verse": 14,
            "text": "Toe, ná hulle, het Ons regeerders vir julle in die land aangestel, sodat Ons kan sien hoe julle te werk gaan"
        },
        {
            "chapter": 10,
            "verse": 15,
            "text": "En wanneer Ons duidelike tekens aan hulle voorgedra word, sê hulle wat nie na die ontmoeting met Ons uitsien nie: Bring vir ons ’n ander Qur’ãn, of verander hierdie een. Sê: Dit betaam my nie om dit te verander nie. Ek volg niks anders as wat aan my geopenbaar is nie. Waarlik, as ek my Heer nie gehoorsaam is nie, vrees ek die straf van ’n smartlike dag"
        },
        {
            "chapter": 10,
            "verse": 16,
            "text": "Sê: As Allah dit anders wou, sou ek dit nooit aan julle voorgedra, of Hy dit aan julle bekend gemaak het nie. Waarlik, tussen julle het ek ’n leeftyd deurgebring. Sal julle dan nie verstaan nie"
        },
        {
            "chapter": 10,
            "verse": 17,
            "text": "Wie is onregverdiger as hy wat ’n leuen teen Allah versin, of wat Sy tekens verloën? Die skuldiges sal gewis nie slaag nie"
        },
        {
            "chapter": 10,
            "verse": 18,
            "text": "En buiten Allah aanbid julle hulle wat julle nóg kwaad nóg goed kan aandoen, en julle sê: Húlle tree vir ons in by Allah. Sê: Wil julle Allah inlig omtrent iets wat in die hemel of op die aarde is en waar Hy niks van weet nie? Heilig is Hy, en hoog verhewe bo alles wat hulle met Hom vereenselwig"
        },
        {
            "chapter": 10,
            "verse": 19,
            "text": "En al die volkere was slegs één gemeenskap voordat hulle met mekaar begin verskil het. Was dit nie dat ’n woord van u Heer vooruitgegaan het nie, sou die saak, waaroor hulle met mekaar verskil het, reeds beslis gewees het"
        },
        {
            "chapter": 10,
            "verse": 20,
            "text": "En hulle sê: Waarom is daar geen teken van sy Heer aan hom gestuur nie? Sê: Slegs aan Allah behoort die Onsigbare. Wag dus. En waarlik, ek is saam met julle met die wagtendes"
        },
        {
            "chapter": 10,
            "verse": 21,
            "text": "En wanneer Ons ’n volk barmhartigheid laat smaak nadat teenspoed oor hulle gekom het, kyk! Dan begin hulle planne teen Ons tekens beraam. Sê: Allah is vinniger in die beraming van planne. Voorwaar, Ons boodskappers skryf alles op wat julle beplan"
        },
        {
            "chapter": 10,
            "verse": 22,
            "text": "Dit is Hý wat julle in staat stel om oor land en op die see te reis, totdat, wanneer hulle op die skip is en dit voor die bries uit vaar, en hulle daar genot in vind, ’n geweldige wind hulle agterhaal en golwe hulle van alle kante af oorval, en hulle reken dat hul sal vergaan; dan roep hulle Allah aan, opreg in hul gehoorsaamheid aan Hom: As U ons hiervan red, sal ons waarlik dankbaar wees"
        },
        {
            "chapter": 10,
            "verse": 23,
            "text": "Maar wanneer Hy hulle red, kyk! dan is hulle ten onregte opstandig. O mense! Waarlik, julle opstand is slegs teen julle self ~ ’n voordeel slegs vir hierdie lewe van hierdie wêreld. Daarna sal julle tot Ons terugkeer, en Ons sal julle inlig omtrent julle dade"
        },
        {
            "chapter": 10,
            "verse": 24,
            "text": "En die lewe op aarde is soos water wat Ons uit die wolke afstuur, en waardeur die plante groei en mens en dier eet en opgroei, totdat die aarde ’n vergulde kleedversiering verkry, en sy bewoners dink dat hulle die besitters daarvan is. En Ons gebod heers dag en nag, en Ons maak daarvan ’n gelyk gemaaide saadoes asof dit gister nie gedy het nie. Só maak Ons Ons tekens duidelik aan ’n nadenkende volk"
        },
        {
            "chapter": 10,
            "verse": 25,
            "text": "En Allah nooi na die Tuiste van Vrede, en lei wie Hy wil op die regte pad"
        },
        {
            "chapter": 10,
            "verse": 26,
            "text": "Vir diegene wat goeie dade doen, is daar ’n goeie beloning en nog meer. Geen donkerheid of skande sal hulle aangesigte versluier nie. Hulle sal die Paradys beërwe, en daarin sal hulle woon"
        },
        {
            "chapter": 10,
            "verse": 27,
            "text": "En hulle wat die kwaad verdien, vir hulle is daar ’n vergelding met die kwade en wat daaraan gelyk is, en skande sal hulle oorkom ~ hulle sal niemand hê om hulle teen Allah (se wraak) te beskerm nie ~ asof hulle gesigte met die digste duisternis van die nag bedek is. Hulle is die bewoners van die Vuur; daarin sal hulle woon"
        },
        {
            "chapter": 10,
            "verse": 28,
            "text": "En op die Dag waarop Ons hulle bymekaar bring, sal Ons aan hulle wat andere met Allah vereenselwig het, sê: Bly waar julle is, julle en julle afgode. Daarna sal Ons hulle skei, en hulle deelgenote sal sê: Dit was nie óns vir wie julle gedien het nie"
        },
        {
            "chapter": 10,
            "verse": 29,
            "text": "Allah is genoegsame getuie tussen ons en julle, dat ons heeltemal onbewus van julle diens aan ons was"
        },
        {
            "chapter": 10,
            "verse": 30,
            "text": "Dáár sal elke siel ondervind wat hy vooruitgestuur het, en hulle sal na Allah teruggebring word, hulle ware Beskermheer; en dít wat hulle hande gemaak het, sal hulle in die steek laat"
        },
        {
            "chapter": 10,
            "verse": 31,
            "text": "Sê: Wie voorsien julle van lewensmiddele, of wie beheer die gehoor en die gesig, en wie bring die lewe uit die dode voort, die dode uit die lewe? En wie reël alles? Hulle sal sê: Allah. Sê: Sal julle dan nie daarom téén die kwaad waak nie"
        },
        {
            "chapter": 10,
            "verse": 32,
            "text": "So is Allah dan julle ware Heer. Wat anders is daar buiten die waarheid, behalwe dwaling? En hoe het julle nie gedwaal nie"
        },
        {
            "chapter": 10,
            "verse": 33,
            "text": "So is die woord van julle Heer dan bewaarheid teen hulle wat in ongeloof gesondig het"
        },
        {
            "chapter": 10,
            "verse": 34,
            "text": "Sê: Is daar enigeen van julle afgode wat die eerste skepping voortgebring het, en dit weer kán voortbring? Sê: Allah bring die eerste skepping voort, en Hy kan dit herhaal. Hoe het julle nie afgedwaal nie"
        },
        {
            "chapter": 10,
            "verse": 35,
            "text": "Sê: Lei enige van julle afgode na die waarheid? Sê: Allah lei na die waarheid. Is Hy wat na die Waarheid lei dan nie waardiger om gevolg te word as hy wat nie die weg vind tensy hy gelei wórd nie? Wat makeer julle dan? Hoe oordeel julle"
        },
        {
            "chapter": 10,
            "verse": 36,
            "text": "En die meeste van hulle volg niks anders as hulle vermoedens nie. Vermoedens weeg nie teen die Waarheid op nie. Waarlik, Allah is die Kenner van julle dade"
        },
        {
            "chapter": 10,
            "verse": 37,
            "text": "En hierdie Qur’ãn is nie iets wat sonder Allah voortgebring kon word nie, maar dit is ’n bevestiging van alles wat daarvan voorafgegaan het, en ’n duidelik uiteensetting van die Boek; daar is geen twyfel aan nie: dit kom van die Heer van die Wêrelde"
        },
        {
            "chapter": 10,
            "verse": 38,
            "text": "Of hulle sê: Hy2 het dit versin. Sê: Bring dan ’n soortgelyke soera voort, en roep dan enigeen aan buiten Allah wat julle tot hulp kan wees, as julle opreg is"
        },
        {
            "chapter": 10,
            "verse": 39,
            "text": "Nee, hulle verwerp dít waarvan hulle nie kennis dra nie en waarvan die betekenis nog nie tot hulle deurgedring het nie. So het ook dié wat vóór hulle was dit verwerp; maar kyk wat was die einde van die boosdoeners"
        },
        {
            "chapter": 10,
            "verse": 40,
            "text": "En sommige van hulle glo, en sommige glo nie daarin nie. En julle Heer ken die onrusstokers goed"
        },
        {
            "chapter": 10,
            "verse": 41,
            "text": "En as hulle u verwerp, sê: Julle hoef julle nie te steur aan wat ek doen nie, en julle dade gaan my nie aan nie"
        },
        {
            "chapter": 10,
            "verse": 42,
            "text": "En daar is sommige van hulle wat na u luister. Maar kan u die dowes laat hoor, selfs al wíl hulle nie verstaan nie"
        },
        {
            "chapter": 10,
            "verse": 43,
            "text": "En daar is sommige wat u aankyk. Maar kan u die blindes die weg aanwys, selfs al wíl hulle nie sien nie"
        },
        {
            "chapter": 10,
            "verse": 44,
            "text": "Voorwaar, Allah doen hulle geen onreg aan nie, maar hulle doen hulself onreg aan"
        },
        {
            "chapter": 10,
            "verse": 45,
            "text": "En wanneer Hy hulle op die Dag bymekaar bring, sal dit wees asof hulle skaars ’n uur vertoef het, en hulle sal mekaar herken. Húlle wat die ontmoeting met Allah verwerp, en nie die regte weg volg nie, sal vergaan"
        },
        {
            "chapter": 10,
            "verse": 46,
            "text": "En as Ons u sommige van die dinge wat Ons aan hul belowe het, moet toon, of gee dat u moet sterf, dan is hulle terugkeer na Ons; en Allah is Getuie van hulle dade"
        },
        {
            "chapter": 10,
            "verse": 47,
            "text": "Envirelkenasieisdaar’nboodskapper. Wanneer dieboodskapper dan kom, is in die saak teen hulle met regverdigheid geoordeel, en geen onreg word hulle aangedoen nie"
        },
        {
            "chapter": 10,
            "verse": 48,
            "text": "En hulle sê: As julle opreg is, sê ons wanneer hierdie dinge vervul sal word"
        },
        {
            "chapter": 10,
            "verse": 49,
            "text": "Sê: Ek het geen mag oor enige skade of voordeel nie, behalwe dít wat Allah behaag. Daar is vir elke nasie ’n vaste tydperk. Wanneer dit verstryk, sal hulle die uur daarvan nie kan uitstel of vervroeg nie"
        },
        {
            "chapter": 10,
            "verse": 50,
            "text": "Sê: Weet julle of Sy straf julle in die dag of in die nag gaan oorval? Waarom sal die Misdadigers die koms daarvan dan verhaas"
        },
        {
            "chapter": 10,
            "verse": 51,
            "text": "Wanneer dit gebeur, sal julle dán glo? Hoe dan nou? En julle wou dit dan verhaas"
        },
        {
            "chapter": 10,
            "verse": 52,
            "text": "Dan sal aan die onregverdiges gesê word: Ondervind nou die ewige straf. Julle word nie anders vergeld as wat julle verdien het nie"
        },
        {
            "chapter": 10,
            "verse": 53,
            "text": "En hulle vra u: Is dit die waarheid? Sê: Ja, by my Heer, dit is beslis waar, en julle sal nooit daraan ontkom nie"
        },
        {
            "chapter": 10,
            "verse": 54,
            "text": "En as ’n siel kon, sou hy alles op aarde as ’n losprys wou aanbied. En hulle sal berou toon wanneer hulle die straf sien. En oor hulle sal met regverdigheid geoordeel word en hulle sal geen onreg aangedoen word nie"
        },
        {
            "chapter": 10,
            "verse": 55,
            "text": "Voorwaar, alles wat in die hemele en op die aarde is, behoort aan Allah. Waarlik, Allah se beloftes is waar, maar die meeste van hulle weet dit nie"
        },
        {
            "chapter": 10,
            "verse": 56,
            "text": "Hy gee die lewe en veroorsaak die dood, en tot Hom sal julle terug gebring word"
        },
        {
            "chapter": 10,
            "verse": 57,
            "text": "O mensdom! Julle Heer het vir julle ’n vermaning gestuur, en ’n geneesmiddel vir wat in julle harte omgaan, en leiding en barmhartigheid vir die gelowiges"
        },
        {
            "chapter": 10,
            "verse": 58,
            "text": "Sê: In die genade van Allah en in Sy barmhartigheid, dáárin moet hulle hul verheug. Dit is beter as al die dinge wat hulle opgaar"
        },
        {
            "chapter": 10,
            "verse": 59,
            "text": "Sê: Sien julle watter voorsiening Allah vir julle gestuur het? Hoekom veroorloof julle ’n gedeelte daarvan en nie die res nie? Sê: Het Allah julle dit beveel, of vesin julle ’n leuen teen Hom"
        },
        {
            "chapter": 10,
            "verse": 60,
            "text": "En wat dink hulle wat leuens teen Allah versin van die Dag van Herrysenis? Voorwaar, Allah is Genadevol teenoor die mensdom, maar die meeste van hulle is ondankbaar"
        },
        {
            "chapter": 10,
            "verse": 61,
            "text": "Julle hou jul nie besig met die goeie dinge nie en lees nie uit die Qur’ãn voor nie, en u werk ook nie; maar Ons is getuie daarvan wanneer julle dit doen. En niks op die aarde of in die hemele is vir jul Heer verborge nie, of dit gering in gewig is of groot; van alles is daar ’n duidelike verslag"
        },
        {
            "chapter": 10,
            "verse": 62,
            "text": "Waarlik, die vriende van Allah ken geen vrees nie, en hulle treur ook nie"
        },
        {
            "chapter": 10,
            "verse": 63,
            "text": "Hulle wat glo en godvresend is"
        },
        {
            "chapter": 10,
            "verse": 64,
            "text": "Vir hulle is daar goeie tyding omtrent hierdie lewe sowel as die Hiernamaals. Die woorde van Allah verander nie. Dit is voorwaar ’n groot toekenning"
        },
        {
            "chapter": 10,
            "verse": 65,
            "text": "Laat hulle woorde u nie verdrietig maak nie. Voorwaar, alle mag behoort aan Allah. Hy is Alleshorend, Alleswetend"
        },
        {
            "chapter": 10,
            "verse": 66,
            "text": "Waarlik, alles wat in die hemele en op die aarde is, behoort aan Allah. En diegene wat iets anders behalwe Allah aanbid en aanroep volg niks anders as suiwer vermoedens nie, en hulle vertel net leuens"
        },
        {
            "chapter": 10,
            "verse": 67,
            "text": "Dit is Hý wat vir julle die nag gemaak het sodat julle rus daarin kan vind, en die dag vol lig. Voorwaar, hierin is tekens vir ’n volk wat luister"
        },
        {
            "chapter": 10,
            "verse": 68,
            "text": "Hulle sê: Allah het vir Hom ’n seun verwek. Heilig is Hy! Hy is die Selfgenoegsame. Aan Hom behoort wat in die hemele en op die aarde is. Oor hierdie dinge is julle sonder gesag. Sê julle iets teen Allah wat julle nie kan bevestig nie"
        },
        {
            "chapter": 10,
            "verse": 69,
            "text": "Sê: Hulle wat leuens teen Allah versin, sal nie suksesvol wees nie"
        },
        {
            "chapter": 10,
            "verse": 70,
            "text": "In hierdie wêreld sal hulle ’n tydelike genot vind, daarna sal hulle tot Ons terugkeer, en hulle sal ’n streng tugtiging van Ons moet verduur omdat hulle nie geglo het nie"
        },
        {
            "chapter": 10,
            "verse": 71,
            "text": "En vertel aan hulle die verhaal van Noag, hoe hy aan sy volk gesê het: O my volk! As my verblyf hier en my vermaning deur die tekens van Allah vir julle aanstoot gee, dan vertrou ek op Allah: smee dus julle komplotte, julle en jul deelgenote. Laat julle komplotte julle dan geen twyfel veroorsaak nie, en laat dit téén my ten uitvoere gebring word, en verleen my geen uitstel nie"
        },
        {
            "chapter": 10,
            "verse": 72,
            "text": "Maar as julle van my af wegdraai, dan vra ek geen beloning van julle nie. My beloning is slegs by Allah en ek is beveel om met die onderdaniges te wees"
        },
        {
            "chapter": 10,
            "verse": 73,
            "text": "Maar hulle het hom verloën, daarom het Ons hom en hulle wat saam met hom in die ark was, gered; en Ons het hulle heersers gemaak, terwyl Ons hulle wat Ons tekens verwerp het, laat verdrink het Kyk dan hoe was die einde van hulle wat gewaarsku was"
        },
        {
            "chapter": 10,
            "verse": 74,
            "text": "Ná hom, het Ons toe boodskappers na hulle volk gestuur. Hulle het met duidelike bewyse na hul gegaan, maar hulle wou weer nie glo wat hulle voorheen verwerp het nie. So verseël Ons die harte van die oortreders"
        },
        {
            "chapter": 10,
            "verse": 75,
            "text": "En ná hulle het Ons Moses en Aäron met Ons tekens na Farao en sy kapteins gestuur, maar hulle optrede was arrogant, en hulle was ’n misdadige volk"
        },
        {
            "chapter": 10,
            "verse": 76,
            "text": "En toe Ons waarheid na hulle gebring is, het hulle gesê: Dit is gewis towerkuns"
        },
        {
            "chapter": 10,
            "verse": 77,
            "text": "Moses het gesê: Sê julle dít van die waarheid nadat dit tot julle gekom het? Is dít towerkuns? Towenaars is tog nooit suksesvol nie"
        },
        {
            "chapter": 10,
            "verse": 78,
            "text": "Hulle het geantwoord: Het julle na ons gekom om ons te verplig om te laat bly wat ons ons vaders sien volg het, sodat daar vir julle eerbied kan wees? Maar ons sal nie in julle twee glo nie"
        },
        {
            "chapter": 10,
            "verse": 79,
            "text": "En Farao het gesê: Bring elke towenaar na my"
        },
        {
            "chapter": 10,
            "verse": 80,
            "text": "En nadat die towenaars gekom het, het Moses aan hulle gesê: Werp wat julle wil werp"
        },
        {
            "chapter": 10,
            "verse": 81,
            "text": "En toe hulle klaar gewerp het, het Moses gesê: Wat julle ons getoon het, is slegs bedrog. Voorwaar, Allah sal dit tot niet maak. Allah laat nie toe dat die werk van die kwaaddoeners gedy nie"
        },
        {
            "chapter": 10,
            "verse": 82,
            "text": "En Allah sal die waarheid deur Sy woorde bevestig, selfs al is dit haatlik vir die misdadigers"
        },
        {
            "chapter": 10,
            "verse": 83,
            "text": "Maar uit vrees dat Farao en sy owerstes hulle sou vervolg, het niemand in Moses geglo nie, behalwe ’n paar van sy eie mense. En waarlik, Farao was ’n verwaande en hooghartige heerser"
        },
        {
            "chapter": 10,
            "verse": 84,
            "text": "En Moses het gesê: O my volk! As julle in Allah glo, stel dan julle vertroue in Hom; as julle onderdaniges is"
        },
        {
            "chapter": 10,
            "verse": 85,
            "text": "Hulle het geantwoord: Ons vertroue ís in Allah. Ons Heer! Maak ons nie ’n versoeking vir die onregverdige volk nie"
        },
        {
            "chapter": 10,
            "verse": 86,
            "text": "En red ons, deur U barmhartigheid, van die ongelowiges"
        },
        {
            "chapter": 10,
            "verse": 87,
            "text": "En aan Moses en sy broer het Ons geopenbaar: Laat julle volk in Egipte huise bou om in te woon, en maak julle huise plekke van aanbidding, en onderhou die gebed. En bring ’n blye tyding aan die gelowiges"
        },
        {
            "chapter": 10,
            "verse": 88,
            "text": "En Moses het gesê: Ons Heer! U het aan Farao en sy owerstes versierings en rykdom in die lewe van hierdie wêreld gegee, sodat hulle die mense van U pad afgelei het. Ons Heer! Vernie- tig hulle rykdom en verhard hulle harte, want hulle sal nie glo voordat hulle die pynlike straf ondervind het nie"
        },
        {
            "chapter": 10,
            "verse": 89,
            "text": "Hy het gesê: Jul gebed is verhoor: gaan daarom voort op die regte weg en volg nie die pad van die onkundiges nie"
        },
        {
            "chapter": 10,
            "verse": 90,
            "text": "En Ons het die Kinders van Israel oor die see geneem. Toe het Farao en sy skare hulle op ’n verdrukkende en aanvallende wyse agtervolg, totdat, toe die water hom verswelg, hy móés sê: Ek glo dat daar geen God is nie buiten Hom in Wie die Kinders van Israel glo, en ek is een van die onderdaniges"
        },
        {
            "chapter": 10,
            "verse": 91,
            "text": "Nóú eers? Voorheen was u ongehoorsaam en een van die onheilstokers"
        },
        {
            "chapter": 10,
            "verse": 92,
            "text": "Maar vandag sal Ons slegs u liggaam bewaar, sodat u ’n voorbeeld kan wees vir hulle wat ná u kom. En waarlik, die meeste van hulle gee nie ag op Ons tekens nie"
        },
        {
            "chapter": 10,
            "verse": 93,
            "text": "En waarlik, Ons het die Kinders van Israel in ’n aangename tuiste geplaas en hul van goeie dinge voorsien. Daarna het hulle nie met mekaar verskil totdat hulle weer kennis ontvang het nie. Voorwaar, op die Weeropstandingsdag sal ons uitspraak gee in die dinge waaroor hulle verskil het"
        },
        {
            "chapter": 10,
            "verse": 94,
            "text": "En indien u twyfel oor die dinge wat Ons aan u geopenbaar het, vra dan vir hulle wat die Boek vóór u gelees het. Die waarheid van u Heer het inderdaad tot u gekom; moet daarom nie twyfel nie"
        },
        {
            "chapter": 10,
            "verse": 95,
            "text": "En wees nie een van hulle wat die tekens van Allah verloën nie, anders sal u ook een van die verlorenes wees"
        },
        {
            "chapter": 10,
            "verse": 96,
            "text": "Voorwaar, hulle teen wie die woord van u Heer bewaarheid gaan word, wil nie glo nie"
        },
        {
            "chapter": 10,
            "verse": 97,
            "text": "Selfs al sou elke teken aan hulle getoon word, sal dit nie gebeur voordat hulle die pynlike straf ondervind nie"
        },
        {
            "chapter": 10,
            "verse": 98,
            "text": "En waarom was daar nie ’n stad wat geglo het, sodat hulle geloof hulle tot voordeel kon strek nie, behalwe die volk van Jona? Toe húlle geglo het, het Ons die straf van skande in hierdie wêreld van hulle verwyder, en hulle uitkoms verskaf tot tyd en wyl"
        },
        {
            "chapter": 10,
            "verse": 99,
            "text": "En het dit u Heer behaag, sou almal op aarde geglo het, elkeen. Sal u die mense dan dwing om te glo"
        },
        {
            "chapter": 10,
            "verse": 100,
            "text": "En geen siel kan glo sonder die toestemming van Allah nie. En Hy werp onreinheid oor hulle wat nie wíl verstaan nie"
        },
        {
            "chapter": 10,
            "verse": 101,
            "text": "Sê: Aanskou wat in die hemele en op die aarde is! Maar tekens en waarskuwings baat nie ’n volk wat nie wíl glo nie"
        },
        {
            "chapter": 10,
            "verse": 102,
            "text": "Wag hulle dan op dieselfde soort dae wat diegene geken het wat vóór hulle heengegaan het? Sê: Wag dan. Ek is saam met hulle wat wag"
        },
        {
            "chapter": 10,
            "verse": 103,
            "text": "Dan red Ons Ons boodskappers en die gelowiges ~ want die redding van die gelowiges is ook Ons plig"
        },
        {
            "chapter": 10,
            "verse": 104,
            "text": "Sê: O mense! As julle in die twyfel verkeer omtrent my godsdiens, weet dan dat ek nie daardie dinge aanbid wat julle buiten Allah aanbid nie, maar ek aanbid Allah alleen ~ Hy wat julle laat sterwe. En ek is beveel om ’n gelowige te wees"
        },
        {
            "chapter": 10,
            "verse": 105,
            "text": "en dat julle godsdiens opreg moet wees en nie dié van die heidene nie"
        },
        {
            "chapter": 10,
            "verse": 106,
            "text": "En roep nie buiten Allah dinge aan wat nóg voordeel kan bied nóg kwaad kan aandoen nie. En as u dít doen, dan is u waarlik een van die onregverdiges"
        },
        {
            "chapter": 10,
            "verse": 107,
            "text": "En as Allah u skade aandoen, dan kan niemand behalwe Hy dit weer goed maak nie; en as Hy goed aan u wil doen, dan kan niemand dit verhinder nie. Hy skenk dit aan Sy dienaars soos Hy wil. En Hy is die Vergewensgesinde, die Genadevolle"
        },
        {
            "chapter": 10,
            "verse": 108,
            "text": "Sê: O mense! Die waarheid van julle Heer het tot julle gekom; wie dit volg, doen dit ten bate van sy eie siel; en wie dwaal, dwaal tot"
        },
        {
            "chapter": 10,
            "verse": 109,
            "text": "sy eie nadeel. Oor julle waak ek nie. 110. En volg wat aan u geopenbaar is, en wees geduldig totdat Allah die oordeel voltrek. Hy is die Groot Regter"
        },
        {
            "chapter": 11,
            "verse": 1,
            "text": "Alief, Laam, Raa.1 ’n Boek waarvan die verse deur wysheid gekenmerk word, word verduidelik deur die Allerwyse, die Allerbewuste"
        },
        {
            "chapter": 11,
            "verse": 2,
            "text": "Sodat julle niemand moet aanbid behalwe Allah nie. Voorwaar, ek is vir julle ’n waarskuwer van Hom en ’n draer van blye tyding"
        },
        {
            "chapter": 11,
            "verse": 3,
            "text": "En vra om vergifnis van julle Heer, en wend julle tot Hom. Hy sal julle vir ’n vasgestelde tyd van ’n goeie lewensonderhoud voorsien, en Sy goedertierenheid gee aan elkeen wat daarop geregtig is. Maar as julle van Hom af wegdraai, dan vrees ek, om julle onthalwe, die straf van ’n Groot Dag"
        },
        {
            "chapter": 11,
            "verse": 4,
            "text": "Julle terugkeer is tot Allah, en Hy het mag oor alle dinge"
        },
        {
            "chapter": 11,
            "verse": 5,
            "text": "Waarlik, hulle bedek hulle boesems om hul vyandskap teenoor Hom te verberg. Waarlik dan, wanneer hulle hulself met hul klere bedek, weet Hy wat hulle verberg en wat hulle openbaar maak. Voorwaar Hy weet wat in hul harte omgaan"
        },
        {
            "chapter": 11,
            "verse": 6,
            "text": "En daar is geen dier op aarde nie, of Allah onderhou dit; en Hy ken sy rusplaas en wegkruipplek. Alles is in ’n duidelike verslagboek aangeteken"
        },
        {
            "chapter": 11,
            "verse": 7,
            "text": "En dit is Hy wat die hemele en die aarde in ses tydperke geskape het, en Sy Troon van Mag is vir ewig op die water, sodat Hy julle kan beproef om te sien wie van julle se gedrag die voortreflikste is. En as u sê: Voorwaar, julle sal ná die dood weer opgewek word, sal die ongelowiges sê: Dit is niks anders nie as duidelike bedrog"
        },
        {
            "chapter": 11,
            "verse": 8,
            "text": "En as Ons hulle straf vir ’n bepaalde tyd opskort, sal hulle sekerlik sê: Wat weerhou dit? Waarlik, dan, wanneer dit hulle tref, sal dit van hulle nie afgewend word nie, en dít wat hulle bespot het, sal hul omring"
        },
        {
            "chapter": 11,
            "verse": 9,
            "text": "En wanneer Ons die mens Ons barmhartigheid laat smaak en dit daarna van hom wegneem, word hy wanhopig en ondankbaar"
        },
        {
            "chapter": 11,
            "verse": 10,
            "text": "En as Ons hom ’n guns bewys nadat teenspoed oor hom gekom het, sê hy: Die rampspoed het van my gewyk. Voorwaar, hy is aanmatigend in sy jubeling"
        },
        {
            "chapter": 11,
            "verse": 11,
            "text": "Behalwe hulle wat geduldig is en goeie dade verrig. Vir hulle is daar vergifnis en ’n groot beloning"
        },
        {
            "chapter": 11,
            "verse": 12,
            "text": "Miskien sal u ’n gedeelte van die openbaringe laat vaar, en sal u hart benoud voel omdat hulle sê: Waaarom is daar nie vir hom ’n skat uit die hemel neergestuur, of waarom het ’n engel hom nie besoek nie? Waarlik, u is maar net ’n waarskuwer. En Allah hou toesig oor alle dinge"
        },
        {
            "chapter": 11,
            "verse": 13,
            "text": "Of hulle sê: Hy het dit versin. Antwoord hulle: Versin tien sulke Hoofstukke en roep buiten Allah wie julle kan om hulp aan, indien julle opreg is"
        },
        {
            "chapter": 11,
            "verse": 14,
            "text": "En as hulle julle nie kan antwoord nie, weet dan dat dit met die wete van Allah geopenbaar is, en dat daar geen God is nie behalwe Hy. Sal julle dan onderdanig wees"
        },
        {
            "chapter": 11,
            "verse": 15,
            "text": "Wie dan na die lewe van hierdie wêreld en na die aanloklikhede daarvan verlang ~ Ons sal hulle volgens hulle dade ten volle vergoed, en hulle sal hieroor geen verlies ly nie"
        },
        {
            "chapter": 11,
            "verse": 16,
            "text": "Dit is húlle vir wie daar in die Hiernamaals slegs Vuur is, en hulle dade is nodeloos, en wat hulle doen is vergeefs"
        },
        {
            "chapter": 11,
            "verse": 17,
            "text": "Is hy dan soos iemand wat ’n duidelike bewys van sy Heer besit, terwyl ’n getuie van Hom dit voordra; en dit voorafgegaan is deur die Boek van Moses ~ ’n leiding en genadegawe? ~ sulkes glo daarin. En vir dié wat nie daarin glo nie, vir hulle is die Vuur ’n beloofde bestemming. Twyfel nie daaraan nie. Voorwaar, dit is die waarheid van u Heer; maar die meeste mense wil dit nie glo nie"
        },
        {
            "chapter": 11,
            "verse": 18,
            "text": "En wie is onregverdiger as hy wat ’n leuen teen Allah versin? Hulle sal voor hul Heer gedaag word en die getuies sal sê: Dit is húlle wat teen hul Heer gelieg het. Voorwaar, die vloek van Allah rus op die boosdoeners"
        },
        {
            "chapter": 11,
            "verse": 19,
            "text": "wat mense van die pad van Allah aflei en probeer om dit te ver- draai. En hulle glo nie in die Hiernamaals nie"
        },
        {
            "chapter": 11,
            "verse": 20,
            "text": "Hulle sal nie in die wêreld kan ontvlug nie, nog minder het hulle buiten Allah enige beskermer. Vir hulle sal die straf verdubbel word. Hulle haat dit om te hoor, en hulle sien ook nie"
        },
        {
            "chapter": 11,
            "verse": 21,
            "text": "Dit is húlle wat hulle siele verloor het; en wat hulle versin het, ondersteun hul ook nie"
        },
        {
            "chapter": 11,
            "verse": 22,
            "text": "In die Hiernamaals sal hulle ongetwyfeld swaar verliese ly"
        },
        {
            "chapter": 11,
            "verse": 23,
            "text": "Voorwaar, hulle wat glo en goeie dade doen en hulself voor hulle Heer verootmoedig, hulle is die bewoners van die Hemel; daarin sal hulle bly"
        },
        {
            "chapter": 11,
            "verse": 24,
            "text": "Die gelowiges is teenoor die ongelowiges soos die wat sien en hoor, teenoor blindes en dowes. Is hulle toestand dieselfde? Wil julle dit nie in ag neem nie"
        },
        {
            "chapter": 11,
            "verse": 25,
            "text": "Voorwaar, Ons het Noag na sy volk gestuur: Waarlik, ek is vir julle ’n duidelike waarskuwer"
        },
        {
            "chapter": 11,
            "verse": 26,
            "text": "sodat julle niemand buiten Allah sal aanbid nie. Waarlik, ek is bevrees vir julle die vergelding van ’n smartlike Dag"
        },
        {
            "chapter": 11,
            "verse": 27,
            "text": "Maar die ongelowige hoofmanne van sy volk het gesê: Ons sien u nie aan vir iets anders as ’n sterfling nie, soos onsself ook is, en ons merk nie dat iemand anders u volg as juis die gemeenstes tussen ons nie. En ons sien ook nie in julle enige voortreflikheid bo ons nie; nee, ons beskou julle as leuenaars"
        },
        {
            "chapter": 11,
            "verse": 28,
            "text": "Hy het gesê: O my volk! Dink julle dat as daar duidelike bewyse van my Heer aan my getoon is, en Hy Sy barmhartigheid aan my bewys het maar dit vir julle verborge gehou het, dat ons julle kan dwíng om iets te aanvaar waarvan julle afkerig is"
        },
        {
            "chapter": 11,
            "verse": 29,
            "text": "En, my volk, ek vra julle daarvoor geen geld nie. My beloning is by Allah, en ek gaan nie die gelowiges verdryf nie ~ Voorwaar, hulle sal hul Heer ontmoet; maar ek sien júlle aan as ’n onkundige volk"
        },
        {
            "chapter": 11,
            "verse": 30,
            "text": "En, my volk, wie sal my teen Allah help as ek hulle sou verdryf? Sal julle dan omgee"
        },
        {
            "chapter": 11,
            "verse": 31,
            "text": "En ek gee nie teenoor julle voor dat ek die skatte van Allah besit nie, en die Onsigbare ken ek nie; ook doen ek my nie as ’n engel voor nie; ook sê ek nie van hulle, van wie julle selfs die aanblik haat, dat Allah hulle niks goeds sal skenk nie, want Allah alleen weet wat heimlik in hulle harte omgaan. As ek dít sou waag, sal ek waarlik een van die onregverdiges wees"
        },
        {
            "chapter": 11,
            "verse": 32,
            "text": "Hulle antwoord was: O Noag! U het met ons geargumenteer en die dispuut verleng; as u opreg is, bring dan nou die dinge te voorskyn waarmee u ons dreig"
        },
        {
            "chapter": 11,
            "verse": 33,
            "text": "Hy het gesê: Allah alleen sal dit aan julle toon as Hy wil, en julle sal dit nie ontvlug nie"
        },
        {
            "chapter": 11,
            "verse": 34,
            "text": "En ook my raad sal julle nie baat nie, as ek verkies om julle van goeie raad te bedien terwyl Allah voornemens is om julle te vernietig. Hy is julle Heer, en tot Hom sal julle versamel word"
        },
        {
            "chapter": 11,
            "verse": 35,
            "text": "Of sê hulle: Hy het dit versin? Sê: As ek dit versin het, sal die skuld op mý rus; maar ek is sonder blaam aangaande dít waarvan julle beskuldig word"
        },
        {
            "chapter": 11,
            "verse": 36,
            "text": "En dit is aan Noag geopenbaar: Niemand van u volk sal glo nie, behalwe hulle wat reeds gelowig is. Treur dus nie oor hulle dade nie"
        },
        {
            "chapter": 11,
            "verse": 37,
            "text": "En bou die ark voor Ons oë en volgens wat Ons geopenbaar het, en roep My ten behoewe van die onregverdiges nie aan nie. Hulle sal sekerlik verdrink word"
        },
        {
            "chapter": 11,
            "verse": 38,
            "text": "En hy het toe begin om die ark te bou. En telkens as die ower- stes van sy volk hom verbygegaan het, het hulle hom uitgelag. Hy het gesê: As julle ons uitlag, sal ons ook vir julle lag, soos julle ons uitlag"
        },
        {
            "chapter": 11,
            "verse": 39,
            "text": "dan sal julle weet wie dit is oor wie ’n vernederende straf sal kom, en op wie die blywende straf sal rus"
        },
        {
            "chapter": 11,
            "verse": 40,
            "text": "Uiteindelik, toe Ons gebod gekom en water uit die vallei gestroom het, het Ons gesê: Dra daarin twee paar van alle dinge, en u eie familie ~ met uitsondering van diegene teen wie die woord reeds uitgegaan het ~ en die gelowiges. En maar min het saam met hom geglo"
        },
        {
            "chapter": 11,
            "verse": 41,
            "text": "En hy het gesê: Gaan aan boord; in die Naam van Allah vaar en anker hy. My Heer is waarlik Vergewensgesind, Genadevol"
        },
        {
            "chapter": 11,
            "verse": 42,
            "text": "En op golwe soos berge het hulle voortbeweeg. En Noag het na sy wederstrewige seun geroep: O my seun! Kom saam met ons aan boord, en skaar jou nie by die ongelowiges nie"
        },
        {
            "chapter": 11,
            "verse": 43,
            "text": "Hy het geantwoord: Ek sal weldra my toevlug tot ’n berg neem wat my teen die water sal beskerm. Toe het hy gesê: Vandag is niemand veilig teen die gebod van Allah nie, met uitsondering van diegene aan wie Hy barmhartigheid betoon. En ’n golf het tussen hul gekom en hy was toe saam met die drenkelinge"
        },
        {
            "chapter": 11,
            "verse": 44,
            "text": "En daar is gesê: O aarde! Sluk u water op. En: O wolk! Trek weg! En die water het bedaar en die gebod was vervul, en die Ark het op die berg Al-Djoedie2 tot stilstand gekom, en daar is gesê: Weg met die onregverdige volk"
        },
        {
            "chapter": 11,
            "verse": 45,
            "text": "En Noag het sy Heer aangeroep en gesê: My Heer! My seun is waarlik een van my gesin, en U belofte is voorwaar standvastig, en U is die Regverdigste van alle regters"
        },
        {
            "chapter": 11,
            "verse": 46,
            "text": "Hy het gesê: O Noag! Hy is nie ’n lid van u gesin nie, omdat sy dade boos is. U moet My daarom nie uitvra omtrent dinge waarvan u geen kennis dra nie. Ek waarsku u sodat u nie een van die onkundiges moet wees nie"
        },
        {
            "chapter": 11,
            "verse": 47,
            "text": "Hy het gesê: My Heer! Ek neem my toevlug tot U sodat ek nie vrae sal stel oor dinge waarvan ek geen kennis dra nie. En as U my nie vergewe en barmhartigheid aan my betoon nie, sal ek een van die verloorders wees"
        },
        {
            "chapter": 11,
            "verse": 48,
            "text": "En daar is gesê: O Noag! Klim in Ons vrede van die berg af; Ons seën u en die volkere wat uit u lendene sal ontstaan. En daar is volkere vir wie Ons eers sorg en daarna smartlik kwel"
        },
        {
            "chapter": 11,
            "verse": 49,
            "text": "Dít is die mededelinge aangaande die Onsigbare wat Ons aan u openbaar; u het nie daarvan geweet nie ~ nóg u nóg u volk ~ vóór hierdie openbaring. Wees daarom geduldig. Waarlik, die geseënde einde is vir die godvresendes"
        },
        {
            "chapter": 11,
            "verse": 50,
            "text": "En ná Aad het Ons hul broer Hüd gestuur. Hy het gesê: O my volk! Aanbid Allah! Julle het geen God nie buiten Hom. Julle versin net leuens"
        },
        {
            "chapter": 11,
            "verse": 51,
            "text": "O my volk! Ek vra julle geen beloning hiervoor nie. My beloning is alleen by Hom wat my geskape het. Sal julle dan nie begryp nie"
        },
        {
            "chapter": 11,
            "verse": 52,
            "text": "En, o my volk, vra julle Heer om vergifnis, en wend julle daarna tot Hom; Hy sal wolke wat voldoende reëns neergiet, oor julle heen stuur, en krag by júlle kragte voeg. Moet tog nie soos skuldiges wegdraai nie"
        },
        {
            "chapter": 11,
            "verse": 53,
            "text": "Hulle het gesê: O Hüd! U het ons nie ’n enkele duidelike bewys gebring nie, en ons gaan nie ons gode in die steek laat vir u woord nie. In u glo ons nie"
        },
        {
            "chapter": 11,
            "verse": 54,
            "text": "Ons kan alleen sê dat ons gode u met kwaad getref het. Hy het geantwoord: Voorwaar, ek roep Allah as getuie aan, en ook júlle getuig dat ek onskuldig is aan dit wat julle met Allah vereen- selwig"
        },
        {
            "chapter": 11,
            "verse": 55,
            "text": "Laat julle almal dan komplotte teen my smee, en verleen aan my geen uitstel nie"
        },
        {
            "chapter": 11,
            "verse": 56,
            "text": "Sekerlik het ek my vertroue in Allah gestel, Hy wat my Heer en julle Heer is. Daar is geen lewende skepsel nie, of Hy neem hom by sy voorkuif. Voorwaar, my Heer is te vinde op die regte pad"
        },
        {
            "chapter": 11,
            "verse": 57,
            "text": "Maar indien julle wegdraai, dan het ek nog die boodskap waarmee ek na julle gestuur is aan jul meegedeel, en my Heer sal ’n ander volk julle plek laat inneem, en julle kan Hom nie die geringste kwaad aandoen nie. Voorwaar, my Heer is Bewaker oor alles"
        },
        {
            "chapter": 11,
            "verse": 58,
            "text": "En toe Ons gebod volbring is, het Ons Hüd deur Ons barm- hartigheid gered en ook hulle wat saam met hom geglo het, en Ons het hulle van ’n smartlike foltering gevrywaar"
        },
        {
            "chapter": 11,
            "verse": 59,
            "text": "En so was Aad: Die tekens van hulle Heer het hulle verwerp, en Sy boodskappers nie gehoorsaam nie, en die stem van elke opstandige teenstander van die waarheid gevolg"
        },
        {
            "chapter": 11,
            "verse": 60,
            "text": "En ’n vloek het hulle getref wat geld vir hierdie wêreld, sowel as vir die Weeropstandingsdag. So seker as wat Aad hulle Heer verwerp het, so gewis lui dit: Weg met Aad, die volk van Hüd"
        },
        {
            "chapter": 11,
            "verse": 61,
            "text": "En na Thamoed het Ons hul broer Salieg gestuur. Hy het gesê: O my volk! Aanbid Allah! Julle het geen God buiten Hom nie. Hy wek julle uit die aarde op en laat julle daarin woon; smeek Hom dus om vergifnis en bekeer julle tot Hom. Voorwaar, my Heer is Naby, Aanluisterend"
        },
        {
            "chapter": 11,
            "verse": 62,
            "text": "Hulle het gesê: O Salieg! Voorheen was u die mikpunt van ons hoop. Verbied u ons om te aanbid wat ons vaders aanbid het? Ons is waarlik in verontrustende twyfel oor dít waartoe u ons roep"
        },
        {
            "chapter": 11,
            "verse": 63,
            "text": "Hy het gesê: O my volk! Sien julle nie dat ek duidelike bewyse van my Heer kry en dat Hy Sy genade aan my geskenk het nie? Wie sal my dan teen Allah beskerm as ek Hom nie gehoorsaam nie? So sou julle slegs tot my verdoemenis bydra"
        },
        {
            "chapter": 11,
            "verse": 64,
            "text": "En, o my volk! Dít is die kamelin van Allah, ’n teken vir julle; laat haar op Allah se aarde wei en raak haar met kwaad nie aan nie, anders sal die eerste die beste straf julle tref"
        },
        {
            "chapter": 11,
            "verse": 65,
            "text": "Maar hulle het haar verlam, daarom het hy gesê: Vermaak julle vir drie dae in jul huise. Dit is ’n belofte wat nie ontken kan word nie"
        },
        {
            "chapter": 11,
            "verse": 66,
            "text": "En toe Ons gebod bewaarheid is, het Ons Salieg, en diegene wat saam met hom geglo het, deur Ons barmhartigheid van die smaad van daardie dag gered. Waarlik, u Heer ~ Hy is die Sterke, die Almagtige"
        },
        {
            "chapter": 11,
            "verse": 67,
            "text": "En ’n aaklige lawaai het die kwaaddoeners ingehaal, en in hulle wonings was hulle beweginglose liggame"
        },
        {
            "chapter": 11,
            "verse": 68,
            "text": "asof hulle nooit daarin gewoon het nie. Waarlik, Thamoed het nie in hul Heer geglo nie. Daarom: weg met Thamoed"
        },
        {
            "chapter": 11,
            "verse": 69,
            "text": "En waarlik, Ons boodskappers het met goeie nuus na Abraham gekom. Hulle het gesê: Vrede vir u! Hy het geantwoord: Vrede vir u; en hy het dadelik ’n geroosterde kalf gebring"
        },
        {
            "chapter": 11,
            "verse": 70,
            "text": "Maar toe hy sien dat hulle hul hande nie daarna uitsteek nie, het hy wantrouig geword en vreeslike gedagtes gekoester. Hulle het gesê: Vrees nie; ons is na Lot se volk gestuur"
        },
        {
            "chapter": 11,
            "verse": 71,
            "text": "En sy vrou het daar naby gestaan en haar verwonder, waarop Ons haar die blye tyding van die geboorte van Isak gegee het, en ná Isak van Jakob"
        },
        {
            "chapter": 11,
            "verse": 72,
            "text": "Sy het gesê: Wat ’n aardigheid! Sal ’n vrou soos ek ’n kind baar terwyl ek reeds ver gevorder het in jare en my man ook reeds oud is"
        },
        {
            "chapter": 11,
            "verse": 73,
            "text": "Hulle het gesê: Verwonder u u oor Allah se gebod? Die barmhartigheid van Allah en Sy seëninge is met julle, o bewoners van hierdie huis! Voorwaar, Hy is Veelgeprese, Glorieryk"
        },
        {
            "chapter": 11,
            "verse": 74,
            "text": "En toe die vrees Abraham verlaat en die blye tyding tot hom deurgedring het, het hy begin om by Ons te pleit vir die volk van Lot"
        },
        {
            "chapter": 11,
            "verse": 75,
            "text": "Abraham was voorwaar verdraagsaam, sagmoedig, en het hom dikwels tot Allah gewend"
        },
        {
            "chapter": 11,
            "verse": 76,
            "text": "O Abraham! Los dit uit! Die gebod van u Heer het reeds uitgegaan en ’n onafwendbare straf sal oor hulle kom"
        },
        {
            "chapter": 11,
            "verse": 77,
            "text": "En toe Ons boodskappers na Lot gekom het, was hy besorg oor hulle en onbekwaam om hulle te beskerm, en hy het gesê: Dit is ’n ongelukkige dag"
        },
        {
            "chapter": 11,
            "verse": 78,
            "text": "En sy volk het na hom gekom asof hulle gedryf was, en hulle was voorheen gewoond aan die dade van die kwaaddoeners. Hy het gesê: O my volk! Hier is my dogters ~ hulle is vir julle nog reiner; waak daarom teen die straf van Allah, en onteer my nie om my gaste se onthalwe nie. Is daar geen weldenkende man onder julle nie"
        },
        {
            "chapter": 11,
            "verse": 79,
            "text": "Hulle het geantwoord: U weet wel dat ons geen reg op u dogters het nie, en u weet ook wat ons verlang"
        },
        {
            "chapter": 11,
            "verse": 80,
            "text": "Hy het gesê: Ag, het ek maar die mag gehad om teen julle weerstand te bied! ~ liewers sal ek tot ’n magtige steun my toevlug neem"
        },
        {
            "chapter": 11,
            "verse": 81,
            "text": "Hulle het gesê: O Lot! Ons is die boodskappers van u Heer. Hulle sal u geen kwaad kan aandoen nie. Vertrek met u mense op ’n uur van die nag, en laat niemand van julle terugkeer nie behalwe u vrou. Sekerlik, wat met hulle gaan gebeur sal haar ook oorkom. Voorwaar, die vasgestelde tyd is die oggend. Is die môre nie naby nie"
        },
        {
            "chapter": 11,
            "verse": 82,
            "text": "En toe Ons gebod bewaarheid is, het Ons hulle onderstebo gekeer en klippe op hulle laat neerreën, soos voorheen bepaal, die een na die ander"
        },
        {
            "chapter": 11,
            "verse": 83,
            "text": "gemerk vir straf deur u Heer. En dit is nie ver weg van die kwaaddoeners nie"
        },
        {
            "chapter": 11,
            "verse": 84,
            "text": "En na Mede het Ons hulle broer Sjoe-eib gestuur: O my volk! Aanbid Allah, want julle het geen ander God buiten Hom nie. En verkort nie die maat of verminder die massa nie. Ek merk julle voorspoed en ek vrees vir julle die straf van ’n alomvattende dag"
        },
        {
            "chapter": 11,
            "verse": 85,
            "text": "En, o my volk! Gee die volle maat en ’n juiste massa met regverdigheid, en bedrieg die mense nie met wat hulle koop nie, en pleeg geen verderwende onheil op die aarde nie"
        },
        {
            "chapter": 11,
            "verse": 86,
            "text": "Wat by Allah berus, is vir julle beter, indien julle gelowiges is. En ek is geen bewaker oor julle nie"
        },
        {
            "chapter": 11,
            "verse": 87,
            "text": "Hulle het gesê: O Sjoe-eib, u gebied dat ons moet uitlos wat ons vaders aanbid het, of dat ons moet ophou om te maak met ons eiendom wat ons wil? U is gewis verdraagsaam, en u lei met waarheid"
        },
        {
            "chapter": 11,
            "verse": 88,
            "text": "Hy het gesê: O my volk! Sien julle dat ek ’n duidelike bewys van my Heer het en dat Hy my ’n goeie voorsiening geskenk het? En ek wil nie, in teenstelling met julle, myself veroorloof wat ek julle verbied nie. Ek wil alleen, sover ek kan, ’n verbetering aanbring. En by niemand anders as Allah het die rigting van my saak ’n regte uitloop nie. In Hom vertrou ek en tot Hom wend ek my"
        },
        {
            "chapter": 11,
            "verse": 89,
            "text": "En, o my volk! Laat vyandigheid teenoor my julle nie daraan skuldig maak nie, sodat dieselfde nie oor julle kom as wat oor die volk van Noag of die volk van Hüd of die volk van Salieg gekom het nie; en die volk van Lot is nie ver van julle nie"
        },
        {
            "chapter": 11,
            "verse": 90,
            "text": "En soek vergifnis by julle Heer, en bekeer julle tot Hom. Voorwaar, my Heer is Genadig, Liefdevol"
        },
        {
            "chapter": 11,
            "verse": 91,
            "text": "Hulle het geantwoord: O Sjoe-eib! Ons begryp nie veel van wat u sê nie, en ons sien dat u swak teenoor ons is. Was dit nie vir u gesin nie, sou ons u seker gestenig het, want u is nie baas oor ons nie"
        },
        {
            "chapter": 11,
            "verse": 92,
            "text": "Hy het gesê: O my volk! Is my gesin vir julle waardiger as Allah? En julle verontagsaam Hom soos iets wat julle agter die rug werp! Voorwaar, my Heer omvat alles wat julle doen"
        },
        {
            "chapter": 11,
            "verse": 93,
            "text": "En, o my volk! Handel op júlle manier; ek handel op myne. Julle sal weldra te wete kom wie ’n vernederende straf sal oorkom en wie ’n leuenaar is. En pasop; ek wag waarlik saam met julle"
        },
        {
            "chapter": 11,
            "verse": 94,
            "text": "En toe Ons oordeel gekom het, het Ons Sjoe-eib, en die gelo- wiges saam met hom, deur Ons barmhartigheid gered. En ’n jammerlike geween het die onregverdiges ingehaal, sodat hulle liggame in hulle huise bewegingloos was"
        },
        {
            "chapter": 11,
            "verse": 95,
            "text": "asof hulle nooit daarin gewoon het nie. Weg dan met Mede, net soos Thamoed vergaan het"
        },
        {
            "chapter": 11,
            "verse": 96,
            "text": "Sekerlik het Ons Moses met Ons tekens en met gesag"
        },
        {
            "chapter": 11,
            "verse": 97,
            "text": "na Farao en sy owerstes gestuur, maar hulle het die gebod van Farao gevolg; en die gebod van Farao was nie verstandig nie"
        },
        {
            "chapter": 11,
            "verse": 98,
            "text": "Hy sal op die Weeropstandingsdag voor sy volk uitgaan en hulle na die Vuur lei. En boos is die plek waarnatoe hulle gebring sal word"
        },
        {
            "chapter": 11,
            "verse": 99,
            "text": "En daar word vir hulle in hierdie wêreld en op die Weeropstan- dingsdag ’n vloek opgelê. Boos is die gawe wat aan hulle gegee sal word"
        },
        {
            "chapter": 11,
            "verse": 100,
            "text": "Dit is ’n verslag van die stede waarvan Ons u vertel het. Sommige van hulle het bly staan en ander is platgevee"
        },
        {
            "chapter": 11,
            "verse": 101,
            "text": "En Ons het hulle geen onreg aangedoen nie, maar hulle het hulself onreg aangedoen. En hulle gode wat hulle buiten Allah aangeroep het, het hulle niks gebaat toe die gebod van u Heer werklikheid geword het nie; en hulle het slegs verderf vir hulleself daaraan toegevoeg"
        },
        {
            "chapter": 11,
            "verse": 102,
            "text": "En so is die greep van u Heer wanneer Hy die stede gryp terwyl hulle kwaad verrig. Voorwaar, Sy greep is smartlik, hard"
        },
        {
            "chapter": 11,
            "verse": 103,
            "text": "Hierin is gewis ’n teken vir diegene wat die straf van die Hiernamaals vrees. Dit is ’n Dag waarop die mensdom versamel sal word, en dit is ’n Dag waarvan die mens getuie sal wees"
        },
        {
            "chapter": 11,
            "verse": 104,
            "text": "En slegs vir ’n bepaalde tyd stel Ons dit uit"
        },
        {
            "chapter": 11,
            "verse": 105,
            "text": "Op die Dag wanneer dit kom, sal geen enkele siel sonder Sy toestemming kan spreek nie; dan sal sommige van hulle ongelukkig en ander gelukkig wees"
        },
        {
            "chapter": 11,
            "verse": 106,
            "text": "Diegene dan wat ongelukkig is, sal in die Vuur vertoef, waarin hulle sal sug en steun"
        },
        {
            "chapter": 11,
            "verse": 107,
            "text": "en hulle sal daarin woon solank as die hemele en die aarde bestaan, behalwe as dit u Heer anders behaag. Sekerlik, u Heer bring teweeg wat Hy wil"
        },
        {
            "chapter": 11,
            "verse": 108,
            "text": "Maar diegene wat gelukkig is, sal in die Hemel wees en ook daarin vertoef solank as die hemele en aarde bestaan, behalwe as dit u Heer anders mag behaag ~ ’n gawe wat nie afgesny sal word nie"
        },
        {
            "chapter": 11,
            "verse": 109,
            "text": "Wees dus nie in twyfel omtrent dít wat die mense aanbid nie; hulle aanbid slegs soos hulle vaders voorheen aanbid het. En Ons sal hulle ten volle en onverminderd gee wat hulle toekom"
        },
        {
            "chapter": 11,
            "verse": 110,
            "text": "En waarlik het Ons Moses die Boek gegee, maar onenigheid het daaroor ontstaan. En was dit nie dat ’n woord van u Heer reeds uitgegaan het nie, sou die saak tussen hulle beslis gewees het; en waarlik, hulle is in ’n verontrustende twyfel daaroor"
        },
        {
            "chapter": 11,
            "verse": 111,
            "text": "En u Heer sal almal vir hulle dade ten volle uitbetaal. Hy is inderdaad heeltemal Bewus van wat hulle doen"
        },
        {
            "chapter": 11,
            "verse": 112,
            "text": "Gaan dan voort op die regte weg soos u beveel is; só moet ook diegene doen wat hulle saam met u tot Allah bekeer het. En handel nie buite die grense nie. Gewis, Hy sien wat julle doen"
        },
        {
            "chapter": 11,
            "verse": 113,
            "text": "En neig julle nie tot die kwaaddoeners nie, anders sal die Vuur julle ook aantas, en dan sal julle geen beskermers buiten Allah hê nie, en julle sal ook nie gehelp word nie"
        },
        {
            "chapter": 11,
            "verse": 114,
            "text": "Onderhou die gebed aan die twee uiterstes van die dag en gedurende die eerste ure van die aand. Waarlik, goeie dade verdryf die slegtes. Dit is ’n aanmaning vir diegene wat omgee"
        },
        {
            "chapter": 11,
            "verse": 115,
            "text": "En wees geduldig; voorwaar, Allah laat nie die loon van die weldoeners verlore gaan nie"
        },
        {
            "chapter": 11,
            "verse": 116,
            "text": "Waarom dan was daar nie onder die geslagte vóór julle verstandiges wat verderf op die aarde verbied het nie, behalwe ’n klein groepie wat deur Ons gered is? Maar die onregverdiges het die genot van oorvloed gevolg, en was skuldig"
        },
        {
            "chapter": 11,
            "verse": 117,
            "text": "En u Heer sou die stede nie ten onregte vernietig het as hulle inwoners opreg was nie"
        },
        {
            "chapter": 11,
            "verse": 118,
            "text": "En as dit u Heer behaag het, sou Hy die mensdom tot een volk gemaak het. Maar hulle hou nie op om te verskil nie"
        },
        {
            "chapter": 11,
            "verse": 119,
            "text": "met uitsondering van hulle aan wie u Heer barmhartigheid betoon het; en hiervoor het Hy hulle geskape. En die woord van u Heer is vervul: Voorwaar, Ek sal die Hel met djien en mense, almal tesame, vul"
        },
        {
            "chapter": 11,
            "verse": 120,
            "text": "En alles wat Ons aan u vertel van die dade van die boodskappers, is om u hart mee te versterk. Hierdeur het die waarheid en ’n vermaning en ’n les vir die gelowiges na u gekom"
        },
        {
            "chapter": 11,
            "verse": 121,
            "text": "En sê aan die ongelowiges: Handel na julle vermoë; ons handel ook"
        },
        {
            "chapter": 11,
            "verse": 122,
            "text": "En verwyl die tyd; ons wag ook"
        },
        {
            "chapter": 11,
            "verse": 123,
            "text": "En aan Allah behoort die geheimenisse van die hemele en die aarde, en tot Hom sal alles teruggebring word. Aanbid Hom daarom en vestig u vertroue op Hom. En u Heer is nie onbewus van julle dade nie"
        },
        {
            "chapter": 12,
            "verse": 1,
            "text": "Alief, Laam, Raa.1 Dít is die verse van die Boek waarin alles verduidelik word"
        },
        {
            "chapter": 12,
            "verse": 2,
            "text": "Voorwaar, Ons het dit geopenbaar ~ ’n Arabiese Qur’ãn ~ sodat julle kan verstaan"
        },
        {
            "chapter": 12,
            "verse": 3,
            "text": "Ons vertel aan u die groot verhaal, en deur hierdie Qur’ãn word dit aan u geopenbaar, ofskoon u voorheen een van die onkundiges was"
        },
        {
            "chapter": 12,
            "verse": 4,
            "text": "Toe Josef aan sy vader gesê het: O my vader, ek het elf sterre en die son en die maan gesien ~ ek het gesien hoe hulle voor my prostreer"
        },
        {
            "chapter": 12,
            "verse": 5,
            "text": "Toe het hy gesê: O my seun, vertel jou droom nie aan jou broers nie, anders sal hulle planne teen jou beraam. Die duiwel is inderdaad ’n openlike vyand van die mens"
        },
        {
            "chapter": 12,
            "verse": 6,
            "text": "En jou Heer sal jou uitverkies en aan jou die verklaring van spreuke leer en Sy guns aan jou en die familie van Jakob vervolmaak, soos Hy dit voorheen aan jou vaders, Abraham en Isak, bewys het. Voorwaar, u Heer is Alleswetend, Allerwys"
        },
        {
            "chapter": 12,
            "verse": 7,
            "text": "Waarlik, daar is vir die soekers na die waarheid tekens in die geskiedenis van Josef en sy broers"
        },
        {
            "chapter": 12,
            "verse": 8,
            "text": "Toe hulle gesê het: Voorwaar, Josef en sy broer is vir ons vader dierbaarder as ons, ofskoon ons talryker is. Waarlik, ons vader is besig om te dwaal"
        },
        {
            "chapter": 12,
            "verse": 9,
            "text": "Maak Josef dood of verdryf hom na ’n ander land, sodat julle vader se guns uitsluitlik vir julle kan wees, en julle daarna ’n regverdige volk kan word"
        },
        {
            "chapter": 12,
            "verse": 10,
            "text": "Een van hulle het gesê: Moenie vir Josef doodmaak nie; maar as julle iets móét doen, werp hom dan in ’n diep put. Miskien sal ’n reisiger hom daar vind"
        },
        {
            "chapter": 12,
            "verse": 11,
            "text": "Hulle het gesê: O ons vader, waarom vertrou u ons nie met Josef nie, terwyl ons hom tog goedgesind is"
        },
        {
            "chapter": 12,
            "verse": 12,
            "text": "Stuur hom môre saam met ons sodat hy hom kan vermaak en speel; ons sal oor hom waak"
        },
        {
            "chapter": 12,
            "verse": 13,
            "text": "Hy het gesê: Die gedagte dat julle hom sal saamneem, stem my verdrietig, want ek vrees dat ’n wolf hom kan verslind terwyl julle nie na hom oplet nie"
        },
        {
            "chapter": 12,
            "verse": 14,
            "text": "Hulle het gesê: Dis tog ondenkbaar dat ’n wolf hom sal verslind terwyl ons so ’n talryke groep is"
        },
        {
            "chapter": 12,
            "verse": 15,
            "text": "Toe hulle hom weggeneem en ooreengekom het om hom op die bodem van ’n diep put neer te laat, het Ons aan hom ge- openbaar: U sal hulle waarlik nog hiervan vertel, maar hulle weet dit nie"
        },
        {
            "chapter": 12,
            "verse": 16,
            "text": "En in die skemer het hulle wenend na hulle vader teruggekeer"
        },
        {
            "chapter": 12,
            "verse": 17,
            "text": "Hulle het gesê: O ons vader, ons het weggegaan en teen mekaar resies gejaag en Josef by ons besittings agtergelaat; en ’n wolf het hom daar verskeur. En miskien sal u ons nie glo nie, hoewel ons sekerlik die waarheid praat"
        },
        {
            "chapter": 12,
            "verse": 18,
            "text": "En hulle het gekom met vals bloed op sy hemp. Hy het gesê: Nee, julle siele het die saak veels te lig opgevat. En dit is Allah Wie se hulp teen julle beweringe gesoek moet word"
        },
        {
            "chapter": 12,
            "verse": 19,
            "text": "En daar het reisigers gekom, en hulle het hul waterputter gestuur en hy het sy emmer laat afsak. Toe het hy gesê: Watter goeie nuus! Hier is ’n jongkêrel. En hulle het hom as ’n stuk koopware weggesteek, en Allah was bewus van hulle dade"
        },
        {
            "chapter": 12,
            "verse": 20,
            "text": "En hulle het hom vir ’n geringe prys, ’n paar silwerstukke, ver- koop, want vir hulle was hy onbelangrik"
        },
        {
            "chapter": 12,
            "verse": 21,
            "text": "En die Egiptenaar wat hom gekoop het, het aan sy vrou gesê: Maak sy verblyf eerlik. Miskien kan hy ons van nut wees, of kan ons hom dalk as seun aanneem. En so het Ons Josef in die land gevestig, sodat Ons hom in die uitleg van die spreuke kan onderrig. En Allah het volle beheer oor wat Hy beveel, maar die meeste mense weet dit nie"
        },
        {
            "chapter": 12,
            "verse": 22,
            "text": "En toe hy opgegroei het, het Ons aan hom wysheid en kennis geskenk. So beloon Ons hulle wie se werke welgevallig is"
        },
        {
            "chapter": 12,
            "verse": 23,
            "text": "En sy in wie se huis hy was, het probeer om hom teen sy sin te verlei en het die deure gesluit en gesê: Kom nou. Hy het geantwoord: Mag Allah dit verhoed! Waarlik, my Heer het my verblyf waardig gemaak. Voorwaar, die kwaaddoeners is nooit suksesvol nie"
        },
        {
            "chapter": 12,
            "verse": 24,
            "text": "En sy het hom waarlik begeer, en hy sou haar ook begeer het, was dit nie dat hy ’n duidelike waarskuwing van sy Heer ont- vang het nie. En dit is aan hom gestuur sodat Ons hom van sonde en onbetaamlike dade kon behoed"
        },
        {
            "chapter": 12,
            "verse": 25,
            "text": "En hulle het albei na die deur gehardloop, en sy het ’n stuk uit die agterpant van sy hemp geskeur. En by die deur het hulle haar eggenoot ontmoet. Sy het gesê: Wat is die straf vir iemand wat slegte bedoelinge met ’n vrou het, anders as gevangenisstraf of ’n pynlike kastyding"
        },
        {
            "chapter": 12,
            "verse": 26,
            "text": "Josef het geantwoord: Dit is sý wat my teen my sin wou verlei. En ’n familielid van haar het getuig: As sy hemp van voor geskeur is, praat sý die waarheid en is hy ’n leuenaar"
        },
        {
            "chapter": 12,
            "verse": 27,
            "text": "En as sy hemp van agter geskeur is, vertel sý ’n leuen en is hý een van die opregtes"
        },
        {
            "chapter": 12,
            "verse": 28,
            "text": "Toe hy merk dat sy hemp van agter geskeur is het hy gesê: Is dit ’n vroulike metode? Voorwaar, julle vroue is listig"
        },
        {
            "chapter": 12,
            "verse": 29,
            "text": "O Josef, wend u hiervan af. En, my vrou, vra vergifnis vir u sonde. U het waarlik gesondig"
        },
        {
            "chapter": 12,
            "verse": 30,
            "text": "En die vroue in die stad het gesê: Die vrou van die owerste het probeer om haar slaaf teen sy sin te verlei. Hy het voorwaar ’n diep indruk met sy liefde op haar gemaak. Ons merk dat sy openlik dwaal"
        },
        {
            "chapter": 12,
            "verse": 31,
            "text": "En toe sy van hul planne hoor, het sy hulle uitgenooi en ’n maaltyd vir hul voorberei en aan elkeen van hulle ’n mes gegee, en vir Josef gesê: Kom uit na hulle. En toe hulle hom sien, het hulle baie van hom gedink en hulle hande uit bewondering raak gesny, en gesê: Heilige Allah! Dit is geen sterfling nie! Dit is ’n edele engel"
        },
        {
            "chapter": 12,
            "verse": 32,
            "text": "Sy het gesê: Dit is hý oor wie julle my beskuldig het. En ek het probeer om hom teen sy sin te verlei, maar hy was standvastig in sy kuisheid. En as hy nie doen wat ek hom beveel nie, sal ek hom waarlik in die tronk gooi, en hy sal sekerlik verneder word"
        },
        {
            "chapter": 12,
            "verse": 33,
            "text": "Hy het gesê: My Heer! Die gevangenis is vir my aangenamer as dít waartoe hulle my uitnooi. Tensy U hulle lis van my afwend, sal ek my tot hulle neig en ook een van die stomsinniges word"
        },
        {
            "chapter": 12,
            "verse": 34,
            "text": "Daarop het sy Heer sy gebed verhoor en hulle lis van hom afgewend. Voorwaar, Hy is die Alleshorende, die Alleswetende"
        },
        {
            "chapter": 12,
            "verse": 35,
            "text": "Toe kom dit hulle voor, nadat hulle die tekens van sy onskuld opgemerk het, dat hulle hom vir ’n tyd in die tronk moes gooi"
        },
        {
            "chapter": 12,
            "verse": 36,
            "text": "En twee jong manne het saam met Josef die gevangenis binne- gegaan. Een van hulle het gesê: Ek het my sien wyn pers. En die ander het gesê: Ek het my brood op my hoof sien dra, waarvan die voëls geëet het. Gee ons die uitleg daarvan. Waarlik, ons sien dat u ’n weldoener is"
        },
        {
            "chapter": 12,
            "verse": 37,
            "text": "Hy het geantwoord: Die voedsel waarmee julle gevoed word, sal julle nie bereik voordat ek julle nie die uitleg daarvan gegee het nie. Dít is waarin my Heer my onderrig het. Waarlik, ek het afskeid geneem van die godsdiens van ’n volk wat nie in Allah glo nie en wat die ontstryders van die Hiernamaals is"
        },
        {
            "chapter": 12,
            "verse": 38,
            "text": "En ek volg die godsdiens van my vaders, Abraham, Isak en Jakob. Dit betaam ons nie om ander met Allah te vereenselwig nie. Dit is deur Allah se goedertierenheid oor ons en oor die mensdom, maar die meeste mense is nie dankbaar nie"
        },
        {
            "chapter": 12,
            "verse": 39,
            "text": "O my twee medegevangenes! Is dit beter om verskeie here te dien, of is die diens van Allah, die Een, die Opperste, verkieslik"
        },
        {
            "chapter": 12,
            "verse": 40,
            "text": "Julle aanbid behalwe Allah niks anders as nodelose name nie, julle sowel as julle vaders ~ Allah het daartoe geen magtiging verleen nie. Die beslissing berus by Allah alleen. Hy het beveel dat julle niemand buiten Hom sal aanbid nie. Dít is die ware godsdiens, maar die meeste mense besef dit nie"
        },
        {
            "chapter": 12,
            "verse": 41,
            "text": "O my twee medegevangenes! Wat die een betref: hy sal vir sy heer wyn skink om te drink; en wat die ander betref: hy sal gekruisig word, sodat die voëls van sy hoof sal eet. Die saak waarna julle verneem, is klaar beslis"
        },
        {
            "chapter": 12,
            "verse": 42,
            "text": "En hy het aan hom, van wie hy geweet het dat hy losgelaat sou word, gesê: Onthou my by u heer. Maar die duiwel het veroorsaak dat hy moes vergeet om dit aan sy heer te vertel, daarom het Josef nog etlike jare lank in die gevangenis vertoef"
        },
        {
            "chapter": 12,
            "verse": 43,
            "text": "En die koning het gesê: Ek het sewe vet koeie gesien wat deur sewe maer koeie opgeëet word; en sewe groen koringare en sewe verwelkte are. O julle owerstes! Lê die betekenis van my droom uit, en verklaar dit as julle kan"
        },
        {
            "chapter": 12,
            "verse": 44,
            "text": "Hulle het geantwoord: ’n Mengelmoes drome. En ons is nie kundig in die verklaring van drome nie"
        },
        {
            "chapter": 12,
            "verse": 45,
            "text": "En die een van die twee wat bevry is, het Josef na ’n lang tyd onthou en gesê: Ek sal julle die verklaring daarvan laat weet; stuur my daarom"
        },
        {
            "chapter": 12,
            "verse": 46,
            "text": "Josef, o waaragtige, gee ons ’n verklaring vir die sewe vet koeie wat deur sewe maeres verslind word, en van die sewe groen koringare en die verwelkte are, sodat ek tot die volk kan terugkeer en sodat hulle kan weet"
        },
        {
            "chapter": 12,
            "verse": 47,
            "text": "Hy het geantwoord: Julle sal sewe jaar lank saai soos gewoonlik, en wat julle dan maai, moet julle in die aar laat bly, behalwe dié wat julle nodig het om te eet"
        },
        {
            "chapter": 12,
            "verse": 48,
            "text": "Daarna sal daar sewe moeilike jare kom, wat alles wat julle voorheen geoes het, sal verteer, met uitsondering van die klompie wat julle sal bewaar"
        },
        {
            "chapter": 12,
            "verse": 49,
            "text": "En daarna sal daar ’n jaar kom waarin die mense reën sal ont- vang en waarin hulle druiwe en olie sal pars"
        },
        {
            "chapter": 12,
            "verse": 50,
            "text": "En die koning het gesê: Bring hom voor my. Maar toe die boodskapper by hom kom, het hy gesê: Gaan terug na jou heer en vra hom hoe dit gesteld is met die vroue wat hul hande raak gesny het. Voorwaar, my Heer ken hul sluwe planne"
        },
        {
            "chapter": 12,
            "verse": 51,
            "text": "Die koning het geantwoord: Wat was gaande met julle toe julle probeer het om Josef te verlei? Hulle het gesê: Heilige Allah! Ons het van geen kwaad omtrent hom geweet nie. En die owerste se vrou het gesê: Nou het die waarheid aan die lig gekom. Ek het probeer om hom teen sy sin te verlei, maar hy hoort voorwaar by die opregtiges"
        },
        {
            "chapter": 12,
            "verse": 52,
            "text": "Ek sê dit sodat hy kan weet dat ek in sy afwesigheid nie ontrou aan hom was nie, en omdat Allah die planne van die ontroues altyd verydel"
        },
        {
            "chapter": 12,
            "verse": 53,
            "text": "En ek ag my nie vry van sonde nie, want die menslike ek spoor aan tot die kwaad, behalwe by diegene aan wie my Heer barm- hartigheid bewys. Voorwaar, my Heer is Vergewensgesind, Genadevol"
        },
        {
            "chapter": 12,
            "verse": 54,
            "text": "En die koning het geantwoord: Bring hom na my; ek wil hom vir myself hou. Daarom, toe hy met hom gepraat het, het hy gesê: Waarlik, u is vandag ’n man van aansien, en u geniet vertroue in ons aanwesigheid"
        },
        {
            "chapter": 12,
            "verse": 55,
            "text": "Hy het geantwoord: Stel my aan oor die skatte van die land, want ek is ’n kundige bewaarder"
        },
        {
            "chapter": 12,
            "verse": 56,
            "text": "En so het Ons Josef volmag in die land gegee ~ hy het heer- skappy daaroor gevoer, net waar hy verkies het. Ons skenk Ons barmhartigheid aan wie Ons wil, en Ons laat die loon van die weldoeners nie verlore gaan nie"
        },
        {
            "chapter": 12,
            "verse": 57,
            "text": "En die loon van die Hiernamaals is waarlik aangenamer vir hulle wat glo en teen die kwaad waak"
        },
        {
            "chapter": 12,
            "verse": 58,
            "text": "En Josef se broers het gekom en by hom binnegegaan; en hy het hulle herken, maar hulle het hom nie herken nie"
        },
        {
            "chapter": 12,
            "verse": 59,
            "text": "En toe hy hulle van lewensmiddele voorsien het, het hy gesê: Bring my julle broer van vaderskant. Sien julle dan nie dat ek volle maat gee en dat ek ’n goeie gasheer is nie"
        },
        {
            "chapter": 12,
            "verse": 60,
            "text": "Maar as julle hom nie na my bring nie, sal daar van my geen maat koring vir julle wees nie, ook sal julle nie naby my mag kom nie"
        },
        {
            "chapter": 12,
            "verse": 61,
            "text": "Hulle het geantwoord: Ons sal probeer om sy vader oor te haal om hom te laat gaan; moontlik slaag ons daarin"
        },
        {
            "chapter": 12,
            "verse": 62,
            "text": "En hy het aan sy dienaars gesê: Plaas hulle geld terug in hulle sakke, dat hulle dit mag herken wanneer hul na hulle familie terugkeer, en sodat hulle sal terugkom"
        },
        {
            "chapter": 12,
            "verse": 63,
            "text": "En toe hulle na hul vader teruggekeer het, het hulle gesê: O ons vader, die maat word van ons teruggehou; stuur daarom ons broer saam met ons sodat ons ’n volle maat kan ontvang; en ons sal goed na hom kyk"
        },
        {
            "chapter": 12,
            "verse": 64,
            "text": "Hy het geantwoord: Sal ek hom aan julle toevertrou, soos ek sy broer voorheen aan julle toevertrou het? Maar Allah is die groot Beskermer, en Hy is die Genadigste van die wie genade betoon"
        },
        {
            "chapter": 12,
            "verse": 65,
            "text": "En toe hulle hul sakke oopmaak, het hulle gevind dat hul geld aan hulle teruggegee was. Hulle het gesê: O ons vader, wat meer kan ons verlang? Hier is ons geld aan ons teruggegee, en ons sal koring vir ons familie bring en ons sal ons broer oppas, en boonop ’n kameelvrag vol ontvang. Dit is ’n maklike maat"
        },
        {
            "chapter": 12,
            "verse": 66,
            "text": "Hy het geantwoord: Ek sal hom nie aan julle toevertrou voordat julle in die naam van Allah belowe om hom weer na my terug te bring, tensy julle oorval word nie. En nadat hulle die belofte afgelê het, het hy gesê: Allah is die Bewaker van wat ons sê"
        },
        {
            "chapter": 12,
            "verse": 67,
            "text": "En hy het gesê: O my seuns! Gaan nie deur een poort binne nie, maar deur verskillende poorte. En ek kan julle in niks teen Allah help nie. Die beslissing berus alleen by Hom. In Hom stel ek my vertroue, en laat almal wat wil vertrou, hul vertroue alleen in Hom stel"
        },
        {
            "chapter": 12,
            "verse": 68,
            "text": "En toe hulle binnegaan soos hulle vader aanbeveel het, het dit vir hulle teen Allah niks gebaat nie; dit was slegs ’n sielsverlange van Jakob wat hy wou bevredig. En waarlik, hy het kennis gehad, want Ons het hom dié kennis gegee; maar die meeste mense weet dit nie"
        },
        {
            "chapter": 12,
            "verse": 69,
            "text": "En toe hulle by Josef binnegegaan het, het hy sy broer by hom gehuisves, en gesê: Ek is u broer; treur daarom nie oor wat hulle doen nie"
        },
        {
            "chapter": 12,
            "verse": 70,
            "text": "En toe hy hulle van lewensmiddele voorsien het, het iemand die drinkbeker in sy broer se sak gesit. Toe het ’n omroeper uitgeroep: O karavaan! Julle is waarlik diewe"
        },
        {
            "chapter": 12,
            "verse": 71,
            "text": "Hulle het gesê terwyl hulle na hul gedraai het: Wat vermis julle"
        },
        {
            "chapter": 12,
            "verse": 72,
            "text": "Hulle het geantwoord: Ons vermis die koning se drinkbeker; en wie dit terugbring, sal ’n kameelvrag koring ontvang; en ek staan borg daarvoor"
        },
        {
            "chapter": 12,
            "verse": 73,
            "text": "Josef se broers het geantwoord: By Allah, julle weet goed ons het nie met kwade bedoelings hierheen gekom nie, en ons is geen diewe nie"
        },
        {
            "chapter": 12,
            "verse": 74,
            "text": "Die Egiptenare het gesê: Maar wat sal die straf wees indien julle leuenaars is"
        },
        {
            "chapter": 12,
            "verse": 75,
            "text": "Hulle het geantwoord: Die straf daarvoor sal wees: Hy, in wie se sak dit gevind word, sal self die boete daarvoor wees. Só straf ons die misdadigers"
        },
        {
            "chapter": 12,
            "verse": 76,
            "text": "Daarna het hy met húlle sakke begin voordat hy die sak van die broer deursoek het; en hy het dit toe uit die broer se sak gehaal. So het Ons dit vir Josef beplan. Hy kon, volgens die wet van die koning, nie sy broer hou nie, tensy dit Allah behaag het. Ons verhef wie Ons wil. En bo elke besitter van kennis staan die Alleswetende"
        },
        {
            "chapter": 12,
            "verse": 77,
            "text": "Hulle het gesê: As hy ’n dief is, dan het ’n broer van hom voorheen ook gesteel. Maar Josef het dit in sy hart geheim gehou, en het dit nie aan hulle vertel nie. Hy het gesê: Julle verkeer in ’n slegte toestand. Allah weet of dit die waarheid is wat julle beweer"
        },
        {
            "chapter": 12,
            "verse": 78,
            "text": "Hulle het gesê: O owerste! Hy het ’n vader, ’n baie ou man; neem daarom een van ons in sy plek. Waarlik, ons sien dat u een van die weldoeners is"
        },
        {
            "chapter": 12,
            "verse": 79,
            "text": "Hy het geantwoord: Allah verhoed dat ons iemand anders as hom by wie ons eiendom gevind is in hegtenis sal neem, want dan sou ons waarlik onregverdig wees"
        },
        {
            "chapter": 12,
            "verse": 80,
            "text": "En toe hulle wanhopig oor hom geword het, het hulle apart met mekaar beraadslaag. Die oudste van hulle het gesê: Weet julle nie dat julle vader ’n plegtige belofte in die naam van Allah van julle geneem het nie, en hoe julle voorheen in julle plig teenoor Josef gefaal het nie? So sal ek nie hierdie land verlaat nie, tensy my vader my dit toelaat, of Allah die saak vir my beslis; en Hy is die Beste Regter"
        },
        {
            "chapter": 12,
            "verse": 81,
            "text": "Keer julle dan tot jul vader terug en sê: O ons vader! U seun het diefstal gepleeg. En ons getuig alleen waarvan ons weet, en ons kon waarlik nie teen die onvoorsiene waak nie"
        },
        {
            "chapter": 12,
            "verse": 82,
            "text": "En vra die volk van die stad waar ons vertoef het, en die karavaan waarmee ons saamgetrek het. Waarlik, ons praat die waarheid"
        },
        {
            "chapter": 12,
            "verse": 83,
            "text": "Hy het gesê: Nee, julle siele het iets groots vir julle gering laat lyk. Daarom is geduld paslik. Dit is moontlik dat Allah hulle weer aan my sal skenk. Waarlik, Hy is die Alleswetende, die Allerwyse"
        },
        {
            "chapter": 12,
            "verse": 84,
            "text": "En hy het van hulle af weggedraai en gesê: Groot is my verdriet oor Josef! En sy oë was vol trane weens sy smart, maar hy het homself in bedwang gehou"
        },
        {
            "chapter": 12,
            "verse": 85,
            "text": "Hulle het gesê: By Allah! Sal u dan nie ophou om aan Josef te dink voordat u wegkwyn of van smart omkom nie"
        },
        {
            "chapter": 12,
            "verse": 86,
            "text": "Hy het geantwoord: Ek bekla my smart en verdriet alleen by Allah, en ek weet deur die genade van Allah wat julle nie weet nie"
        },
        {
            "chapter": 12,
            "verse": 87,
            "text": "O my seuns! Gaan heen en verneem omtrent Josef en sy broer, en wanhoop nie aan die genade van Allah nie, want niemand wanhoop aan Allah se barmhartigheid nie, behalwe die ongelowiges"
        },
        {
            "chapter": 12,
            "verse": 88,
            "text": "En toe hulle voor hom kom, het hulle gesê: O owerste! Armoede het oor ons en ons familie gekom, en ons het uit ons armoede ’n skamele bedraggie afgeknyp; gee ons daarvoor die volle maat en wees liefdadig. Voorwaar, Allah beloon die liefdadiges"
        },
        {
            "chapter": 12,
            "verse": 89,
            "text": "Hy het gesê: Besef julle wat julle Josef en sy broer aangedoen het toe julle onkundig was"
        },
        {
            "chapter": 12,
            "verse": 90,
            "text": "Hulle het geantwoord: Is ú dan Josef? Hy het gesê: Ek is Josef, en dit is my broer. Allah was ons waarlik genadig. Voorwaar, wie Allah vrees en geduldig is ~ Allah laat nie die loon van die weldoeners ooit verlore gaan nie"
        },
        {
            "chapter": 12,
            "verse": 91,
            "text": "Hulle het geantwoord: By Allah! Allah het u waarlik bo ons verkies, en ons was gewis sondaars"
        },
        {
            "chapter": 12,
            "verse": 92,
            "text": "Hy het gesê: Vandag is daar geen verwyt teen julle meer nie. Mag Allah julle vergewe; Hy is die Genadigste van die wie genade betoon"
        },
        {
            "chapter": 12,
            "verse": 93,
            "text": "Vat hierdie hemp van my en lê dit voor die aangesig van my vader; hy sal dit begryp. En kom na my met jul hele familie"
        },
        {
            "chapter": 12,
            "verse": 94,
            "text": "En toe die karavaan uit Egipte vertrek het, het hul vader gesê: Ek voel die mag van Josef aan, selfs al sou julle my hieroor as ’n swaksinnige beskou"
        },
        {
            "chapter": 12,
            "verse": 95,
            "text": "Hulle het geantwoord: By Allah! U dwaal weer soos van ouds"
        },
        {
            "chapter": 12,
            "verse": 96,
            "text": "En toe ’n bode met die blye tyding gekom het, het hy die hemp voor Jakob neergelê sodat Hy versekering kon hê. Hy het gesê: Het ek julle nie gesê dat ek deur die genade van Allah weet wat julle nie weet nie"
        },
        {
            "chapter": 12,
            "verse": 97,
            "text": "Hulle het geantwoord: O ons vader! Vra vir ons tog vergifnis vir ons sondes; ons was voorwaar sondaars"
        },
        {
            "chapter": 12,
            "verse": 98,
            "text": "Hy het gesê: Ek sal by my Heer om vergifnis vir julle vra. Waarlik, Hy is die Vergewensgesinde, die Genadevolle"
        },
        {
            "chapter": 12,
            "verse": 99,
            "text": "En toe hulle by Josef aangekom het, het hy sy ouers by homself gehuisves en gesê: Kom Egipte in veiligheid binne soos dit Allah behaag"
        },
        {
            "chapter": 12,
            "verse": 100,
            "text": "En hy het sy ouers op sy troon laat sit, en hulle het hul voor hom neergewerp. En hy het gesê: O my vader, dít is die vervulling van my vroeëre droom. My Heer het dit verwesenlik. En Hy was baie goed vir my toe Hy my uit die gevangenis verlos het, en u almal uit die woestyn uitgelei het, nadat die duiwel onmin tussen my en my broers gesaai het. Waarlik, my Heer is Goed vir wie Hy wil. Waarlik, Hy is die Alleswetende, die Allerwyse"
        },
        {
            "chapter": 12,
            "verse": 101,
            "text": "My Heer! U het my ’n deel van die koninkryk geskenk en in die uitleg van drome onderrig. Skepper van die hemele en aarde, U is my Vriend in hierdie wêreld en in die Hiernamaals. Laat my in onderdanigheid sterf, en verenig my met die opregtes"
        },
        {
            "chapter": 12,
            "verse": 102,
            "text": "Dít is die tydinge aangaande die Onsigbare wat Ons aan u openbaar, en u was nie by toe hulle oor hul saak besluit en planne beraam het nie"
        },
        {
            "chapter": 12,
            "verse": 103,
            "text": "En die meeste mense glo nie, ofskoon u dit ernstig verlang"
        },
        {
            "chapter": 12,
            "verse": 104,
            "text": "En u vra hulle geen beloning daarvoor nie. Dit is slegs ’n vermaning vir die mensdom"
        },
        {
            "chapter": 12,
            "verse": 105,
            "text": "En hoeveel tekens is daar nie in die hemele en op die aarde wat hulle verbygaan nie! Tog draai hulle weg daarvan"
        },
        {
            "chapter": 12,
            "verse": 106,
            "text": "En die meeste van hulle glo nie in Allah sonder om afgode naas Hom te stel nie"
        },
        {
            "chapter": 12,
            "verse": 107,
            "text": "Voel hulle dan veilig teen die koms van ’n oorweldigende straf van Allah oor hulle, of teen die onverwagte koms van die Uur, wanneer hulle dit nie verwag nie"
        },
        {
            "chapter": 12,
            "verse": 108,
            "text": "Sê: Dít is my weg: ek roep Allah aan met sekerheid ~ ek en hulle wat my volg. Heilig is Allah! En ek is nie een van die heidene nie"
        },
        {
            "chapter": 12,
            "verse": 109,
            "text": "En Ons het vóór u ook niemand anders as mense gestuur na die stede aan wie Ons Ons openbaringe wou bring nie. Het hulle dan nie op die aarde gereis en gesien wat die einde was van diegene wat hulle voorafgegaan het nie? En die woning van die Hiernamaals is bestem vir húlle wat bewus is van Allah. Verstaan julle dan nie"
        },
        {
            "chapter": 12,
            "verse": 110,
            "text": "En nie voordat die boodskappers gewanhoop en die mense gedink het dat daar aan hulle leuens vertel is, het Ons aan hulle hulp gestuur nie, en dan het Ons gered wie Ons wou. En Ons straf kan van ’n skuldige volk nie afgewend word nie"
        },
        {
            "chapter": 12,
            "verse": 111,
            "text": "In hulle geskiedenis is daar waarlik ’n les vir mense met begrip. Dit is nie ’n verhaal wat vesin kan word nie, maar ’n vervulling van wat voorafgegaan het, en ’n helder verduideliking van alle dinge, en leiding en barmhartigheid vir ’n volk wat glo"
        },
        {
            "chapter": 13,
            "verse": 1,
            "text": "Alief, Laam, Miem, Raa.1 Hier is die verse van die Boek. En dít wat u Heer aan u geopenbaar het, is die waarheid; maar die meeste mense glo dit nie"
        },
        {
            "chapter": 13,
            "verse": 2,
            "text": "Dit is Allah wat die hemele sonder pilare laat verrys het sodat julle kan sien; en Hy is op die Troon van Mag gevestig. En Hy het die son en die maan vir julle in diens gestel; elkeen volg sy baan vir ’n vasgestelde tyd. Hy beheer alles en verduidelik die tekens sodat julle van ’n ontmoeting met jul Heer verseker kan wees"
        },
        {
            "chapter": 13,
            "verse": 3,
            "text": "Dit is Hy wat die aarde oopsprei, wat magtige berge en riviere daaraan geskenk het. En van die vrugte daarvan het Hy pare gemaak, twee van elke soort. En Hy laat die nag die dag bedek. Waarlik, hierin is tekens vir ’n volk wat nadink"
        },
        {
            "chapter": 13,
            "verse": 4,
            "text": "En op die aarde is daar streke wat aan mekaar grens, en tuine met wingerdstokke, en koring en dadelpalms, wat op een of baie wortels stoel ~ hulle word almal met dieselfde water besproei; en ons laat sommige vrugte daarvan uitmunt bo ander. Waarlik, ook daarin is ’n teken vir mense wat begryp"
        },
        {
            "chapter": 13,
            "verse": 5,
            "text": "En as u u verwonder, verwonder u dan aan wat hulle sê: En wanneer ons stof is, sal ons weer in ’n nuwe skepping lewe? Dit is húlle wat nie in hul Heer glo nie, daarom sal hulle kettings om die nekke dra, en hulle sal die bewoners van die Vuur wees; daarin sal hul bly"
        },
        {
            "chapter": 13,
            "verse": 6,
            "text": "En hulle vra dat u eerder tot die kwaad as tot die goeie moet aanspoor ~ as ’n voorbeeld is sulkes reeds voorheen gestraf. En voorwaar, u Heer is vol vegifnis vir die mensdom, ondanks hulle onregverdigheid. En waarlik, u Heer is Streng in die toekenning van straf"
        },
        {
            "chapter": 13,
            "verse": 7,
            "text": "En die ongelowiges sê: Waarom is daar nie ’n teken van sy Heer aan hom gestuur nie? Waarlik, u is ’n waarskuwer en ’n leidsman vir elke volk"
        },
        {
            "chapter": 13,
            "verse": 8,
            "text": "Allah weet wat elke vrou baar en wat die baarmoeders nie voldra nie, en ook wat in hulle groei. En alles het by Hom ’n afme- tingsmaat"
        },
        {
            "chapter": 13,
            "verse": 9,
            "text": "Hy is die Kenner van die Onsigbare sowel as die Sigbare, die Allergrootste, die Verhewene"
        },
        {
            "chapter": 13,
            "verse": 10,
            "text": "En by Hom maak dit nie saak of julle die woord verberg of dit openlik uitspreek nie, en of iemand hom snags skuilhou of bedags voortgaan"
        },
        {
            "chapter": 13,
            "verse": 11,
            "text": "Vir hom is daar engele wat voor en agter hom waak oor die gevolge van sy dade; hulle waak oor hom deur die gebod van Allah. Voorwaar, Allah verander nie die toestand van ’n volk voordat hulle hul eie toestand verander nie. En wanneer Allah voornemens is om ’n volk te straf, kan niks dit wegkeer nie, nóg het hulle ’n helper buiten Hom"
        },
        {
            "chapter": 13,
            "verse": 12,
            "text": "Dit is Hy wat aan julle die blitse toon en daardeur vrees en hoop veroorsaak, en dit is Hy wat die groot wolke laat ontstaan"
        },
        {
            "chapter": 13,
            "verse": 13,
            "text": "En die donder besing Sy lof, en die engele ook, uit vrees vir Hom. En Hy stuur die donderslae en tref daarmee wie Hy wil; nog steeds argumenteer hulle oor Allah, en Hy is Magtig, Dapper"
        },
        {
            "chapter": 13,
            "verse": 14,
            "text": "En aan Hom kom die opregte gebede toe. En diegene wat hulle buiten Hom aanbid, verhoor hulle nie; hulle is soos iemand wat sy hande na water uitsteek wat sy mond nooit bereik nie. En die gebede van die ongelowiges is verspil"
        },
        {
            "chapter": 13,
            "verse": 15,
            "text": "En alles wat in die hemele of op die aarde is, onderwerp hulle alleen aan Allah, hetsy gewillig of onwillig, en so ook hulle ska- duwees, soggens sowel as saans"
        },
        {
            "chapter": 13,
            "verse": 16,
            "text": "Sê: Wie is die Heer van die hemele en die aarde? Sê: Allah. Sê: Neem julle dan buiten Hom bewakers wat vir julself geen voordeel of nadeel bewerk nie? Sê: Kan die blinde en die siende gelyk wees? Of kan die duisternis gelyk wees aan die lig? Of het hulle afgode naas Allah gestel wat ’n skepping gelyksoortig aan Syne geskape het, sodat wat hulle geskape het, hulle verwar het? Sê: Allah is die Skepper van alle dinge, en Hy is die Een, die Verhewene"
        },
        {
            "chapter": 13,
            "verse": 17,
            "text": "Hy stuur water uit die wolke neer, sodat waterlope ooreen- komstig hul afmetings vloei en die vloed swellende skuim dra. En ook dít wat hulle in die vuur smelt om ornamente en oorlogstuig van te maak, bring ’n soortgelyke skuim voort. So vergelyk Allah die waarheid met die valsheid. Wat die skuim betref, dit gaan verby as waardeloos; en wat dít betref wat die mense tot nut strek, dit bly op die aarde agter. So verduidelik Allah Sy gelykenisse"
        },
        {
            "chapter": 13,
            "verse": 18,
            "text": "Die goeie kom hulle toe wat aan hul Heer gehoor gee. Maar hulle wat nie na hul Heer luister nie, sal sekerlik ál hul besittings as ’n losprys wil aanbied, al besit hulle ook alles wat op aarde is, en nóg meer. Dit is húlle wat ’n afgryslike afrekening sal ontvang, en hulle tuiste is die Hel. En dit is ’n bose rusplek"
        },
        {
            "chapter": 13,
            "verse": 19,
            "text": "Kom daar iemand wat weet, dat wat u Heer aan u openbaar die waarheid is, ewe veel toe as aan die blinde? Slegs mense met verstand sal omgee"
        },
        {
            "chapter": 13,
            "verse": 20,
            "text": "Hulle wat die verbond van Allah nakom en die ooreenkomste nie verbreek nie"
        },
        {
            "chapter": 13,
            "verse": 21,
            "text": "hulle wat verbind wat Allah beveel het om verbind te wees, en hul Heer vrees en so ook die afrekening vrees"
        },
        {
            "chapter": 13,
            "verse": 22,
            "text": "en hulle wat standvastig is, en die guns van hul Heer soek, en die gebed onderhou, en van dít waarmee Ons hulle voorsien het heimlik en openlik skenk, en die kwaad met goed vergeld; vir hulle is die salige einde in ’n Tuiste"
        },
        {
            "chapter": 13,
            "verse": 23,
            "text": "Tuine van Ewigheid, wat hulle sal binnegaan saam met diegene wat goeie dade verrig het: hulle vaders en hulle eggenote en hulle nageslagte; en engele sal van elke poort na hulle gaan"
        },
        {
            "chapter": 13,
            "verse": 24,
            "text": "Vrede vir julle, omdat julle geduldig was! ~ Kyk hoe wonderlik is die uiteindelike Tuiste"
        },
        {
            "chapter": 13,
            "verse": 25,
            "text": "En hulle wat die verbond van Allah verbreek nadat dit bevestig was, en afsny wat Allah beveel het om verenig te wees, en wanorde op die aarde stig, die vloek sal hulle tref, en vir hulle is daar ’n ongelukkige blyplek"
        },
        {
            "chapter": 13,
            "verse": 26,
            "text": "Allah vergroot en verminder die voorsiening vir wie Hy wil. En hulle verheug hul oor hierdie lewe, terwyl dit maar ’n kort- stondige vermaak is vergeleke met die Hiernamaals"
        },
        {
            "chapter": 13,
            "verse": 27,
            "text": "En die ongelowiges sê: Waarom is geen teken van sy Heer aan hom gestuur nie? Sê: Allah laat dwaal wie Hy wil en lei tot Homself diegene wat hulle bekeer"
        },
        {
            "chapter": 13,
            "verse": 28,
            "text": "Hulle wat glo en wie se harte rus vind in die oordenkinge van Allah. Kyk dan! in die oordenkings van Allah vind die harte rus"
        },
        {
            "chapter": 13,
            "verse": 29,
            "text": "Hulle wat glo en goeie dade doen ~ vir hulle is daar ’n goeie uiteindelike toestand en ’n wonderlike plek om na terug te keer"
        },
        {
            "chapter": 13,
            "verse": 30,
            "text": "En Ons het u na ’n volk gestuur waaraan talle nasies reeds voor- afgegaan het, sodat u aan hulle kan voorhou wat Ons openbaar; en tog verwerp hulle die barmhartiges. Sê: Hy is my Heer; daar is geen God buiten Hom nie; in Hom stel ek my vertroue en tot Hom is my terugkeer"
        },
        {
            "chapter": 13,
            "verse": 31,
            "text": "En al was daar ’n Qur’ãn waarmee die berge verwyder of die aarde gekloof kon word, dan sou die saak nog by Allah alleen berus. Weet die ongelowiges dan nie dat as Allah dit wil, Hy die hele mensdom sal lei nie? En wat die ongelowiges betref, weens hul dade sal die ramp nie ophou om hulle te teister nie, en dit sal ná aan hulle drumpels wees totdat Allah se belofte vervul is. Voorwaar, Allah maak geen belofte wat Hy nie nakom nie"
        },
        {
            "chapter": 13,
            "verse": 32,
            "text": "En voorwaar, boodskappers vóór u is ook bespot, maar Ek het aan die ongelowiges uitstel verleen, en daarna het Ek hulle oorweldig. Hoe vreeslik was My straf toe nie"
        },
        {
            "chapter": 13,
            "verse": 33,
            "text": "Wie anders as Hy is dit wat aan elke siel toeken wat dit verdien het? En tog skryf hulle deelgenote aan Allah toe. Sê: Gee hulle name! Kan julle Hom iets vertel waarvan Hy nie weet nie? Of is julle gesprekke so sinloos dat dit aan Hom verduidelik moet word? Nee, maar die planne van die ongelowiges is vir hulle aanloklik gemaak, en van die ware weg word hulle teruggehou. En hy vir wie Allah laat dwaal, sal geen helper vind nie"
        },
        {
            "chapter": 13,
            "verse": 34,
            "text": "Daar is vir hulle ’n straf in hierdie lewe; maar die straf van die Hiernamaals is gewis swaarder. En hulle het geen verdediger teen Allah nie"
        },
        {
            "chapter": 13,
            "verse": 35,
            "text": "Die Hemel, wat belowe word aan hulle wat bewus is van Allah, kan vergelyk word met ’n oord waardeur riviere vloei. Dit hou nooit op om vrugte voort te bring nie, en die oorvloed daarvan duur vir ewig; en die einde van die ongelowiges is die Vuur"
        },
        {
            "chapter": 13,
            "verse": 36,
            "text": "En hulle aan wie Ons die Boek2 geskenk het, verheug hul in Ons openbaringe, maar sommige van hul bondgenote ontken ’n deel daarvan. Sê: Ek is beveel om Allah alleen te dien en niks met Hom te vereenselwig nie. Ek roep julle na Hom, en tot Hom is my terugkeer"
        },
        {
            "chapter": 13,
            "verse": 37,
            "text": "En so het Ons dit geopenbaar, ’n ware oordeel, in Arabies. En as u, nadat u kennis ontvang het, hulle bose wense volg, sal u teen Allah geen bewaker of verdediger vind nie"
        },
        {
            "chapter": 13,
            "verse": 38,
            "text": "En Ons het inderdaad boodskappers vóór u gestuur en aan hulle vroue en kinders gegee. En dit is vir ’n boodskapper nie moont- lik om ’n teken te bring nie, behalwe met die toestemming van Allah. Vir elke tydperk is daar ’n aanstelling"
        },
        {
            "chapter": 13,
            "verse": 39,
            "text": "Allah wis uit wat Hy wil en bevestig wat Hy wil, en by Hom is die oorsprong van die Boek"
        },
        {
            "chapter": 13,
            "verse": 40,
            "text": "Of Ons u ’n deel laat sien wat Ons hulle belowe, of veroorsaak dat u moet sterf ~ u lewer alleen die boodskap af, en Ons vergeld"
        },
        {
            "chapter": 13,
            "verse": 41,
            "text": "Sien hulle nie dat Ons die land besoek en die grense nouer maak nie? Allah besluit en niemand kan Sy besluit omverwerp nie. En Hy is vlugtig met die vergelding"
        },
        {
            "chapter": 13,
            "verse": 42,
            "text": "En diegene vóór hulle het inderdaad komplotte gesmee, maar die goedkeuring van die komplotte berus by Allah. En die ongelowiges sal te wete kom vir wie die einde ’n goeie tuiste bied"
        },
        {
            "chapter": 13,
            "verse": 43,
            "text": "En die ongelowiges sê: U is geen boodskapper nie. Sê: Allah is ’n voldoende getuie tussen my en julle; en wie ook al kennis het van die Boek, staan in vir die waarheid daarvan"
        },
        {
            "chapter": 14,
            "verse": 1,
            "text": "Alief, Laam, Raa.1 ’n Boek wat Ons aan u geopenbaar het, sodat u die mense deur die gebooie van hul Heer uit die duisternis na die lig kan bring, op die pad van die Almagtige, die Lofwaardige"
        },
        {
            "chapter": 14,
            "verse": 2,
            "text": "van Allah, aan Wie alles behoort wat in die hemele en op die aarde is. Maar wee die ongelowiges, op wie ’n swaar straf wag"
        },
        {
            "chapter": 14,
            "verse": 3,
            "text": "Hulle wat die teenswoordige lewe bo die Hiernamaals verkies en afdraai van die weg van Allah, en begeer om dit krom voor te stel. Hulle het ver afgedwaal"
        },
        {
            "chapter": 14,
            "verse": 4,
            "text": "Ons stuur elkeen van Ons boodskappers in die taal van sy volk, sodat hy vir hulle ’n duidelike vertolking kan gee. Dan laat Allah in dwaling bly wie Hy wil, en Hy lei wie Hy wil. En Hy is die Almagtige, die Allerwyse"
        },
        {
            "chapter": 14,
            "verse": 5,
            "text": "En waarlik, Ons het Moses met Ons tekens gestuur, en gesê: Bring u volk uit die duisternis na die lig, en herinner hulle aan die dade van Allah. Daarin is waarlik tekens vir elkeen wat geduldig en dankbaar is"
        },
        {
            "chapter": 14,
            "verse": 6,
            "text": "En toe Moses aan sy volk gesê het: Dink aan die guns van Allah, hoe Hy julle gered het van Farao se volk, wat julle met ’n smartlike foltering gekwel het, julle seuns doodgemaak het en julle vroue gespaar het; daarin was ’n swaar beproewing van jul Heer"
        },
        {
            "chapter": 14,
            "verse": 7,
            "text": "En toe julle Heer verklaar het: As julle dankbaar is, sal Ek julle meer gee, maar as julle ondankbaar is, is My straf inderdaad streng"
        },
        {
            "chapter": 14,
            "verse": 8,
            "text": "En Moses het gesê: Al is julle ondankbaar ~ julle en almal wat op die aarde is ~ dan is Allah voorwaar nóg Selfgenoegsaam, Lofwaardig"
        },
        {
            "chapter": 14,
            "verse": 9,
            "text": "Het julle nie gehoor van hulle wat vóór julle was nie, van die volk van Noag en Aad en Thamoed ~ en diegene ná hulle? Niemand behalwe Allah ken hulle nie. Boodskappers het met duidelike bewyse na hulle gegaan, maar hulle het hul hande in hul monde gestop en gesê: Ons glo nie in dít waarmee u gestuur is nie, en ons twyfel aan dít waartoe u ons aanspoor"
        },
        {
            "chapter": 14,
            "verse": 10,
            "text": "Hulle boodskappers het geantwoord: Bestaan daar twyfel oor Allah, die Skepper van die hemele en die aarde? Hy roep julle sodat Hy julle sonde kan vergewe en aan julle uitstel kan verleen vir ’n vasgestelde tyd. Hulle het gesê: Julle is slegs sterflinge soos ons; julle wil ons verwyderd maak van wat ons vaders aanbid het. Bring vir ons daarom ’n duidelike bewys"
        },
        {
            "chapter": 14,
            "verse": 11,
            "text": "Hulle boodskappers het aan hulle gesê: Ons is inderdaad sterflinge soos julle, maar Allah bewys gunste aan wie Hy wil van Sy dienaars. En dit kom ons nie toe om aan julle gesagheb- bende tekens te toon nie, behalwe as Allah dit beveel. En op Allah moet die gelowiges vertrou"
        },
        {
            "chapter": 14,
            "verse": 12,
            "text": "En waarom sou ons nie op Allah vertrou wanneer Hy ons waarlik na die regte weg gelei het nie? En waarlik, ons sal sekerlik al die kwaad wat julle ons aandoen, met geduld dra. En laat diegene wat wil vertrou, hulle vertroue in Allah stel"
        },
        {
            "chapter": 14,
            "verse": 13,
            "text": "En die ongelowiges het aan die boodskappers gesê: Ons sal julle waarlik uit die land verdryf, tensy julle na ons godsdiens terug keer. Toe het hulle Heer aan hul geopenbaar: Voorwaar, Ons sal die kwaaddoeners vernietig"
        },
        {
            "chapter": 14,
            "verse": 14,
            "text": "en Ons sal julle ná hulle in die land vestig. Dít is bestem vir hom wat vrees as hy in My teenwoordigheid staan, en wat My dreigemente vrees"
        },
        {
            "chapter": 14,
            "verse": 15,
            "text": "En hulle het om ’n oordeel gevra, en elke hoogmoedige teenstander was teleurgestel"
        },
        {
            "chapter": 14,
            "verse": 16,
            "text": "Die Hel is voor hom, en kokende water word hom gegee om te drink"
        },
        {
            "chapter": 14,
            "verse": 17,
            "text": "Hy drink dit bietjie vir bietjie, en sal dit skaars kan sluk; en die dood sal van alle kante na hom toe aankom, en tog sal hy nie sterf nie. En voor hom is ’n verskriklike straf"
        },
        {
            "chapter": 14,
            "verse": 18,
            "text": "Die werke van die ongelowiges is soos as, waaroor die wind op ’n stormagtige dag waai. Hulle sal hul verdienste nie kan vasstel nie. Dit is ’n groot dwaling"
        },
        {
            "chapter": 14,
            "verse": 19,
            "text": "Sien u dan nie dat Allah die hemele en die aarde in waarheid geskape het nie? As dit Sy wil is, sal Hy julle wegneem en ’n nuwe skepping voortbring"
        },
        {
            "chapter": 14,
            "verse": 20,
            "text": "En vir Allah is dit nie moeilik nie"
        },
        {
            "chapter": 14,
            "verse": 21,
            "text": "Hulle sal almal voor Allah verskyn, dan sal die swakke aan die hoogmoedige sê: Ons was waarlik julle volgelinge; kan julle nie ’n deel van Allah se straf van ons afweer nie? Hulle sal sê: As Allah óns gelei het, sou ons sekerlik vir júlle gelei het. Dit maak nie saak of ons huil of geduldig is nie, want daar is vir ons geen toevlug nie"
        },
        {
            "chapter": 14,
            "verse": 22,
            "text": "En wanneer die saak beslis is, sal die duiwel sê: Waarlik Allah het Sy belofte aan julle gestand gedoen, maar ek het belowe en julle toe in die steek gelaat. En ek het geen gesag oor julle nie, behalwe dat ek julle geroep en julle my gehoorsaam het. Verwyt my daarom nie, maar beskuldig julself. Ek kan julle nie bystaan nie, nóg kan julle mý bystaan. Ek ontken dat julle my voorheen met Allah vereenselwig het. Voorwaar, daar sal vir die onregverdiges ’n smartlike straf wees"
        },
        {
            "chapter": 14,
            "verse": 23,
            "text": "En hulle wat glo en goeie dade doen, sal toegelaat word in Tuine waardeur riviere stroom, en daarin sal hulle bly deur die bevel van hul Heer. Hulle groet daarin sal wees: Vrede"
        },
        {
            "chapter": 14,
            "verse": 24,
            "text": "Merk julle dan nie hoe Allah ’n goeie woord vergelyk met ’n boom waarvan die wortels diep en die takke hoog is nie"
        },
        {
            "chapter": 14,
            "verse": 25,
            "text": "Dit bring in elke jaargety vrugte voort volgens die bevel van sy Heer. En Allah leer die mense deur gelykenisse, sodat hulle nadenkend kan wees"
        },
        {
            "chapter": 14,
            "verse": 26,
            "text": "En ’n slegte woord is soos ’n boom wat uit die grond geruk is omdat dit geen standvastigheid gehad het nie"
        },
        {
            "chapter": 14,
            "verse": 27,
            "text": "Allah versterk die gelowiges met die vestigende woord in hierdie wêreld en in die Hiernamaals, en Allah laat die kwaaddoeners dwaal; en Allah doen wat Hy wil"
        },
        {
            "chapter": 14,
            "verse": 28,
            "text": "Sien u nie hoe hulle die guns van Allah vir ongeloof verruil en hul volk in die huis van verderf inlei nie"
        },
        {
            "chapter": 14,
            "verse": 29,
            "text": "Dit is die Hel. Daarin sal hulle brand. En dit is ’n bose rusplek"
        },
        {
            "chapter": 14,
            "verse": 30,
            "text": "En hulle stel gelykes op naas Allah, om die mense van Sy weg af te lei. Sê: Vermaak julleself, want julle terugkeer is voorwaar na die Vuur"
        },
        {
            "chapter": 14,
            "verse": 31,
            "text": "Sê aan My dienaars wat daaraan glo, om die gebed te onderhou en om van dít waarmee ons hulle voorsien het, heimlik en openlik te bestee voordat daar ’n Dag kom wanneer daar nóg handel nóg vriendskap sal wees"
        },
        {
            "chapter": 14,
            "verse": 32,
            "text": "Dit is Allah wat die hemele en die aarde geskape het, en water uit die wolke neerstuur, en daarmee vrugte vir julle onderhoud voortbring; en Hy het die skepe vir julle dienstig gemaak sodat hulle oor die see kan vaar deur Sy gebod, en Hy het ook die riviere in julle diens gestel"
        },
        {
            "chapter": 14,
            "verse": 33,
            "text": "En Hy het die son en die maan vir julle dienstig gemaak; beide lê hulle omwentelings ywerig af; en Hy het die nag en die dag vir julle dienstig gemaak"
        },
        {
            "chapter": 14,
            "verse": 34,
            "text": "En Hy gee julle alles wat julle Hom vra. En as julle die gunste van Allah tel, sal julle dit nie kan klaar tel nie. Voorwaar, die mens is baie onregverdig, baie ondankbaar"
        },
        {
            "chapter": 14,
            "verse": 35,
            "text": "En toe Abraham gesê het: My Heer! Maak hierdie stad veilig, en weerhou my en my seuns van die aanbidding van afgode"
        },
        {
            "chapter": 14,
            "verse": 36,
            "text": "My Heer! Hulle het waarlik baie mense op ’n dwaalspoor gebring. Wie mý daarom ook volg, hy is stellig ván my; en wie my nie gehoorsaam nie, dan is U voorwaar Vergewensgesind, Genadevol"
        },
        {
            "chapter": 14,
            "verse": 37,
            "text": "Ons Heer! Ek het ’n deel van my nageslag in ’n onvrugbare dal digby U Heilige Huis gevestig, sodat hulle die gebed kan onderhou; laat die harte van sommige mense gunstig teenoor hulle gestem wees, en voorsien hulle van vrugte sodat hulle dankbaar kan wees"
        },
        {
            "chapter": 14,
            "verse": 38,
            "text": "Ons Heer! U weet voorwaar wat ons verberg en wat ons openbaar maak. En niks op die aarde of in die hemel is vir Allah verborge nie"
        },
        {
            "chapter": 14,
            "verse": 39,
            "text": "Alle lof kom Allah toe, wat in weerwil van my ouderdom Ismael en Isak aan my geskenk het! Voorwaar, my Heer is die Hoorder van die Gebed"
        },
        {
            "chapter": 14,
            "verse": 40,
            "text": "My Heer! Maak my en my nageslag onderhouers van die gebed. Ons Heer! Aanvaar ook mý gebed"
        },
        {
            "chapter": 14,
            "verse": 41,
            "text": "Ons Heer! Vergewe my en my ouers en die gelowiges, op die Dag wanneer die afrekening sal plaasvind"
        },
        {
            "chapter": 14,
            "verse": 42,
            "text": "En dink nie dat Allah geen ag slaan op wat die kwaadstokers doen nie. Hy verleen hulle slegs uitstel tot die Dag wanneer hulle in afgryse sal staar"
        },
        {
            "chapter": 14,
            "verse": 43,
            "text": "en voorthaas met opgehefte hoofde, terwyl hulle hul blik nie kan wegkeer nie, en hulle harte leeg sal wees"
        },
        {
            "chapter": 14,
            "verse": 44,
            "text": "En waarsku die mense teen ’n Dag wanneer die straf oor hulle sal kom; dan sal die kwaaddoeners sê: Ons Heer! Verleen ons uitstel vir ’n klein rukkie. Ons sal U roep beantwoord en die boodskappers volg. Het julle nie voorheen gesweer dat daar vir julle geen heengaan sal wees nie"
        },
        {
            "chapter": 14,
            "verse": 45,
            "text": "En julle woon tans in die huise van diegene wat hulself onreg aangedoen het, en dit is vir julle duidelik hoe Ons met hulle gehandel het en hoe Ons van hulle ’n voorbeeld gemaak het"
        },
        {
            "chapter": 14,
            "verse": 46,
            "text": "En hulle het reeds hul planne beraam, maar hulle planne is vir Allah bekend, al was hulle planne ook so dat berge daardeur versit kon word"
        },
        {
            "chapter": 14,
            "verse": 47,
            "text": "Moenie dink dat Allah Sy beloftes aan Sy boodskappers nie gestand sal doen nie. Allah is voorwaar Almagtig, die Heer van Vergelding"
        },
        {
            "chapter": 14,
            "verse": 48,
            "text": "Op die Dag wanneer die aarde deur ’n ander aarde vervang sal word, en so ook die hemel; en hulle sal voortkom na Allah, die Een, die Verhewene"
        },
        {
            "chapter": 14,
            "verse": 49,
            "text": "en u sal die misdadigers op daardie Dag in kettings gebind vind"
        },
        {
            "chapter": 14,
            "verse": 50,
            "text": "hulle hemde sal van pik gemaak wees, en hulle gesigte sal met vuur omhul word"
        },
        {
            "chapter": 14,
            "verse": 51,
            "text": "sodat Allah elke siel kan vergeld vir wat hy gedoen het. Voor- waar, Allah is vlug in die vereffening"
        },
        {
            "chapter": 14,
            "verse": 52,
            "text": "Dit is ’n boodskap aan die mense, sodat hulle daardeur gewaarsku kan word en dat hulle kan weet dat Hy Een God is, en sodat mense van begrip kennis kan neem"
        },
        {
            "chapter": 15,
            "verse": 1,
            "text": "Alief, Laam, Raa.1 Dít is die verse van die Boek, en van ’n Qur’ãn wat verduidelik"
        },
        {
            "chapter": 15,
            "verse": 2,
            "text": "Dikwels sal die ongelowiges wens dat hulle Moesliems was"
        },
        {
            "chapter": 15,
            "verse": 3,
            "text": "Laat hulle eet en hulself vermaak, en laat valse hoop hulle bedrieg, want hulle sal weldra beter weet"
        },
        {
            "chapter": 15,
            "verse": 4,
            "text": "En nooit het Ons ’n stad verwoes nie, of die besluit daartoe is eers bekend gemaak"
        },
        {
            "chapter": 15,
            "verse": 5,
            "text": "Geen volk kan hulle lot bespoedig nie, ook kan hulle dit nie vertraag nie"
        },
        {
            "chapter": 15,
            "verse": 6,
            "text": "En hulle sê: O, jy aan wie die vermaning geopenbaar is! Jy is voorwaar besete"
        },
        {
            "chapter": 15,
            "verse": 7,
            "text": "Waarom bring u ons nie die engele nie, as u opreg is"
        },
        {
            "chapter": 15,
            "verse": 8,
            "text": "Ons stuur geen engele nie behalwe met die waarheid, en dan sou geen uitstel aan hulle verleen word nie"
        },
        {
            "chapter": 15,
            "verse": 9,
            "text": "Voorwaar, Ons het die Vermaning geopenbaar, en Ons is gewis die Bewaker daarvan"
        },
        {
            "chapter": 15,
            "verse": 10,
            "text": "En vóór u het Ons reeds boodskappers na die volkstamme van die ou tyd gestuur"
        },
        {
            "chapter": 15,
            "verse": 11,
            "text": "En daar het nooit ’n boodskapper na hulle gekom nie, of hulle het hom bespot"
        },
        {
            "chapter": 15,
            "verse": 12,
            "text": "So laat Ons dit die harte van die misdadigers binnedring"
        },
        {
            "chapter": 15,
            "verse": 13,
            "text": "hulle glo nie daarin nie, hoewel hulle weet wat met die ou volkere gebeur het"
        },
        {
            "chapter": 15,
            "verse": 14,
            "text": "En al sou Ons ook ’n deur na die hemel vir hulle oopmaak, en hulle styg aanhoudend daarin op"
        },
        {
            "chapter": 15,
            "verse": 15,
            "text": "sou hulle sê: Ons oë was slegs beneweld, of liewers: Ons was betower"
        },
        {
            "chapter": 15,
            "verse": 16,
            "text": "En voorwaar, Ons het groot sterre in die hemel geplaas, en Ons het dit is aanloklik gemaak vir wie dit aanskou"
        },
        {
            "chapter": 15,
            "verse": 17,
            "text": "En Ons beskerm dit teen elke vervloekte duiwel"
        },
        {
            "chapter": 15,
            "verse": 18,
            "text": "Maar indien iemand steelsgewys luister, sal ’n helder vlam hom navolg"
        },
        {
            "chapter": 15,
            "verse": 19,
            "text": "En Ons het die aarde uitgesprei en magtige berge daarop geplaas, en Ons laat geskikte plante daarop groei"
        },
        {
            "chapter": 15,
            "verse": 20,
            "text": "En Ons het daar lewensmiddele geplaas vir julle en vir diegene wie julle nie onderhou nie"
        },
        {
            "chapter": 15,
            "verse": 21,
            "text": "En daar is niks waarvan die seëninge nie by Ons berus nie, en Ons stuur dit slegs in bekende mate af"
        },
        {
            "chapter": 15,
            "verse": 22,
            "text": "En Ons stuur bevrugtende winde, en daarna stuur Ons water neer uit die wolke, en gee dit vir julle om te drink, en dit is nie julle wat dit opgaar nie"
        },
        {
            "chapter": 15,
            "verse": 23,
            "text": "En voorwaar, dit is Ons wat die lewe gee en die dood veroorsaak, en Ons is die Erfgename"
        },
        {
            "chapter": 15,
            "verse": 24,
            "text": "En sekerlik weet Ons wie van julle vooruitgaan en nie agterbly nie"
        },
        {
            "chapter": 15,
            "verse": 25,
            "text": "Voorwaar, sy Heer sal hulle almal bymekaar bring. Waarlik, Hy is Allerwys, Alleswetend"
        },
        {
            "chapter": 15,
            "verse": 26,
            "text": "En gewis het Ons die mens uit klei geskape, uit veranderde modder in ’n patroon gevorm"
        },
        {
            "chapter": 15,
            "verse": 27,
            "text": "En die djien het Ons voorheen uit rooklose, vlammende vuur geskape"
        },
        {
            "chapter": 15,
            "verse": 28,
            "text": "En toe u Heer die engele toegespreek het: Ek gaan die mens uit klei skep, uit veranderde modder in ’n patroon vorm"
        },
        {
            "chapter": 15,
            "verse": 29,
            "text": "Wanneer ek hom daaruit gevorm en My gees in hom geblaas het, prostreer dan voor hom"
        },
        {
            "chapter": 15,
            "verse": 30,
            "text": "Die engele het almal saam geprostreer"
        },
        {
            "chapter": 15,
            "verse": 31,
            "text": "maar net Iblies nie; Hy het geweier om saam met die onderdaniges te wees"
        },
        {
            "chapter": 15,
            "verse": 32,
            "text": "Hy het gesê: O Iblies! Waarom is jy nie saam met die onderdaniges nie"
        },
        {
            "chapter": 15,
            "verse": 33,
            "text": "Hy het geantwoord: Ek gaan my nie aan die mens wat U uit klei geskape het, en uit veranderde modder in ’n patroon gevorm het, prostreer nie"
        },
        {
            "chapter": 15,
            "verse": 34,
            "text": "Hy het gesê: Gaan dan weg hiervandaan; u is vervloek"
        },
        {
            "chapter": 15,
            "verse": 35,
            "text": "En voorwaar, My vloek sal op u rus tot op die Oordeelsdag"
        },
        {
            "chapter": 15,
            "verse": 36,
            "text": "Hy het gesê: My Heer! Skenk my dan uitstel tot op die Dag wanneer hulle opgewek sal word"
        },
        {
            "chapter": 15,
            "verse": 37,
            "text": "Hy het gesê: Aan u word uitstel verleen"
        },
        {
            "chapter": 15,
            "verse": 38,
            "text": "tot die Dag van die aangewese tyd"
        },
        {
            "chapter": 15,
            "verse": 39,
            "text": "Hy het gesê: My Heer! Aangesien U my as dwalende veroordeel het, sal ek die bose aantreklik aan hulle voorstel, en ek sal veroorsaak dat hulle afdwaal"
        },
        {
            "chapter": 15,
            "verse": 40,
            "text": "behalwe U dienaars tussen hulle, die gesuiwerdes"
        },
        {
            "chapter": 15,
            "verse": 41,
            "text": "Hy het gesê: Dit is die regte weg wat na My lei"
        },
        {
            "chapter": 15,
            "verse": 42,
            "text": "Wat my dienaars betref, u het geen gesag oor hulle nie, behalwe die dwalendes wat u volg"
        },
        {
            "chapter": 15,
            "verse": 43,
            "text": "En die Hel is voorwaar die beloofde plek vir hulle almal"
        },
        {
            "chapter": 15,
            "verse": 44,
            "text": "Dit het sewe deure. Vir elke deur is ’n vasgestelde klas (sondaar)"
        },
        {
            "chapter": 15,
            "verse": 45,
            "text": "Voorwaar, hulle wat bewus is van Allah, sal middein tuine en fonteine wees"
        },
        {
            "chapter": 15,
            "verse": 46,
            "text": "Betree dit in vrede en veiligheid"
        },
        {
            "chapter": 15,
            "verse": 47,
            "text": "En Ons sal alle bitterheid en wraak uit hulle harte uitroei, en as broers op verhewe trone sal hulle teenoor mekaar sit"
        },
        {
            "chapter": 15,
            "verse": 48,
            "text": "Vermoeidheid sal hulle daarin nie aantas nie, ook sal hulle nie daaruit verdryf word nie"
        },
        {
            "chapter": 15,
            "verse": 49,
            "text": "Stel My dienaars in kennis dat Ek die Vergewensgesinde, die Barmhartige, is"
        },
        {
            "chapter": 15,
            "verse": 50,
            "text": "en dat My straf ’n pynlike straf is"
        },
        {
            "chapter": 15,
            "verse": 51,
            "text": "En stel hulle in kennis van die gaste van Abraham"
        },
        {
            "chapter": 15,
            "verse": 52,
            "text": "Toe hulle by hom binnegetree het, het hulle gesê: Vrede! Hy het geantwoord: Ons vrees julle"
        },
        {
            "chapter": 15,
            "verse": 53,
            "text": "Hulle het geantwoord: Moenie vrees nie; ons bring u die goeie tyding van ’n seun wat baie kennis en wysheid sal besit"
        },
        {
            "chapter": 15,
            "verse": 54,
            "text": "Hy het gesê: Bring julle my goeie nuus terwyl die ouderdom my reeds ingehaal het? Waarom gee julle my dan dié nuus"
        },
        {
            "chapter": 15,
            "verse": 55,
            "text": "Hulle het gesê: Ons bring ’n blye tyding met waarheid; wees u dan nie een van die wanhopiges nie"
        },
        {
            "chapter": 15,
            "verse": 56,
            "text": "Hy het gesê: Wie anders wanhoop aan die genade van Sy Heer, behalwe die dwalendes"
        },
        {
            "chapter": 15,
            "verse": 57,
            "text": "Hy het gsê: Wat is julle taak dan, o boodskappers"
        },
        {
            "chapter": 15,
            "verse": 58,
            "text": "Hulle het geantwoord: Ons is na ’n misdadige volk gestuur"
        },
        {
            "chapter": 15,
            "verse": 59,
            "text": "Behalwe die volk van Lot. Ons sal hulle almal red, met die uitsondering"
        },
        {
            "chapter": 15,
            "verse": 60,
            "text": "van sy vrou. Ons het verorden dat sy voorwaar met die agtergeblewenes sal wees"
        },
        {
            "chapter": 15,
            "verse": 61,
            "text": "En toe die boodskappers by die volgelinge van Lot gekom het"
        },
        {
            "chapter": 15,
            "verse": 62,
            "text": "en hy gesê het: Waarlik, julle is onbekendes"
        },
        {
            "chapter": 15,
            "verse": 63,
            "text": "het hulle geantwoord: Nee, ons kom na u met dít waaroor hulle twyfel"
        },
        {
            "chapter": 15,
            "verse": 64,
            "text": "en ons bring aan u die waarheid. U kan ons glo"
        },
        {
            "chapter": 15,
            "verse": 65,
            "text": "Vertrek daarom met u volgelinge gedurende die nag, en bly altyd in hul agterhoede. En moenie dat iemand omkyk nie, en gaan waarheen julle beveel word"
        },
        {
            "chapter": 15,
            "verse": 66,
            "text": "En Ons het dit aan hom bekend gemaak dat die wortels hiervan in die oggend afgesny sal word"
        },
        {
            "chapter": 15,
            "verse": 67,
            "text": "En toe die inwoners van die stad jubelend nader gekom het"
        },
        {
            "chapter": 15,
            "verse": 68,
            "text": "het hy gesê: Hulle is my gaste; moenie my in die skande steek nie"
        },
        {
            "chapter": 15,
            "verse": 69,
            "text": "en vrees Allah, en moet my nie in die skande steek nie"
        },
        {
            "chapter": 15,
            "verse": 70,
            "text": "Maar hulle het geantwoord: Het ons julle nie belet om iemand te herberg nie"
        },
        {
            "chapter": 15,
            "verse": 71,
            "text": "Toe het hy gesê: Hier is my dogters, as julle dan iets wil doen"
        },
        {
            "chapter": 15,
            "verse": 72,
            "text": "Waarlik, hulle het blindelings gedwaal"
        },
        {
            "chapter": 15,
            "verse": 73,
            "text": "En teen sonop het die straf hulle oorval"
        },
        {
            "chapter": 15,
            "verse": 74,
            "text": "Ons het die stad omgekeer en harde klippe daarop laat reën"
        },
        {
            "chapter": 15,
            "verse": 75,
            "text": "Waarlik, hierin is tekens vir hulle wat uit die lot van ander ’n les wil leer"
        },
        {
            "chapter": 15,
            "verse": 76,
            "text": "En dit is ’n weg wat nog begaanbaar is"
        },
        {
            "chapter": 15,
            "verse": 77,
            "text": "Voorwaar, hierin is ’n teken vir die gelowiges"
        },
        {
            "chapter": 15,
            "verse": 78,
            "text": "En die Bewoners van die Woud was net so sondig"
        },
        {
            "chapter": 15,
            "verse": 79,
            "text": "Daarom het Ons ook húlle getref ~ En hierdie plekke lê albei aan die grootpad"
        },
        {
            "chapter": 15,
            "verse": 80,
            "text": "En die Bewoners van die Rots3 het waarlik die boodskappers verloën"
        },
        {
            "chapter": 15,
            "verse": 81,
            "text": "En Ons het Ons tekens aan hulle oorgedra, maar hulle het die rug daarop gedraai"
        },
        {
            "chapter": 15,
            "verse": 82,
            "text": "En hulle het wonings van veiligheid in die berge uitgekap"
        },
        {
            "chapter": 15,
            "verse": 83,
            "text": "en tog het die straf hulle in die môre oorval"
        },
        {
            "chapter": 15,
            "verse": 84,
            "text": "En wat hulle verwerf het, het hul niks gebaat nie"
        },
        {
            "chapter": 15,
            "verse": 85,
            "text": "En Ons het die hemele en die aarde en alles wat daartussen is, met die waarheid geskape. En die Uur sal gewis kom; wees daarom sagmoedig"
        },
        {
            "chapter": 15,
            "verse": 86,
            "text": "Voorwaar, u Heer ~ Hy is die Skepper, die Alleswetende"
        },
        {
            "chapter": 15,
            "verse": 87,
            "text": "En Ons het waarlik aan u die sewe herhaalde verse en die verhewe Qur’ãn gegee"
        },
        {
            "chapter": 15,
            "verse": 88,
            "text": "Staar u oë nie moeg na wat Ons aan sommige groepe gegee het om van te geniet nie, en treur ook nie oor hulle nie, en wees sagmoedig teenoor die gelowiges"
        },
        {
            "chapter": 15,
            "verse": 89,
            "text": "En sê: Voorwaar, ek is die waarskuwer"
        },
        {
            "chapter": 15,
            "verse": 90,
            "text": "Ons het ook boodskappers gestuur na hulle wat die eed afgelê het"
        },
        {
            "chapter": 15,
            "verse": 91,
            "text": "en na hulle wat die Qur’ãn wou opdeel"
        },
        {
            "chapter": 15,
            "verse": 92,
            "text": "By u Heer! Ons sal hulle almal gewis ondervra"
        },
        {
            "chapter": 15,
            "verse": 93,
            "text": "oor wat hulle gedoen het"
        },
        {
            "chapter": 15,
            "verse": 94,
            "text": "Verkondig daarom openlik wat u beveel word, en draai weg van die heidene af"
        },
        {
            "chapter": 15,
            "verse": 95,
            "text": "Ons bied u voldoende beskerming teen die spotters"
        },
        {
            "chapter": 15,
            "verse": 96,
            "text": "wat ander gode met Allah vereenselwig ~ Maar weldra sal hulle dit te wete kom"
        },
        {
            "chapter": 15,
            "verse": 97,
            "text": "En Ons weet ook dat u hart benoud word oor wat hulle sê"
        },
        {
            "chapter": 15,
            "verse": 98,
            "text": "Verheerlik u Heer met die lof wat Hom toekom, en wees saam met hulle (wat voor hul Heer) prostreer"
        },
        {
            "chapter": 15,
            "verse": 99,
            "text": "En dien u Heer tot op die tyd van u afsterwe"
        },
        {
            "chapter": 16,
            "verse": 1,
            "text": "Die gebod van Allah sal geskied; probeer dus nie om dit te verhaas nie. Heilig is Hy, en hoog verhewe is Hy bo alles wat hulle met Hom vereenselwig"
        },
        {
            "chapter": 16,
            "verse": 2,
            "text": "Hy stuur deur Sy gebod engele met openbaringe na wie van Sy dienaars Hy verkies, en sê: Waarsku dat daar geen god is nie, behalwe Ek; so vrees My"
        },
        {
            "chapter": 16,
            "verse": 3,
            "text": "Hý het die hemele en die aarde in waarheid geskape. Hoog verhewe is Hy bo alles wat hulle met Hom vereenselwig"
        },
        {
            "chapter": 16,
            "verse": 4,
            "text": "Hy het die mens van ’n sperm geskape, maar kyk! dié is ’n openlike teenstaander"
        },
        {
            "chapter": 16,
            "verse": 5,
            "text": "En ook die vee het Hy vir julle geskape. Hulle verskaf warm klere aan julle, en ook ander voordele, en hulle is daar om van te eet"
        },
        {
            "chapter": 16,
            "verse": 6,
            "text": "En hulle is mooi om na te kyk wanneer julle hulle saans huis toe dryf, en wanneer julle hulle soggens uitjaag om te wei"
        },
        {
            "chapter": 16,
            "verse": 7,
            "text": "En hulle vervoer julle swaar laste na streke wat julle nie sonder baie moeite kan bereik nie. Voorwaar, julle Heer is Barmhartig, Genadevol"
        },
        {
            "chapter": 16,
            "verse": 8,
            "text": "En perde en muile en esels het Hy geskape, sodat julle op hulle kan ry, en ook as vertoonstukke vir julle. En Hy het ook dinge geskape waarvan julle nie weet nie"
        },
        {
            "chapter": 16,
            "verse": 9,
            "text": "En dit is Allah se plig om julle die regte weg aan te wys, want daar is sommige afwykende weë. As Hy wil, sal Hy julle almal reg lei"
        },
        {
            "chapter": 16,
            "verse": 10,
            "text": "Dit is Hy wat die water uit die wolke vir julle afstuur; dit verskaf drank, en daardeur groei die bome waarvan julle voedsel verkry"
        },
        {
            "chapter": 16,
            "verse": 11,
            "text": "Daardeur laat Hy die gesaaides vir julle groei, en die olywe, en die dadelpalms, en die druiwe en al die ander vrugte. Daarin is waarlik ’n teken vir ’n volk wat nadink"
        },
        {
            "chapter": 16,
            "verse": 12,
            "text": "En Hy het vir julle die nag en die dag en die son en die maan in diens gestel. En ook die sterre word aan julle diensbaar gemaak. Voorwaar, hierin is tekens vir ’n volk wat verstaan"
        },
        {
            "chapter": 16,
            "verse": 13,
            "text": "En wat Hy op die aarde vir julle geskape het, is van verskillende kleure. Voorwaar, hierin is ’n teken vir ’n volk wat onthou"
        },
        {
            "chapter": 16,
            "verse": 14,
            "text": "En dit is Hy wat die see tot julle beskikking gestel het, sodat julle van die vangste daaruit kan eet, en die ornamente wat julle dra daaruit kan haal. En julle sien die skepe daaroor vaar, sodat julle van Sy volheid kan vra, en sodat julle dankbaar kan wees"
        },
        {
            "chapter": 16,
            "verse": 15,
            "text": "En Hy het ferm berge op die aarde geplaas sodat dit nie saam met julle sal wankel nie, en riviere en paaie sodat julle die regte weg kan inslaan"
        },
        {
            "chapter": 16,
            "verse": 16,
            "text": "En vir hierdie doel is daar ook landmerke. En met behulp van die sterre vind hulle die regte rigting"
        },
        {
            "chapter": 16,
            "verse": 17,
            "text": "Is Hy wat kan skep dan soos hy wat nié kan skep nie? Sal julle dan nie onthou nie"
        },
        {
            "chapter": 16,
            "verse": 18,
            "text": "En as julle Allah se gunste wil tel, sal julle vind dat dit onmoontlik is. Voorwaar, Allah is Vergewensgesind, Genadevol"
        },
        {
            "chapter": 16,
            "verse": 19,
            "text": "En Allah weet wat julle verberg en wat julle bekend maak"
        },
        {
            "chapter": 16,
            "verse": 20,
            "text": "En diegene wat hulle buiten Allah aanroep, het niks geskape nie, terwyl hulle self geskape is"
        },
        {
            "chapter": 16,
            "verse": 21,
            "text": "Dood is hulle, nie lewendig nie. En hulle weet nie wanneer hulle opgewek sal word nie"
        },
        {
            "chapter": 16,
            "verse": 22,
            "text": "Julle God is één God. En diegene wat nie in die Hiernamaals glo nie se harte weier om dit te erken, en hulle is hoogmoedig"
        },
        {
            "chapter": 16,
            "verse": 23,
            "text": "Allah weet ongetwyfeld wat hulle verberg en wat hulle bekend maak. Voorwaar, Hy het die hoogmoediges nie lief nie"
        },
        {
            "chapter": 16,
            "verse": 24,
            "text": "En wanneer aan hulle gevra word: Wat is dit wat julle Heer geopenbaar het? sê hulle: Fabels oor die ou volkere"
        },
        {
            "chapter": 16,
            "verse": 25,
            "text": "Dat hulle op die Dag van Opstanding hulle laste ten volle mag dra, en ook die laste van diegene wat hulle deur onkunde mislei het. Kyk! Boos is dít wat hulle dra"
        },
        {
            "chapter": 16,
            "verse": 26,
            "text": "Diegene vóór hulle het planne beraam, maar Allah het hulle gebou tot op die fondamente vernietig, sodat die dak van bo af op hulle geval, en die straf tot hulle gekom het, uit ’n rigting wat hulle geen idee van het nie"
        },
        {
            "chapter": 16,
            "verse": 27,
            "text": "En Hy sal op die Opstandingsdag skande oor hulle bring, en sê: Waar is My deelgenote ter wille van wie julle wederstrewig geword het? Dan sal hulle wat kennis dra, sê: Skande en kwaad sal waarlik vandag oor die ongelowiges kom"
        },
        {
            "chapter": 16,
            "verse": 28,
            "text": "oor húlle vir wie die engele laat sterf het terwyl hulle hul siele onreg aangedoen het. Dan sal hulle onderdanig wees en sê: Ons het geen kwaad gedoen nie. Nee! Allah weet wat julle gedoen het"
        },
        {
            "chapter": 16,
            "verse": 29,
            "text": "Gaan daarom deur die deure van die Hel, en bly daarin. Boos inderdaad is die woonplek van die hoogmoediges"
        },
        {
            "chapter": 16,
            "verse": 30,
            "text": "En daar sal aan hulle wat teen die kwaad waak, gesê word: Wat het julle Heer geopenbaar? Dan sal hulle sê: Die beste. Op hulle wat goed doen in hierdie wêreld, wag daar goed. En die tuiste van die Hiernamaals sal vir hulle aangenaam wees. En die tuiste van húlle wat godvresend is, is uitmuntend"
        },
        {
            "chapter": 16,
            "verse": 31,
            "text": "Tuine van Ewigheid waardeur riviere vloei, sal hulle binnegaan; daarin sal hulle ontvang wat hulle verlang. Só beloon Allah diegene wat godvresend is"
        },
        {
            "chapter": 16,
            "verse": 32,
            "text": "húlle vir wie die engele laat sterf terwyl hulle rein is, en sê: Vrede vir julle! Gaan die Hemel binne as beloning vir wat julle gedoen het"
        },
        {
            "chapter": 16,
            "verse": 33,
            "text": "Wag hulle1 dan net dat die engele na hulle moet kom, of dat die gebod van u Heer moet geskied? So het die mense vóór hulle ook gedoen. En Allah het hulle geen onreg aangedoen nie, maar hulle het aan hulself onreg aangedoen"
        },
        {
            "chapter": 16,
            "verse": 34,
            "text": "So het die kwaad wat hulle gedoen het, hulle oorval, en dít wat hulle bespot het, het hulle omring"
        },
        {
            "chapter": 16,
            "verse": 35,
            "text": "En die heidene sê: As Allah dit wou, sou ons niemand buiten Hom gedien het nie, en so sou ook ons vaders gedoen het; ook sou ons niks sonder Sy toestemming verbied het nie. So het mense vóór hulle ook gedoen. Maar is die boodskappers dan vir iets anders verantwoordelik as slegs vir die duidelike aflewering van ’n boodskap"
        },
        {
            "chapter": 16,
            "verse": 36,
            "text": "En waarlik, onder elke volk het Ons ’n boodskapper verwek wat moet sê: Dien Allah, en vermy die duiwel. En daar was sommige wat deur Allah gelei is, maar ook sommige van wie gesê kon word dat hulle verdien het om te dwaal. Reis daarom deur die land en sien wat was die einde van die leuenaars"
        },
        {
            "chapter": 16,
            "verse": 37,
            "text": "As u reken dat ook húlle reg gelei moet word, weet dan dat Allah nie diegene lei wat Hy laat dwaal het nie, en dat daar vir hulle ook geen helpers sal wees nie"
        },
        {
            "chapter": 16,
            "verse": 38,
            "text": "En hulle sweer hul sterkste eed dat Allah die dooies nie sal opwek nie. Maar waarlik, dit is vir Allah ’n bindende belofte, hoewel die meeste mense dit nie weet nie"
        },
        {
            "chapter": 16,
            "verse": 39,
            "text": "sodat Hy vir hulle kan duidelik maak waaroor hulle verskil, en sodat die ongelowiges kan weet dat hulle leuenaars is"
        },
        {
            "chapter": 16,
            "verse": 40,
            "text": "Wanneer Ons iets bestem, sê Ons slegs: Wees! en dit is"
        },
        {
            "chapter": 16,
            "verse": 41,
            "text": "En hulle wat ter wille van Allah moes emigreer omdat hulle onderdruk is, aan hulle sal Ons ’n goeie verblyf in hierdie wêreld gee, en die beloning in die Hiernamaals sal vir hulle nog groter wees. Het hulle dit maar geweet"
        },
        {
            "chapter": 16,
            "verse": 42,
            "text": "Hulle wat geduldig is en hulle vertroue in hul Heer stel"
        },
        {
            "chapter": 16,
            "verse": 43,
            "text": "En Ons het vóór u niemand anders gestuur nie as manne aan wie Ons eers ’n openbaring gestuur het ~ vra gerus vir die volgelinge van die Vermaning, indien julle nie weet nie"
        },
        {
            "chapter": 16,
            "verse": 44,
            "text": "en met duidelike tekens en Geskrifte. En Ons het die Vermaning aan u geopenbaar sodat u aan die mense kan verduidelik wat aan hulle geopenbaar is, sodat hulle mag nadink"
        },
        {
            "chapter": 16,
            "verse": 45,
            "text": "Is húlle wat bose planne beraam, dan só veilig dat Allah hulle nie op die aarde sal verneder nie, of dat die straf hulle nie sal oorval van waar hulle dit nie vermoed nie"
        },
        {
            "chapter": 16,
            "verse": 46,
            "text": "Of dat Hy hulle in hul bedrywighede nie eendag skielik sal vasvat nie, en hulle dan nie kan ontsnap nie"
        },
        {
            "chapter": 16,
            "verse": 47,
            "text": "Of dat Hy hulle stukkie vir stukkie sal aftakel, en hulle so vernietig nie? Julle Heer is inderdaad Barmhartig, Genadevol"
        },
        {
            "chapter": 16,
            "verse": 48,
            "text": "Sien hulle dan nie elke ding wat Allah geskape het nie? Hul skaduwees draai van regs na links, en prostreer hulself voor Allah, terwyl hulle heeltemal nederig is"
        },
        {
            "chapter": 16,
            "verse": 49,
            "text": "En elke lewende skepsel wat in die hemele of op die aarde is, is onderdanig aan Allah; en so ook die engele, en húlle is nie hoogmoedig nie"
        },
        {
            "chapter": 16,
            "verse": 50,
            "text": "Hulle vrees hulle Heer bo hulle, en doen wat hulle beveel word"
        },
        {
            "chapter": 16,
            "verse": 51,
            "text": "En Allah het gesê: Neem nie twee gode nie. Daar is slegs Een God. Vrees daarom My alleen"
        },
        {
            "chapter": 16,
            "verse": 52,
            "text": "En aan Hom behoort wat in die hemele en op die aarde is, en gehoorsaamheid kom Hom altyd toe. Sal julle dan iets buiten Allah vrees"
        },
        {
            "chapter": 16,
            "verse": 53,
            "text": "En watter seëninge julle ook ontvang, dit kom van Allah. En wanneer ’n kwelling julle laat huiwer, dan roep julle na Hom om hulp"
        },
        {
            "chapter": 16,
            "verse": 54,
            "text": "Wanneer Hy julle van die kwelling verlos, kyk! dan vereenselwig sommige van julle andere met jul Heer"
        },
        {
            "chapter": 16,
            "verse": 55,
            "text": "en hulle ontken wat Ons aan hulle gegee het. Onthaal julself dan, want julle sal weldra te wete kom"
        },
        {
            "chapter": 16,
            "verse": 56,
            "text": "En ’n gedeelte van die lewensonderhoud waarvan Ons hulle voorsien, sit hulle opsy vir afgode waarvan hulle niks weet nie. By Allah! Julle sal sekerlik ondervra word oor alles wat julle versin het"
        },
        {
            "chapter": 16,
            "verse": 57,
            "text": "En hulle skryf dogters aan Allah toe ~ heilig is Hy! ~ en vir hulleself net wat hulle begeer"
        },
        {
            "chapter": 16,
            "verse": 58,
            "text": "En wanneer die geboorte van ’n dogter aan een van hulle bekend gemaak word, dan word sy gesig swart en is hy vol toorn"
        },
        {
            "chapter": 16,
            "verse": 59,
            "text": "Hy verberg homself vir die volk, vanweë die slegte nuus. Sal hy haar in weerwil van skande behou, of sal hy haar lewendig begrawe? Voorwaar, boos is dít waarop hulle besluit"
        },
        {
            "chapter": 16,
            "verse": 60,
            "text": "Vir hulle wat nie in die Hiernamaals glo nie, is daar slegte kentekens, terwyl die kentekens van Allah die allerbeste is. En Hy is die Alrmagtige, die Allerwyse"
        },
        {
            "chapter": 16,
            "verse": 61,
            "text": "En as Allah die mense vir hul ongeregtigheid moet straf, sal Hy niemand kan laat oorbly nie; maar Hy verleen aan hulle uitstel vir ’n vasgestelde tyd. Wanneer die tyd dan aanbreek, kan hulle dit selfs nie ’n uur lank uitstel nie, nóg kan hulle dit vervroeg"
        },
        {
            "chapter": 16,
            "verse": 62,
            "text": "En hulle skryf aan Allah toe wat hulle vir hulself nie begeer nie, en hul tonge spreek die leuen dat die beste vir húlle bedoel is. Sekerlik is die Vuur vir hulle bedoel, en hulle sal daarin verlate wees"
        },
        {
            "chapter": 16,
            "verse": 63,
            "text": "By Allah! Ons het inderdaad boodskappers na die volkere vóór u gestuur, maar die duiwel het hulle eie dade vir hul aantreklik gemaak. Daarom is hy vandag hul beskermheer en wag daar op hulle ’n smartlike straf"
        },
        {
            "chapter": 16,
            "verse": 64,
            "text": "En om geen ander rede het Ons die Boek aan u geopenbaar nie, as dat u aan hulle kan verduidelik waaroor hulle verskil, en as ’n leiding vir ’n volk wat glo"
        },
        {
            "chapter": 16,
            "verse": 65,
            "text": "En Allah stuur water van bo, en gee daardeur lewe aan die aarde ná sy gesterwe het. Voorwaar, hierin is ’n teken vir ’n volk wat luister"
        },
        {
            "chapter": 16,
            "verse": 66,
            "text": "En die vee hou vir julle waarlik ’n les in: Ons gee vir julle om te drink van wat in hulle buik is ~ van dít wat tussen die uit- werpsels en die bloed is ~ suiwer melk, smaaklik vir die drinkers"
        },
        {
            "chapter": 16,
            "verse": 67,
            "text": "En van die vrugte van die dadelpalms en druiwe verkry julle sterk drank en goeie voedsel. Daar is sekerlik ’n teken hierin vir ’n volk wat sake oorweeg"
        },
        {
            "chapter": 16,
            "verse": 68,
            "text": "En u Heer het aan die by geopenbaar en gesê: Maak neste in die berge en in die bome, en in wat hulle bou"
        },
        {
            "chapter": 16,
            "verse": 69,
            "text": "Eet dan van al die vrugte, en volg onderdanig in die weë van u Heer. Daar kom uit hulle buik ’n drinkstof voort in verskillende kleure, waarin daar genesing vir die mens is. Alte seker is daar ’n teken hierin vir ’n volk wat bepeins"
        },
        {
            "chapter": 16,
            "verse": 70,
            "text": "En Allah skep julle, dan laat hy julle sterf; en daar is sommige van julle wat ’n hoë ouderdom bereik, sodat hy niks meer weet nie, hoewel hy voorheen kennis gehad het. Voorwaar, Allah is Alleswetend, Allermagtig"
        },
        {
            "chapter": 16,
            "verse": 71,
            "text": "En Allah het aan sommige van julle groter rykdom gegee as aan ander. Maar hulle aan wie Hy meer gegee het, gee nie van hulle besittings aan diegene wat hul regterhand besit, sodat hulle gelyk kan wees nie. Sal hulle dan die guns van Allah verloën"
        },
        {
            "chapter": 16,
            "verse": 72,
            "text": "En Allah het uit julleself eggenote vir julle gemaak, en deur húlle seuns en dogters aan julle gegee, en julle van goeie dinge voorsien. Sal hulle dan in valse dinge glo en die guns van Allah verloën"
        },
        {
            "chapter": 16,
            "verse": 73,
            "text": "En hulle aanbid buiten Allah dít wat vir hulle geen lewens- onderhoud, van die hemel of van die aarde, kan bewerk nie; ook besit hulle geen mag nie"
        },
        {
            "chapter": 16,
            "verse": 74,
            "text": "Maak daarom geen vergelykenis met Allah nie. Voorwaar, Allah weet, en julle weet nie"
        },
        {
            "chapter": 16,
            "verse": 75,
            "text": "Allah self vertel hierdie verhaal: Daar is ’n slaaf wat aan iemand behoort en geen gesag uitoefen nie, en daar is iemand aan wie Ons ’n groot lewensonderhoud geskenk het, sodat hy daarvan, heimlik of openlik, kan bestee. Is dié twee gelyk? Alle lof kom Allah toe! Nee, die meeste van hulle is onkundig"
        },
        {
            "chapter": 16,
            "verse": 76,
            "text": "En Allah verduidelik deur die verhaal van die twee mans: Een is stom, oefen geen gesag uit oor enigiets nie, en is ’n las vir sy meester. Waarheen hy hom ook al stuur, hy bring niks goeds terug nie. Kan hy dan die gelyke wees van hom wat geregtigheid voorstaan, en wat op die regte pad wandel"
        },
        {
            "chapter": 16,
            "verse": 77,
            "text": "En aan Allah behoort die Onsigbare dinge van die hemele en die aarde. En die Uur sal kom soos ’n oogwink, en die koms daarvan is naby. Voorwaar, Allah het mag oor alle dinge"
        },
        {
            "chapter": 16,
            "verse": 78,
            "text": "En Allah het julle voortgebring uit die baarmoeders van julle moeders, terwyl julle niks geweet het nie; en Hy het aan julle gehoor en gesig, asook harte, gegee sodat julle dankbaar kan wees"
        },
        {
            "chapter": 16,
            "verse": 79,
            "text": "Sien julle nie hoedat die voëls in die gewelf van die hemel in onderdanigheid gehou word nie? Niemand hou hulle teë nie, behalwe Allah. Voorwaar, daar is ’n teken hierin vir ’n volk wat glo"
        },
        {
            "chapter": 16,
            "verse": 80,
            "text": "En Allah het van julle huise ’n rusplek vir julle gemaak, en ook van die huide van julle vee vir julle woonplekke gemaak wat lig is om rond te dra gedurende die tyd wanneer julle reis, en ook wanneer julle rus; en Hy gee aan julle van hulle wol en hulle pelse en hulle hare, huishoudelike stowwe, en ’n voorsiening vir ’n tyd"
        },
        {
            "chapter": 16,
            "verse": 81,
            "text": "En uit wat Allah geskape het, het Hy vir julle skuiling gemaak, en Hy het vir julle skuilplekke in die berge gemaak; en Hy het vir julle klere gegee om julle teen hitte te beskerm, en pantsers as ’n beskerming in tye van oorlog. So vervolmaak Hy Sy gunste aan julle, sodat julle onderdanig kan wees"
        },
        {
            "chapter": 16,
            "verse": 82,
            "text": "Maar indien hulle hulself wegdraai, dan is u slegs verant- woordelik vir die duidelike aflewering van die boodskap"
        },
        {
            "chapter": 16,
            "verse": 83,
            "text": "Hulle herken die guns van Allah, en tog verloën hulle dit; en die meeste van hulle is ondankbaar"
        },
        {
            "chapter": 16,
            "verse": 84,
            "text": "En op die Dag wanneer Ons ’n getuie uit elke volk sal opwek, sal toestemming om hulself te verontskuldig nie aan die onge- lowiges toegestaan word nie, ook sal hulle nie toegelaat word om vir hul ongeregtighede te vergoed nie"
        },
        {
            "chapter": 16,
            "verse": 85,
            "text": "En wanneer die kwaaddoeners die straf ’n werklikheid sien word, sal dit vir hulle nie verlig word nie, en aan hulle sal ook nie uitstel verleen word nie"
        },
        {
            "chapter": 16,
            "verse": 86,
            "text": "En wanneer hulle wat deelgenote aan Allah toegeskryf het, hulle afgode sien, sal hulle sê: Ons Heer! Hier is ons afgode wat ons buiten U aanbid het. Maar hulle sal aan hulleself sê: Julle was voorwaar leuenaars"
        },
        {
            "chapter": 16,
            "verse": 87,
            "text": "En op daardie Dag sal hulle onderdanig wees aan Allah; en wat hulle versin het, sal hulle in die steek laat"
        },
        {
            "chapter": 16,
            "verse": 88,
            "text": "Hulle wat nie glo nie en ander van die weg van Allah afhou ~ Ons sal nog meer straf by hulle straf voeg, omdat hulle onheil gesaai het"
        },
        {
            "chapter": 16,
            "verse": 89,
            "text": "En dink aan die dag wanneer Ons onder elke volk ’n getuie teen hulle uit hul midde sal opwek, en u2 as getuie teen hulle sal inroep. En Ons het die Boek wat alle dinge verduidelik, aan u geopenbaar as leiding en genade, as goeie nuus vir diegene wat hulle oorgegee het"
        },
        {
            "chapter": 16,
            "verse": 90,
            "text": "Voorwaar, Allah gelas geregtigheid, en om goed te doen aan ander, en om aan naasbestaandes te gee wat hulle nodig het; en Hy verbied onbetaamlikheid en boosheid en opstandigheid. Hy vermaan julle sodat julle na kan dink"
        },
        {
            "chapter": 16,
            "verse": 91,
            "text": "En kom die verbond met Allah na wanneer julle ’n verbond sluit, en breek nie die eed ná dit bekragtig is nie, terwyl julle Allah tot julle Borg gemaak het. Voorwaar, Allah weet wat julle doen"
        },
        {
            "chapter": 16,
            "verse": 92,
            "text": "En wees nie soos sy wat haar gare uitrafel en dit stukkend skeur nadat sy dit stewig geweef het nie. Julle maak ’n eed as ’n middel tot bedrog tussen julle, omdat een volk talryker is as ’n ander. Allah beproef julle slegs hiermee. En op die Dag van Opstanding sal Hy dít waaroor julle verskil het, sekerlik duidelik maak"
        },
        {
            "chapter": 16,
            "verse": 93,
            "text": "En as Allah wou, sou Hy van julle ’n enkele volk gemaak het, maar Hy laat in dwaling verkeer wie Hy wil. En julle sal sekerlik ondervra word aangaande julle doen en late"
        },
        {
            "chapter": 16,
            "verse": 94,
            "text": "En moenie julle ede ’n middel tot bedrog tussen julle maak nie, anders kan ’n voet dalk glip nadat dit stewig was, en sal julle slegte gevolge moet dra omdat julle ander van die weg van Allah afgehou het; en dan sal daar ’n swaar straf vir julle wees"
        },
        {
            "chapter": 16,
            "verse": 95,
            "text": "En moenie Allah se verbond vir ’n geringe prys verkoop nie. Wat by Allah is, is voorwaar beter vir julle; het julle dit maar geweet"
        },
        {
            "chapter": 16,
            "verse": 96,
            "text": "Wat julle het, sal verbygaan, maar wat by Allah is, is ewig. En Ons sal diegene wat volhard, waarlik hulle beloning gee vir al die goeie dinge wat hulle gedoen het"
        },
        {
            "chapter": 16,
            "verse": 97,
            "text": "Wie ook al goeie dade verrig, hetsy man of vrou, en ’n gelowige is, Ons sal hom sekerlik ’n goeie lewe laat lei; en waarlik, Ons sal hulle beloon vir hul beste dade"
        },
        {
            "chapter": 16,
            "verse": 98,
            "text": "En wanneer julle die Qur’ãn voordra, soek dan julle toevlug tot Allah teen die vervloekte duiwel"
        },
        {
            "chapter": 16,
            "verse": 99,
            "text": "Voorwaar, hy het geen gesag oor diegene wat glo en hul vertroue in hulle Heer stel nie"
        },
        {
            "chapter": 16,
            "verse": 100,
            "text": "Sy gesag heers alleen oor diegene wat vriendskapsbande met hom aanknoop, en wat ander dinge met Allah vereenselwig"
        },
        {
            "chapter": 16,
            "verse": 101,
            "text": "En wanneer Ons een boodskap deur ’n ander boodskap vervang ~ en Allah weet die beste wat om te openbaar ~ dan sê hulle: U is slegs ’n bedrogpleger. Nee, die meeste van hulle weet nie"
        },
        {
            "chapter": 16,
            "verse": 102,
            "text": "Sê: Die Gees van Heiligheid het dit met die waarheid van u Heer geopenbaar, sodat dit diegene wat glo kan versterk, en sodat dit as leiding en blye tyding kan dien vir die onderdaniges"
        },
        {
            "chapter": 16,
            "verse": 103,
            "text": "En Ons weet inderdaad dat hulle sê: Dit is slegs ’n sterfling wat hom onderwys. Die tong van hóm wat hulle bedoel, is vreemd, terwyl hierdie ’n duidelike Arabiese taal is"
        },
        {
            "chapter": 16,
            "verse": 104,
            "text": "Hulle wat nie in Allah se tekens glo nie ~ Allah lei hulle nie; en vir hulle is daar ’n pynlike straf"
        },
        {
            "chapter": 16,
            "verse": 105,
            "text": "Net hulle wat nie in Allah se tekens glo nie, versin leuens; en húlle is die leuenaars"
        },
        {
            "chapter": 16,
            "verse": 106,
            "text": "Diegene wie Allah verwerp nadat hy geglo het ~ nie hy wat daartoe gedwing word terwyl sy hart met die geloof tevrede is nie, maar hý wat sy boesem vir die ongeloof oopmaak ~ op hulle rus die toorn van Allah, en vir hulle is daar ’n smartlike straf"
        },
        {
            "chapter": 16,
            "verse": 107,
            "text": "Dit is omdat hulle hierdie lewe meer liefhet as die Hiernamaals, en omdat Allah die ongelowige volk nie lei nie"
        },
        {
            "chapter": 16,
            "verse": 108,
            "text": "Hulle is dié wie se harte en ore en oë Allah verseël het, en húlle is die agtelosiges"
        },
        {
            "chapter": 16,
            "verse": 109,
            "text": "Ongetwyfeld sal hulle in die Hiernamaals die verloorders wees"
        },
        {
            "chapter": 16,
            "verse": 110,
            "text": "Dan is u Heer voorwaar ~ vir diegene wat moes vlug omdat hulle vervolg is, en daarna hard strewe en geduld toon ~ Vergewensgesind, Genadevol"
        },
        {
            "chapter": 16,
            "verse": 111,
            "text": "Op die Dag wanneer elke siel vir homself sal pleit, sal elke siel ten volle vergoed word vir wat hy gedoen het, en geen onreg sal hom aangedoen word nie"
        },
        {
            "chapter": 16,
            "verse": 112,
            "text": "En Allah stel dit voor deur die gelykenis van ’n stad waarin rus en vrede was, en waarheen voorsiening in oorvloed van alle kante gekom het; maar sy was nie dankbaar oor die gunste van Allah nie, en daarom het Allah veroorsaak dat smart en honger en vrees haar oorval, as ’n gevolg op hulle dade"
        },
        {
            "chapter": 16,
            "verse": 113,
            "text": "En waarlik, daar het ’n boodskapper uit hul midde na hulle gekom, maar hulle het hom verwerp, en daarom het die straf hulle ingehaal terwyl hulle boosdoeners was"
        },
        {
            "chapter": 16,
            "verse": 114,
            "text": "Eet daarom van wat Allah aan julle gegee het, wettige en goeie dinge; en wees dankbaar vir die guns van Allah, as dit Hy is wat julle aanbid"
        },
        {
            "chapter": 16,
            "verse": 115,
            "text": "Hy het slegs dít wat reeds dood was, bloed, varkvleis, en dít waaroor ’n ander naam uitgeroep is as dié van Allah, vir julle verbode verklaar; maar vir hom wat deur noodsaak gedwing word om te eet, terwyl hy dit nie so wou hê nie en ook nie die perke wou oorskry nie, is Allah Vergewensgesind, Genadevol"
        },
        {
            "chapter": 16,
            "verse": 116,
            "text": "En sê nie ~ vanweë die leuens wat julle tong spreek ~ dít is wettig en dít is onwettig nie, om sodoende ’n leuen teen Allah te versin. Voorwaar, hulle wat ’n leuen teen Allah wil versin, slaag nooit nie"
        },
        {
            "chapter": 16,
            "verse": 117,
            "text": "’n Kortstondige genot ~ en dan is daar vir hulle ’n pynlike straf"
        },
        {
            "chapter": 16,
            "verse": 118,
            "text": "En Ons het vir die Jode ook al die dinge verbied waarvan Ons aan u reeds melding gemaak het; en Ons het hulle geen onreg aangedoen nie, maar hulle het hulself onreg aangedoen"
        },
        {
            "chapter": 16,
            "verse": 119,
            "text": "U Heer is voorwaar ~ vir diegene wat onwetend kwaad doen en daarna berou het en daarvoor vergoed ~ Vergewensgesind, Genadevol"
        },
        {
            "chapter": 16,
            "verse": 120,
            "text": "Abraham was inderdaad ’n voorbeeld van deug: gehoorsaam aan Allah, opreg, nie een van die heidene nie"
        },
        {
            "chapter": 16,
            "verse": 121,
            "text": "en dankbaar vir Sy gunste. Hy het hóm verkies en hom op die regte weg gelei"
        },
        {
            "chapter": 16,
            "verse": 122,
            "text": "En Ons het aan hom die goeie in hierdie wêreld geskenk; en in die Hiernamaals sal hy sekerlik saam met die regverdiges wees"
        },
        {
            "chapter": 16,
            "verse": 123,
            "text": "En Ons het aan u geopenbaar: Volg die geloof van Abraham, die opregte, want hy was nie een van die heidene nie"
        },
        {
            "chapter": 16,
            "verse": 124,
            "text": "Die Sabbat is slegs vir húlle opgelê wat daaromtrent van mening verskil het. En op die Dag van Opstanding sal u Heer sekerlik tussen hulle oordeel oor dít waaroor hulle verskil het"
        },
        {
            "chapter": 16,
            "verse": 125,
            "text": "Roep tot die weg van u Heer met wysheid en goeie raad, en argumenteer met hulle op ’n gepaste wyse. Voorwaar, u Heer weet goed wie van Sy weg afgedwaal het, en Hy weet ook wie reg gelei is"
        },
        {
            "chapter": 16,
            "verse": 126,
            "text": "En indien julle jul kans waarneem, straf dan met ’n soortgelyke straf as dít waarmee júlle gekwel is. Maar as julle geduld kan beoefen, sal dit beter wees"
        },
        {
            "chapter": 16,
            "verse": 127,
            "text": "En wees geduldig; voorwaar, u geduld is alleen moontlik met die hulp van Allah. En treur nie oor hulle nie, en wees ook nie onrustig oor wat hulle beplan nie"
        },
        {
            "chapter": 16,
            "verse": 128,
            "text": "Voorwaar, Allah is met diegene wat Hom vrees, en met hulle wat goeddoen aan ander"
        }
    ]
}
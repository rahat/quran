{
    "chapter": [
        {
            "chapter": 20,
            "verse": 1,
            "text": "Tô-haa"
        },
        {
            "chapter": 20,
            "verse": 2,
            "text": "Ons het nie die Qur’ãn aan u geopenbaar sodat dit u moes laat faal nie"
        },
        {
            "chapter": 20,
            "verse": 3,
            "text": "maar dit is ’n vermaning vir hom wat vrees"
        },
        {
            "chapter": 20,
            "verse": 4,
            "text": "’n Openbaring van Hom wat die aarde en die hemele geskape het"
        },
        {
            "chapter": 20,
            "verse": 5,
            "text": "Die Barmhartige is op die Troon van Mag bevestig"
        },
        {
            "chapter": 20,
            "verse": 6,
            "text": "Aan Hom behoort alles wat in die hemele is en op die aarde, en wat tussen hulle is, en alles wat onder die grond is"
        },
        {
            "chapter": 20,
            "verse": 7,
            "text": "En of u hard praat of nie, Hy ken tog alle geheime, en ook dit wat die diepste verborge is"
        },
        {
            "chapter": 20,
            "verse": 8,
            "text": "Allah! ~ Daar is geen God nie behalwe Hy. Hy het die reinste name"
        },
        {
            "chapter": 20,
            "verse": 9,
            "text": "En het u die verhaal van Moses gehoor"
        },
        {
            "chapter": 20,
            "verse": 10,
            "text": "Hoe hy ’n vuur gesien en aan sy volk gesê het: Bly hier; ek be- speur ’n vuur; miskien sal ek u daarvandaan ’n brandende vuur- kool kan saambring; of dalk ontvang ek daar nog lig"
        },
        {
            "chapter": 20,
            "verse": 11,
            "text": "En toe hy daar naby kom, het ’n stem na hom geroep: O Moses"
        },
        {
            "chapter": 20,
            "verse": 12,
            "text": "Voorwaar, Ek is u Heer. Trek u skoene uit, want u bevind u in die heilige vallei van Toewa"
        },
        {
            "chapter": 20,
            "verse": 13,
            "text": "En Ek het u uitverkies; luister daarom na wat geopenbaar word"
        },
        {
            "chapter": 20,
            "verse": 14,
            "text": "Voorwaar, Ek is Allah; daar is geen god nie, behalwe Ek; aanbid My daarom en onderhou die gebed tot My gedagtenis"
        },
        {
            "chapter": 20,
            "verse": 15,
            "text": "Waarlik, die Uur sal kom ~ Ek is voornemens om dit bekend te maak ~ dan sal elke siel beloon word volgens sy strewe"
        },
        {
            "chapter": 20,
            "verse": 16,
            "text": "Laat hom wat nie daarin glo nie en sy eie neigings volg, u nie daarvan weerhou nie, anders sal u vergaan"
        },
        {
            "chapter": 20,
            "verse": 17,
            "text": "En wat is in u regterhand, o Moses"
        },
        {
            "chapter": 20,
            "verse": 18,
            "text": "Hy het geantwoord: Dit is my staf; ek leun daarop, en ek slaan daarmee blare af vir my skape, en ek gebruik dit ook vir ander doeleindes"
        },
        {
            "chapter": 20,
            "verse": 19,
            "text": "Hy het gesê: Werp dit neer, o Moses"
        },
        {
            "chapter": 20,
            "verse": 20,
            "text": "Hy het dit neergewerp; en kyk! dit was ’n kronkelende slang"
        },
        {
            "chapter": 20,
            "verse": 21,
            "text": "Toe het Hy gesê: Gryp dit, en moenie bang wees nie. Ons sal dit weer maak soos dit was"
        },
        {
            "chapter": 20,
            "verse": 22,
            "text": "En druk u hand teen u sy; dit sal wit en ongeskonde uitkom ~ nog ’n teken"
        },
        {
            "chapter": 20,
            "verse": 23,
            "text": "Sodat Ons nog groter tekens van Ons aan u kan toon"
        },
        {
            "chapter": 20,
            "verse": 24,
            "text": "Gaan na Farao; hy het inderdaad die perke oorskry"
        },
        {
            "chapter": 20,
            "verse": 25,
            "text": "Hy het gesê: My Heer! Verruim my bors vir my"
        },
        {
            "chapter": 20,
            "verse": 26,
            "text": "en Vergemaklik my taak vir my"
        },
        {
            "chapter": 20,
            "verse": 27,
            "text": "en ontknoop tog my tong"
        },
        {
            "chapter": 20,
            "verse": 28,
            "text": "sodat hulle my woorde kan verstaan"
        },
        {
            "chapter": 20,
            "verse": 29,
            "text": "En gee aan my ’n helper uit my familie"
        },
        {
            "chapter": 20,
            "verse": 30,
            "text": "Aäron, my broer"
        },
        {
            "chapter": 20,
            "verse": 31,
            "text": "Versterk my krag deur hom"
        },
        {
            "chapter": 20,
            "verse": 32,
            "text": "en laat hom deel in my taak"
        },
        {
            "chapter": 20,
            "verse": 33,
            "text": "sodat ons U kan verheerlik"
        },
        {
            "chapter": 20,
            "verse": 34,
            "text": "en vir altyd aan U kan dink"
        },
        {
            "chapter": 20,
            "verse": 35,
            "text": "Voorwaar, U sien ons elke oomblik aan"
        },
        {
            "chapter": 20,
            "verse": 36,
            "text": "Hy het gesê: U smeekbede is verhoor, o Moses"
        },
        {
            "chapter": 20,
            "verse": 37,
            "text": "En waarlik, Ons het voorheen reeds aan u ’n ander guns bewys"
        },
        {
            "chapter": 20,
            "verse": 38,
            "text": "toe Ons aan u moeder as volg geopenbaar het"
        },
        {
            "chapter": 20,
            "verse": 39,
            "text": "Plaas hom in ’n kissie en werp dit in die rivier; daarna sal die rivier dit aan die oewer afgee, waar ’n vyand van My en van hom, hom sal vind en aanneem. En Ek het u met My liefde omhul, sodat u voor My oë opgevoed kon word"
        },
        {
            "chapter": 20,
            "verse": 40,
            "text": "En toe het u suster verbygekom en gesê: Sal ek u na iemand neem wat hom sal versorg? So het Ons u aan u moeder terug- besorg, sodat haar oë verkoel kon word en sy kon ophou treur. En u het ’n man om die lewe gebring, maar Ons het u van smart verlos, en u op verskeie maniere beproef. En u het jare lank onder die volk van Mede vertoef. Daarna het u, soos verorden is, hierheen gekom"
        },
        {
            "chapter": 20,
            "verse": 41,
            "text": "En Ek het u vir My uitverkies"
        },
        {
            "chapter": 20,
            "verse": 42,
            "text": "Gaan uit, u en u broer, met My tekens, en laat nie na om aan My te dink nie"
        },
        {
            "chapter": 20,
            "verse": 43,
            "text": "Gaan u albei na Farao, want waarlik, hy het oortree"
        },
        {
            "chapter": 20,
            "verse": 44,
            "text": "Spreek sagte woorde met hom; miskien sal hy ag slaan, of vrees"
        },
        {
            "chapter": 20,
            "verse": 45,
            "text": "Toe het hulle geantwoord: Ons Heer! Ons vrees dat hy teenoor ons geweld sal gebruik, of dat hy opstandig sal wees"
        },
        {
            "chapter": 20,
            "verse": 46,
            "text": "Hy het gesê: Moenie vrees nie, want Ek is met julle! ~ Ek hoor, en Ek sien"
        },
        {
            "chapter": 20,
            "verse": 47,
            "text": "Daarom moet julle albei na hom gaan en sê: Ons is waarlik boodskappers van u Heer; laat daarom die Kinders van Israel saam met ons weggaan, en doen hulle geen leed aan nie. Ons het voorwaar aan u ’n boodskap van u Heer gebring; en die vrede rus op hom wat dié leiding volg"
        },
        {
            "chapter": 20,
            "verse": 48,
            "text": "Dit is aan ons geopenbaar dat die straf hom sal agterhaal wat dit verwerp, of wegdraai"
        },
        {
            "chapter": 20,
            "verse": 49,
            "text": "Farao het gesê: Wie is u Heer, o Moses"
        },
        {
            "chapter": 20,
            "verse": 50,
            "text": "Hy het geantwoord: Ons Heer is Hy aan wie alles hul skepping te danke het, en van wie alle leiding uitgaan"
        },
        {
            "chapter": 20,
            "verse": 51,
            "text": "Hy het gesê: Wat is dan die toestand van die vorige geslagte"
        },
        {
            "chapter": 20,
            "verse": 52,
            "text": "Toe het Moses gesê: My Heer teken dit alles in ’n boek aan; my Heer dwaal nie, en vergeet ook nie"
        },
        {
            "chapter": 20,
            "verse": 53,
            "text": "Dit is Hy wat die aarde uitgestrek het, en vir julle paaie daarin gemaak het; en Hy stuur reën uit die wolke neer, waardeur pare van alle plantsoorte voortgbring word"
        },
        {
            "chapter": 20,
            "verse": 54,
            "text": "Eet en laat julle vee wei! Voorwaar, daar is tekens hierin vir mense wat verstaan"
        },
        {
            "chapter": 20,
            "verse": 55,
            "text": "Uit die aarde het Ons julle geskape, en Ons sal julle daartoe laat terugkeer, en daaruit sal Ons julle weer opwek"
        },
        {
            "chapter": 20,
            "verse": 56,
            "text": "Ons het inderdaad al Ons tekens aan Farao getoon, maar hy het dit verwerp en geweier om te glo"
        },
        {
            "chapter": 20,
            "verse": 57,
            "text": "Hy het gesê: Het u na ons gekom om ons deur u towerkuns uit ons land te verdryf, o Moses"
        },
        {
            "chapter": 20,
            "verse": 58,
            "text": "Maar ons kan ook gelykwaardige towerkuns voortbring. Maak daarom ’n afspraak met ons wat óns nie sal breek nie en u ook moet hou, en laat ons op ’n gerieflike plek bymekaarkom"
        },
        {
            "chapter": 20,
            "verse": 59,
            "text": "Moses het gesê: U afspraak sal plaasvind op die dag van die Fees; en laat u volk in die voormiddag byeenkom"
        },
        {
            "chapter": 20,
            "verse": 60,
            "text": "Daarop het Farao teruggegaan, en sy plan beraam, en weer gekom"
        },
        {
            "chapter": 20,
            "verse": 61,
            "text": "Moses het vir hulle gesê: Wee julle! Moenie ’n leuen teen Allah versin nie, anders sal Hy julle deur straf vernietig; hy wat ’n leuen versin, sal altyd faal"
        },
        {
            "chapter": 20,
            "verse": 62,
            "text": "Daarna het hulle met mekaar geargumenteer, en die samekoms geheim gehou"
        },
        {
            "chapter": 20,
            "verse": 63,
            "text": "Hulle het gesê: Hierdie twee is waarlik towenaars wat julle met hulle towerkuns uit jul land wil verdryf en al julle instellings wil vernietig"
        },
        {
            "chapter": 20,
            "verse": 64,
            "text": "Besluit dan oor julle planne en tree in rye na vore; en voorwaar, hy wat die knapste is, sal vandag slaag"
        },
        {
            "chapter": 20,
            "verse": 65,
            "text": "Hulle het gesê: O Moses! Sal u werp, of sal ons eerste werp"
        },
        {
            "chapter": 20,
            "verse": 66,
            "text": "Sy antwoord was: Nee, werp julle. En kyk! hulle tou en hul stokke het, deur towerkuns, gelyk asof dit hardloop"
        },
        {
            "chapter": 20,
            "verse": 67,
            "text": "Toe het Moses vrees in sy hart gekoester"
        },
        {
            "chapter": 20,
            "verse": 68,
            "text": "Ons het gesê: Moenie vrees nie; voorwaar, u sál die oorwinnar wees"
        },
        {
            "chapter": 20,
            "verse": 69,
            "text": "En werp neer wat u in u regterhand hou; dít sal verslind wat hulle voortgebring het. Wat hulle voortgebring het, is slegs die sette van ’n towenaar, en nooit sal ’n towenaar slaag nie, waarvandaan hy ook al kom"
        },
        {
            "chapter": 20,
            "verse": 70,
            "text": "Toe het die towenaars op hulle aangesigte geval, en gesê: Ons glo in die Heer van Aäron en Moses"
        },
        {
            "chapter": 20,
            "verse": 71,
            "text": "Farao het gesê: Glo julle in hom voordat ék julle daartoe verlof gegee het? Voorwaar, hy is die slimme van wie julle jul towerkuns geleer het. Daarom sal ek julle hande en julle voete aan die teenoorgestelde kant laat afsny, en ek sal julle op die stamme van palmbome kruisig, en julle sal met sekerheid weet wie van ons se straf strenger en langduriger is"
        },
        {
            "chapter": 20,
            "verse": 72,
            "text": "Hulle het gesê: Ons kan nie aan u woorde voorkeur gee bo die duidelike bewyse wat aan ons getoon is, en bo Hom wat ons geskape het nie. Besluit derhalwe soos dit u behaag. U kan slegs oor die lewe van hierdie wêreld besluit"
        },
        {
            "chapter": 20,
            "verse": 73,
            "text": "Waarlik, ons glo dat ons Heer ons foute sal vergewe, asook die towery waartoe u ons gedwing het. En Allah is die Allerbeste en Ewige"
        },
        {
            "chapter": 20,
            "verse": 74,
            "text": "Waarlik, hy wat as skúldige na sy Heer kom, vir hom is daar die Hel. Hy sal daarin nie sterf en ook nie lewe nie"
        },
        {
            "chapter": 20,
            "verse": 75,
            "text": "En wie na Hom as gelowige kom, en goeie dade verrig het ~ vir hulle is daar hoë range"
        },
        {
            "chapter": 20,
            "verse": 76,
            "text": "en hulle sal bly in Tuine van Ewigheid waardeur riviere vloei. En sodanig is die beloning van hom wat homself louter"
        },
        {
            "chapter": 20,
            "verse": 77,
            "text": "En Waarlik, Ons het aan Moses geopenbaar: Reis met my die- naars gedurende die nag, en baan vir hulle ’n droë weg deur die see, sonder vrees dat u ingehaal sal word; en moenie bang wees nie"
        },
        {
            "chapter": 20,
            "verse": 78,
            "text": "Daarna het Farao hulle met sy leërskare agtervolg; maar die see het hulle verswelg en heeltemal bedek"
        },
        {
            "chapter": 20,
            "verse": 79,
            "text": "En Farao het sy volk mislei, en geensins reg gelei nie"
        },
        {
            "chapter": 20,
            "verse": 80,
            "text": "O Kinders van Israel! Ons het julle waarlik van jul vyand verlos en ’n verbond met julle aan die regterkant van die berg gesluit en manna en kwartels vir julle afgestuur"
        },
        {
            "chapter": 20,
            "verse": 81,
            "text": "Eet van die goeie dinge waarvan Ons julle voorsien het, en gaan julle daarmee nie te buite nie, anders sal My toorn op julle neerdaal; en hy op wie My toorn neerdaal, sal voorwaar vernietig word"
        },
        {
            "chapter": 20,
            "verse": 82,
            "text": "Maar Ek is sekerlik Vergewensgesind teenoor hom wat berou het en glo en goeddoen en die leiding volg"
        },
        {
            "chapter": 20,
            "verse": 83,
            "text": "En wat het u so haastig van u volk laat weggaan, o Moses"
        },
        {
            "chapter": 20,
            "verse": 84,
            "text": "Hy het gesê: Hulle volg in my spoor, en ek het my tot U gehaas, my Heer, sodat U welbehae in my mag hê"
        },
        {
            "chapter": 20,
            "verse": 85,
            "text": "Hy het gesê: Ons het u volk in u afwesigheid sekerlik beproef, en die Samiri het hulle mislei"
        },
        {
            "chapter": 20,
            "verse": 86,
            "text": "Toe het Moses na sy volk teruggekeer, toornig en bedroef. Hy het gesê: O my volk! Het julle Heer julle nie aangename dinge belowe nie? Het die beloofde tyd dan vir julle te lank geduur, of het julle begeer dat die toorn van julle Heer op julle moet neerdaal, en het julle daarom jul belofte aan my verbreek"
        },
        {
            "chapter": 20,
            "verse": 87,
            "text": "Hulle het geantwoord: Ons het nie uit eie beweging die belofte aan u verbreek nie, maar ons was genoodsaak om die las van die sierade van die volk te dra; daarom het ons dit weggegooi; en so het Samiri ook aan die hand gedoen"
        },
        {
            "chapter": 20,
            "verse": 88,
            "text": "Toe het hy ’n beeld van ’n kalf voortgebring wat ’n loeiende geluid gemaak het, en hulle het gesê: Dít is julle god en die god van Moses, maar hy het vergeet"
        },
        {
            "chapter": 20,
            "verse": 89,
            "text": "Kon hulle dan nie merk dat dit nie in staat is om hulle te antwoord, en dat dit geen voor- of nadeel vir hulle kon bewerk nie"
        },
        {
            "chapter": 20,
            "verse": 90,
            "text": "En Aäron het sekerlik voorheen aan hulle gesê: O my volk! Julle word slegs daarmee beproef; en waarlik, julle Heer is die Barmhartige God. Volg my dus, en gehoorsaam my bevel"
        },
        {
            "chapter": 20,
            "verse": 91,
            "text": "Maar hulle antwoord was: Ons sal waarlik nie ophou om die kalf te aanbid voordat Moses nie eers na ons teruggekeer het nie"
        },
        {
            "chapter": 20,
            "verse": 92,
            "text": "Moses het gesê: O Aäron! Wat het u verhinder ~ toe u sien dat hulle afgedwaal het"
        },
        {
            "chapter": 20,
            "verse": 93,
            "text": "om my te volg? Het u dan my gebod verontagsaam"
        },
        {
            "chapter": 20,
            "verse": 94,
            "text": "Hy het geantwoord: O seun van my moeder! Gryp my nie aan my baard en ook nie aan my hoof nie. Ek was bang dat u sou sê: U het ’n skeuring onder die Kinders van Israel teweeggebring, en nie op my woord gewag nie"
        },
        {
            "chapter": 20,
            "verse": 95,
            "text": "Moses het gesê: Wat was u bedoeling, o Samiri"
        },
        {
            "chapter": 20,
            "verse": 96,
            "text": "Hy het gesê: Ek het bemerk wat hulle nie bemerk het nie; toe het ek ’n handvol stof van die boodskapper se voetstappe geneem en dit weggegooi. So het my siel dit aan my opgedra"
        },
        {
            "chapter": 20,
            "verse": 97,
            "text": "Hy het gesê: Gaan weg! Dit is vir u om in hierdie lewe te sê: Raak my nie aan nie! En aan u word ’n straf belowe wat u nie sal kan ontwyk nie. En kyk na jou god van wie jy gesê het dat hy aanbid moet word. Ons sal dit sekerlik verbrand en daarna oor die see verstrooi"
        },
        {
            "chapter": 20,
            "verse": 98,
            "text": "Slegs Allah is julle Heer; daar is geen god nie behalwe Hy. Hy omvat alle dinge in Sy kennis"
        },
        {
            "chapter": 20,
            "verse": 99,
            "text": "So vertel Ons aan u die nuus van wat voorheen gebeur het. En Ons het inderdaad vir u ’n Vermaning van Onsself gegee"
        },
        {
            "chapter": 20,
            "verse": 100,
            "text": "Wie daarvan wegdraai, sal op die Opstandingsdag sekerlik ’n las dra"
        },
        {
            "chapter": 20,
            "verse": 101,
            "text": "waaronder hy altyd gebuk sal gaan. En sleg sal hulle las wees op die Dag van Opstanding"
        },
        {
            "chapter": 20,
            "verse": 102,
            "text": "die Dag waarop die basuin geblaas sal word; en Ons sal die skuldiges op daardie Dag met blou oë bymekaar bring"
        },
        {
            "chapter": 20,
            "verse": 103,
            "text": "hulle wat in die geheim met mekaar beraadslaag en gesê het: Julle het slegs tien dae vertoef"
        },
        {
            "chapter": 20,
            "verse": 104,
            "text": "Ons weet goed wat hulle antwoord sal wees as die regverdigste onder hulle sou sê: Julle het maar net ’n dag lank vertoef"
        },
        {
            "chapter": 20,
            "verse": 105,
            "text": "En hulle vra u uit aangaande die berge. Sê: My Heer sal hulle soos stof verstrooi"
        },
        {
            "chapter": 20,
            "verse": 106,
            "text": "en daarvan ’n vlakte maak, glad en gelyk"
        },
        {
            "chapter": 20,
            "verse": 107,
            "text": "waarin u geen kromheid en ongelykheid sal bespeur nie"
        },
        {
            "chapter": 20,
            "verse": 108,
            "text": "Op dié Dag sal hulle die Oproeper volg in wie daar geen ongeregtigheid is nie; en die stemme voor die Barmhartige God sal sag wees, sodat u niks anders as ’n dowwe klank sal hoor nie"
        },
        {
            "chapter": 20,
            "verse": 109,
            "text": "Op daardie Dag sal daar geen bemiddeling wees nie, behalwe vir hom aan wie die Barmhartige dit toestaan en met wie se woorde Hy tevrede is"
        },
        {
            "chapter": 20,
            "verse": 110,
            "text": "Hy weet wat voor hulle is en wat ager hulle is, hoewel hulle dit met hul kennis nie kan omvat nie"
        },
        {
            "chapter": 20,
            "verse": 111,
            "text": "En die gesigte sal hulle verootmoedig in die teenwoordigheid van die Lewende, die Selfonderhoudende. En hy wat onregverdig van inbors is, is inderdaad verlore"
        },
        {
            "chapter": 20,
            "verse": 112,
            "text": "En wie goeie werke verrig en ’n gelowige is, hy hoef geen onregverdigheid te vrees nie, ook sal geen beloning wat hom toekom, teruggehou word nie"
        },
        {
            "chapter": 20,
            "verse": 113,
            "text": "Ons het dit as ’n Arabiese Qur’ãn geopenbaar, en daarin duidelike waarskuwings geuiter, sodat hulle teen die kwaad kan waak en dat dit vir hulle as ’n vermaning kan dien"
        },
        {
            "chapter": 20,
            "verse": 114,
            "text": "Verhewe dan is Allah, die Ware Koning. En haas u nie met die Qur’ãn voordat die openbaring daarvan aan u heeltemal voltooi is nie, en sê: O my Heer! Vermeerder my in kennis"
        },
        {
            "chapter": 20,
            "verse": 115,
            "text": "En sekerlik het Ons voorheen ’n opdrag aan Adam gegee, maar hy het dit vergeet; en Ons het in hom geen begeerte tot ongehoorsaamheid gevind nie"
        },
        {
            "chapter": 20,
            "verse": 116,
            "text": "En toe Ons aan die engele gesê het: Prostreer julleself voor Adam, het hulle prostreer, behalwe Iblies; hy het geweier"
        },
        {
            "chapter": 20,
            "verse": 117,
            "text": "Ons het gesê: O Adam! Hy is ’n vyand van u en u vrou. Laat daarom nie toe dat hy julle uit die Tuin verdryf nie, anders sal julle bedroef word"
        },
        {
            "chapter": 20,
            "verse": 118,
            "text": "Voorwaar, dis bestem dat julle daarin nie nakend of honger sal wees nie"
        },
        {
            "chapter": 20,
            "verse": 119,
            "text": "En ook dat julle geen dors sal ken, of nie blootgestel sal wees aan die hitte van die son nie"
        },
        {
            "chapter": 20,
            "verse": 120,
            "text": "Maar die duiwel het hom kwaad ingefluister; hy het gesê: O Adam! Sal ek u na die Boom van Ewigheid lei, en na ’n koninkryk wat nimmer sal vergaan"
        },
        {
            "chapter": 20,
            "verse": 121,
            "text": "Toe het hulle albei daarvan geëet, waardeur hulle naaktheid aan hulle duidelik geword het; en toe het hulle begin om hulself met die blare van die Tuin te bedek. En Adam was sy Heer ongehoorsaam, en hy is teleurgestel"
        },
        {
            "chapter": 20,
            "verse": 122,
            "text": "Toe het sy Heer hom uitverkies en tot hom gekeer, en hom gelei"
        },
        {
            "chapter": 20,
            "verse": 123,
            "text": "Hy het gesê: Gaan julle almal hiervandaan voort, want julle sal mekaar se vyande wees. Maar daar sal sekerlik leiding van My tot julle kom. Wie dan My leiding volg, hy sal nie mislei word of ongelukkig wees nie"
        },
        {
            "chapter": 20,
            "verse": 124,
            "text": "Maar diegene wat hulle daarvan wegdraai, sal in armoede lewe, en op die Dag van Opstanding sal Ons so iemand met blindheid slaan"
        },
        {
            "chapter": 20,
            "verse": 125,
            "text": "Hy sal sê: My Heer! Waarom het u my met blindheid geslaan, terwyl ek voorheen nog kon sien"
        },
        {
            "chapter": 20,
            "verse": 126,
            "text": "Allah sal sê: Ons tekens het na u gekom en u het geen ag daarop geslaan nie. Daarom is u ook op hierdie Dag verlate"
        },
        {
            "chapter": 20,
            "verse": 127,
            "text": "So vergeld Ons die buitensporiges en hulle wat nie in die tekens van hul Heer glo nie. En voorwaar, die straf van die Hiernamaals is strenger en langer van duur"
        },
        {
            "chapter": 20,
            "verse": 128,
            "text": "Is dit dan nie vir hulle duidelik hoeveel geslagte in wie se ou woonplekke hulle nou rondtrek, Ons voorheen reeds vernietig het nie? Voorwaar, hierin is ’n teken vir mense met begrip"
        },
        {
            "chapter": 20,
            "verse": 129,
            "text": "En was dit nie dat u Heer reeds ’n woord uitgevaardig het en ’n termyn vasgestel het nie, sou die straf hulle sekerlik agterhaal het"
        },
        {
            "chapter": 20,
            "verse": 130,
            "text": "Verdra geduldig wat hulle sê, en verheerlik die lof van u Heer vóór die opgaan van die son en vóór haar ondergang; en verheerlik Hom gedurende die ure van die nag en die dele van die dag, sodat u weltevrede mag wees"
        },
        {
            "chapter": 20,
            "verse": 131,
            "text": "En vermoei u oë nie deur te staar na die heerlikheid van die wêreld wat Ons aan verskeie van hulle gegee het om hulle mee te beproef nie. Die voorsiening van u Heer is beter en van langer duur"
        },
        {
            "chapter": 20,
            "verse": 132,
            "text": "En spoor u volk aan tot die gebed, en volhard daarin. Ons vra geen lewensonderhoud van u nie; Ons onderhou u. En die salige einde is vir húlle wat teen die kwaad waak"
        },
        {
            "chapter": 20,
            "verse": 133,
            "text": "En hulle sê: Waarom bring hy ons nie ’n teken van sy Heer nie? Het daar dan nie ’n duidelike bewys na hulle gekom in die vorm van alles wat in die geskrifte vermeld is nie"
        },
        {
            "chapter": 20,
            "verse": 134,
            "text": "En as Ons hulle vóór die koms daarvan met straf vernietig het, sou hulle gesê het: Ons Heer! Waarom het U ons nie ’n boodskapper gestuur nie, sodat ons U tekens kon gevolg het voordat skande en skaamte oor ons gekom het"
        },
        {
            "chapter": 20,
            "verse": 135,
            "text": "Sê: Ons wag elkeen; so moet julle ook wag. Julle sal weldra te wete kom wie op die regte pad is en wie die ware weg volg"
        }
    ]
}
{
    "rukus": [
        {
            "chapter": 57,
            "verse": 11,
            "text": "Wie sal vir Allah ’n goeie lening aanbied? ~ Hy sal dit dan vir hom verdubbel, en hy sal ’n voortreflike beloning kry"
        },
        {
            "chapter": 57,
            "verse": 12,
            "text": "Op daardie Dag sal u die gelowige mans en die gelowige vroue sien; hulle lig sal voor hulle en aan hulle regterhand uitstraal. Goeie nuus vir julle bring hierdie Dag: Tuine waardeur riviere vloei, waarin julle sal bly! Dít is die grootste sukses"
        },
        {
            "chapter": 57,
            "verse": 13,
            "text": "Op die Dag wanneer die huigelagtige mans en vroue aan die gelowiges sal sê: Wag op ons, sodat ons van julle lig kan leen, sal gesê word: Gaan terug en soek lig. Dan sal ’n muur met ’n deur daarin tussen hulle opgerig word. Aan die binnekant sal barmhartigheid wees, en aan die buitekant sal straf wees"
        },
        {
            "chapter": 57,
            "verse": 14,
            "text": "Hulle sal tot die gelowiges roep: Was ons nie saam met julle nie? Hulle sal sê: Ja, maar julle het in die versoeking verval, en julle het gewag en getwyfel en julle ydele begeertes het julle bedrieg, en toe het die dreigende straf gekom; die aartsbedrieër het julle waarlik omtrent Allah bedrieg"
        },
        {
            "chapter": 57,
            "verse": 15,
            "text": "Vandag dan, sal geen losprys van julle aangeneem word nie, en ook nie van die ongelowiges nie. Julle verblyf is in die Vuur; boos is julle beskermheer, en boos die bestemming"
        },
        {
            "chapter": 57,
            "verse": 16,
            "text": "Het die tyd nog nie aangebreek dat die gelowiges hulle harte sal verootmoedig oor die oordenkinge van Allah en die Waarheid wat geopenbaar is nie? En dat hulle nie moet wees soos diegene aan wie die Boek voorheen gegee is nie? Maar die tyd is vir hulle verleng; daarom het hulle hul harte verhard. En die meeste van hulle is oortreders"
        },
        {
            "chapter": 57,
            "verse": 17,
            "text": "Weet dan Allah die aarde laat herlewe ná sy dood. Inderdaad het Ons die tekens vir julle verduidelik sodat julle kan verstaan"
        },
        {
            "chapter": 57,
            "verse": 18,
            "text": "Die mans wat offergawes gee en die vroue wat offergawes gee en ’n goeie lening vir Allah aanbied, vir hulle sal dit verdubbel word, en vir hulle is daar ’n voortreflike beloning"
        },
        {
            "chapter": 57,
            "verse": 19,
            "text": "Hulle wat in Allah en Sy boodskappers glo, hulle is die opregtes en die martelaars in die oë van hulle Heer. Hulle sal hulle beloning en hulle lig ontvang. En hulle wat nie wou glo nie en Ons tekens verwerp het, hulle is die bewoners van die Hel"
        }
    ]
}
{
    "rukus": [
        {
            "chapter": 53,
            "verse": 26,
            "text": "En hoeveel engele is daar nie in die hemele wie se voorspraak niks sal baat nie, behalwe nadat Allah verlof daartoe gegee het aan wie Hy wil, en wie Hy verkies"
        },
        {
            "chapter": 53,
            "verse": 27,
            "text": "Voorwaar, hulle wat nie in die Hiernamaals glo nie, gee die engele vroulike name"
        },
        {
            "chapter": 53,
            "verse": 28,
            "text": "En hule het geen kennis daarvan nie. Hulle volg slegs gissings, en gissings sal sekerlik niks teen die Waarheid baat nie"
        },
        {
            "chapter": 53,
            "verse": 29,
            "text": "Draai daarom weg van hom wat die rug vir Ons Vermanings keer en niks anders as die lewe van hierdie wêreld begeer nie"
        },
        {
            "chapter": 53,
            "verse": 30,
            "text": "Dít is die doelwit van hul kennis. Voorwaar, u Heer weet goed wie van Sy pad afdwaal, en Hy weet wie reg gelei word"
        },
        {
            "chapter": 53,
            "verse": 31,
            "text": "En aan Allah behoort wat in die hemele en wat op die aarde is, sodat Hy die kwaaddoeners hul loon kan gee vir wat hul gedoen het, en die weldoeners vir hulle weldade kan beloon"
        },
        {
            "chapter": 53,
            "verse": 32,
            "text": "Hulle wat die groot sondes en die onwelvoeglikhede vermy, en onwillig aan die kleiner sondes aandadig is ~ vir hulle sal u Heer kwistig wees met Vergifnis. Hy weet goed wanneer Hy julle uit die aarde voortbring en wanneer julle embrios in die baarmoeders van julle moeders is; moet dus nie op julle reinheid roem nie. Hy weet goed wie hulself teen sonde bewaak"
        }
    ]
}
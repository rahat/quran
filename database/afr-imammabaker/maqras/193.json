{
    "maqras": [
        {
            "chapter": 41,
            "verse": 47,
            "text": "Slegs Hy besit kennnis aangaande die Uur. En uit geen blomskede kom vrugte voort, en geen vrou word swanger of verlos, sonder dat Hy daarvan weet nie. En op die Dag wanneer Hy aan hulle sal vra: Waar is My deelgenote? Sal hulle sê: Ons verklaar aan U dat geeneen van ons getuienis daarvan kan aflê nie"
        },
        {
            "chapter": 41,
            "verse": 48,
            "text": "En diegene wat hulle voorheen aangeroep het, sal hulle in die steek laat, en hulle sal weet dat hulle nie kan ontsnap nie"
        },
        {
            "chapter": 41,
            "verse": 49,
            "text": "En die mens word nie moeg om die goeie te aanbid nie, maar as die kwaad hom tref, dan is hy wanhopig, sonder hoop"
        },
        {
            "chapter": 41,
            "verse": 50,
            "text": "En as Ons hom barmhartigheid laat smaak nadat hy kommer gehad het, dan sê hy: Dit kom my toe, en ek reken nie dat die Uur ooit sal aanbreek nie; en as ek na my Heer teruggebring word, sal ek by Hom sekerlik net die allerbeste vind. Maar Ons sal die ongelowiges spoedig omtrent hulle dade inlig, en Ons sal hulle straf met ’n swaar straf"
        },
        {
            "chapter": 41,
            "verse": 51,
            "text": "En wanneer Ons aan die mens guns bewys, draai hy weg en word afvallig; maar wanneer die kwaad hom aanraak, kyk! dan bid hy baie lang gebede"
        },
        {
            "chapter": 41,
            "verse": 52,
            "text": "Sê: Sien julle, as die Qur’ãn van Allah is en julle glo nie daarin nie, wie verkeer dan in ’n groter dwaling as hy wat hom daarteen verset"
        },
        {
            "chapter": 41,
            "verse": 53,
            "text": "Ons sal weldra Ons tekens in afgeleë streke en onder hulle eie volk toon, totdat dit vir hulle heeltemal duidelik is dat dit die Waarheid is. Is dit nie genoeg dat u Heer ’n Getuie oor alle dinge is nie"
        },
        {
            "chapter": 41,
            "verse": 54,
            "text": "Nou verkeer hulle sekerlik in twyfel aangaande die ontmoeting met hulle Heer. Kyk! Hy omvat alle dinge"
        },
        {
            "chapter": 42,
            "verse": 1,
            "text": "Gaa-Miem"
        },
        {
            "chapter": 42,
            "verse": 2,
            "text": "Ein-Sien-Kôf"
        },
        {
            "chapter": 42,
            "verse": 3,
            "text": "Net so openbaar Allah, die Almagtige, die Allerwyse, aan u; en aan hulle vóór u het Hy reeds openbaar"
        },
        {
            "chapter": 42,
            "verse": 4,
            "text": "Aan Hom behoort alles wat in die hemele en op die aarde is; Hy is die Allerhoogste, die Allergrootste"
        },
        {
            "chapter": 42,
            "verse": 5,
            "text": "Die hemele mag byna uitmekaarbars bo-oor hulle, maar die engele verheerlik die lof van hulle Heer en vra vergifnis vir diegene wat op die aarde is. Waarlik, Allah is die Vergewensgesinde, die Genadige"
        },
        {
            "chapter": 42,
            "verse": 6,
            "text": "En hulle wat beskermers buiten Hom neem ~ Allah waak oor hulle; en u is nie ’n voog oor hulle nie"
        },
        {
            "chapter": 42,
            "verse": 7,
            "text": "En Ons het ’n Arabiese Qur’ãn aan u geopenbaar, sodat u die Moeder van Stede3 en wie in haar omstreke is, kan waarsku, en verdere waarskuwings kan uitreik omtrent die Dag van Versameling waaroor daar geen twyfel kan wees nie. Sommige sal in die Paradys wees en sommige sal in die Brandende Vuur wees"
        },
        {
            "chapter": 42,
            "verse": 8,
            "text": "En as Allah wou, kon Hy van hulle een enkele volk gemaak het, maar Hy laat in Sy barmhartigheid toe wie Hy wil. En die kwaaddoeners sal nóg beskermer nóg helper hê"
        },
        {
            "chapter": 42,
            "verse": 9,
            "text": "Of het hulle beskermers buiten Hom geneem? Maar Allah is die enigste Beskermer, en Hy wek die dooies op, en Hy het mag oor alle dinge"
        },
        {
            "chapter": 42,
            "verse": 10,
            "text": "En waaroor julle ook al mag verskil, die beslissing daarvan berus by Allah. Daarom is Allah my Heer; in Hom stel ek my vertroue, en tot Hom bekeer ek my"
        },
        {
            "chapter": 42,
            "verse": 11,
            "text": "Die Skepper van die hemele en die aarde. Hy het julle in pare geskape, net soos Hy die vee ook in pare geskape het, en Hy laat julle daardeur vermenigvuldig. Niks is soos Hy nie; en hy is die Alleshorende, die Allessiende"
        },
        {
            "chapter": 42,
            "verse": 12,
            "text": "Aan Hom behoort die skatte van die hemele en die aarde; ~ Hy vergroot en verkort die voorsiening in vir wie Hy wil. Voorwaar, Hy het kennis van alle dinge"
        }
    ]
}
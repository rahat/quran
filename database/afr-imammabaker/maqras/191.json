{
    "maqras": [
        {
            "chapter": 41,
            "verse": 9,
            "text": "Sê: Verwerp julle werklik vir Hom wat die aarde in twee tydperke geskape het, en rig julle gelykes naas Hom op, terwyl Hy tog die Heer van die Wêrelde is"
        },
        {
            "chapter": 41,
            "verse": 10,
            "text": "Hy het daarin op die oppervlak van die aarde berge opgerig, en Hy het dit geseën en daarin voedingsmiddele bepaal, in vier tydperke, vir alle soekers ewe veel"
        },
        {
            "chapter": 41,
            "verse": 11,
            "text": "Daarna het Hy Hom tot die Hemel gewend ~ en dit was ’n soort wasem ~ toe het Hy daaraan en aan die aarde gesê: Kom julle albei, gewillig of onwillig. Beide het gesê: Ons kom gewillig"
        },
        {
            "chapter": 41,
            "verse": 12,
            "text": "So het Hy hulle in twee tydperke verorden as sewe hemele, en vir elke hemel sy taak aangewys. En Ons het die laagste hemel as ’n beskerming met ligte versier. Dit is die verordening van die Allermagtige, die Alleswetende"
        },
        {
            "chapter": 41,
            "verse": 13,
            "text": "Maar as hulle afkerig is, sê dan: Ek waarsku julle teen ’n blits- straal soos die blitsstraal wat Aad en Thamoed bewusteloos geslaan het"
        },
        {
            "chapter": 41,
            "verse": 14,
            "text": "Toe die boodskappers hulle van voor en van agter genader het en gesê het: Aanbid niemand buiten Allah; het hulle gesê: As ons Heer wou, sou Hy engele afgestuur het. Daarom glo ons nie in dít waarmee u gestuur is nie"
        },
        {
            "chapter": 41,
            "verse": 15,
            "text": "Wat Aad dan aanbetref, hulle was ten onregte arrogant in die land, en het gesê: Wie is sterker as ons? Sien hulle dan nie dat Allah wat hulle geskape het, sterker is as hulle nie? En hulle het Ons tekens ontken"
        },
        {
            "chapter": 41,
            "verse": 16,
            "text": "En Ons het ’n skreeuende wind gedurende noodlottige dae op hulle afgestuur, sodat Ons hulle ’n straf van vernedering in die lewe van hierdie wêreld kon laat smaak. En die straf van die Hiernamaals is gewis nog meer vernederend, en hulle sal nie gehelp word nie"
        },
        {
            "chapter": 41,
            "verse": 17,
            "text": "En wat Thamoed betref, Ons het hulle die regte weg aangewys, maar hulle het blindheid bo leiding verkies, daarom het die blits van ’n vernederende straf hulle getref, omdat hulle dit verdien het"
        },
        {
            "chapter": 41,
            "verse": 18,
            "text": "En hulle wat geglo het en godvresend was, het Ons gered"
        },
        {
            "chapter": 41,
            "verse": 19,
            "text": "En op die Dag wanneer die vyande van Allah in die Vuur versamel sal word, sal hulle in groepe verdeel word"
        },
        {
            "chapter": 41,
            "verse": 20,
            "text": "En wanner hulle daarnatoe aankom, sal hulle ore en hulle oë en hulle velle getuienis teen hulle aflê oor wat hulle gedoen het"
        },
        {
            "chapter": 41,
            "verse": 21,
            "text": "En hulle sal aan hulle velle sê: Waarom getuig julle teen ons? Dit sal sê: Allah, wat alles laat praat, het ons ook laat praat, en Hy het julle geskape en tot Hom sal julle teruggebring word"
        },
        {
            "chapter": 41,
            "verse": 22,
            "text": "En julle het nie julleself verberg uit vrees dat julle ore en julle oë en julle velle getuienis teen julle sal aflê nie; julle het gedink dat Allah niks van julle dade af weet nie"
        },
        {
            "chapter": 41,
            "verse": 23,
            "text": "En die valse gedagtes wat julle oor julle Heer gekoester het, het julle na die verderf gelei, daarom is julle verloorders"
        },
        {
            "chapter": 41,
            "verse": 24,
            "text": "Al is hulle nou geduldig, sal die Vuur nogtans hulle verblyfplek wees. Al smeek hulle om genade, aan hulle sal geen genade betoon word nie"
        }
    ]
}
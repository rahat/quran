{
    "pages": [
        {
            "chapter": 45,
            "verse": 1,
            "text": "Gaam-Miem"
        },
        {
            "chapter": 45,
            "verse": 2,
            "text": "Die openbaring van hierdie Boek kom van Allah, die Allermagtige, die Allerwyse"
        },
        {
            "chapter": 45,
            "verse": 3,
            "text": "Voorwaar, in die hemele en op aarde is daar tekens vir die gelowiges"
        },
        {
            "chapter": 45,
            "verse": 4,
            "text": "En in julle skepping en in die diere wat Hy wyd en syd versprei het, is daar tekens vir ’n volk wat seker wil wees"
        },
        {
            "chapter": 45,
            "verse": 5,
            "text": "En in die wisseling van die nag en die dag, en in die voorsiening wat Allah uit die hemel afstuur, en sodoende lewe skenk aan die aarde na haar dood, en in die verandering van die winde, is daar tekens vir ’n volk wat verstaan"
        },
        {
            "chapter": 45,
            "verse": 6,
            "text": "Dit is die tekens van Allah wat Ons in waarheid aan u voordra. In watter aankondiging buiten Allah en Sy tekens sal hulle dan glo"
        },
        {
            "chapter": 45,
            "verse": 7,
            "text": "Wee elke sondige leuenaar"
        },
        {
            "chapter": 45,
            "verse": 8,
            "text": "wat die tekens van Allah hoor wat aan hom voorgedra word, en dan nog in arrogansie volhard asof hy dit nie gehoor het nie. Vertel hom van ’n smartlike straf"
        },
        {
            "chapter": 45,
            "verse": 9,
            "text": "En wanneer hy kennis ontvang van enige van Ons tekens, spot hy daarmee. Vir hulle is daar ’n vernederende straf"
        },
        {
            "chapter": 45,
            "verse": 10,
            "text": "Voor hulle is die Hel; en dít wat hulle verdien het, sal hulle niks baat nie, nóg diegene wat hulle buiten Allah as beskermers neem; en vir hulle is daar ’n smartlike straf"
        },
        {
            "chapter": 45,
            "verse": 11,
            "text": "Dít is leiding; en diegene wat nie in die tekens van hulle Heer glo nie, vir hulle is daar ’n pynlike en afgryslike straf"
        },
        {
            "chapter": 45,
            "verse": 12,
            "text": "Dit is Allah wat die see vir julle in diens gestel het, sodat die skepe deur Sy gebod daarop kan vaar, en sodat julle na Sy oorvloed kan soek, en dat julle dankbaar kan wees"
        },
        {
            "chapter": 45,
            "verse": 13,
            "text": "En Hy het alles vir julle in diens gestel wat in die hemele en wat op die aarde is; alles kom van Hom. Daarin is sekerlik tekens vir ’n volk wat nadink"
        }
    ]
}
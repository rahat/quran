{
    "pages": [
        {
            "chapter": 5,
            "verse": 46,
            "text": "aur ham ne unheen paigambaron ke qadam ba qadam mariyam ke bete eesa ko chalaaya aur vah is kitaab taurait kee bhee tasdeeq karate the jo unake saamane (pahale se) maujood thee aur hamane unako injeel (bhee) ata kee jisamen (logon ke lie har tarah kee) hidaayat thee aur noor (eemaan) aur vah is kitaab tauret kee jo vakte nuzoole injeel (pahale se) maujood thee tasadeeq karane vaalee aur parahezagaaron kee hidaayat va naseehat thee"
        },
        {
            "chapter": 5,
            "verse": 47,
            "text": "aur injeel vaalon (nasaara) ko jo kuchh khuda ne (usamen) naazil kiya hai usake mutaabiq hukm karana chaahie aur jo shakhs khuda kee naazil kee huee (kitaab ke muaafik) hukm na de to aise hee log badakaar hain"
        },
        {
            "chapter": 5,
            "verse": 48,
            "text": "aur (ai rasool) hamane tum par bhee barahaq kitaab naazil kee jo kitaab (usake pahale se) usake vakt mein maujood hai usakee tasadeeq karatee hai aur usakee nigehabaan (bhee) hai jo kuchh tum par khuda ne naazil kiya hai usee ke mutaabiq tum bhee hukm do aur jo haq baat khuda kee taraf se aa chukee hai usase katara ke un logon kee khvaahishe nafasiyaanee kee pairavee na karo aur hamane tum mein har ek ke vaaste (hasbe masalehate vakt) ek ek shareeyat aur khaas tareeqe par muqarrar kar diya aur agar khuda chaahata to tum sab ke sab ko ek hee (shareeyat kee) ummat bana deta magar (mukhatalif shareeyaton se) khuda ka matalab yah tha ki jo kuchh tumhen diya hai usamen tumhaara imatehaan kare bas tum nekee mein lapak kar aage badh jao aur (yaqeen jaano ki) tum sab ko khuda hee kee taraf laut kar jaana hai"
        },
        {
            "chapter": 5,
            "verse": 49,
            "text": "tab (us vakt) zin baaton mein tum ikhtelaaf karate vah tumhen bata dega aur (ai rasool) ham phir kahate hain ki jo ehakaam khuda naazil kie hain tum usake mutaabiq phaisala karo aur unakee (beja) khvaahishe nafasiyaanee kee pairavee na karo (balki) tum unase bache raho (aisa na ho) ki kisee hukm se jo khuda ne tum par naazil kiya hai tumako ye log bhataka den phir agar ye log tumhaare hukm se munh moden to samajh lo ki (goya) khuda hee kee marazee hai ki unake baaz gunaahon kee vajah se unhen museebat mein phaisa de aur isamen to shak hee nahin ki bahutere log badachalan hain"
        },
        {
            "chapter": 5,
            "verse": 50,
            "text": "kya ye log (zamaanae) jaahileeyat ke hukm kee (tumase bhee) tamanna rakhate hain haaloki yaqeen karane vaale logon ke vaaste hukme khuda se behatar kaun hoga"
        }
    ]
}
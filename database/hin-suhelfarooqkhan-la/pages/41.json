{
    "pages": [
        {
            "chapter": 2,
            "verse": 249,
            "text": "phir jab taaloot lashakar samait (shahar ailiya se) ravaana hua to apane saathiyon se kaha dekho aage ek nahar milegee is se yaqeenan khuda tumhaare sabr kee aazamaish karega pas jo shakhs us ka paanee peeyega mujhe (kuchh vaasta) nahee rakhata aur jo us ko nahee chakhega vah beshak mujh se hoga magar haan jo apane haath se ek (aadha chulloo bhar ke pee) le to kuchh harj nahee pas un logon ne na maana aur chand aadamiyon ke siva sab ne us ka paanee piya khair jab taaloot aur jo momineen un ke saath the nahar se paas ho gae to (khaas mominon ke siva) sab ke sab kahane lage ki ham mein to aaj bhee jaaloot aur usakee phauj se ladane kee sakat nahin magar vah log jinako yaqeen hai ki ek din khuda ko munh dikhaana hai bedhadak bol uthe ki aisa bahut hua ki khuda ke hukm se chhotee jamaat badee jamaat par gaalib aa gayee hai aur khuda sabr karane vaalon ka saathee hai"
        },
        {
            "chapter": 2,
            "verse": 250,
            "text": "(garaz) jab ye log jaaloot aur usakee phauj ke muqaabale ko nikale to dua kee ai mere paravaradigaar hamen kaamil sabr ata pharama aur maidaane jang mein hamaare qadam jamae rakh aur hamen kaaphiron par phateh inaayat kar"
        },
        {
            "chapter": 2,
            "verse": 251,
            "text": "phir to un logon ne khuda ke hukm se dushamanon ko shikast dee aur daood ne jaaloot ko qatl kiya aur khuda ne unako saltanat va tadabeer tamddun ata kee aur ilm va hunar jo chaaha unhen goya ghol ke pila diya aur agar khuda baaz logon ke zarie se baaz ka daphae (shar) na karata to tamaam rue zameen par fasaad phail jaata magar khuda to saare jahaann ke logon par phazal va raham karata hai"
        },
        {
            "chapter": 2,
            "verse": 252,
            "text": "ai rasool ye khuda kee sachchee aayaten hain jo ham tum ko theek theek padhake sunaate hain aur beshak tum zarur rasoolon mein se ho"
        }
    ]
}
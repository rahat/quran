{
    "rukus": [
        {
            "chapter": 2,
            "verse": 274,
            "text": "jo log raat ko ya din ko chhipa kar ya dikha kar (khuda kee raah mein) kharch karate hain to unake lie unaka ajr va savaab unake paravaradigaar ke paas hai aur (qayaamat mein) na un par kisee qism ka khauf hoga aur na vah aazurda khaatir honge"
        },
        {
            "chapter": 2,
            "verse": 275,
            "text": "jo log sood khaate hain vah (qayaamat mein) khade na ho sakenge magar us shakhs kee tarah khade honge jis ko shaitaan ne lipat kar makhabootul havaas (paagal) bana diya hai ye is vajah se ki vah usake qaayal ho gae ki jaisa bikree ka maamala vaisa hee sood ka maamala haaloki bikree ko to khuda ne halaal aur sood ko haraam kar diya bas jis shakhs ke paas usake paravaradigaar kee taraf se naseehat (mumaaniyat) aaye aur vah baaz aa gaya to is hukm ke naazil hone se pahale jo sood le chuka vah to us ka ho chuka aur usaka amr (maamala) khuda ke havaale hai aur jo manaahee ke baad phir sood le (ya bikree ke maale ko yakasa batae jae) to aise hee log jahannum mein rahenge"
        },
        {
            "chapter": 2,
            "verse": 276,
            "text": "khuda sood ko mitaata hai aur khairaat ko badhaata hai aur jitane naashukre gunaahagaar hain khuda unhen dost nahin rakhata"
        },
        {
            "chapter": 2,
            "verse": 277,
            "text": "(ho) jin logon ne eemaan qubool kiya aur achchhe-achchhe kaam kie aur paabandee se namaaz padhee aur zakaat diya kiye unake lie alabatta unaka ajr va (savaab) unake paravaradigaar ke paas hai aur (qayaamat mein) na to un par kisee qism ka khauf hoga aur na vah ranjeeda dil honge"
        },
        {
            "chapter": 2,
            "verse": 278,
            "text": "ai eemaanadaaron khuda se daro aur jo sood logon ke zimme baaqee rah gaya hai agar tum sachche momin ho to chhod do"
        },
        {
            "chapter": 2,
            "verse": 279,
            "text": "aur agar tumane aisa na kiya to khuda aur usake rasool se ladane ke liye taiyaar raho aur agar tumane tauba kee hai to tumhaare lie tumhaara asal maal hai na tum kisee ka zabaradastee nukasaan karo na tum par zabaradastee kee jaegee"
        },
        {
            "chapter": 2,
            "verse": 280,
            "text": "aur agar koee tangadast tumhaara (qarzadaar ho) to use khushahaalee tak mohallat (do) aur sadaqa karo aur agar tum samajho to tumhaare haq mein jyaada behatar hai ki asal bhee bakhsh do"
        },
        {
            "chapter": 2,
            "verse": 281,
            "text": "aur us din se daro jis din tum sab ke sab khuda kee taraf lautaaye jaoge phir jo kuchh jis shakhs ne kiya hai usaka poora poora badala diya jaega aur unakee zara bhee haq talafee na hogee"
        }
    ]
}
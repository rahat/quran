{
    "maqras": [
        {
            "chapter": 75,
            "verse": 1,
            "text": "Aku bersumpah dengan Hari Kiamat"
        },
        {
            "chapter": 75,
            "verse": 2,
            "text": "Dan Aku bersumpah dengan \"Nafsul Lawwaamah\" (Bahawa kamu akan dibangkitkan sesudah mati)"
        },
        {
            "chapter": 75,
            "verse": 3,
            "text": "Patutkah manusia (yang kafir) menyangka bahawa Kami tidak akan dapat mengumpulkan tulang-tulangnya (dan menghidupkannya semula)"
        },
        {
            "chapter": 75,
            "verse": 4,
            "text": "Bukan sebagaimana yang disangka itu, bahkan Kami berkuasa menyusun (dengan sempurnanya segala tulang) jarinya, (tulang yang lebih halus dari yang lain)"
        },
        {
            "chapter": 75,
            "verse": 5,
            "text": "(Kebenaran itu bukan tidak ada buktinya), bahkan manusia (yang ingkar) sentiasa suka hendak meneruskan perbuatan kufur dan maksiat (di sepanjang hayatnya, sehingga ia tidak mengakui adanya hari kiamat)"
        },
        {
            "chapter": 75,
            "verse": 6,
            "text": "Dia bertanya (secara mengejek): \"Bilakah datangnya hari kiamat itu"
        },
        {
            "chapter": 75,
            "verse": 7,
            "text": "Maka (jawabnya: hari kiamat akan datang) apabila pemandangan menjadi terpendar-pendar (kerana gerun takut)"
        },
        {
            "chapter": 75,
            "verse": 8,
            "text": "Dan bulan hilang cahayanya"
        },
        {
            "chapter": 75,
            "verse": 9,
            "text": "Dan matahari serta bulan dihimpunkan bersama"
        },
        {
            "chapter": 75,
            "verse": 10,
            "text": "(Maka) pada hari itu, berkatalah manusia (yang ingkarkan hari kiamat): \"Ke manakah hendak melarikan diri"
        },
        {
            "chapter": 75,
            "verse": 11,
            "text": "Tak usahlah bertanya demikian! Tidak ada lagi tempat perlindungan"
        },
        {
            "chapter": 75,
            "verse": 12,
            "text": "Pada hari itu, kepada Tuhanmu lah sahaja terserahnya ketetapan segala perkara"
        },
        {
            "chapter": 75,
            "verse": 13,
            "text": "Pada hari itu, manusia diberitahu akan apa yang ia telah lakukan, dan apa yang ia telah tinggalkan"
        },
        {
            "chapter": 75,
            "verse": 14,
            "text": "Bahkan manusia itu, (anggotanya) menjadi saksi terhadap dirinya sendiri"
        },
        {
            "chapter": 75,
            "verse": 15,
            "text": "Walaupun ia memberikan alasan-alasannya (untuk membela diri)"
        },
        {
            "chapter": 75,
            "verse": 16,
            "text": "Janganlah engkau (wahai Muhammad) - Kerana hendakkan cepat menghafaz Quran yang diturunkan kepadamu - menggerakkan lidahmu membacanya (sebelum selesai dibacakan kepadamu)"
        },
        {
            "chapter": 75,
            "verse": 17,
            "text": "Sesungguhnya Kamilah yang berkuasa mengumpulkan Al-Quran itu (dalam dadamu), dan menetapkan bacaannya (pada lidahmu)"
        },
        {
            "chapter": 75,
            "verse": 18,
            "text": "Oleh itu, apabila Kami telah menyempurnakan bacaannya (kepadamu, dengan perantaraan Jibril), maka bacalah menurut bacaannya itu"
        },
        {
            "chapter": 75,
            "verse": 19,
            "text": "Kemudian, sesungguhnya kepada Kamilah terserah urusan menjelaskan kandungannya (yang memerlukan penjelasan)"
        },
        {
            "chapter": 75,
            "verse": 20,
            "text": "Sedarlah wahai orang-orang yang lalai. (Sebenarnya kamu tidak ingatkan kesudahan kamu) bahkan kamu sentiasa mencintai (Kesenangan dan kemewahan dunia) yang cepat habisnya"
        },
        {
            "chapter": 75,
            "verse": 21,
            "text": "Dan kamu tidak menghiraukan (bekalan untuk) hari akhirat (yang kekal abadi kehidupannya)"
        },
        {
            "chapter": 75,
            "verse": 22,
            "text": "Pada hari akhirat itu, muka (orang-orang yang beriman) berseri-seri"
        },
        {
            "chapter": 75,
            "verse": 23,
            "text": "Melihat kepada Tuhannya"
        },
        {
            "chapter": 75,
            "verse": 24,
            "text": "Dan pada hari itu, muka (orang-orang kafir) muram hodoh"
        },
        {
            "chapter": 75,
            "verse": 25,
            "text": "Sambil percaya dengan yakin bahawa mereka akan ditimpa malapetaka (azab seksa) yang membinasakan"
        },
        {
            "chapter": 75,
            "verse": 26,
            "text": "Sedarlah (janganlah mengutamakan dunia dan melupakan akhirat. Ingatlah akan hal orang yang hendak mati) apabila rohnya sampai ke pangkal kerongkong"
        },
        {
            "chapter": 75,
            "verse": 27,
            "text": "Dan (orang-orang yang hadir di sisinya heboh) berkata: \"Siapakah yang dapat menawar jampi (dan mengubatnya)"
        },
        {
            "chapter": 75,
            "verse": 28,
            "text": "Dan ia sendiri yakin, bahawa sesungguhnya saat itu saat perpisahan"
        },
        {
            "chapter": 75,
            "verse": 29,
            "text": "Serta kedahsyatan bertindih-tindih"
        },
        {
            "chapter": 75,
            "verse": 30,
            "text": "(Maka) kepada Tuhanmu lah - pada waktu itu - engkau dibawa (untuk menerima balasan)"
        },
        {
            "chapter": 75,
            "verse": 31,
            "text": "(Oleh sebab orang yang kufur ingkar tidak percayakan hari akhirat) maka ia tidak mengakui kebenaran (yang diwajibkan meyakininya) dan ia tidak mengerjakan sembahyang (yang difardhukan mengerjakannya)"
        },
        {
            "chapter": 75,
            "verse": 32,
            "text": "Akan tetapi ia mendustakan, dan berpaling ingkar"
        },
        {
            "chapter": 75,
            "verse": 33,
            "text": "Kemudian ia pergi kepada keluarganya dengan berlagak sombong megah"
        },
        {
            "chapter": 75,
            "verse": 34,
            "text": "(Wahai orang yang kufur ingkar!) sudahlah dekat kepadamu kebinasaanmu, sudahlah dekat"
        },
        {
            "chapter": 75,
            "verse": 35,
            "text": "Kemudian api nerakalah lebih layak bagimu, lebih layak"
        },
        {
            "chapter": 75,
            "verse": 36,
            "text": "Patutkah manusia menyangka, bahawa ia akan ditinggalkan terbiar (dengan tidak diberikan tanggungjawab dan tidak dihidupkan menerima balasan)"
        },
        {
            "chapter": 75,
            "verse": 37,
            "text": "Bukankah ia berasal dari air mani yang dipancarkan (ke dalam rahim)"
        },
        {
            "chapter": 75,
            "verse": 38,
            "text": "Kemudian air mani itu menjadi sebuku darah beku, sesudah itu Tuhan menciptakannya, dan menyempurnakan kejadiannya (sebagai manusia)"
        },
        {
            "chapter": 75,
            "verse": 39,
            "text": "Lalu Tuhan menjadikan daripadanya dua jenis - lelaki dan perempuan"
        },
        {
            "chapter": 75,
            "verse": 40,
            "text": "Adakah (Tuhan yang menjadikan semuanya) itu - tidak berkuasa menghidupkan orang-orang yang mati? (Tentulah berkuasa)"
        },
        {
            "chapter": 76,
            "verse": 1,
            "text": "Bukankah telah berlalu kepada manusia satu ketika dari masa (yang beredar), sedang ia (masih belum wujud lagi, dan) tidak menjadi sesuatu benda yang disebut-sebut, (maka mengapa kaum musyrik itu mengingkari hari akhirat)"
        },
        {
            "chapter": 76,
            "verse": 2,
            "text": "Sesungguhnya Kami telah aturkan cara mencipta manusia bermulanya dari air mani yang bercampur (dari pati benih lelaki dan perempuan), serta Kami tetap mengujinya (dengan kewajipan-kewajipan); oleh itu maka Kami jadikan dia berkeadaan mendengar dan melihat"
        },
        {
            "chapter": 76,
            "verse": 3,
            "text": "(Kerana keadaan itu tidak mencukupi, maka) sesungguhnya Kami telah menunjukkan kepadanya (melalui akal dan Rasul) akan jalan-jalan (yang benar dan yang salah; maka terserahlah kepadanya) sama ada ia bersyukur (dengan beriman dan taat), ataupun ia berlaku kufur (dengan mengingkari kebenaran atau menderhaka)"
        },
        {
            "chapter": 76,
            "verse": 4,
            "text": "(Dalam pada itu), sesungguhnya Kami telah menyediakan bagi sesiapa yang berlaku kufur (atau menderhaka): beberapa rantai dan belenggu serta neraka yang menjulang-julang"
        },
        {
            "chapter": 76,
            "verse": 5,
            "text": "Sesungguhnya orang-orang yang berbakti (dengan taat dan kebajikan), akan meminum dari piala: sejenis minuman yang bercampur dengan \"Kafur"
        },
        {
            "chapter": 76,
            "verse": 6,
            "text": "Iaitu sebuah matair (di Syurga), yang diminum daripadanya oleh hamba-hamba Allah (yang taat); mereka boleh mengalirkannya (di tempat-tempat tinggal mereka) dengan aliran yang semudah-mudahnya dan menurut kemahuannya"
        },
        {
            "chapter": 76,
            "verse": 7,
            "text": "(Mereka dikurniakan kesenangan itu kerana) mereka menyempurnakan nazarnya (apatah lagi yang diwajibkan Tuhan kepadanya), serta mereka takutkan hari (akhirat) yang azab seksanya merebak di sana sini"
        },
        {
            "chapter": 76,
            "verse": 8,
            "text": "Mereka juga memberi makan benda-benda makanan yang dihajati dan disukainya, kepada orang miskin dan anak yatim serta orang tawanan"
        },
        {
            "chapter": 76,
            "verse": 9,
            "text": "(Sambil berkata dengan lidah atau dengan hati): \"Sesungguhnya kami memberi makan kepada kamu kerana Allah semata-mata; kami tidak berkehendakkan sebarang balasan dari kamu atau ucapan terima kasih"
        },
        {
            "chapter": 76,
            "verse": 10,
            "text": "Kami sebenarnya takutkan Tuhan kami, takut Ia kenakan kami azab hari yang padanya muka orang-orang yang bersalah: masam berkerut-kerut"
        },
        {
            "chapter": 76,
            "verse": 11,
            "text": "Dengan sebab (mereka menjaga diri dari kesalahan), maka Allah selamatkan mereka dari kesengsaraan hari yang demikian keadaannya, serta memberikan kepada mereka keindahan yang berseri-seri (di muka), dan perasaan ria gembira (di hati)"
        },
        {
            "chapter": 76,
            "verse": 12,
            "text": "Dan kerana kesabaran mereka (mengerjakan suruhan Allah dan meninggalkan laranganNya), mereka dibalas oleh Allah dengan Syurga dan (persalinan dari) sutera"
        },
        {
            "chapter": 76,
            "verse": 13,
            "text": "Mereka berehat di dalam Syurga dengan berbaring di atas pelamin-pelamin (yang berhias), mereka tidak nampak di situ adanya matahari (usahkan hawa panasnya), dan tidak juga merasai suasana yang terlampau sejuk"
        },
        {
            "chapter": 76,
            "verse": 14,
            "text": "Sedang naungan pohon-pohon Syurga itu dekat kepada mereka, dan buah-buahannya pula dimudahkan (untuk mereka memetiknya) dengan semudah-mudahnya"
        },
        {
            "chapter": 76,
            "verse": 15,
            "text": "Dan (selain itu) diedarkan kepada mereka (oleh pelayan-pelayannya): bijana dari perak dan piala-piala minuman yang keadaannya laksana kaca (nampak jelas isinya)"
        },
        {
            "chapter": 76,
            "verse": 16,
            "text": "(Keadaannya laksana) kaca, (sedang ia) dari perak; pelayan-pelayan itu menentukan kadar isinya sekadar yang cukup betul dengan kehendak penggunanya"
        },
        {
            "chapter": 76,
            "verse": 17,
            "text": "Dan mereka dalam Syurga itu, diberi minum sejenis minuman yang campurannya dari \"Zanjabil"
        },
        {
            "chapter": 76,
            "verse": 18,
            "text": "Iaitu sebuah matair dalam Syurga, yang disebutkan sifatnya sebagai \"Salsabil"
        }
    ]
}
{
    "maqras": [
        {
            "chapter": 49,
            "verse": 14,
            "text": "Orang-orang \" A'raab\" berkata: \" Kami telah beriman\". Katakanlah (wahai Muhammad): \"Kamu belum beriman, (janganlah berkata demikian), tetapi sementara iman belum lagi meresap masuk ke dalam hati kamu berkatalah sahaja: ` kami telah Islam '. Dan (ingatlah), jika kamu taat kepada Allah RasulNya (zahir dan batin), Allah tidak akan mengurangkan sedikitpun dari pahala amal-amal kamu, kerana sesungguhnya Allah Maha Pengampun, lagi Maha Mengasihani"
        },
        {
            "chapter": 49,
            "verse": 15,
            "text": "Sesungguhnya orang-orang yang sebenar-benarnya beriman hanyalah orang-orang yang percaya kepada Allah dan RasulNya, kemudian mereka (terus percaya dengan) tidak ragu-ragu lagi, serta mereka berjuang dengan harta benda dan jiwa mereka pada jalan Allah; mereka itulah orang-orang yang benar (pengakuan imannya)"
        },
        {
            "chapter": 49,
            "verse": 16,
            "text": "Katakanlah (kepada orang-orang \"A'raab\" itu wahai Muhammad): \"Patutkah kamu hendak memberitahu kepada Allah tentang ugama kamu (dengan berkata: ` kami telah beriman ')? Padahal Allah mengetahui segala yang ada di langit dan yang ada di bumi, dan Allah Maha Mengetahui akan tiap-tiap sesuatu"
        },
        {
            "chapter": 49,
            "verse": 17,
            "text": "Mereka mengira dirinya berbudi kepadamu (wahai Muhammad) dengan sebab mereka telah Islam (tidak melawan dan tidak menentang). Katakanlah (kepada mereka): \"Janganlah kamu mengira keislaman kamu itu sebagai budi kepadaku, bahkan (kalaulah sah dakwaan kamu itu sekalipun maka) Allah jualah yang berhak membangkit-bangkitkan budiNya kepada kamu, kerana Dia lah yang memimpin kamu kepada iman (yang kamu dakwakan itu), kalau betul kamu orang-orang yang benar (pengakuan imannya)"
        },
        {
            "chapter": 49,
            "verse": 18,
            "text": "Sesungguhnya Allah mengetahui segala rahsia langit dan bumi, dan Allah Maha Melihat akan segala yang kamu kerjakan"
        },
        {
            "chapter": 50,
            "verse": 1,
            "text": "Qaaf. Demi Al-Quran yang melimpah-limpah kemuliaan dan kebaikannya (bahawa sesungguhnya Muhammad adalah Rasul yang diutus memberi peringatan dan amaran)"
        },
        {
            "chapter": 50,
            "verse": 2,
            "text": "(Kaum musyrik Makkah bukan sahaja mengingkari kerasulannya) bahkan mereka merasa hairan kerana datang kepada mereka, dari kalangan mereka sendiri, seorang Rasul pemberi peringatan dan amaran (mengenai perkara hidup semula sesudah mati); lalu orang-orang yang kafir itu berkata: \"Ini adalah satu perkara yang menakjubkan"
        },
        {
            "chapter": 50,
            "verse": 3,
            "text": "Adakah (kita akan kembali hidup) sesudah kita mati dan menjadi tanah? Itu adalah cara kembali yang jauh (dari kemungkinan, kerana jasad yang telah hancur tidak dapat diketahui lagi)"
        },
        {
            "chapter": 50,
            "verse": 4,
            "text": "(Apa yang mereka katakan itu tidaklah benar, kerana) Kami sedia mengetahui apa yang dimakan oleh bumi sedikit demi sedikit dari (tubuh orang mati) mereka, serta ada di sisi Kami sebuah Kitab yang menyimpan (catitan segala perkara yang berlaku)"
        },
        {
            "chapter": 50,
            "verse": 5,
            "text": "(Mereka tidak mahu berfikir betul) bahkan mereka (terburu-buru) mendustakan kebenaran apabila sahaja sampainya kepada mereka; oleh sebab itu, mereka berada dalam keadaan yang serba kacau"
        },
        {
            "chapter": 50,
            "verse": 6,
            "text": "(Kalaulah mereka menyangka Kami tidak berkuasa mengembalikan mereka hidup semula) maka tidakkah mereka memandang ke langit yang ada di sebelah atas mereka (dengan tidak bertiang) bagaimana Kami membinanya (dengan rapi) serta Kami menghiasinya (dengan bintang-bintang), dan dengan keadaan tidak ada padanya retak-renggang"
        },
        {
            "chapter": 50,
            "verse": 7,
            "text": "Dan juga (keadaan) bumi ini, (bagaimana) Kami bentangkan dia sebagai hamparan, dan Kami letakkan padanya gunung-ganang yang terdiri kukuh, serta Kami tumbuhkan padanya pelbagai jenis tanaman yang indah subur"
        },
        {
            "chapter": 50,
            "verse": 8,
            "text": "(Kami adakan semuanya itu) untuk menjadi perhatian dan peringatan, (yang menunjukkan jalan kebenaran), kepada tiap-tiap seorang hamba Allah yang mahu kembali kepadaNya (dengan taat dan berbakti)"
        },
        {
            "chapter": 50,
            "verse": 9,
            "text": "Dan juga Kami telah menurunkan dari langit air (hujan) yang banyak faedahnya, lalu Kami tumbuhkan dengan air itu pokok-pokok tanaman (buah-buahan) dan biji-bijian yang dituai"
        },
        {
            "chapter": 50,
            "verse": 10,
            "text": "Serta pohon-pohon kurma yang tinggi menjulang, yang mengeluarkan mayang, berlapis-lapis, lagi lebat putiknya"
        },
        {
            "chapter": 50,
            "verse": 11,
            "text": "(Semuanya itu) sebagai rezeki bagi hamba-hamba Kami. Dan lagi Kami telah hidupkan dengan air itu bumi yang mati; demikianlah pula keadaan keluarnya (orang-orang yang mati dari kubur setelah dibangkitkan hidup semula)"
        },
        {
            "chapter": 50,
            "verse": 12,
            "text": "Sebelum mereka (yang menentang Nabi Muhammad) itu - kaum Nabi Nuh, dan \"Ashaabur-Rassi\" serta Thamud (kaum Nabi Soleh), telah juga mendustakan Rasul masing-masing"
        },
        {
            "chapter": 50,
            "verse": 13,
            "text": "Dan juga Aad (kaum Nabi Hud), dan Firaun, serta kaum Nabi Lut"
        },
        {
            "chapter": 50,
            "verse": 14,
            "text": "Dan juga penduduk \"Aikah\", serta kaum \" Tubba' \"; tiap-tiap satu kaum itu telah mendustakan Rasul-rasul (yang diutus kepadanya), lalu mereka ditimpa azab yang Aku janjikan"
        },
        {
            "chapter": 50,
            "verse": 15,
            "text": "(Setelah mereka melihat dan memerhatikan makhluk-makhluk yang Kami ciptakan itu) maka adakah Kami telah lemah dengan ciptaan yang pertama itu (sehingga Kami tidak dapat mengadakannya semula? Tidak! Dan merekapun tidak mengingkari kekuasaan Kami). Bahkan mereka berada dalam keadaan keliru dan ragu-ragu tentang ciptaan makhluk-makhluk (hidup semula) dalam bentuk yang baharu"
        },
        {
            "chapter": 50,
            "verse": 16,
            "text": "Dan demi sesungguhnya, Kami telah mencipta manusia dan Kami sedia mengetahui apa yang dibisikkan oleh hatinya, sedang (pengetahuan) Kami lebih dekat kepadanya daripada urat lehernya"
        },
        {
            "chapter": 50,
            "verse": 17,
            "text": "Semasa dua malaikat (yang mengawal dan menjaganya) menerima dan menulis segala perkataan dan perbuatannya; yang satu duduk di sebelah kanannya, dan yang satu lagi di sebelah kirinya"
        },
        {
            "chapter": 50,
            "verse": 18,
            "text": "Tidak ada sebarang perkataan yang dilafazkannya (atau perbuatan yang dilakukannya) melainkan ada di sisinya malaikat pengawas yang sentiasa sedia (menerima dan menulisnya)"
        },
        {
            "chapter": 50,
            "verse": 19,
            "text": "Dan (apabila sampai ajal seseorang) datanglah \"Sakaratulmuat\" membawa kebenaran (yang telah dijanjikan, serta dikatakan kepada yang mengingkarinya sebelum itu): \"Inilah perkara yang engkau selalu mengelak diri daripadanya"
        },
        {
            "chapter": 50,
            "verse": 20,
            "text": "Dan lagi (apabila sampai saat yang ditentukan) ditiuplah sangkakala (untuk menghidupkan semula makhluk-makhluk yang telah mati); saat itu ialah hari berlakunya amaran yang telah diberikan"
        },
        {
            "chapter": 50,
            "verse": 21,
            "text": "Dan (setelah itu) datanglah tiap-tiap orang (ke Padang Mahsyar), disertai (dua malaikat: yang satu menjadi) pembawa, dan (yang satu lagi menjadi) saksi"
        },
        {
            "chapter": 50,
            "verse": 22,
            "text": "(Serta dikatakan kepadanya): \"Demi sesungguhnya! Engkau di dunia dahulu berada dalam keadaan lalai tentang (perkara hari) ini, maka kami hapuskan kelalaian yang menyelubungimu itu, lalu pandanganmu pada hari ini menjadi tajam (dapat menyaksikan dengan jelasnya perkara-perkara hari akhirat)"
        },
        {
            "chapter": 50,
            "verse": 23,
            "text": "Dan berkatalah malaikat yang sentiasa ada bersama-samanya: \"Inilah (Kitab catitan iman dan amal) orang yang terletak dalam jagaanku, siap sedia (untuk dibicarakan)"
        },
        {
            "chapter": 50,
            "verse": 24,
            "text": "(Setelah tiap-tiap orang dibicarakan, Allah berfirman kepada kedua malaikat yang menjadi pembawa dan saksi itu): \"Humbankanlah oleh kamu berdua, ke dalam neraka Jahannam tiap-tiap orang yang tetap degil dalam kekufurannya"
        },
        {
            "chapter": 50,
            "verse": 25,
            "text": "Yang sering menghalangi jenis kebajikan, yang melanggar hukum ugama, lagi yang meragukan kebenaran"
        },
        {
            "chapter": 50,
            "verse": 26,
            "text": "Yang menyembah benda yang lain bersama-sama Allah; maka humbankanlah oleh kamu berdua akan dia ke dalam azab seksa yang seberat-beratnya"
        }
    ]
}
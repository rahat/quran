{
    "manzils": [
        {
            "chapter": 17,
            "verse": 1,
            "text": "Maha Suci Allah yang telah menjalankan hambaNya (Muhammad) pada malam hari dari Masjid Al-Haraam (di Makkah) ke Masjid Al-Aqsa (di Palestin), yang Kami berkati sekelilingnya, untuk memperlihatkan kepadanya tanda-tanda (kekuasaan dan kebesaran) Kami. Sesungguhnya Allah jualah yang Maha Mendengar, lagi Maha Mengetahui"
        },
        {
            "chapter": 17,
            "verse": 2,
            "text": "Dan Kami telah memberikan Nabi Musa Kitab Taurat, dan Kami jadikan Kitab itu petunjuk bagi Bani Israil (serta Kami perintahkan mereka): \"Janganlah kamu jadikan yang lain daripadaKu sebagai Tuhan (untuk menyerahkan urusan kamu kepadanya)"
        },
        {
            "chapter": 17,
            "verse": 3,
            "text": "(Wahai) keturunan orang-orang yang telah Kami bawa bersama-sama dengan Nabi Nuh (di dalam bahtera)! Sesungguhnya ia adalah seorang hamba yang bersyukur"
        },
        {
            "chapter": 17,
            "verse": 4,
            "text": "Dan Kami menyatakan kepada Bani Israil dalam Kitab itu: \"Sesungguhnya kamu akan melakukan kerosakan di bumi (Palestin) dua kali, dan sesungguhnya kamu akan berlaku sombong angkuh dengan melampau"
        },
        {
            "chapter": 17,
            "verse": 5,
            "text": "Maka apabila sampai masa janji (membalas kederhakaan kamu) kali yang pertama dari dua (kederhakaan) itu, Kami datangkan kepada kamu hamba-hamba Kami yang kuat gagah dan amat ganas serangannya lalu mereka menjelajah di segala ceruk rantau (membunuh dan membinasakan kamu); dan (sebenarnya peristiwa itu) adalah satu janji yang tetap berlaku"
        },
        {
            "chapter": 17,
            "verse": 6,
            "text": "Kemudian (setelah kamu bertaubat), Kami kembalikan kepada kamu kekuasaan untuk mengalahkan mereka, dan Kami beri kepada kamu dengan banyaknya harta kekayaan dan anak pinak, serta Kami jadikan kamu kaum yang lebih ramai pasukannya"
        },
        {
            "chapter": 17,
            "verse": 7,
            "text": "Jika kamu berbuat kebaikan, (maka faedah) kebaikan yang kamu lakukan adalah untuk diri kamu; dan jika kamu berbuat kejahatan, maka (kesannya yang buruk) berbalik kepada diri kamu juga. Oleh itu, apabila sampai masa janji (membalas perbuatan derhaka kamu) kali kedua, (Kami datangkan musuh-musuh kamu) untuk memuramkan muka kamu (dengan penghinaan dan keganasannya); dan untuk memasuki masjid (BaitulMaqdis) sebagaimana mereka telah memasukinya pada kali yang pertama; dan untuk menghancurkan apa sahaja yang mereka telah kuasai, dengan sehancur-hancurnya"
        },
        {
            "chapter": 17,
            "verse": 8,
            "text": "Mudah-mudahan Tuhan kamu akan mengasihani kamu (kalau kamu bertaubat); dan jika kamu kembali (menderhaka), maka Kami pula akan kembali (menyeksa kamu di dunia); dan kami telah jadikan neraka: penjara bagi orang-orang kafir (pada hari akhirat)"
        },
        {
            "chapter": 17,
            "verse": 9,
            "text": "Sesungguhnya Al-Quran ini memberi petunjuk ke jalan yang amat betul (ugama Islam), dan memberikan berita yang mengembirakan orang-orang yang beriman yang mengerjakan amal-amal soleh, bahawa mereka beroleh pahala yang besar"
        },
        {
            "chapter": 17,
            "verse": 10,
            "text": "Dan bahawa orang-orang yang tidak beriman kepada hari akhirat, Kami sediakan bagi mereka azab seksa yang tidak terperi sakitnya"
        },
        {
            "chapter": 17,
            "verse": 11,
            "text": "Dan manusia berdoa dengan (memohon supaya ia ditimpa) kejahatan sebagaimana ia berdoa dengan memohon kebaikan, dan sememangnya manusia itu (bertabiat) terburu-buru"
        },
        {
            "chapter": 17,
            "verse": 12,
            "text": "Dan Kami jadikan malam dan siang itu dua tanda (yang membuktikan kekuasaan kami), maka Kami hapuskan tanda malam itu (sehingga menjadi gelap-gelita), dan Kami jadikan tanda siang itu terang-benderang supaya kamu mudah mencari rezeki dari limpah kurnia Tuhan kamu, dan supaya kamu mengetahui bilangan tahun dan hitungan hisab (bulan dan hari); dan (ingatlah) tiap-tiap sesuatu (yang kamu perlukan untuk dunia dan ugama kamu), Kami telah menerangkannya satu persatu (dalam Al-Quran) dengan sejelas-jelasnya"
        },
        {
            "chapter": 17,
            "verse": 13,
            "text": "Dan tiap-tiap seorang manusia Kami kalongkan bahagian nasibnya di lehernya, dan pada hari kiamat kelak Kami akan keluarkan kepadanya kitab (suratan amalnya) yang akan didapatinya terbuka (untuk di tatapnya)"
        },
        {
            "chapter": 17,
            "verse": 14,
            "text": "(Lalu Kami perintahkan kepadanya): \"Bacalah Kitab (suratan amalmu), cukuplah engkau sendiri pada hari ini menjadi penghitung terhadap dirimu (tentang segala yang telah engkau lakukan)"
        },
        {
            "chapter": 17,
            "verse": 15,
            "text": "Sesiapa yang beroleh hidayah petunjuk (menurut panduan Al-Quran), maka sesungguhnya faedah petunjuk yang didapatinya itu hanya terpulang kepada dirinya sendiri, dan sesiapa yang sesat maka sesungguhnya kesan buruk kesesatannya hanya ditanggung oleh dirinya juga. Dan seseorang yang boleh memikul, tidak akan memikul dosa perbuatan orang lain (bahkan dosa usahanya sahaja). Dan tiadalah Kami mengazabkan sesiapapun sebelum Kami mengutuskan seorang Rasul (untuk menerangkan yang benar dan yang salah)"
        },
        {
            "chapter": 17,
            "verse": 16,
            "text": "Dan apabila sampai tempoh Kami hendak membinasakan penduduk sesebuah negeri, Kami perintahkan (lebih dahulu) orang-orang yang melampau dengan kemewahan di antara mereka (supaya taat), lalu mereka menderhaka dan melakukan maksiat padanya; maka berhaklah negeri itu dibinasakan, lalu kami menghancurkannya sehancur-hancurnya"
        },
        {
            "chapter": 17,
            "verse": 17,
            "text": "Dan berapa banyak umat-umat yang kami telah binasakan sesudah zaman Nabi Nuh; dan cukuplah Tuhanmu (wahai Muhammad) mengetahui lagi melihat akan dosa-dosa hambaNya"
        },
        {
            "chapter": 17,
            "verse": 18,
            "text": "Sesiapa yang menghendaki (kesenangan hidup) dunia, Kami akan segerakan kepadanya dalam dunia apa yang Kami kehendaki, bagi sesiapa yang Kami kehendaki; kemudian Kami sediakan baginya neraka Jahannam (di akhirat kelak), untuk membakarnya dalam keadaan yang hina lagi tersingkir dari rahmat Allah"
        },
        {
            "chapter": 17,
            "verse": 19,
            "text": "Dan sesiapa yang menghendaki akhirat dan berusaha mengerjakan amal-amal yang baik untuk akhirat dengan usaha yang layak baginya, sedang ia beriman, maka mereka yang demikian keadaannya, diberi pahala akan amal usahanya"
        },
        {
            "chapter": 17,
            "verse": 20,
            "text": "Tiap-tiap golongan dari keduanya, golongan dunia dan golongan akhirat Kami hulurkan kepada mereka dari pemberian Tuhanmu (wahai Muhammad); dan tiadalah pemberian Tuhanmu itu tersekat (dari sesiapapun)"
        },
        {
            "chapter": 17,
            "verse": 21,
            "text": "Lihatlah bagaimana Kami lebihkan sebahagian dari mereka atas sebahagian yang lain (dalam rezeki pemberian Kami itu) dan sesungguhnya pemberian di akhirat lebih besar tingkatan-tingkatan perbezaannya dan lebih besar tambahan-tambahan kelebihannya"
        },
        {
            "chapter": 17,
            "verse": 22,
            "text": "Janganlah engkau adakan tuhan yang lain bersama Allah (dalam ibadatmu), kerana akibatnya engkau akan tinggal dalam keadaan tercela dan kecewa dari mendapat pertolongan"
        },
        {
            "chapter": 17,
            "verse": 23,
            "text": "Dan Tuhanmu telah perintahkan, supaya engkau tidak menyembah melainkan kepadaNya semata-mata, dan hendaklah engkau berbuat baik kepada ibu bapa. Jika salah seorang dari keduanya, atau kedua-duanya sekali, sampai kepada umur tua dalam jagaan dan peliharaanmu, maka janganlah engkau berkata kepada mereka (sebarang perkataan kasar) sekalipun perkataan \"Ha\", dan janganlah engkau menengking menyergah mereka, tetapi katakanlah kepada mereka perkataan yang mulia (yang bersopan santun)"
        },
        {
            "chapter": 17,
            "verse": 24,
            "text": "Dan hendaklah engkau merendah diri kepada keduanya kerana belas kasihan dan kasih sayangmu, dan doakanlah (untuk mereka, dengan berkata): \"Wahai Tuhanku! Cucurilah rahmat kepada mereka berdua sebagaimana mereka telah mencurahkan kasih sayangnya memelihara dan mendidikku semasa kecil"
        },
        {
            "chapter": 17,
            "verse": 25,
            "text": "Tuhan kamu lebih mengetahui akan apa yang ada pada hati kamu; kalaulah kamu orang-orang yang bertujuan baik mematuhi perintahNya, maka sesungguhnya dia adalah Maha Pengampun bagi orang-orang yang bertaubat"
        },
        {
            "chapter": 17,
            "verse": 26,
            "text": "Dan berikanlah kepada kerabatmu, dan orang miskin serta orang musafir akan haknya masing-masing; dan janganlah engkau membelanjakan hartamu dengan boros yang melampau"
        },
        {
            "chapter": 17,
            "verse": 27,
            "text": "Sesungguhnya orang-orang yang boros itu adalah saudara-saudara Syaitan, sedang Syaitan itu pula adalah makhluk yang sangat kufur kepada Tuhannya"
        },
        {
            "chapter": 17,
            "verse": 28,
            "text": "Dan jika engkau terpaksa berpaling tidak melayani mereka, kerana menunggu rezeki dari Tuhanmu yang engkau harapkan, maka katakanlah kepada mereka kata-kata yang menyenangkan hati"
        },
        {
            "chapter": 17,
            "verse": 29,
            "text": "Dan janganlah engkau jadikan tanganmu terbelenggu di lehermu, dan janganlah pula engkau menghulurkannya dengan sehabis-habisnya, kerana akibatnya akan tinggalah engkau dengan keadaan yang tercela serta kering keputusan"
        },
        {
            "chapter": 17,
            "verse": 30,
            "text": "Sesungguhnya Tuhanmu lah yang meluaskan rezeki bagi sesiapa yang dikehendakiNya (menurut undang-undang peraturanNya), dan Ia juga yang menyempitkannya (menurut yang demikian). Sesungguhnya Ia Maha Mendalam pengetahuanNya, lagi Maha Melihat akan hamba-hambaNya"
        },
        {
            "chapter": 17,
            "verse": 31,
            "text": "Dan janganlah kamu membunuh anak-anak kamu kerana takutkan kepapaan; Kamilah yang memberi rezeki kepada mereka dan kepada kamu. Sesungguhnya perbuatan membunuh mereka adalah satu kesalahan yang besar"
        },
        {
            "chapter": 17,
            "verse": 32,
            "text": "Dan janganlah kamu menghampiri zina, sesungguhnya zina itu adalah satu perbuatan yang keji dan satu jalan yang jahat (yang membawa kerosakan)"
        },
        {
            "chapter": 17,
            "verse": 33,
            "text": "Dan janganlah kamu membunuh diri seseorang manusia yang diharamkan oleh Allah membunuhnya kecuali dengan alasan yang benar. Dan sesiapa yang dibunuh secara zalim, maka sesungguhnya Kami telah menjadikan warisannya berkuasa menuntut balas. Dalam pada itu, janganlah ia melampau dalam menuntut balas bunuh itu, kerana sesungguhnya ia adalah mendapat sepenuh-penuh pertolongan (menurut hukum Syarak)"
        },
        {
            "chapter": 17,
            "verse": 34,
            "text": "Dan janganlah kamu menghampiri harta anak yatim melainkan dengan cara yang baik (untuk mengawal dan mengembangkannya), sehingga ia baligh (dewasa, serta layak mengurus hartanya dengan sendiri); dan sempurnakanlah perjanjian (dengan Allah dan dengan manusia), sesungguhnya perjanjian itu akan ditanya"
        },
        {
            "chapter": 17,
            "verse": 35,
            "text": "Dan sempurnakanlah sukatan apabila kamu menyukat, dan timbanglah dengan timbangan yang adil. Yang demikian itu baik (kesannya bagi kamu di dunia) dan sebaik baik kesudahan (yang mendatangkan pahala di akhirat kelak)"
        },
        {
            "chapter": 17,
            "verse": 36,
            "text": "Dan janganlah engkau mengikut apa yang engkau tidak mempunyai pengetahuan mengenainya; sesungguhnya pendengaran dan penglihatan serta hati, semua anggota-anggota itu tetap akan ditanya tentang apa yang dilakukannya"
        },
        {
            "chapter": 17,
            "verse": 37,
            "text": "Dan janganlah engkau berjalan di bumi dengan berlagak sombong, kerana sesungguhnya engkau tidak akan dapat menembusi bumi, dan engkau tidak akan dapat menyamai setinggi gunung-ganang"
        },
        {
            "chapter": 17,
            "verse": 38,
            "text": "Tiap-tiap satu perintah itu, menyalahinya adalah kejahatan yang dibenci di sisi Tuhanmu"
        },
        {
            "chapter": 17,
            "verse": 39,
            "text": "Perintah yang demikian itu ialah sebahagian dari hikmat yang telah diwahyukan kepadamu (wahai Muhammad) oleh Tuhanmu. Dan (ingatlah) janganlah engkau jadikan bersama-sama Allah sesuatu yang lain yang disembah, kerana akibatnya engkau akan dicampakkan ke dalam neraka Jahannam dengan keadaan tercela dan tersingkir (dari rahmat Allah)"
        },
        {
            "chapter": 17,
            "verse": 40,
            "text": "(Jika demikian wajibnya mengesakan Allah, maka patutkah kamu mendakwa bahawa Tuhan mempunyai anak, dan anak itu pula dari jenis yang kamu tidak sukai?). Adakah Tuhan kamu telah memilih anak-anak lelaki untuk kamu dan Ia mengambil untuk diriNya anak-anak perempuan dari kalangan malaikat? Sesungguhnya kamu adalah memperkatakan dusta yang amat besar"
        },
        {
            "chapter": 17,
            "verse": 41,
            "text": "Dan sesungguhnya Kami telah menerangkan jalan-jalan menetapkan iktiqad dan tauhid dengan berbagai cara di dalam Al-Quran ini supaya mereka beringat (memahami dan mematuhi kebenaran); dalam pada itu, penerangan yang berbagai cara itu tidak menjadikan mereka melainkan bertambah liar"
        },
        {
            "chapter": 17,
            "verse": 42,
            "text": "Katakanlah (wahai Muhammad): \"Kalaulah ada tuhan-tuhan yang lain bersama-sama Allah, sebagaimana yang mereka katakan itu, tentulah tuhan-tuhan itu akan mencari jalan kepada Allah yang mempunyai Arasy (dan kekuasaan yang mutlak)"
        },
        {
            "chapter": 17,
            "verse": 43,
            "text": "Maha Sucilah Allah dan tertinggilah Ia setinggi-tingginya, jauh dari apa yang mereka katakan itu"
        },
        {
            "chapter": 17,
            "verse": 44,
            "text": "Langit yang tujuh dan bumi serta sekalian makhluk yang ada padanya, sentiasa mengucap tasbih bagi Allah; dan tiada sesuatupun melainkan bertasbih dengan memujiNya; akan tetapi kamu tidak faham akan tasbih mereka. Sesungguhnya Ia adalah Maha Penyabar, lagi Maha Pengampun"
        },
        {
            "chapter": 17,
            "verse": 45,
            "text": "Dan apabila engkau membaca Al-Quran (wahai Muhammad), Kami jadikan perasaan ingkar dan hasad dengki orang-orang yang tidak beriman kepada hari akhirat itu sebagai dinding yang tidak dapat dilihat, yang menyekat mereka daripada memahami bacaanmu"
        },
        {
            "chapter": 17,
            "verse": 46,
            "text": "Dan Kami jadikan (perasaan itu sebagai) tutupan yang berlapis-lapis atas hati mereka, juga sebagai penyumbat pada telinga mereka, yang menghalang mereka dari memahami dan mendengar kebenaran Al-Quran; dan sebab itulah apabila engkau menyebut nama Tuhanmu sahaja di dalam Al-Quran, mereka berpaling undur melarikan diri"
        },
        {
            "chapter": 17,
            "verse": 47,
            "text": "Kami lebih mengetahui akan tujuan mereka mendengar Al-Quran semasa mereka mendengar bacaanmu (wahai Muhammad), dan semasa mereka berbisik-bisik iaitu ketika orang-orang yang zalim itu berkata (sesama sendiri): \"Kamu tidak menurut melainkan seorang yang kena sihir"
        },
        {
            "chapter": 17,
            "verse": 48,
            "text": "Lihatlah (wahai Muhammad) bagaimana mereka menyifatkan engkau dengan yang bukan-bukan, maka dengan sebab itu mereka sesat, sehingga mereka tidak dapat mencari jalan kebenaran"
        },
        {
            "chapter": 17,
            "verse": 49,
            "text": "Dan mereka berkata: \"Adakah sesudah kita menjadi tulang dan benda yang reput, adakah kita akan dibangkitkan semula dengan kejadian yang baharu"
        },
        {
            "chapter": 17,
            "verse": 50,
            "text": "Katakanlah (wahai Muhammad):\" Jadilah kamu batu atau besi"
        },
        {
            "chapter": 17,
            "verse": 51,
            "text": "Atau lain-lain makhluk yang terlintas di hati kamu sukar hidupnya, (maka Allah berkuasa menghidupkannya)!\" Mereka pula akan bertanya: \"Siapakah yang akan mengembalikan kita hidup semula?\" Katakanlah: \"Ialah Allah yang menjadikan kamu pada mulanya!\" Maka mereka akan menganggukkan kepala mereka kepadamu sambil bertanya secara mengejek: Bila berlakunya?\" Katakanlah: \"Dipercayai akan berlaku tidak lama lagi"
        },
        {
            "chapter": 17,
            "verse": 52,
            "text": "(Ingatlah akan) hari Ia menyeru kamu lalu kamu menyahut sambil memuji kekuasaanNya, dan kamu menyangka, bahawa kamu tinggal (dalam kubur) hanya sebentar"
        },
        {
            "chapter": 17,
            "verse": 53,
            "text": "Dan katakanlah (wahai Muhammad) kepada hamba-hambaKu (yang beriman), supaya mereka berkata dengan kata-kata yang amat baik (kepada orang-orang yang menentang kebenaran); sesungguhnya Syaitan itu sentiasa menghasut di antara mereka (yang mukmin dan yang menentang); sesungguhnya Syaitan itu adalah musuh yang amat nyata bagi manusia"
        },
        {
            "chapter": 17,
            "verse": 54,
            "text": "Tuhan kamu lebih mengetahui akan keadaan kamu; jika Ia kehendaki, Ia akan memberi rahmat kepada kamu; atau jika Ia kehendaki, Ia akan menyeksa kamu. Dan Kami tidak mengutusmu kepada mereka (wahai Muhammad), sebagai wakil yang menguasai urusan mereka"
        },
        {
            "chapter": 17,
            "verse": 55,
            "text": "Dan Tuhanmu (wahai Muhammad) lebih mengetahui akan sekalian makhluk yang ada di langit dan di bumi; dan sesungguhnya Kami telah melebihkan setengah Nabi-nabi atas setengahnya yang lain; dan Kami telah memberikan Kitab Zabur kepada Nabi Daud"
        },
        {
            "chapter": 17,
            "verse": 56,
            "text": "Katakanlah (wahai Muhammad kepada kaum musyrik): \"Serukanlah orang-orang yang kamu dakwa (boleh memberi pertolongan) selain dari Allah, maka sudah tentu mereka tidak berkuasa menghapuskan bahaya daripada kamu dan tidak dapat memindahkannya"
        },
        {
            "chapter": 17,
            "verse": 57,
            "text": "orang-orang yang mereka seru itu, masing-masing mencari jalan mendampingkan diri kepada Tuhannya (dengan berbuat ibadat), sekali pun orang yang lebih dekat kepada Tuhannya, serta mereka pula mengharapkan rahmatNya dan gerun takut akan azabNya; sesungguhnya azab Tuhanmu itu, adalah (perkara yang semestinya) ditakuti"
        },
        {
            "chapter": 17,
            "verse": 58,
            "text": "Dan tiada sesebuah negeri pun melainkan Kami akan membinasakannya sebelum hari kiamat, atau Kami menyeksa penduduknya dengan azab seksa yang berat; yang demikian itu adalah tertulis di dalam Kitab (Lauh Mahfuz)"
        },
        {
            "chapter": 17,
            "verse": 59,
            "text": "Dan tiada yang menghalang Kami dari menghantar turun mukjizat yang mereka minta itu melainkan kerana jenis mukjizat itu telah didustakan oleh kaum-kaum yang telah lalu; dan di antaranya Kami telahpun memberikan kepada kaum Thamud unta betina sebagai mukjizat yang menjadi keterangan yang nyata, lalu mereka berlaku zalim kepadanya; dan biasanya Kami tidak menghantar turun mukjizat-mukjizat itu melainkan untuk menjadi amaran (bagi kebinasaan orang-orang yang memintanya kalau mereka tidak beriman)"
        },
        {
            "chapter": 17,
            "verse": 60,
            "text": "Dan (ingatlah) ketika Kami wahyukan kepadamu (wahai Muhammad), bahawa sesungguhnya Tuhanmu meliputi akan manusia (dengan ilmuNya dan kekuasaanNya; dan tiadalah Kami menjadikan pandangan (pada malam Mikraj) yang telah kami perlihatkan kepadamu melainkan sebagai satu ujian bagi manusia; dan (demikian juga Kami jadikan) pokok yang dilaknat di dalam Al-Quran; dan Kami beri mereka takut (dengan berbagai-bagai amaran) maka semuanya itu tidak menambahkan mereka melainkan dengan kekufuran yang melampau"
        },
        {
            "chapter": 17,
            "verse": 61,
            "text": "Dan (ingatkanlah peristiwa) ketika Kami berfirman kepada malaikat: \"Sujudlah kamu kepada Adam\"; maka mereka sujudlah melainkan iblis; ia berkata: \"Patutkah aku sujud kepada (makhluk) yang Engkau jadikan dari tanah (yang di adun)"
        },
        {
            "chapter": 17,
            "verse": 62,
            "text": "Ia berkata lagi: \"Khabarkanlah kepadaku, inikah orangnya yang Engkau muliakan mengatasiku? Jika Engkau beri tempoh kepadaku hingga hari kiamat, tentulah aku akan memancing menyesatkan zuriat keturunannya, kecuali sedikit (di antaranya)"
        },
        {
            "chapter": 17,
            "verse": 63,
            "text": "Allah berfirman (kepada iblis): \"Pergilah (lakukanlah apa yang engkau rancangkan)! Kemudian siapa yang menurutmu di antara mereka, maka sesungguhnya neraka Jahannamlah balasan kamu semua, sebagai balasan yang cukup"
        },
        {
            "chapter": 17,
            "verse": 64,
            "text": "Dan desak serta pujuklah sesiapa yang engkau dapat memujuknya dengan suaramu; dan kerahlah penyokong-penyokongmu yang berkuda serta yang berjalan kaki untuk mengalahkan mereka; dan turut - campurlah dengan mereka dalam menguruskan harta-benda dan anak-anak (mereka); dan janjikanlah mereka (dengan janji-janjimu)\". Padahal tidak ada yang dijanjikan oleh Syaitan itu melainkan tipu daya semata-mata"
        },
        {
            "chapter": 17,
            "verse": 65,
            "text": "Sesungguhnya hamba-hambaKu (yang beriman dengan ikhlas), tiadalah engkau (hai iblis) mempunyai sebarang kuasa terhadap mereka (untuk menyesatkannya); cukuplah Tuhanmu (wahai Muhammad) menjadi Pelindung (bagi mereka)"
        },
        {
            "chapter": 17,
            "verse": 66,
            "text": "Tuhan kamulah yang menjalankan untuk kamu kapal-kapal di laut, supaya kamu dapat mencari rezeki dari limpah kurniaNya; sesungguhnya Ia adalah Maha Mengasihani kepada kamu"
        },
        {
            "chapter": 17,
            "verse": 67,
            "text": "Dan apabila kamu terkena bahaya di laut, (pada saat itu) hilang lenyaplah (dari ingatan kamu) makhluk-makhluk yang kamu seru selain dari Allah; maka apabila Allah selamatkan kamu ke darat, kamu berpaling tadah (tidak mengingatiNya); dan memanglah manusia itu sentiasa kufur (akan nikmat-nikmat Allah)"
        },
        {
            "chapter": 17,
            "verse": 68,
            "text": "Adakah kamu - (sesudah diselamatkan ke darat) - merasa aman (dan tidak memikirkan), bahawa Allah akan menggempakan sebahagian dari daratan itu menimbus kamu, atau dia akan menghantarkan kepada kamu angin ribut yang menghujani kamu dengan batu; kemudian kamu tidak beroleh sesiapapun yang menjadi pelindung kamu"
        },
        {
            "chapter": 17,
            "verse": 69,
            "text": "Atau adakah kamu merasa aman (dan tidak memikirkan) bahawa Allah akan mengembalikan kamu sekali lagi ke laut, kemudian Ia menghantarkan kepada kamu angin ribut yang memecah belahkan segala yang dirempuhnya, lalu Ia mengaramkan kamu dengan sebab kekufuran kamu; kemudian kamu tidak beroleh sesiapapun yang boleh menuntut bela tentang itu terhadap Kami"
        },
        {
            "chapter": 17,
            "verse": 70,
            "text": "Dan sesungguhnya Kami telah memuliakan anak-anak Adam; dan Kami telah beri mereka menggunakan berbagai-bagai kenderaan di darat dan di laut; dan Kami telah memberikan rezeki kepada mereka dari benda-benda yang baik-baik serta Kami telah lebihkan mereka dengan selebih-lebihnya atas banyak makhluk-makhluk yang telah Kami ciptakan"
        },
        {
            "chapter": 17,
            "verse": 71,
            "text": "(Ingatlah) hari Kami menyeru tiap-tiap kumpulan manusia dengan nama imamnya; kemudian sesiapa diberikan Kitabnya di tangan kanannya, maka mereka itu akan membacanya (dengan sukacita), dan mereka tidak dikurangkan (pahala amal-amalnya yang baik) sedikitpun"
        },
        {
            "chapter": 17,
            "verse": 72,
            "text": "Dan (sebaliknya) sesiapa yang berada di dunia ini (dalam keadaan) buta (matahatinya), maka ia juga buta di akhirat dan lebih sesat lagi jalannya"
        },
        {
            "chapter": 17,
            "verse": 73,
            "text": "Dan sesungguhnya nyaris-nyaris mereka dapat memesongkanmu (wahai Muhammad) dari apa yang Kami telah wahyukan kepadamu, supaya engkau ada-adakan atas nama Kami perkara yang lainnya; dan (kalau engkau melakukan yang demikian) baharulah mereka menjadikan engkau sahabat karibnya"
        },
        {
            "chapter": 17,
            "verse": 74,
            "text": "Dan kalaulah tidak Kami menetapkan engkau (berpegang teguh kepada kebenaran), tentulah engkau sudah mendekati dengan menyetujui sedikit kepada kehendak mereka"
        },
        {
            "chapter": 17,
            "verse": 75,
            "text": "Jika (engkau melakukan yang) demikian, tentulah Kami akan merasakanmu kesengsaraan yang berganda semasa hidup dan kesengsaraan yang berganda juga semasa mati; kemudian engkau tidak beroleh seseorang penolong pun terhadap hukuman Kami"
        },
        {
            "chapter": 17,
            "verse": 76,
            "text": "Dan sesungguhnya mereka hampir-hampir berjaya mengganggumu daripada tinggal aman di bumi (Makkah) dengan tujuan mereka dapat mengusirmu dari negeri itu; dan jika berlaku demikian, maka mereka tidak akan tinggal di situ sesudahmu melainkan sedikit masa sahaja"
        },
        {
            "chapter": 17,
            "verse": 77,
            "text": "(Demikianlah) peraturan (Kami yang tetap mengenai) orang-orang yang telah Kami utuskan sebelummu dari Rasul-rasul Kami; dan engkau tidak akan dapati sebarang perubahan bagi peraturan Kami yang tetap itu"
        },
        {
            "chapter": 17,
            "verse": 78,
            "text": "Dirikanlah olehmu sembahyang ketika gelincir matahari hingga waktu gelap malam, dan (dirikanlah) sembahyang subuh sesungguhnya sembahyang subuh itu adalah disaksikan (keistimewaannya)"
        },
        {
            "chapter": 17,
            "verse": 79,
            "text": "Dan bangunlah pada sebahagian dari waktu malam serta kerjakanlah \"sembahyang tahajjud\" padanya, sebagai sembahyang tambahan bagimu; semoga Tuhanmu membangkit dan menempatkanmu pada hari akhirat di tempat yang terpuji"
        },
        {
            "chapter": 17,
            "verse": 80,
            "text": "Dan pohonkanlah (wahai Muhammad, dengan berdoa): \"Wahai Tuhanku! Masukkanlah daku ke dalam urusan ugamaku dengan kemasukan yang benar lagi mulia, serta keluarkanlah daku daripadanya dengan cara keluar yang benar lagi mulia; dan berikanlah kepadaku dari sisiMu hujah keterangan serta kekuasaan yang menolongku"
        },
        {
            "chapter": 17,
            "verse": 81,
            "text": "Dan katakanlah:\" Telah datang kebenaran (Islam), dan hilang lenyaplah perkara yang salah (kufur dan syirik); sesungguhnya yang salah itu sememangnya satu perkara yang tetap lenyap"
        },
        {
            "chapter": 17,
            "verse": 82,
            "text": "Dan Kami turunkan dengan beransur-ansur dari Al-Quran Aya-ayat Suci yang menjadi ubat penawar dan rahmat bagi orang-orang yang beriman kepadanya; dan (sebaliknya) Al-Quran tidak menambahkan orang-orang yang zalim (disebabkan keingkaran mereka) melainkan kerugian jua"
        },
        {
            "chapter": 17,
            "verse": 83,
            "text": "Dan apabila Kami kurniakan nikmat kepada manusia, berpalinglah ia serta menjauhkan diri (dari bersyukur); dan apabila ia merasai kesusahan, jadilah ia berputus asa"
        },
        {
            "chapter": 17,
            "verse": 84,
            "text": "Katakanlah (wahai Muhammad): \"Tiap-tiap seorang beramal menurut pembawaan jiwanya sendiri; maka Tuhan kamu lebih mengetahui siapakah (di antara kamu) yang lebih betul jalannya"
        },
        {
            "chapter": 17,
            "verse": 85,
            "text": "Dan mereka bertanya kepadamu tentang roh. Katakan: \"Roh itu dari perkara urusan Tuhanku; dan kamu tidak diberikan ilmu pengetahuan melainkan sedikit sahaja"
        },
        {
            "chapter": 17,
            "verse": 86,
            "text": "Dan sesungguhnya jika Kami kehendaki, tentulah Kami akan hapuskan apa yang Kami telah wahyukan kepadamu, kemudian engkau tidak akan beroleh sebarang pembela terhadap Kami untuk mengembalikannya"
        },
        {
            "chapter": 17,
            "verse": 87,
            "text": "(Tetapi kekalnya Al-Quran itu) hanyalah sebagai rahmat dari tuhanmu; sesungguhnya limpah kurnianya kepadamu (wahai Muhammad) amatlah besar"
        },
        {
            "chapter": 17,
            "verse": 88,
            "text": "Katakanlah (wahai Muhammad): \"Sesungguhnya jika sekalian manusia dan jin berhimpun dengan tujuan hendak membuat dan mendatangkan sebanding dengan Al-Quran ini, mereka tidak akan dapat membuat dan mendatangkan yang sebanding dengannya, walaupun mereka bantu-membantu sesama sendiri"
        },
        {
            "chapter": 17,
            "verse": 89,
            "text": "Dan sesungguhnya Kami telah menerangkan berulang-ulang kepada manusia, di dalam Al-Quran ini, dengan berbagai-bagai contoh perbandingan (yang mendatangkan iktibar); dalam pada itu, kebanyakan manusia tidak mahu menerima selain dari kekufuran"
        },
        {
            "chapter": 17,
            "verse": 90,
            "text": "Dan mereka berkata: \"Kami tidak sekali-kali akan beriman kepadamu (wahai Muhammad), sehingga engkau memancarkan matair dari bumi, bagi Kami"
        },
        {
            "chapter": 17,
            "verse": 91,
            "text": "Atau (sehingga) engkau mempunyai kebun dari pohon-pohon tamar dan anggur, kemudian engkau mengalirkan sungai-sungai dari celah-celahnya dengan aliran yang terpancar terus-menerus"
        },
        {
            "chapter": 17,
            "verse": 92,
            "text": "Atau (sehingga) engkau gugurkan langit berkeping-keping atas kami, sebagaimana yang engkau katakan (akan berlaku); atau (sehingga) engkau bawakan Allah dan malaikat untuk kami menyaksikannya"
        },
        {
            "chapter": 17,
            "verse": 93,
            "text": "Atau (sehingga) engkau mempunyai sebuah rumah terhias dari emas; atau (sehingga) engkau naik ke langit; dan kami tidak sekali-kali akan percaya tentang kenaikanmu ke langit sebelum engkau turunkan kepada kami sebuah kitab yang dapat kami membacanya\". Katakanlah (wahai Muhammad):\" Maha Suci Tuhanku! Bukankah aku ini hanya seorang manusia yang menjadi Rasul"
        },
        {
            "chapter": 17,
            "verse": 94,
            "text": "Dan tiadalah yang menghalang orang-orang musyrik itu dari beriman ketika datang kepada mereka hidayah petunjuk, melainkan (keingkaran mereka tentang manusia menjadi Rasul, sehingga) mereka berkata dengan hairan: \"Patutkah Allah mengutus seorang manusia menjadi Rasul"
        },
        {
            "chapter": 17,
            "verse": 95,
            "text": "Katakanlah (wahai Muhammad): \"Kalau ada di bumi, malaikat yang berjalan serta tinggal mendiaminya, tentulah kami akan turunkan kepada mereka dari langit, malaikat yang menjadi rasul"
        },
        {
            "chapter": 17,
            "verse": 96,
            "text": "Katakanlah lagi: \"Cukuplah Allah menjadi saksi antaraku dengan kamu; sesungguhnya adalah Ia Amat Mendalam pengetahuanNya, lagi Amat Melihat akan keadaan hamba-hambaNya"
        },
        {
            "chapter": 17,
            "verse": 97,
            "text": "Dan sesiapa yang diberi hidayah petunjuk oleh Allah maka dia lah yang sebenar-benarnya berjaya mencapai kebahagiaan; dan sesiapa yang disesatkanNya maka engkau tidak sekali-kali akan mendapati bagi mereka, penolong-penolong yang lain daripadaNya. Dan Kami akan himpunkan mereka pada hari kiamat (dengan menyeret mereka masing-masing) atas mukanya, dalam keadaan buta, bisu dan pekak; tempat kediaman mereka: neraka Jahannam; tiap-tiap kali malap julangan apinya, Kami tambahi mereka dengan api yang menjulang-julang"
        },
        {
            "chapter": 17,
            "verse": 98,
            "text": "Balasan mereka yang sedemikian, ialah kerana mereka kufur ingkarkan ayat-ayat Kami, dan mereka berkata: \"Adakah sesudah Kami menjadi tulang dan benda yang reput, adakah Kami akan dibangkitkan semula dalam kejadian yang baharu"
        },
        {
            "chapter": 17,
            "verse": 99,
            "text": "Tidakkah mereka mahu memikirkan dan meyakini bahawa Allah yang menciptakan langit dan bumi, berkuasa menciptakan orang orang yang seperti mereka (dalam bentuk yang baharu), padahal Ia telahpun menentukan bagi mereka tempoh yang tidak ada syak padanya.? Dalam pada itu, orang orang yang zalim enggan menerima melainkan kekufuran"
        },
        {
            "chapter": 17,
            "verse": 100,
            "text": "Katakanlah (wahai muhammad): \"jika kamu memiliki perbendaharaan rahmat Tuhanku pada ketika itu tentulah kamu akan berlaku bakhil kedekut kerana takut kehabisan; dan sememangnya manusia itu bertabiat bakhil kedekut"
        },
        {
            "chapter": 17,
            "verse": 101,
            "text": "Dan sesungguhnya Kami telah memberi kepada Nabi Musa sembilan mukjizat yang jelas nyata (membuktikan kebenarannya); maka bertanyalah (wahai Muhammad) kepada Bani Israil (tentang itu): Ketika Nabi Musa datang kepada Firaun dan kaumnya (serta menunjukkan mukjizatnya), lalu berkatalah Firaun kepadanya: \"Sesungguhnya aku fikir, engkau ini wahai Musa, seorang yang terkena sihir"
        },
        {
            "chapter": 17,
            "verse": 102,
            "text": "Nabi Musa menjawab: \"Sebenarnya engkau (hai Firaun) telah pun mengetahui: tiadalah yang menurunkan mukjizat-mukjizat ini melainkan Tuhan yang mencipta dan mentadbirkan langit dan bumi, sebagai bukti-bukti yang menerangkan kebenaran; dan sebenarnya aku fikir, engkau hai Firaun, akan binasa"
        },
        {
            "chapter": 17,
            "verse": 103,
            "text": "Maka Firaun pun berkira hendak mengusir mereka dari bumi (Mesir) lalu Kami tenggelamkan dia bersama-sama pengikut-pengikutnya seluruhnya"
        },
        {
            "chapter": 17,
            "verse": 104,
            "text": "Dan Kami katakan kepada Bani Israil, sesudah Firaun (dibinasakan): \"Tinggalah kamu di negeri itu kemudian apabila datang tempoh hari akhirat, Kami datangkan kamu (ke Padang Mahsyar) dengan bercampur-aduk"
        },
        {
            "chapter": 17,
            "verse": 105,
            "text": "Dan dengan cara yang sungguh layak serta berhikmat Kami turunkan Al-Quran, dan dengan meliputi segala kebenaran ia diturunkan; dan tiadalah Kami mengutusmu (wahai Muhammad) melainkan sebagai pembawa berita gembira (bagi orang-orang yang beriman) dan pembawa amaran (kepada orang-orang yang ingkar)"
        },
        {
            "chapter": 17,
            "verse": 106,
            "text": "Dan Al-Quran itu Kami bahagi-bahagikan supaya engkau membacakannya kepada manusia dengan lambat tenang; dan Kami menurunkannya beransur-ansur"
        },
        {
            "chapter": 17,
            "verse": 107,
            "text": "Katakanlah (wahai Muhammad kepada orang-orang yang ingkar itu): \"Sama ada kamu beriman kepada Al-Quran atau kamu tiada beriman, (tidaklah menjadi hal); kerana sesungguhnya orang-orang yang diberi ilmu sebelum itu apabila dibacakan Al-Quran kepada mereka, mereka segera tunduk sujud (dalam keadaan hiba dan khusyuk)"
        },
        {
            "chapter": 17,
            "verse": 108,
            "text": "Serta mereka menegaskan (dalam sujudnya): \"Maha Suci Tuhan kami! Sesungguhnya janji Tuhan kami tetap terlaksana"
        },
        {
            "chapter": 17,
            "verse": 109,
            "text": "Dan mereka segera tunduk sujud itu sambil menangis, sedang Al-Quran menambahkan mereka khusyuk"
        },
        {
            "chapter": 17,
            "verse": 110,
            "text": "Katakanlah (wahai Muhammad): \"Serulah nama \" Allah\" atau nama \"Ar-Rahman\", yang mana sahaja kamu serukan (dari kedua-dua nama itu adalah baik belaka); kerana Allah mempunyai banyak nama-nama yang baik serta mulia\". Dan janganlah engkau nyaringkan bacaan doa atau sembahyangmu, juga janganlah engkau perlahankannya, dan gunakanlah sahaja satu cara yang sederhana antara itu"
        },
        {
            "chapter": 17,
            "verse": 111,
            "text": "Dan katakanlah: \"Segala puji tertentu bagi Allah yang tiada mempunyai anak, dan tiada bagiNya sekutu dalam urusan kerajaanNya, dan tiada bagiNya penolong disebabkan sesuatu kelemahanNya; dan hendaklah engkau membesarkan serta memuliakanNya dengan bersungguh-sungguh"
        },
        {
            "chapter": 18,
            "verse": 1,
            "text": "Segala puji terentu bagi Allah yang telah menurunkan kepada hambaNya (Muhammad), Kitab suci Al-Quran, dan tidak menjadikan padanya sesuatu yang bengkok (terpesong)"
        },
        {
            "chapter": 18,
            "verse": 2,
            "text": "(Bahkan keadaannya) tetap benar lagi menjadi pengawas turunnya Al-Quran untuk memberi amaran (kepada orang-orang yang ingkar) dengan azab yang seberat-beratnya dari sisi Allah, dan memberi berita gembira kepada orang-orang yang beriman yang mengerjakan amal-amal soleh, bahawa mereka akan beroleh balasan yang baik"
        },
        {
            "chapter": 18,
            "verse": 3,
            "text": "Mereka tinggal tetap dalam (balasan yang baik) itu selama-lamanya"
        },
        {
            "chapter": 18,
            "verse": 4,
            "text": "Dan juga Al-Quran itu memberi amaran kepada orang-orang yang berkata:\" Allah mempunyai anak"
        },
        {
            "chapter": 18,
            "verse": 5,
            "text": "(Sebenarnya) mereka tiada mempunyai sebarang pengetahuan mengenainya, dan tiada juga bagi datuk nenek mereka; besar sungguh perkataan syirik yang keluar dari mulut mereka; mereka hanya mengatakan perkara yang dusta"
        },
        {
            "chapter": 18,
            "verse": 6,
            "text": "Maka jangan-jangan pula engkau (wahai Muhammad), membinasakan dirimu disebabkan menanggung dukacita terhadap kesan-kesan perbuatan buruk mereka, jika mereka enggan beriman kepada keterangan Al-Quran ini"
        },
        {
            "chapter": 18,
            "verse": 7,
            "text": "Sesungguhnya Kami telah jadikan apa yang ada di muka bumi sebagai perhiasan baginya, kerana kami hendak menguji mereka, siapakah di antaranya yang lebih baik amalnya"
        },
        {
            "chapter": 18,
            "verse": 8,
            "text": "Dan sesungguhnya Kami akan jadikan apa yang ada di bumi itu (punah-ranah) sebagai tanah yang tandus"
        },
        {
            "chapter": 18,
            "verse": 9,
            "text": "Adakah engkau menyangka (wahai Muhammad), bahawa kisah \"Ashaabul Kahfi\" dan \"Ar-Raqiim\" itu sahaja yang menakjubkan di antara tanda-tanda yang membuktikan kekuasaan Kami"
        },
        {
            "chapter": 18,
            "verse": 10,
            "text": "(Ingatkanlah peristiwa) ketika serombongan orang-orang muda pergi ke gua, lalu mereka berdoa: \"Wahai Tuhan kami! Kurniakanlah kami rahmat dari sisiMu, dan berilah kemudahan-kemudahan serta pimpinan kepada kami untuk keselamatan ugama kami"
        },
        {
            "chapter": 18,
            "verse": 11,
            "text": "Lalu Kami tidurkan mereka dengan nyenyaknya dalam gua itu, bertahun-tahun, yang banyak bilangannya"
        },
        {
            "chapter": 18,
            "verse": 12,
            "text": "Kemudian Kami bangkitkan mereka (dari tidurnya), untuk Kami menguji siapakah dari dua golongan di antara mereka yang lebih tepat kiraannya, tentang lamanya mereka hidup (dalam gua itu)"
        },
        {
            "chapter": 18,
            "verse": 13,
            "text": "Kami ceritakan kepadamu (wahai Muhammad) perihal mereka dengan benar; sesungguhnya mereka itu orang-orang muda yang beriman kepada Tuhan mereka, dan kami tambahi mereka dengan hidayah petunjuk"
        },
        {
            "chapter": 18,
            "verse": 14,
            "text": "Dan Kami kuatkan hati mereka (dengan kesabaran dan keberanian), semasa mereka bangun (menegaskan tauhid) lalu berkata: \"Tuhan kami ialah Tuhan yang mencipta dan mentadbirkan langit dan bumi; kami tidak sekali-kali akan menyembah Tuhan yang lain dari padanya; jika kami menyembah yang lainnya bermakna kami memperkatakan dan mengakui sesuatu yang jauh dari kebenaran"
        },
        {
            "chapter": 18,
            "verse": 15,
            "text": "(Mereka berkata pula sesama sendiri): \"Kaum kita itu, menyembah beberapa tuhan yang lain dari Allah; sepatutnya mereka mengemukakan keterangan yang nyata yang membuktikan ketuhanan makhluk-makhluk yang mereka sembah itu? (Tetapi mereka tidak dapat berbuat demikian); Maka tidak ada yang lebih zalim dari orang-orang yang berdusta terhadap Allah"
        },
        {
            "chapter": 18,
            "verse": 16,
            "text": "Dan oleh kerana kamu telah mengasingkan diri dari mereka dan dari apa yang mereka sembah yang lain dari Allah, maka pergilah kamu berlindung di gua itu, supaya Tuhan kamu melimpahkan dari rahmatnya kepada kamu, dan menyediakan kemudahan-kemudahan untuk (menjayakan) urusan kamu dengan memberikan bantuan yang berguna"
        },
        {
            "chapter": 18,
            "verse": 17,
            "text": "Dan engkau akan melihat matahari ketika terbit, cenderung ke kanan dari gua mereka; dan apabila ia terbenam, meninggalkan mereka ke arah kiri, sedang mereka berada dalam satu lapangan gua itu. Yang demikian ialah dari tanda-tanda (yang membuktikan kekuasaan) Allah. Sesiapa yang diberi hidayah petunjuk oleh Allah, maka dia lah yang berjaya mencapai kebahagiaan; dan sesiapa yang disesatkanNya maka engkau tidak sekali-kali akan beroleh sebarang penolong yang dapat menunjukkan (jalan yang benar) kepadanya"
        },
        {
            "chapter": 18,
            "verse": 18,
            "text": "Dan engkau sangka mereka sedar, padahal mereka tidur; dan Kami balik-balikkan mereka dalam tidurnya ke sebelah kanan dan ke sebelah kiri; sedang anjing mereka menghulurkan dua kaki depannya dekat pintu gua; jika engkau melihat mereka, tentulah engkau akan berpaling melarikan diri dari mereka, dan tentulah engkau akan merasa sepenuh-penuh gerun takut kepada mereka"
        },
        {
            "chapter": 18,
            "verse": 19,
            "text": "Dan demikianlah pula Kami bangkitkan mereka (dari tidurnya), supaya mereka bertanya-tanyaan sesama sendiri. Salah seorang di antaranya bertanya: \"Berapa lama kamu tidur?\" (sebahagian dari) mereka menjawab: \"Kita telah tidur selama sehari atau sebahagian dari sehari\". (Sebahagian lagi dari) mereka berkata: \"Tuhan kamu lebih menengetahui tentang lamanya kamu tidur; sekarang utuslah salah seorang dari kamu, membawa wang perak kamu ini ke bandar; kemudian biarlah dia mencari dan memilih mana-mana jenis makanan yang lebih baik lagi halal (yang dijual di situ); kemudian hendaklah ia membawa untuk kamu sedikit habuan daripadanya; dan hendaklah ia berlemah-lembut dengan bersungguh-sungguh (semasa di bandar); dan janganlah dia melakukan sesuatu yang menyebabkan sesiapapun menyedari akan hal kamu"
        },
        {
            "chapter": 18,
            "verse": 20,
            "text": "Sesungguhnya, kalaulah mereka mengetahui hal kamu, tentulah mereka akan merejam dengan membunuh kamu, atau mereka akan mengembalikan kamu kepada ugama mereka (secara paksa); dan jika berlaku demikian, kamu tidak sekali-kali akan berjaya selama-lamanya"
        },
        {
            "chapter": 18,
            "verse": 21,
            "text": "Dan demikianlah Kami dedahkan hal mereka kepada orang ramai supaya orang-orang itu mengetahui bahawa janji Allah menghidupkan semula orang mati adalah benar, dan bahawa hari kiamat itu tidak ada sebarang syak padanya; pendedahan itu berlaku semasa orang-orang itu berbantahan sesama sendiri mengenai perkara hidupnya semula orang mati. Setelah itu maka (sebahagian dari) mereka berkata: \"Dirikanlah sebuah bangunan di sisi gua mereka, Allah jualah yang mengetahui akan hal ehwal mereka\". orang-orang yang berkuasa atas urusan mereka (pihak raja) pula berkata: \"Sebenarnya kami hendak membina sebuah masjid di sisi gua mereka"
        },
        {
            "chapter": 18,
            "verse": 22,
            "text": "(Sebahagian dari) mereka akan berkata: \"Bilangan Ashaabul Kahfi itu tiga orang, yang keempatnya ialah anjing mereka \"; dan setengahnya pula berkata:\"Bilangan mereka lima orang, yang keenamnya ialah anjing mereka\" - secara meraba-raba dalam gelap akan sesuatu yang tidak diketahui; dan setengahnya yang lain berkata: \"Bilangan mereka tujuh orang, dan yang kedelapannya ialah anjing mereka\". Katakanlah (wahai Muhammad): \"Tuhanku lebih mengetahui akan bilangan mereka, tiada yang mengetahui bilangannya melainkan sedikit\". Oleh itu, janganlah engkau berbahas dengan sesiapapun mengenai mereka melainkan dengan bahasan (secara sederhana) yang nyata (keterangannya di dalam Al-Quran), dan janganlah engkau meminta penjelasan mengenai hal mereka kepada seseorangpun dari golongan (yang membincangkannya)"
        },
        {
            "chapter": 18,
            "verse": 23,
            "text": "Dan janganlah engkau berkata mengenai sesuatu (yang hendak dikerjakan): \"Bahawa aku akan lakukan yang demikian itu, kemudian nanti"
        },
        {
            "chapter": 18,
            "verse": 24,
            "text": "Melainkan (hendaklah disertakan dengan berkata): \"Insya Allah\". Dan ingatlah serta sebutlah akan Tuhanmu jika engkau lupa; dan katakanlah: \"Mudah-mudahan Tuhanku memimpinku ke jalan petunjuk yang lebih dekat dan lebih terang dari ini"
        },
        {
            "chapter": 18,
            "verse": 25,
            "text": "(Dan mereka telah tinggal tidur dalam gua mereka: Tiga ratus tahun dengan kiraan Ahli Kitab), dan sembilan lagi (dengan kiraan kamu)"
        },
        {
            "chapter": 18,
            "verse": 26,
            "text": "Katakanlah (wahai Muhammad): \"Allah jua yang mengetahui tentang masa mereka tidur; bagiNya lah tertentu ilmu pengetahuan segala rahsia langit dan bumi; terang sungguh penglihatanNya (terhadap segala-galanya)! Tidak ada bagi penduduk langit dan bumi pengurus selain daripadaNya dan Ia tidak menjadikan sesiapapun masuk campur dalam hukumNya"
        },
        {
            "chapter": 18,
            "verse": 27,
            "text": "Dan baca serta turutlah apa yang diwahyukan kepadamu dari kitab Tuhanmu; tiada sesiapa yang dapat mengubah kalimah-kalimahNya; dan engkau tidak sekali-kali akan mendapat tempat perlindungan selain daripadaNya"
        },
        {
            "chapter": 18,
            "verse": 28,
            "text": "Dan jadikanlah dirimu sentiasa berdamping rapat dengan orang-orang yang beribadat kepada Tuhan mereka pada waktu pagi dan petang, yang mengharapkan keredaan Allah semata-mata; dan janganlah engkau memalingkan pandanganmu daripada mereka hanya kerana engkau mahukan kesenangan hidup di dunia; dan janganlah engkau mematuhi orang yang Kami ketahui hatinya lalai daripada mengingati dan mematuhi pengajaran Kami di dalam Al-Quran, serta ia menurut hawa nafsunya, dan tingkah-lakunya pula adalah melampaui kebenaran"
        },
        {
            "chapter": 18,
            "verse": 29,
            "text": "Dan katakanlah (wahai Muhammad): \"Kebenaran itu ialah yang datang dari Tuhan kamu, maka sesiapa yang mahu beriman, hendaklah ia beriman; dan sesiapa yang mahu kufur ingkar, biarlah dia mengingkarinya\". Kerana Kami telah menyediakan bagi orang-orang yang berlaku zalim itu api neraka, yang meliputi mereka laksana khemah; dan jika mereka meminta pertolongan kerana dahaga, mereka diberi pertolongan dengan air yang seperti tembaga cair yang membakar muka; amatlah buruknya minuman itu, dan amatlah buruknya neraka sebagai tempat bersenang-senang"
        },
        {
            "chapter": 18,
            "verse": 30,
            "text": "Sebenarnya orang-orang yang beriman dan beramal soleh sudah tetap Kami tidak akan menghilangkan pahala orang-orang yang berusaha memperbaiki amalnya"
        },
        {
            "chapter": 18,
            "verse": 31,
            "text": "Mereka itu, disediakan baginya syurga yang kekal, yang mengalir di bawahnya beberapa sungai; mereka dihiaskan di dalamnya dengan gelang-gelang tangan emas, dan memakai pakaian hijau dari sutera yang nipis dan sutera tebal yang bersulam; mereka berehat di dalamnya dengan berbaring di atas pelamin-pelamin (yang berhias). Demikian itulah balasan yang sebaik-baiknya dan demikian itulah Syurga tempat berehat yang semolek-moleknya"
        },
        {
            "chapter": 18,
            "verse": 32,
            "text": "Dan berikanlah kepada mereka satu contoh: Dua orang lelaki, Kami adakan bagi salah seorang di antaranya, dua buah kebun anggur; dan Kami kelilingi kebun-kebun itu dengan pohon-pohon tamar, serta Kami jadikan di antara keduanya, jenis-jenis tanaman yang lain"
        },
        {
            "chapter": 18,
            "verse": 33,
            "text": "Kedua-dua kebun itu mengeluarkan hasilnya, dan tiada mengurangi sedikitpun dari hasil itu; dan kami juga mengalirkan di antara keduanya sebatang sungai"
        },
        {
            "chapter": 18,
            "verse": 34,
            "text": "Tuan kebun itu pula ada mempunyai harta (yang lain); lalu berkatalah ia kepada rakannya, semasa ia berbincang dengannya: \"Aku lebih banyak harta daripadamu, dan lebih berpengaruh dengan pengikut-pengikutku yang ramai"
        },
        {
            "chapter": 18,
            "verse": 35,
            "text": "Dan ia pun masuk ke kebunnya (bersama-sama rakannya), sedang ia berlaku zalim kepada dirinya sendiri (dengan sebab kufurnya), sambil ia berkata: \"Aku tidak fikir, kebun ini akan binasa selama-lamanya"
        },
        {
            "chapter": 18,
            "verse": 36,
            "text": "Dan aku tidak fikir, hari kiamat kan berlaku; dan kalaulah aku dikembalikan kepada Tuhanku (sebagaimana kepercayaanmu), tentulah aku akan mendapat tempat kembali yang lebih baik daripada ini"
        },
        {
            "chapter": 18,
            "verse": 37,
            "text": "berkatalah rakannya kepadanya, semasa ia berbincang dengannya: \"Patutkah engkau kufur ingkar kepada Allah yang menciptakan engkau dari tanah, kemudian dari air benih, kemudian Ia membentukmu dengan sempurna sebagai seorang lelaki"
        },
        {
            "chapter": 18,
            "verse": 38,
            "text": "Tetapi aku sendiri percaya dan yakin dengan sepenuhnya bahawa Dia lah Allah, Tuhanku, dan aku tidak sekutukan sesuatu pun dengan Tuhanku"
        },
        {
            "chapter": 18,
            "verse": 39,
            "text": "Dan sepatutnya semasa engkau masuk ke kebunmu, berkata: (Semuanya ialah barang yang dikehendaki Allah)! (tiada daya dan upaya melainkan dengan pertolongan Allah)? Kalau engkau memandangku sangat kurang tentang harta dan anak, berbanding denganmu"
        },
        {
            "chapter": 18,
            "verse": 40,
            "text": "Maka mudah-mudahan Tuhanku akan mengurniakan daku lebih baik daripada kebunmu, dan (aku bimbang) dia akan menimpakannya dengan bala, bencana dari langit, sehinggalah menjadilah kebunmu itu tanah yang licin tandus"
        },
        {
            "chapter": 18,
            "verse": 41,
            "text": "Ataupun air kebun itu akan menjadi kering ditelan bumi, maka dengan yang demikian, engkau tidak akan dapat mencarinya lagi"
        },
        {
            "chapter": 18,
            "verse": 42,
            "text": "Dan segala tanaman serta hartabendanya itupun dibinasakan, lalu jadilah ia membalik-balikkan kedua tapak tangannya (kerana menyesal) terhadap segala perbelanjaan yang telah dibelanjakannya pada kebun-kebunnya, sedang kebun-kebun itu runtuh junjung-junjung tanamannya; sambil dia berkata: \"Alangkah baiknya kalau aku tidak sekutukan sesuatupun dengan Tuhanku"
        },
        {
            "chapter": 18,
            "verse": 43,
            "text": "Dan ia tidak mendapat sebarang golongan yang boleh menolongnya, selain dari Allah; dan ia pula tidak dapat membela dirinya sendiri"
        },
        {
            "chapter": 18,
            "verse": 44,
            "text": "Pada saat yang sedemikian itu kekuasaan memberi pertolongan hanya tertentu bagi Allah, Tuhan yang sebenar-benarnya; Dia lah sebaik-baik pemberi pahala, dan sebaik-baik pemberi kesudahan yang berbahagia (kepada hamba-hambaNya yang taat)"
        },
        {
            "chapter": 18,
            "verse": 45,
            "text": "Dan kemukakanlah kepada mereka misal perbandingan: Kehidupan dunia ini samalah seperti air yang Kami turunkan dari langit, lalu bercampur aduklah tanaman di bumi antara satu sama lain (dan kembang suburlah ia) disebabkan air itu; kemudian menjadilah ia kering hancur ditiup angin; dan (ingatlah) adalah Allah Maha Kuasa atas tiap-tiap sesuatu"
        },
        {
            "chapter": 18,
            "verse": 46,
            "text": "Harta benda dan anak pinak itu, ialah perhiasan hidup di dunia; dan amal-amal soleh yang kekal faedahnya itu lebih baik pada sisi Tuhanmu sebagai pahala balasan, dan lebih baik sebagai asas yang memberi harapan"
        },
        {
            "chapter": 18,
            "verse": 47,
            "text": "Dan (ingatkanlah) hari Kami bongkar dan terbangkan gunung-ganang dan engkau akan melihat (seluruh) muka bumi terdedah nyata; dan Kami himpunkan mereka (di padang Mahsyar) sehingga Kami tidak akan tinggalkan seorangpun dari mereka"
        },
        {
            "chapter": 18,
            "verse": 48,
            "text": "Dan mereka tetap akan dibawa mengadap Tuhanmu dengan berbaris teratur, (sambil dikatakan kepada mereka): \"Kamu sekarang telah datang kepada Kami - (berseorangan) sebagaimana Kami telah jadikan kamu pada mulanya; bahkan kamu dahulu menyangka, bahawa kami tidak akan menjadikan bagi kamu masa yang tertentu (untuk melaksanakan apa yang Kami telah janjikan)"
        },
        {
            "chapter": 18,
            "verse": 49,
            "text": "Dan \"Kitab-kitab Amal\" juga tetap akan dibentangkan, maka engkau akan melihat orang-orang yang berdosa itu, merasa takut akan apa yang tersurat di dalamnya; dan mereka akan berkata:\" Aduhai celakanya kami, mengapa kitab ini demikian keadaannya? Ia tidak meninggalkan yang kecil atau yang besar, melainkan semua dihitungnya!\" Dan mereka dapati segala yang mereka kerjakan itu sedia (tertulis di dalamnya); dan (ingatlah) Tuhanmu tidak berlaku zalim kepada seseorangpun"
        },
        {
            "chapter": 18,
            "verse": 50,
            "text": "Dan (ingatkanlah peristiwa) ketika Kami berfirman kepada malaikat: \"Sujudlah kamu kepada Adam\"; lalu mereka sujud melainkan iblis; ia adalah berasal dari golongan jin, lalu ia menderhaka terhadap perintah Tuhannya. Oleh itu, patutkah kamu hendak menjadikan iblis dan keturunannya sebagai sahabat-sahabat karib yang menjadi pemimpin selain daripadaku? Sedang mereka itu ialah musuh bagi kamu. Amatlah buruknya bagi orang-orang yang zalim: pengganti yang mereka pilih itu"
        },
        {
            "chapter": 18,
            "verse": 51,
            "text": "Aku tidak memanggil mereka menyaksi atau membantuKu menciptakan langit dan bumi, dan tidak juga meminta bantuan setengahnya untuk menciptakan setengahnya yang lain; dan tidak sepatutnya Aku mengambil makhluk-makhluk yang menyesatkan itu sebagai pembantu"
        },
        {
            "chapter": 18,
            "verse": 52,
            "text": "Dan (ingatkanlah) masa Allah berfirman: \"Panggilah sekutu-sekutuKu yang kamu katakan itu (untuk menolong kamu); lalu mereka memanggilnya, tetapi sia-sia sahaja, kerana makhluk-makhluk itu tidak menyahut seruan mereka: dan kami jadikan untuk mereka bersama sebuah tempat azab yang membinasakan"
        },
        {
            "chapter": 18,
            "verse": 53,
            "text": "Dan orang-orang yang berdosa itu tetap akan melihat neraka, maka yakinlah mereka, bahawa mereka akan jatuh ke dalamnya dan mereka tidak akan mendapati sebarang jalan untuk mengelakkan diri daripadanya"
        },
        {
            "chapter": 18,
            "verse": 54,
            "text": "Dan demi sesungguhnya Kami telah huraikan dengan berbagai-bagai cara di dalam Al-Quran ini untuk umat manusia, dari segala jenis contoh bandingan; dan sememangnya manusia itu, sejenis makhluk yang banyak sekali bantahannya"
        },
        {
            "chapter": 18,
            "verse": 55,
            "text": "Dan tiada yang menghalang manusia daripada beriman, ketika datang petunjuk Al-Quran kepada mereka, dan daripada memohon ampun kepada Tuhan mereka, melainkan (kerana kedegilan mereka dan kerana mereka) menunggu didatangi azab yang memusnahkan yang telah menimpa orang-orang dahulu, atau di datangi azab yang dilihat dan dihadapi"
        },
        {
            "chapter": 18,
            "verse": 56,
            "text": "Dan tidak Kami mengutus Rasul-rasul, melainkan sebagai pemberi berita gembira dan pemberi amaran; dan orang-orang yang kafir membantah dengan alasan yang salah untuk menghapuskan kebenaran dengan bantahan itu; dan mereka jadikan ayat-ayatku, dan amaran yang diberikan kepada mereka sebagai ejek-ejekan"
        },
        {
            "chapter": 18,
            "verse": 57,
            "text": "Dan tidaklah ada yang lebih zalim daripada orang yang diberi ingat dengan ayat-ayat Tuhannya, lalu ia berpaling daripadanya dan lupa akan apa yang telah dilakukan oleh kedua tangannya; sesungguhnya (disebabkan bawaan mereka yang buruk itu) Kami jadikan tutupan berlapis-lapis atas hati mereka, menghalang mereka daripada memahaminya, dan (Kami jadikan) pada telinga mereka penyumbat (yang menyebabkan mereka pekak). Dan jika engkau menyeru mereka kepada petunjuk, maka dengan keadaan yang demikian, mereka tidak sekali-kali akan beroleh hidayah petunjuk selama-lamanya"
        },
        {
            "chapter": 18,
            "verse": 58,
            "text": "Dan Tuhanmu Maha Pengampun, lagi melimpah-limpah rahmatnya. Jika Ia mahu menyeksa mereka (di dunia) disebabkan apa yang mereka telah usahakan, tentulah Ia akan menyegerakan azab itu menimpa mereka; (tetapi Ia tidak berbuat demikian) bahkan ditentukan bagi mereka satu masa yang mereka tidak sekali-kali akan dapat sebarang tempat perlindungan, yang ialah daripadanya"
        },
        {
            "chapter": 18,
            "verse": 59,
            "text": "Dan penduduk negeri-negeri (yang derhaka) itu Kami telah binasakan ketika mereka melakukan kezaliman, dan Kami telah tetapkan satu masa yang tertentu bagi kebinasaan mereka"
        },
        {
            "chapter": 18,
            "verse": 60,
            "text": "Dan (ingatkanlah peristiwa) ketika Nabi Musa berkata kepada temannya: \"Aku tidak akan berhenti berjalan sehingga aku sampai di tempat pertemuan dua laut itu atau aku berjalan terus bertahun-tahun"
        },
        {
            "chapter": 18,
            "verse": 61,
            "text": "Maka apabila mereka berdua sampai ke tempat pertemuan dua laut itu, lupalah mereka akan hal ikan mereka, lalu ikan itu menggelunsur menempuh jalannya di laut, yang merupakan lorong di bawah tanah"
        },
        {
            "chapter": 18,
            "verse": 62,
            "text": "Setelah mereka melampaui (tempat itu), berkatalah Nabi Musa kepada temannya: \"Bawalah makan tengah hari kita sebenarnya kita telah mengalami penat lelah dalam perjalanan kita ini"
        },
        {
            "chapter": 18,
            "verse": 63,
            "text": "Temannya berkata: \"Tahukah apa yang telah terjadi ketika kita berehat di batu besar itu? Sebenarnya aku lupakan hal ikan itu; dan tiadalah yang menyebabkan aku lupa daripada menyebutkan halnya kepadamu melainkan Syaitan; dan ikan itu telah menggelunsur menempuh jalannya di laut, dengan cara yang menakjubkan"
        },
        {
            "chapter": 18,
            "verse": 64,
            "text": "Nabi Musa berkata: \"Itulah yang kita kehendaki \"; merekapun balik semula ke situ, dengan menurut jejak mereka"
        },
        {
            "chapter": 18,
            "verse": 65,
            "text": "Lalu mereka dapati seorang dari hamba-hamba Kami yang telah kami kurniakan kepadanya rahmat dari Kami, dan Kami telah mengajarnya sejenis ilmu; dari sisi Kami"
        },
        {
            "chapter": 18,
            "verse": 66,
            "text": "Nabi Musa berkata kepadanya: Bolehkah aku mengikutmu, dengan syarat engkau mengajarku dari apa yang telah diajarkan oleh Allah kepadamu, ilmu yang menjadi petunjuk bagiku"
        },
        {
            "chapter": 18,
            "verse": 67,
            "text": "Ia menjawab: \"Sesungguhnya engkau (wahai Musa), tidak sekali-kali akan dapat bersabar bersamaku"
        },
        {
            "chapter": 18,
            "verse": 68,
            "text": "Dan bagaimana engkau akan sabar terhadap perkara yang engkau tidak mengetahuinya secara meliputi"
        },
        {
            "chapter": 18,
            "verse": 69,
            "text": "Nabi Musa berkata: \"Engkau akan dapati aku, Insyaa Allah: orang yang sabar; dan aku tidak akan membantah sebarang perintahmu"
        },
        {
            "chapter": 18,
            "verse": 70,
            "text": "Ia menjawab: \"Sekiranya engkau mengikutku, maka janganlah engkau bertanya kepadaku akan sesuatupun sehingga aku ceritakan halnya kepadamu"
        },
        {
            "chapter": 18,
            "verse": 71,
            "text": "Lalu berjalanlah keduanya sehingga apabila mereka naik ke sebuah perahu, ia membocorkannya. Nabi Musa berkata: \"Patutkah engkau membocorkannya sedang akibat perbuatan itu menenggelamkan penumpang-penumpangnya? Sesungguhnya engkau telah melakukan satu perkara yang besar"
        },
        {
            "chapter": 18,
            "verse": 72,
            "text": "Ia menjawab: \"Bukankah aku telah katakan, bahawa engkau tidak sekali-kali akan dapat bersabar bersamaku"
        },
        {
            "chapter": 18,
            "verse": 73,
            "text": "Nabi Musa berkata: \"Janganlah engkau marah akan daku disebabkan aku lupa (akan syaratmu); dan janganlah engkau memberati daku dengan sebarang kesukaran dalam urusanku (menuntut ilmu)"
        },
        {
            "chapter": 18,
            "verse": 74,
            "text": "Kemudian keduanya berjalan lagi sehingga apabila mereka bertemu dengan seorang pemuda lalu ia membunuhnya. Nabi Musa berkata \"Patutkah engkau membunuh satu jiwa yang bersih, yang tidak berdosa membunuh orang? Sesungguhnya engkau telah melakukan satu perbuatan yang mungkar"
        },
        {
            "chapter": 18,
            "verse": 75,
            "text": "Ia menjawab: \"Bukankah, aku telah katakan kepadamu, bahawa engkau tidak sekali-kali akan dapat bersabar bersamaku"
        },
        {
            "chapter": 18,
            "verse": 76,
            "text": "Nabi Musa berkata: \"Jika aku bertanya kepadamu tentang sebarang perkara sesudah ini, maka janganlah engkau jadikan daku sahabatmu lagi; sesungguhnya engkau telah cukup mendapat alasan-alasan berbuat demikian disebabkan pertanyaan-pertanyaan dan bantahanku"
        },
        {
            "chapter": 18,
            "verse": 77,
            "text": "Kemudian keduanya berjalan lagi, sehingga apabila mereka sampai kepada penduduk sebuah bandar, mereka meminta makan kepada orang-orang di situ, lalu orang-orang itu enggan menjamu mereka. Kemudian mereka dapati di situ sebuah tembok yang hendak runtuh, lalu ia membinanya. Nabi Musa berkata: \"Jika engkau mahu, tentulah engkau berhak mengambil upah mengenainya"
        },
        {
            "chapter": 18,
            "verse": 78,
            "text": "Ia menjawab: \"Inilah masanya perpisahan antaraku denganmu, aku akan terangkan kepadamu maksud (kejadian-kejadian yang dimusykilkan) yang engkau tidak dapat bersabar mengenainya"
        },
        {
            "chapter": 18,
            "verse": 79,
            "text": "Adapun perahu itu adalah ia dipunyai oleh orang-orang miskin yang bekerja di laut; oleh itu, aku bocorkan dengan tujuan hendak mencacatkannya, kerana di belakang mereka nanti ada seorang raja yang merampas tiap-tiap sebuah perahu yang tidak cacat"
        },
        {
            "chapter": 18,
            "verse": 80,
            "text": "Adapun pemuda itu, kedua ibu bapanya adalah orang-orang yang beriman, maka kami bimbang bahawa ia akan mendesak mereka melakukan perbuatan yang zalim dan kufur"
        },
        {
            "chapter": 18,
            "verse": 81,
            "text": "Oleh itu, kami ingin dan berharap, supaya Tuhan mereka gantikan bagi mereka anak yang lebih baik daripadanya tentang kebersihan jiwa, dan lebih mesra kasih sayangnya"
        },
        {
            "chapter": 18,
            "verse": 82,
            "text": "Adapun tembok itu pula, adalah ia dipunyai oleh dua orang anak yatim di bandar itu; dan di bawahnya ada \"harta terpendam\" kepuyaan mereka; dan bapa mereka pula adalah orang yang soleh. Maka Tuhanmu menghendaki supaya mereka cukup umur dan dapat mengeluarkan harta mereka yang terpendam itu, sebagai satu rahmat dari Tuhanmu (kepada mereka). Dan (ingatlah) aku tidak melakukannya menurut fikiranku sendiri. Demikianlah penjelasan tentang maksud dan tujuan perkara-perkara yang engkau tidak dapat bersabar mengenainya"
        },
        {
            "chapter": 18,
            "verse": 83,
            "text": "Dan mereka bertanya kepadamu (wahai Muhammad), mengenai Zulkarnain. Katakanlah: \"Aku akan bacakan kepada kamu (wahyu dari Allah yang menerangkan) sedikit tentang perihalnya"
        },
        {
            "chapter": 18,
            "verse": 84,
            "text": "Sesungguhnya Kami telah memberikan kepadanya kekuasaan memerintah di bumi, dan Kami beri kepadanya jalan bagi menjayakan tiap-tiap sesuatu yang diperlukannya"
        },
        {
            "chapter": 18,
            "verse": 85,
            "text": "Lalu ia menurut jalan (yang menyampaikan maksudnya)"
        },
        {
            "chapter": 18,
            "verse": 86,
            "text": "Sehingga apabila ia sampai ke daerah matahari terbenam, ia mendapatinya terbenam di sebuah matair yang hitam berlumpur, dan ia dapati di sisinya satu kaum (yang kufur ingkar). Kami berfirman (dengan mengilhamkan kepadanya): \"Wahai Zulkarnain! Pilihlah sama ada engkau hendak menyeksa mereka atau engkau bertindak secara baik terhadap mereka"
        },
        {
            "chapter": 18,
            "verse": 87,
            "text": "Ia berkata: \"Adapun orang yang melakukan kezaliman (kufur derhaka), maka kami akan menyeksanya; kemudian ia akan dikembalikan kepada Tuhannya, lalu diazabkannya dengan azab seksa yang seburuk-buruknya"
        },
        {
            "chapter": 18,
            "verse": 88,
            "text": "Adapun orang yang beriman serta beramal soleh, maka baginya balasan yang sebaik-baiknya; dan kami akan perintahkan kepadanya perintah-perintah kami yang tidak memberati"
        },
        {
            "chapter": 18,
            "verse": 89,
            "text": "Kemudian ia berpatah balik menurut jalan yang lain"
        },
        {
            "chapter": 18,
            "verse": 90,
            "text": "Sehingga apabila ia sampai di daerah matahari terbit, ia mendapatinya terbit kepada suatu kaum yang kami tidak menjadikan bagi mereka sebarang perlindungan daripadanya"
        },
        {
            "chapter": 18,
            "verse": 91,
            "text": "Demikianlah halnya; dan sesungguhnya Kami mengetahui secara meliputi akan segala yang ada padanya"
        },
        {
            "chapter": 18,
            "verse": 92,
            "text": "kemudian ia berpatah balik menurut jalan yang lain"
        },
        {
            "chapter": 18,
            "verse": 93,
            "text": "Sehingga apabila ia sampai di antara dua gunung, ia dapati di sisinya satu kaum yang hampir-hampir mereka tidak dapat memahami perkataan"
        },
        {
            "chapter": 18,
            "verse": 94,
            "text": "Mereka berkata: \"wahai Zulkarnain, sesungguhnya kaum Yakjuj dan Makjuj sentiasa melakukan kerosakan di bumi; oleh itu, setujukah kiranya kami menentukan sejumlah bayaran kepadamu (dari hasil pendapatan kami) dengan syarat engkau membina sebuah tembok di antara kami dengan mereka"
        },
        {
            "chapter": 18,
            "verse": 95,
            "text": "Dia menjawab: \"(kekuasaan dan kekayaan) yang Tuhanku jadikan daku menguasainya, lebih baik (dari bayaran kamu); oleh itu bantulah daku dengan tenaga (kamu beramai-ramai) aku akan bina antara kamu dengan mereka sebuah tembok penutup yang kukuh"
        },
        {
            "chapter": 18,
            "verse": 96,
            "text": "Bawalah kepadaku ketul-ketul besi\"; sehingga apabila ia terkumpul separas tingginya menutup lapangan antara dua gunung itu, ddia pun perintahkan mereka membakarnya dengan berkata: \"Tiuplah dengan alat-alat kamu\" sehingga apabila ia menjadikannya merah menyala seperti api, berkatalah dia: \"Bawalah tembaga cair supaya aku tuangkan atasnya"
        },
        {
            "chapter": 18,
            "verse": 97,
            "text": "Maka mereka tidak dapat memanjat tembok itu, dan mereka juga tidak dapat menebuknya"
        },
        {
            "chapter": 18,
            "verse": 98,
            "text": "(Setelah itu) berkatalah Zulkarnain: \"Ini ialah suatu rahmat dari Tuhanku; dalam pada itu, apabila sampai janji Tuhanku, Dia akan menjadikan tembok itu hancur lebur, dan adalah janji Tuhanku itu benar"
        },
        {
            "chapter": 18,
            "verse": 99,
            "text": "Dan Kami biarkan mereka pada hari itu (keluar beramai-ramai) bercampur-baur antara satu dengan yang lain; dan (kemudiannya) akan ditiup sangkakala, lalu Kami himpunkan makhluk-makhluk seluruhnya di Padang Mahsyar"
        },
        {
            "chapter": 18,
            "verse": 100,
            "text": "Dan Kami perlihatkan neraka Jahannam, pada hari itu kepada orang-orang kafir, dengan pendedahan yang jelas nyata"
        },
        {
            "chapter": 18,
            "verse": 101,
            "text": "(Iaitu) orang-orang yang matanya telah tertutup daripada melihat tanda-tanda yang membawa kepada mengingatiKu, dan mereka pula tidak dapat mendengar sama sekali"
        },
        {
            "chapter": 18,
            "verse": 102,
            "text": "Maka adakah orang-orang kafir menyangka bahawa mereka mengambil hamba-hambaKu sebagai makhluk-makhluk yang disembah, selain daripadaKu, dapat menolong mereka? Sesungguhnya Kami telah sediakan neraka Jahannam bagi orang-orang kafir itu sebagai tempat tetamu"
        },
        {
            "chapter": 18,
            "verse": 103,
            "text": "Katakanlah (wahai Muhammad): \"Mahukah Kami khabarkan kepada kamu akan orang-orang yang paling rugi amal-amal perbuatannya"
        },
        {
            "chapter": 18,
            "verse": 104,
            "text": "(Iaitu) orang-orang yang telah sia-sia amal usahanya dalam kehidupan dunia ini, sedang mereka menyangka bahawa mereka sentiasa betul dan baik pada apa sahaja yang mereka lakukan"
        },
        {
            "chapter": 18,
            "verse": 105,
            "text": "Merekalah orang-orang yang kufur ingkar akan ayat-ayat Tuhan mereka dan akan pertemuan denganNya; oleh itu gugurlah amal-amal mereka; maka akibatya Kami tidak akan memberi sebarang timbangan untuk menilai amal mereka, pada hari kiamat kelak"
        },
        {
            "chapter": 18,
            "verse": 106,
            "text": "(Mereka yang bersifat) demikian, balasannya neraka Jahannam, disebabkan mereka kufur ingkar, dan mereka pula menjadikan ayat-ayatKu dan Rasul-rasulKu sebagai ejek-ejekan"
        },
        {
            "chapter": 18,
            "verse": 107,
            "text": "Sesungguhnya orang-orang yang beriman dan beramal soleh, disediakan bagi mereka Syurga-syurga Firdaus, sebagai tempat tetamu (yang serba mewah)"
        },
        {
            "chapter": 18,
            "verse": 108,
            "text": "Mereka kekal di dalamnya, (dan) tidak ingin berpindah daripadanya"
        },
        {
            "chapter": 18,
            "verse": 109,
            "text": "Katakanlah (wahai Muhammad): \"Kalaulah semua jenis lautan menjadi tinta untuk menulis Kalimah-kalimah Tuhanku, sudah tentu akan habis kering lautan itu sebelum habis Kalimah-kalimah Tuhanku, walaupun Kami tambahi lagi dengan lautan yang sebanding dengannya, sebagai bantuan"
        },
        {
            "chapter": 18,
            "verse": 110,
            "text": "Katakanlah (wahai Muhammad): \"Sesungguhnya aku hanyalah seorang manusia seperti kamu, diwahyukan kepadaku bahawa Tuhan kamu hanyalah Tuhan Yang Satu; Oleh itu, sesiapa yang percaya dan berharap akan pertemuan dengan Tuhannya, hendaklah ia mengerjakan amal yang soleh dan janganlah ia mempersekutukan sesiapapun dalam ibadatnya kepada Tuhannya"
        },
        {
            "chapter": 19,
            "verse": 1,
            "text": "Kaaf, Haa, Yaa, Ain, Saad"
        },
        {
            "chapter": 19,
            "verse": 2,
            "text": "(Ini ialah) perihal limpahan rahmat Tuhanmu (wahai Muhammad), kepada hambaNya Zakaria"
        },
        {
            "chapter": 19,
            "verse": 3,
            "text": "(Ingatkanlah peristiwa) ketika Nabi Zakaria berdoa kepada tuhannya dengan doa permohonan secara perlahan"
        },
        {
            "chapter": 19,
            "verse": 4,
            "text": "Ia merayu dengan berkata: Wahai Tuhanku! Sesungguhnya telah lemahlah tulang -tulangku, dan telah putih melepaklah uban kepalaku; dan aku - wahai Tuhanku - tidak pernah merasa hampa dengan doa permohonanku kepadaMu"
        },
        {
            "chapter": 19,
            "verse": 5,
            "text": "Dan sesungguhnya aku merasa bimbang akan kecuaian kaum kerabatku menyempurnakan tugas-tugas ugama sepeninggalanku; dan isteriku pula adalah seorang yang mandul; oleh itu, kurniakanlah daku dari sisiMu seorang anak lelaki"
        },
        {
            "chapter": 19,
            "verse": 6,
            "text": "Yang layak mewarisi daku, juga mewarisi keluarga Nabi Yaakub; dan jadikanlah dia - wahai Tuhanku seorang yang diredhai serta disukai"
        },
        {
            "chapter": 19,
            "verse": 7,
            "text": "(Nabi Zakaria diseru setelah dikabulkan doanya):\"Wahai Zakaria! Sesungguhnya Kami memberikan khabar yang mengembirakanmu dengan mengurniakan seorang anak lelaki bernama Yahya, yang kami tidak pernah jadikan sebelum itu, seorangpun yang senama dengannya"
        },
        {
            "chapter": 19,
            "verse": 8,
            "text": "Nabi Zakaria bertanya: \"Wahai Tuhanku! Bagaimanakah caranya aku akan beroleh seorang anak, sedang isteriku adalah seorang yang mandul dan aku sendiri pula telah sampai had umur yang setua-tuanya"
        },
        {
            "chapter": 19,
            "verse": 9,
            "text": "Penyeru itu menjawab: Demikian keadaannya - janganlah dihairankan; Tuhanmu berfirman; \"Hal itu mudah bagiKu kerana sesungguhnya Aku telah menciptakanmu dahulu, sedang engkau pada masa itu belum ada sebarang apapun"
        },
        {
            "chapter": 19,
            "verse": 10,
            "text": "Nabi Zakaria merayu lagi: \"Wahai Tuhanku! Jadikanlah satu tanda bagiku (yang menunjukkan isteriku mengandung)\", Allah Taala berfirman: \" Tandamu itu ialah engkau tidak akan dapat berkata-kata dengan orang ramai selama tiga malam, sedang engkau dalam keadaan sihat"
        },
        {
            "chapter": 19,
            "verse": 11,
            "text": "Maka dia pun keluar mendapatkan kaumnya dari Mihrab (tempat sembahyangnya), lalu ia memberi isyarat kepada mereka: \"Hendaklah kamu bertasbih (mengerjakan ibadat kepada Allah) pagi dan petang"
        },
        {
            "chapter": 19,
            "verse": 12,
            "text": "Wahai Yahya, terimalah Kitab itu (serta amalkanlah) dengan bersungguh-sungguh! Dan Kami berikan kepadanya Hikmat kebijaksanaan semasa ia masih kanak-kanak"
        },
        {
            "chapter": 19,
            "verse": 13,
            "text": "dan (Kami mengurniakannya) rahmat dari sisi Kami, serta kelebihan yang kembang manfaatnya; dan ia seorang yang bertaqwa"
        },
        {
            "chapter": 19,
            "verse": 14,
            "text": "Dan ia taat serta berbuat baik kepada ibu bapanya, dan ia pula tidak sombong angkuh atau derhaka"
        },
        {
            "chapter": 19,
            "verse": 15,
            "text": "Dan (Kami limpahkan) kepadanya selamat sejahtera pada hari ia diperanakkan, dan pada hari ia mati, serta pada hari ia dibangkitkan hidup semula (pada hari kiamat)"
        },
        {
            "chapter": 19,
            "verse": 16,
            "text": "Dan bacakanlah (wahai Muhammad) di dalam Kitab Al-Quran ini perihal Maryam, ketika dia memencilkan diri dari keluarganya di sebuah tempat sebelah timur"
        },
        {
            "chapter": 19,
            "verse": 17,
            "text": "Kemudian Maryam membuat dinding untuk melindungi dirinya dari mereka maka Kami hantarkan kepadanya: Roh dari kami lalu ia menyamar diri kepadanya sebagai seorang lelaki yang sempurna bentuk kejadiannya"
        },
        {
            "chapter": 19,
            "verse": 18,
            "text": "Maryam berkata: Sesungguhnya aku berlindung kepada (Allah) Ar-Rahman daripada (gangguan) mu kalaulah engkau seorang yang bertaqwa"
        },
        {
            "chapter": 19,
            "verse": 19,
            "text": "Ia berkata: \"Sesungguhnya aku pesuruh Tuhanmu, untuk menyebabkanmu dikurniakan seorang anak yang suci"
        },
        {
            "chapter": 19,
            "verse": 20,
            "text": "Maryam bertanya (dengan cemas): Bagaimanakah aku akan beroleh seorang anak lelaki, padahal aku tidak pernah disentuh oleh seorang lelaki pun, dan aku pula bukan perempuan jahat"
        },
        {
            "chapter": 19,
            "verse": 21,
            "text": "Ia menjawab: \"Demikianlah keadaannya tak usahlah dihairankan; Tuhanmu berfirman: Hal itu mudah bagiKu; dan Kami hendak menjadikan pemberian anak itu sebagai satu tanda (yang membuktikan kekuasaan Kami) untuk umat manusia dan sebagai satu rahmat dari Kami; dan hal itu adalah satu perkara yang telah ditetapkan berlakunya"
        },
        {
            "chapter": 19,
            "verse": 22,
            "text": "Maka Maryam hamilah mengandungnya, lalu ia memencilkan diri dengan kandungannya itu ke sebuah tempat yang jauh"
        },
        {
            "chapter": 19,
            "verse": 23,
            "text": "(Ketika ia hendak bersalin) maka sakit beranak itu memaksanya (pergi bersandar) ke pangkal sebatang pohon tamar (kurma); ia berkata alangkah baiknya kalau aku mati sebelum ini dan menjadilah aku sesuatu yang dilupakan orang dan tidak dikenang-kenang"
        },
        {
            "chapter": 19,
            "verse": 24,
            "text": "Lalu ia diseru dari sebelah bawahnya:\" Janganlah engkau berdukacita (wahai Maryam), sesungguhnya Tuhanmu telah menjadikan di bawahmu sebatang anak sungai"
        },
        {
            "chapter": 19,
            "verse": 25,
            "text": "Dan gegarlah ke arahmu batang pohon tamar itu, supaya gugur kepadamu buah tamar yang masak"
        },
        {
            "chapter": 19,
            "verse": 26,
            "text": "Maka makanlah dan minumlah serta bertenanglah hati dari segala yang merunsingkan. Kemudian kalau engkau melihat seseorang manusia, maka katakanlah: Sesungguhnya aku bernazar diam membisu kerana (Allah) Ar-Rahman; (setelah aku menyatakan yang demikian) maka aku tidak akan berkata-kata kepada sesiapapun dari kalangan manusia pada hari ini"
        },
        {
            "chapter": 19,
            "verse": 27,
            "text": "Kemudian baliklah ia kepada kaumnya dengan mendokong anaknya mereka pun menempelaknya dengan berkata: Wahai Maryam! Sesungguhnya engkau telah melakukan suatu perkara yang besar salahnya"
        },
        {
            "chapter": 19,
            "verse": 28,
            "text": "Wahai saudara perempuan Harun, bapamu bukanlah seorang yang buruk akhlaknya, dan ibumu pula bukanlah seorang perempuan jahat"
        },
        {
            "chapter": 19,
            "verse": 29,
            "text": "Maka Maryam segera menunjuk kepada anaknya. Mereka berkata (dengan hairannya): \"Bagaimana kami boleh berkata-kata dengan seorang yang masih kanak-kanak dalam buaian"
        },
        {
            "chapter": 19,
            "verse": 30,
            "text": "Ia menjawab:\" Sesungguhnya aku ini hamba Allah; Ia telah memberikan kepadaku Kitab (Injil), dan Ia telah menjadikan daku seorang Nabi"
        },
        {
            "chapter": 19,
            "verse": 31,
            "text": "Dan Ia menjadikan daku seorang yang berkat di mana sahaja aku berada, dan diperintahkan daku mengerjakan sembahyang dan memberi zakat selagi aku hidup"
        },
        {
            "chapter": 19,
            "verse": 32,
            "text": "Serta (diperintahkan daku) taat dan berbuat baik kepada ibuku, dan Ia tidak menjadikan daku seorang yang sombong takbur atau derhaka"
        },
        {
            "chapter": 19,
            "verse": 33,
            "text": "Dan segala keselamatan serta kesejahteraan dilimpahkan kepadaku pada hari aku diperanakkan dan pada hari aku mati, serta pada hari aku dibangkitkan hidup semula (pada hari kiamat)"
        },
        {
            "chapter": 19,
            "verse": 34,
            "text": "Yang demikian sifat-sifatnya itulah Isa Ibni Maryam. Keterangan yang tersebut ialah keterangan yang sebenar-benarnya, yang mereka ragu-ragu dan berselisihan padanya"
        },
        {
            "chapter": 19,
            "verse": 35,
            "text": "Tiadalah layak bagi Allah mempunyai anak. Maha Sucilah Ia. Apabila menetapkan jadinya sesuatu perkara, maka hanyalah Ia berfirman kepadanya: \"Jadilah engkau\", lalu menjadilah ia"
        },
        {
            "chapter": 19,
            "verse": 36,
            "text": "Dan sesungguhnya Allah ialah Tuhanku dan Tuhan kamu maka sembahlah kamu akan Dia inilah jalan yang betul - lurus"
        },
        {
            "chapter": 19,
            "verse": 37,
            "text": "Kemudian, golongan-golongan (dari kaumnya) itu berselisihan sesama sendiri. Maka kecelakaanlah bagi orang-orang kafir (yang berselisihan) itu, dari apa yang disaksikan pada hari yang besar huru-haranya"
        },
        {
            "chapter": 19,
            "verse": 38,
            "text": "Sungguh jelas pendengaran dan penglihatan mereka yang kafir itu semasa mereka datang mengadap Kami pada hari akhirat. Tetapi orang-orang yang zalim (dengan perbuatan kufur dan maksiat) pada masa di dunia ini, berada dalam kesesatan yang nyata"
        },
        {
            "chapter": 19,
            "verse": 39,
            "text": "Dan berilah amaran (wahai Muhammad) kepada umat manusia seluruhnya tentang hari penyesalan iaitu hari diselesaikan perbicaraan perkara masing-masing pada masa mereka (yang ingkar) di dunia ini berada dalam kelalaian serta mereka pula tidak mahu beriman"
        },
        {
            "chapter": 19,
            "verse": 40,
            "text": "Sesungguhnya Kamilah yang mewarisi bumi dan segala makhluk yang ada di atasnya; dan kepada Kamilah mereka akan dikembalikan"
        },
        {
            "chapter": 19,
            "verse": 41,
            "text": "Dan bacakanlah (wahai Muhammad) di dalam Kitab (Al-Quran) ini perihal Nabi Ibrahim; sesungguhnya adalah ia seorang yang amat benar, lagi menjadi Nabi"
        },
        {
            "chapter": 19,
            "verse": 42,
            "text": "Ketika ia berkata kepada bapanya:\" Wahai ayahku, mengapa ayah menyembah benda yang tidak mendengar dan tidak melihat serta tidak dapat menolongmu sedikitpun"
        },
        {
            "chapter": 19,
            "verse": 43,
            "text": "Wahai ayahku, sesungguhnya telah datang kepadaku dari ilmu pengetahuan yang tidak pernah datang kepadamu oleh itu ikutlah daku; aku akan memimpinmu ke jalan yang betul"
        },
        {
            "chapter": 19,
            "verse": 44,
            "text": "Wahai ayahku, janganlah ayah menyembah Syaitan, sesungguhnya Syaitan itu adalah menderhaka kepada Allah yang melimpah-limpah rahmatNya"
        },
        {
            "chapter": 19,
            "verse": 45,
            "text": "Wahai ayahku, sesungguhnya aku bimbang bahawa ayah akan kena azab dari (Allah) Ar-Rahman disebabkan ayah menyembah yang lainnya; maka dengan sebab itu akan menjadilah ayah rakan bagi Syaitan di dalam neraka"
        },
        {
            "chapter": 19,
            "verse": 46,
            "text": "(Bapanya) menjawab: \"Patutkah engkau bencikan tuhan-tuhanku, wahai Ibrahim? Demi sesungguhnya jika engkau tidak berhenti daripada menyeru dan menasihati daku sudah tentu aku akan meluntarmu dengan batu; dan (ingatlah lebih baik) engkau tinggalkan daku sepanjang masa"
        },
        {
            "chapter": 19,
            "verse": 47,
            "text": "Nabi Ibrahim berkata: \" Selamat tinggalah ayah; aku akan memohon kepada Tuhanku mengampuni dosamu; sesungguhnya Ia sentiasa melimpahkan kemurahan ihsanNya kepadaku"
        },
        {
            "chapter": 19,
            "verse": 48,
            "text": "Dan aku akan membawa diri meninggalkan kamu semua serta apa yang kamu sembah yang lain dari Allah; dan aku akan beribadat kepada Tuhanku dengan ikhlas; mudah-mudahan aku dengan ibadatku kepada Tuhanku itu tidak menjadi hampa (dan derhaka seperti kamu)"
        },
        {
            "chapter": 19,
            "verse": 49,
            "text": "Maka apabila ia berhijrah meninggalkan mereka dan apa yang mereka sembah yang lain dari Allah kami kurniakan kepadanya: Ishak (anaknya), dan Yaakub (cucunya); dan kedua-duanya Kami jadikan berpangkat Nabi"
        },
        {
            "chapter": 19,
            "verse": 50,
            "text": "Dan Kami kurniakan kepada mereka dari rahmat Kami, dan Kami jadikan bagi mereka sebutan dan pujian yang tinggi dalam kalangan umat manusia"
        },
        {
            "chapter": 19,
            "verse": 51,
            "text": "Dan bacakanlah (wahai Muhammad) di dalam Kitab (Al-Quran) ini perihal Nabi Musa; sesungguhnya ia adalah orang pilihan, dan adalah ia seorang Rasul, lagi Nabi"
        },
        {
            "chapter": 19,
            "verse": 52,
            "text": "Dan Kami telah menyerunya dari arah sebelah kanan Gunung Tursina, dan Kami dampingkan dia dengan diberi penghormatan berkata dengan Kami"
        },
        {
            "chapter": 19,
            "verse": 53,
            "text": "Dan Kami kurniakan kepadanya dari rahmat Kami, saudaranya: Harun, yang juga berpangkat Nabi"
        },
        {
            "chapter": 19,
            "verse": 54,
            "text": "Dan bacakanlah (wahai Muhammad) di dalam Kitab (Al-Quran) ini perihal Nabi Ismail; sesungguhnya ia adalah benar menepati janji dan adalah ia seorang Rasul, lagi berpangkat Nabi"
        },
        {
            "chapter": 19,
            "verse": 55,
            "text": "Dan adalah ia menyuruh keluarganya mengerjakan sembahyang dan memberi zakat, dan ia pula adalah seorang yang diredhai di sisi Tuhannya"
        },
        {
            "chapter": 19,
            "verse": 56,
            "text": "Dan bacakanlah (wahai Muhammad) di dalam Kitab (Al-Quran) ini perihal Nabi Idris; sesungguhnya adalah ia amat benar (tutur katanya dan imannya), serta ia seorang Nabi"
        },
        {
            "chapter": 19,
            "verse": 57,
            "text": "Dan Kami telah mengangkatnya ke tempat yang tinggi darjatnya"
        },
        {
            "chapter": 19,
            "verse": 58,
            "text": "Mereka itulah sebahagian dari Nabi-nabi yang telah dikurniakan Allah nikmat yang melimpah-limpah kepada mereka dari keturunan Nabi Adam, dan dari keturunan orang-orang yang Kami bawa (dalam bahtera) bersama-sama Nabi Nuh, dan dari keturunan Nabi Ibrahim, dan (dari keturunan) Israil- dan mereka itu adalah dari orang-orang yang Kami beri hidayah petunjuk dan Kami pilih. Apabila dibacakan kepada mereka ayat-ayat (Allah) Ar-Rahman, mereka segera sujud serta menangis"
        },
        {
            "chapter": 19,
            "verse": 59,
            "text": "Kemudian mereka digantikan oleh keturunan-keturunan yang mencuaikan sembahyang serta menurut hawa nafsu (dengan melakukan maksiat); maka mereka akan menghadapi azab (dalam neraka)"
        },
        {
            "chapter": 19,
            "verse": 60,
            "text": "Kecuali orang-orang yang bertaubat dan beriman serta beramal soleh, maka mereka itu akan masuk Syurga, dan mereka pula tidak dikurangkan pahala sedikitpun"
        },
        {
            "chapter": 19,
            "verse": 61,
            "text": "(Iaitu) Syurga \" Adn \" yang telah dijanjikan oleh (Allah) Ar-Rahman kepada hamba-hambaNya disebabkan kepercayaan mereka akan perkara-perkara yang ghaib; sesungguhnya Tuhan itu, janjiNya tetap berlaku"
        },
        {
            "chapter": 19,
            "verse": 62,
            "text": "Mereka tidak akan mendengar di dalamnya perkataan yang sia-sia tetapi mereka sentiasa mendengar perkataan yang baik-baik; dan makan minum untuk mereka disediakan di dalamnya, pagi dan petang (sepanjang masa)"
        },
        {
            "chapter": 19,
            "verse": 63,
            "text": "Itulah taman Syurga yang Kami akan berikan sebagai warisan pusaka kepada orang-orang. yang bertaqwa dari hamba-hamba Kami"
        },
        {
            "chapter": 19,
            "verse": 64,
            "text": "Dan (berkatalah malaikat): \"Kami tidak turun dari semasa ke semasa melainkan dengan perintah Tuhanmu (wahai Muhammad); Dia lah jua yang menguasai serta mentadbirkan apa yang di hadapan kita dan apa yang di belakang kita serta apa yang di antara itu; dan tiadalah Tuhanmu itu lupa"
        },
        {
            "chapter": 19,
            "verse": 65,
            "text": "Tuhan yang mencipta dan mentadbirkan langit dan bumi serta segala yang ada di antara keduanya; oleh itu, sembahlah engkau akan Dia dan bersabarlah dengan tekun tetap dalam beribadat kepadaNya; adakah engkau mengetahui sesiapapun yang senama dan sebanding denganNya"
        },
        {
            "chapter": 19,
            "verse": 66,
            "text": "Dan manusia (yang kafir) berkata: \"Apa! Apabila aku mati, adakah aku akan dibangkitkan hidup semula"
        },
        {
            "chapter": 19,
            "verse": 67,
            "text": "Patutkah manusia itu berkata demikian dan tidak memikirkan bahawa Kami telah menciptakan dia dahulu sedang ia pada masa itu belum ada sebarang apapun"
        },
        {
            "chapter": 19,
            "verse": 68,
            "text": "Oleh itu, demi Tuhanmu (wahai Muhammad)! Sesungguhnya Kami akan himpunkan mereka yang kafir itu beserta syaitan-syaitan di Padang Mahsyar, kemudian Kami akan bawa mereka duduk berlutut di keliling neraka Jahannam"
        },
        {
            "chapter": 19,
            "verse": 69,
            "text": "Sesudah itu, sesungguhnya kami akan cabut dari tiap-tiap golongan, mana-mana orang yang sangat derhaka kepada (Allah) Ar-Rahman, di antara mereka"
        },
        {
            "chapter": 19,
            "verse": 70,
            "text": "Kemudian, sesungguhnya Kami lebih mengetahui akan orang-orang yang lebih patut diseksa dan dibakar dangan api neraka itu"
        },
        {
            "chapter": 19,
            "verse": 71,
            "text": "Dan tiada seorangpun di antara kamu melainkan akan sampai kepadanya; (yang demikian) adalah satu perkara yang mesti (berlaku) yang telah ditetapkan oleh Tuhanmu"
        },
        {
            "chapter": 19,
            "verse": 72,
            "text": "Kemudian Kami akan selamatkan orang-orang yang bertaqwa, dan kami akan biarkan orang-orang yang zalim (dengan kekufurannya dan maksiatnya) tinggal berlutut di dalam neraka itu"
        },
        {
            "chapter": 19,
            "verse": 73,
            "text": "Dan apabila dibacakan kepada mereka ayat-ayat Kami yang jelas nyata, berkatalah orang-orang yang kafir kepada orang-orang yang beriman: \"Puak yang manakah (dari kami dan kamu) yang lebih baik tempat tinggalnya dan lebih elok majlis perhimpunannya"
        },
        {
            "chapter": 19,
            "verse": 74,
            "text": "Dan berapa banyak kaum-kaum (yang ingkar) sebelum mereka, kami telah binasakan, sedang mereka lebih elok alat-alat kesenangannya dan lebih elok keadaannya pada pandangan mata"
        },
        {
            "chapter": 19,
            "verse": 75,
            "text": "Katakanlah (wahai Muhammad): \"Sesiapa yang berada di dalam kesesatan, maka biarlah (Allah) Ar-Rahman melanjutkan baginya satu tempoh yang tertentu, hingga apabila mereka melihat apa yang dijanjikan kepada mereka, - sama ada azab sengsara dunia ataupun azab kiamat, maka (pada saat itu) mereka akan mengetahui siapakah orangnya yang lebih buruk kedudukannya dan lebih lemah penyokong-penyokongnya"
        },
        {
            "chapter": 19,
            "verse": 76,
            "text": "Dan Allah akan menambahi hidayah petunjuk bagi orang-orang yang menurut jalan petunjuk; dan amal-amal yang baik yang tetap kekal faedah-faedahnya itu, lebih baik balasan pahalanya di sisi Tuhanmu dan lebih baik kesudahannya"
        },
        {
            "chapter": 19,
            "verse": 77,
            "text": "Maka tidakkah engkau merasa hairan memikirkan (wahai Muhammad), akan orang yang kufur ingkar kepada ayat-ayat keterangan Kami serta ia berkata: \"Demi sesungguhnya aku akan diberikan harta kekayaan dan anak-pinak pada hari akhirat"
        },
        {
            "chapter": 19,
            "verse": 78,
            "text": "Adakah ia telah mengetahui akan perkara yang ghaib, atau adakah ia telah membuat perjanjian dengan (Allah) Ar-Rahman mengenainya"
        },
        {
            "chapter": 19,
            "verse": 79,
            "text": "Tidak sekali-kali! Kami akan menulis apa yang dikatakannya, dan Kami akan tambahi baginya dari azab seksa, berganda-ganda"
        },
        {
            "chapter": 19,
            "verse": 80,
            "text": "Dan Kami akan warisi (harta benda dan anak-pinak) yang dikatakannya itu, dan ia akan datang kepada kami dengan seorang diri"
        },
        {
            "chapter": 19,
            "verse": 81,
            "text": "Dan mereka yang kafir menyembah benda-benda yang lain dari Allah sebagai tuhan-tuhan, supaya benda-benda yang mereka sembah itu menjadi penolong-penolong yang memberi kemuliaan dan pengaruh kepada mereka"
        },
        {
            "chapter": 19,
            "verse": 82,
            "text": "Tidak sekali-kali! Bahkan benda-benda yang mereka pertuhankan itu mengingkari perbuatan mereka menyembahnya, dan akan menjadi musuh yang membawa kehinaan kepada mereka"
        },
        {
            "chapter": 19,
            "verse": 83,
            "text": "Tidakkah engkau mengetahui (Wahai Muhammad) bahawa Kami telah menghantarkan Syaitan-syaitan kepada orang-orang kafir, untuk menggalakkan mereka mengerjakan perbuatan kufur dan maksiat dengan bersungguh-sungguh"
        },
        {
            "chapter": 19,
            "verse": 84,
            "text": "Oleh itu, janganlah engkau segera marah terhadap mereka yang ingkar itu, kerana sesungguhnya kami hanya menghitung hari yang sedikit sahaja bilangannya untuk mereka"
        },
        {
            "chapter": 19,
            "verse": 85,
            "text": "(Ingatlah) hari Kami himpunkan orang-orang yang bertaqwa untuk mengadap (Allah) Ar-Rahman, dengan berpasuk-pasukan"
        },
        {
            "chapter": 19,
            "verse": 86,
            "text": "Dan Kami akan menghalau orang-orang yang bersalah ke neraka Jahannam, dalam keadaan dahaga"
        },
        {
            "chapter": 19,
            "verse": 87,
            "text": "Mereka tidak berhak mendapat dan memberi syafaat, kecuali orang yang telah mengikat perjanjian (dengan iman dan amal yang soleh) di sisi Allah yang melimpah-limpah rahmatNya"
        },
        {
            "chapter": 19,
            "verse": 88,
            "text": "Dan mereka yang kafir berkata: \"(Allah) Ar-Rahman, mempunyai anak"
        },
        {
            "chapter": 19,
            "verse": 89,
            "text": "Demi sesungguhnya, kamu telah melakukan satu perkara yang besar salahnya"
        },
        {
            "chapter": 19,
            "verse": 90,
            "text": "Langit nyaris-nyaris pecah disebabkan (anggapan mereka) yang demikian, dan bumi pula nyaris-nyaris terbelah, serta gunung-ganang pun nyaris-nyaris runtuh ranap"
        },
        {
            "chapter": 19,
            "verse": 91,
            "text": "Kerana mereka mendakwa mengatakan: (Allah) Ar-Rahman mempunyai anak"
        },
        {
            "chapter": 19,
            "verse": 92,
            "text": "Padahal tiadalah layak bagi (Allah) Ar-Rahman, bahawa Ia mempunyai anak"
        },
        {
            "chapter": 19,
            "verse": 93,
            "text": "Tidak ada sesiapapun di langit dan di bumi melainkan ia akan datang kepada (Allah) Ar-Rahman, sebagai hamba"
        },
        {
            "chapter": 19,
            "verse": 94,
            "text": "Demi sesungguhnya! Allah telah mengira mereka (dengan pengetahuanNya) serta menghitung mereka satu persatu"
        },
        {
            "chapter": 19,
            "verse": 95,
            "text": "Dan mereka masing-masing akan datang mengadapNya pada hari kiamat dengan seorang diri"
        },
        {
            "chapter": 19,
            "verse": 96,
            "text": "Sesungguhnya orang-orang yang beriman dan beramal soleh, Allah yang melimpah-limpah rahmatnya akan menanamkan bagi mereka dalam hati orang ramai perasaan kasih sayang"
        },
        {
            "chapter": 19,
            "verse": 97,
            "text": "Maka sesungguhnya Kami memudahkan turunnya Al-Quran ini dengan bahasamu (wahai Muhammad), ialah supaya engkau memberi khabar gembira dengannya kepada orang-orang yang bertaqwa, dan supaya engkau memberi amaran dengannya kepada kaum yang degil dalam kekufurannya"
        },
        {
            "chapter": 19,
            "verse": 98,
            "text": "Dan amatlah banyaknya kaum-kaum kafir yang Kami telah binasakan sebelum mereka; engkau tidak menyedari ataupun mendengar suara yang sayup bagi seseorangpun dari orang-orang yang telah dibinasakan itu"
        },
        {
            "chapter": 20,
            "verse": 1,
            "text": "Taa' Haa"
        },
        {
            "chapter": 20,
            "verse": 2,
            "text": "Kami tidak menurunkan Al-Quran kepadamu (wahai Muhammad) supaya engkau menanggung kesusahan"
        },
        {
            "chapter": 20,
            "verse": 3,
            "text": "Hanya untuk menjadi peringatan bagi orang-orang yang takut melanggar perintah. Allah"
        },
        {
            "chapter": 20,
            "verse": 4,
            "text": "(Al-Quran) diturunkan dari (Tuhan) yang menciptakan bumi dan langit yang tinggi"
        },
        {
            "chapter": 20,
            "verse": 5,
            "text": "Iaitu (Allah) Ar-Rahman, yang bersemayam di atas Arasy"
        },
        {
            "chapter": 20,
            "verse": 6,
            "text": "Dia lah jua yang memiliki segala yang ada di langit dan yang ada di bumi serta yang ada di antara keduanya dan juga yang ada di bawah tanah basah di perut bumi"
        },
        {
            "chapter": 20,
            "verse": 7,
            "text": "Dan jika engkau menyaringkan suara dengan doa permohonanmu, (maka yang demikian tidaklah perlu), kerana sesungguhnya Allah mengetahui segala rahsia dan segala yang tersembunyi"
        },
        {
            "chapter": 20,
            "verse": 8,
            "text": "Allah! Tiada Tuhan yang berhak disembah melainkan Dia, bagiNyalah segala nama yang baik"
        },
        {
            "chapter": 20,
            "verse": 9,
            "text": "Dan sudahkah sampai kepadamu (wahai Muhammad) perihal Nabi Musa"
        },
        {
            "chapter": 20,
            "verse": 10,
            "text": "Ketika ia melihat api, lalu berkatalah ia kepada isterinya: \"Berhentilah! Sesungguhnya aku ada melihat api semoga aku dapat membawa kepada kamu satu cucuhan daripadanya, atau aku dapat di tempat api itu: penunjuk jalan"
        },
        {
            "chapter": 20,
            "verse": 11,
            "text": "Maka apabila ia sampai ke tempat api itu (kedengaran) ia diseru: \"Wahai Musa"
        },
        {
            "chapter": 20,
            "verse": 12,
            "text": "Sesungguhnya Aku Tuhanmu! Maka bukalah kasutmu, kerana engkau sekarang berada di Wadi Tuwa yang suci"
        },
        {
            "chapter": 20,
            "verse": 13,
            "text": "Dan Aku telah memilihmu menjadi Rasul maka dengarlah apa yang akan diwahyukan kepadamu"
        },
        {
            "chapter": 20,
            "verse": 14,
            "text": "Sesungguhnya Akulah Allah; tiada tuhan melainkan Aku; oleh itu, sembahlah akan Daku, dan dirikanlah sembahyang untuk mengingati Daku"
        },
        {
            "chapter": 20,
            "verse": 15,
            "text": "Sesungguhnya hari kiamat itu tetap akan datang - yang Aku sengaja sembunyikan masa datangnya - supaya tiap-tiap diri dibalas akan apa yang ia usahakan"
        },
        {
            "chapter": 20,
            "verse": 16,
            "text": "Maka janganlah engkau dihalangi daripada mempercayainya oleh orang yang tidak beriman kepadanya serta ia menurut hawa nafsunya; kerana dengan itu engkau akan binasa"
        },
        {
            "chapter": 20,
            "verse": 17,
            "text": "Dan apa (bendanya) yang di tangan kananmu itu wahai Musa"
        },
        {
            "chapter": 20,
            "verse": 18,
            "text": "Nabi Musa menjawab: \"Ini ialah tongkatku; aku bertekan atasnya semasa, berjalan, dan aku memukul dengannya daun-daun kayu supaya gugur kepada kambing-kambingku, dan ada lagi lain-lain keperluanku pada tongkat itu"
        },
        {
            "chapter": 20,
            "verse": 19,
            "text": "Allah Taala berfirman: \"Campakkanlah tongkatmu itu wahai Musa"
        },
        {
            "chapter": 20,
            "verse": 20,
            "text": "Lalu ia mencampakkannya, maka tiba-tiba tongkatnya itu menjadi seekor ular yang bergerak menjalar"
        },
        {
            "chapter": 20,
            "verse": 21,
            "text": "Allah berfirman: \"Tangkaplah akan dia, dan janganlah engkau takut, Kami akan mengembalikannya kepada keadaannya yang asal"
        },
        {
            "chapter": 20,
            "verse": 22,
            "text": "Dan kepitlah tanganmu di celah lambungmu; nescaya keluarlah ia putih bersinar-sinar dengan tidak ada cacat; sebagai satu mukjizat yang lain"
        },
        {
            "chapter": 20,
            "verse": 23,
            "text": "(Berlakunya yang demikian itu) kerana Kami hendak memperlihatkan kepadamu sebahagian dari tanda-tanda kekuasaan Kami yang besar"
        },
        {
            "chapter": 20,
            "verse": 24,
            "text": "Pergilah kepada Firaun, sesungguhnya ia telah melampaui batas"
        },
        {
            "chapter": 20,
            "verse": 25,
            "text": "Nabi Musa berdoa dengan berkata: \"Wahai Tuhanku, lapangkanlah bagiku, dadaku"
        },
        {
            "chapter": 20,
            "verse": 26,
            "text": "Dan mudahkanlah bagiku, tugasku"
        },
        {
            "chapter": 20,
            "verse": 27,
            "text": "Dan lepaskanlah simpulan dari lidahku"
        },
        {
            "chapter": 20,
            "verse": 28,
            "text": "Supaya mereka faham perkataanku"
        },
        {
            "chapter": 20,
            "verse": 29,
            "text": "Dan jadikanlah bagiku, seorang penyokong dari keluargaku"
        },
        {
            "chapter": 20,
            "verse": 30,
            "text": "Iaitu Harun saudaraku"
        },
        {
            "chapter": 20,
            "verse": 31,
            "text": "Kuatkanlah dengan sokongannya, pendirianku"
        },
        {
            "chapter": 20,
            "verse": 32,
            "text": "Dan jadikanlah dia turut campur bertanggungjawab dalam urusanku"
        },
        {
            "chapter": 20,
            "verse": 33,
            "text": "Supaya kami sentiasa beribadat dan memujiMu"
        },
        {
            "chapter": 20,
            "verse": 34,
            "text": "Dan (supaya) kami sentiasa menyebut dan mengingatiMu"
        },
        {
            "chapter": 20,
            "verse": 35,
            "text": "Sesungguhnya Engkau adalah sedia melihat dan mengetahui hal ehwal kami"
        },
        {
            "chapter": 20,
            "verse": 36,
            "text": "Allah berfirman: \"Sesungguhnya telah diberikan kepadamu apa yang engkau pohonkan itu, wahai Musa"
        },
        {
            "chapter": 20,
            "verse": 37,
            "text": "Dan demi sesungguhnya! Kami telahpun mengurniakan kepadamu berbagai nikmat pada satu masa yang lain sebelum ini"
        },
        {
            "chapter": 20,
            "verse": 38,
            "text": "Ketika Kami ilhamkan kepada ibumu, dengan memberitahu kepadanya"
        },
        {
            "chapter": 20,
            "verse": 39,
            "text": "Letakkanlah anakmu di dalam peti, kemudian lepaskanlah peti itu ke laut, maka biarlah laut itu membawanya terdampar ke pantai, supaya dipungut oleh musuhKu dan musuhnya; dan Aku telah tanamkan dari kemurahanKu perasaan kasih sayang orang terhadapmu; dan supaya engkau dibela dan dipelihara dengan pengawasanKu"
        },
        {
            "chapter": 20,
            "verse": 40,
            "text": "Ketika saudara perempuanmu pergi mencarimu lalu berkata kepada orang-orang yang memungutmu:\" Mahukah, aku tunjukkan kamu kepada orang yang boleh memeliharanya?\" Maka dengan jalan itu Kami mengembalikanmu kepada ibumu supaya tenang hatinya dan supaya ia tidak berdukacita kerana bercerai denganmu; dan semasa engkau membunuh seorang lelaki, lalu Kami selamatkan engkau dari kesusahan pembunuhan itu; dan Kami telah melepaskan engkau berkali-kali dari berbagai-bagai cubaan; kemudian engkau tinggal dengan selamat beberapa tahun dalam kalangan penduduk negeri Madyan; setelah itu engkau sekarang datang dari sana pada masa yang telah ditentukan, wahai Musa"
        },
        {
            "chapter": 20,
            "verse": 41,
            "text": "Dan Aku telah memilihmu untuk menjadi RasulKu"
        },
        {
            "chapter": 20,
            "verse": 42,
            "text": "Pergilah, engkau dan saudaramu, membawa mukjizat-mukjizat pengurniaanKu dan janganlah kamu berdua lemah dan cuai dalam menyebut serta mengingati Daku"
        },
        {
            "chapter": 20,
            "verse": 43,
            "text": "Pergilah kamu berdua kepada Firaun, sesungguhnya ia telah melampaui batas dalam kekufurannya"
        },
        {
            "chapter": 20,
            "verse": 44,
            "text": "Kemudian hendaklah kamu berkata kepadanya, dengan kata-kata yang lemah-lembut, semoga ia beringat atau takut"
        },
        {
            "chapter": 20,
            "verse": 45,
            "text": "Mereka berdua berkata: \"Wahai Tuhan kami! Sesungguhnya kami takut bahawa ia akan segera menyeksa kami, atau ia akan melampau batas"
        },
        {
            "chapter": 20,
            "verse": 46,
            "text": "Allah berfirman: \"Janganlah kamu takut, sesungguhnya Aku ada bersama-sama kamu; Aku mendengar dan melihat segala-galanya"
        },
        {
            "chapter": 20,
            "verse": 47,
            "text": "Oleh itu, pergilah kamu berdua kepadanya, kemudian katakanlah: \"Bahawa sesungguhnya kami ini Rasul-rasul dari Tuhanmu, maka bebaskanlah kaum Bani lsrail mengikut kami, dan janganlah engkau menyeksakan mereka. Sesungguhnya kami telah datang kepadamu membawa satu tanda (mukjizat) dari Tuhanmu! Dan selamat sejahtera itu adalah untuk orang-orang yang menurut petunjuk ugama Allah"
        },
        {
            "chapter": 20,
            "verse": 48,
            "text": "Sesungguhnya telah diwahyukan kepada kami bahawa azab seksa di dunia dan di akhirat ditimpakan kepada orang yang mendustakan ayat-ayat Allah dan berpaling daripadanya"
        },
        {
            "chapter": 20,
            "verse": 49,
            "text": "(Setelah mereka menyampaikan perintah Allah itu), Firaun berkata: \"Jika demikian, siapakah Tuhan kamu berdua, hai Musa"
        },
        {
            "chapter": 20,
            "verse": 50,
            "text": "Nabi Musa menjawab: \"Tuhan kami ialah yang telah memberikan kepada tiap-tiap sesuatu: kejadian semulajadinya yang sesuai dengannya, kemudian Ia memberi petunjuk kepadanya akan cara menggunakannya"
        },
        {
            "chapter": 20,
            "verse": 51,
            "text": "Firaun bertanya lagi: \"Jika demikian, bagaimana pula keadaan kaum-kaum yang telah lalu"
        },
        {
            "chapter": 20,
            "verse": 52,
            "text": "Nabi Musa menjawab: \"Pengetahuan mengenainya ada di sisi Tuhanku, tertulis di dalam sebuah Kitab; Tuhanku tidak pernah keliru dan Ia juga tidak pernah lupa"
        },
        {
            "chapter": 20,
            "verse": 53,
            "text": "(Dia lah Tuhan) yang telah menjadikan bumi bagi kamu sebagai hamparan, dan Ia telah mengadakan bagi kamu padanya jalan-jalan lalu-lalang; dan Ia juga telah menurunkan hujan dari langit. Maka Kami keluarkan dengannya berjenis-jenis tanaman dan buah-buahan yang berlainan keadaannya"
        },
        {
            "chapter": 20,
            "verse": 54,
            "text": "Makanlah kamu daripadanya dan berilah makan binatang-binatang ternak kamu; sesungguhnya semuanya itu mengandungi tanda-tanda yang membuktikan kemurahan Allah, bagi orang-orang yang berakal fikiran"
        },
        {
            "chapter": 20,
            "verse": 55,
            "text": "Dari bumilah Kami ciptakan kamu, dan ke dalamnya Kami akan mengembalikan kamu, dan daripadanya pula Kami akan mengeluarkan kamu sekali lagi"
        },
        {
            "chapter": 20,
            "verse": 56,
            "text": "Dan demi sesungguhnya! Kami telah tunjukkan kepada Firaun segala tanda-tanda yang membukti kekuasaan Kami; dalam pada itu ia mendustakannya dan enggan beriman"
        },
        {
            "chapter": 20,
            "verse": 57,
            "text": "Firaun berkata: \"Patutkah engkau datang kepada kami untuk mengeluarkan kami dari negeri kami dengan sihirmu, hai Musa"
        },
        {
            "chapter": 20,
            "verse": 58,
            "text": "Kalau demikian, sesungguhnya kami juga akan bawakan kepadamu sihir yang seperti itu untuk melawanmu! Maka tentukanlah suatu tempoh pertemuan antara kami denganmu, yang kita bersama tidak akan memungkirinya, di suatu tempat yang sesuai bagi kedua belah pihak"
        },
        {
            "chapter": 20,
            "verse": 59,
            "text": "Nabi Musa menjawab: \"Tempoh yang aku tetapkan untuk kamu itu ialah hari perayaan, dan hendaklah orang ramai berhimpun pada waktu dhuha"
        },
        {
            "chapter": 20,
            "verse": 60,
            "text": "Maka Firaun pun berangkat dari majlis itu. Ia mengumpulkan ahli-ahli sihir untuk menjalankan tipu-dayanya, kemudian ia datang ke tempat perlawanan"
        },
        {
            "chapter": 20,
            "verse": 61,
            "text": "Nabi Musa berkata kepada mereka: \"Celakalah kamu kelak! Janganlah kamu mendakwa secara dusta terhadap Allah, kerana dengan sebab itu Ia akan membinasakan kamu dengan azab seksa; dan sesungguhnya orang yang berdusta, tetap hampa dan kecewa"
        },
        {
            "chapter": 20,
            "verse": 62,
            "text": "Maka merekapun berbantahan dan berunding sesama sendiri mengenai perkara sihir mereka, dan mereka rahsiakan apa yang mereka rundingkan"
        },
        {
            "chapter": 20,
            "verse": 63,
            "text": "Mereka berkata: \"Dua orang ini, sebenarnya dua ahli sihir yang bertujuan hendak mengeluarkan kamu dari negeri kamu dengan sihir mereka, dan hendak melenyapkan kepercayaan serta adat peraturan kamu yang utama"
        },
        {
            "chapter": 20,
            "verse": 64,
            "text": "Oleh itu, satukanlah segala cara helah kamu, kemudian datanglah beramai-ramai dalam satu barisan untuk menentangnya; dan sesungguhnya beruntunglah orang yang menang pada hari ini"
        },
        {
            "chapter": 20,
            "verse": 65,
            "text": "Mereka berkata: \"Wahai Musa! Engkaukah yang akan mencampak lebih dahulu atau kamikah yang mula-mula mencampak"
        },
        {
            "chapter": 20,
            "verse": 66,
            "text": "Nabi Musa menjawab: \"Bahkan kamulah campak dahulu\". Tiba-tiba tali-tali mereka dan tongkat-tongkat mereka terbayang-bayang kepadanya seolah-olah benda-benda berjalan, disebabkan sihir mereka"
        },
        {
            "chapter": 20,
            "verse": 67,
            "text": "Maka yang demikian menjadikan Nabi Musa merasa takut sedikit dalam hatinya"
        },
        {
            "chapter": 20,
            "verse": 68,
            "text": "Kami berfirman kepadanya: \"Janganlah engkau takut (wahai Musa)! Sesungguhnya engkaulah yang tertinggi mengatasi mereka dengan kemenangan"
        },
        {
            "chapter": 20,
            "verse": 69,
            "text": "Dan campakkanlah apa yang ada di tangan kananmu, nescaya ia menelan segala (benda-benda sihir) yang mereka lakukan, kerana sesungguhnya apa yang mereka lakukan itu hanyalah tipu daya ahli sihir; sedang ahli sihir itu tidak akan beroleh kejayaan, di mana sahaja ia berada"
        },
        {
            "chapter": 20,
            "verse": 70,
            "text": "(Nabi Musa pun mencampakkan tongkatnya yang terus menelan segala benda sihir mereka), maka keadaan yang demikian menjadikan ahli-ahli sihir itu segera merebahkan diri sujud sambil berkata: \"Kami beriman kepada Tuhan yang mengutus Nabi Harun dan Nabi Musa"
        },
        {
            "chapter": 20,
            "verse": 71,
            "text": "Firaun berkata: \"Patutkah kamu beriman kepada Musa sebelum aku memberi izin kepada kamu? Sesungguhnya dia lah ketua kamu yang mengajar sihir kepada kamu. Oleh itu, demi sesungguhnya, aku akan memotong tangan dan kaki kamu dengan bersilang, dan aku akan memalang kamu pada batang-batang pohon tamar; dan demi sesungguhnya kamu akan mengetahui kelak siapakah di antara kita yang lebih keras azab seksanya dan lebih kekal"
        },
        {
            "chapter": 20,
            "verse": 72,
            "text": "Mereka menjawab: \"Kami tidak sekali-kali akan mengutamakanmu daripada apa yang telah datang kepada kami dari mukjizat-mukjizat yang terang nyata, dan (tidak akan mengutamakanmu daripada) Tuhan yang telah menjadikan kita semua. Oleh itu, hukumkanlah apa sahaja yang engkau hendak hukumkan, kerana sesungguhnya engkau hanyalah dapat menghukum dalam kehidupan dunia ini sahaja"
        },
        {
            "chapter": 20,
            "verse": 73,
            "text": "Sesungguhnya kami telah beriman kepada Tuhan kami, supaya diampunkanNya kesalahan-kesalahan kami, dan dosa-dosa sihir yang engkau paksakan kami melakukannya. Dan Allah jualah yang lebih baik dan lebih kekal balasan pahalaNya"
        },
        {
            "chapter": 20,
            "verse": 74,
            "text": "Sebenarnya sesiapa yang datang kepada Tuhannya pada hari akhirat sedang ia bersalah maka sesungguhnya adalah baginya neraka jahannam yang ia tidak mati di dalamnya dan tidak pula hidup"
        },
        {
            "chapter": 20,
            "verse": 75,
            "text": "Dan sesiapa yang datang kepadaNya sedang ia beriman, serta ia telah mengerjakan amal-amal yang soleh, maka mereka itu akan beroleh tempat-tempat tinggal yang tinggi darjatnya"
        },
        {
            "chapter": 20,
            "verse": 76,
            "text": "(Iaitu) Syurga-syurga yang kekal, yang mengalir padanya beberapa sungai, mereka kekal di dalamnya; dan yang demikian itu ialah balasan orang-orang yang membersihkan dirinya dari perbuatan kufur dan maksiat"
        },
        {
            "chapter": 20,
            "verse": 77,
            "text": "Dan demi sesungguhnya! Kami telah wahyukan kepada Nabi Musa: \"Hendaklah engkau membawa hamba-hambaKu (kaummu) keluar memgembara pada waktu malam, kemudian pukulah air laut dengan tongkatmu, untuk mengadakan jalan yang kering bagi mereka di laut itu; janganlah engkau menaruh bimbang daripada ditangkap oleh musuh, dan jangan pula engkau takut tenggelam"
        },
        {
            "chapter": 20,
            "verse": 78,
            "text": "Maka Firaun pun mengejar mereka bersama-sama dengan tenteranya, lalu ia dan orang-orangnya diliputi oleh air laut yang menenggelamkan mereka semuanya dengan cara yang sedahsyat-dahsyatnya"
        },
        {
            "chapter": 20,
            "verse": 79,
            "text": "Dan dengan itu Firaun telah menjerumuskan kaumnya ke tempat kebinasaan, dan tidaklah ia membawa mereka ke jalan yang benar"
        },
        {
            "chapter": 20,
            "verse": 80,
            "text": "Wahai Bani lsrail! Sesungguhnya Kami telah selamatkan kamu dari musuh kamu, dan Kami telah janjikan kamu (dengan memberi wahyu kepada Nabi Musa) di sebelah kanan Gunung Tursina itu, dan kami turunkan kepada kamu \"Mann\" dan \"Salwa"
        },
        {
            "chapter": 20,
            "verse": 81,
            "text": "Serta Kami katakan: Makanlah dari benda-benda yang baik yang Kami kurniakan kepada kamu, dan janganlah kamu melampaui batas padanya, kerana dengan yang demikian kamu akan ditimpa kemurkaanKu; dan sesiapa yang ditimpa kemurkaanKu, maka sesungguhnya binasalah ia"
        },
        {
            "chapter": 20,
            "verse": 82,
            "text": "Dan sesungguhnya Aku yang amat memberi ampun kepada orang-orang yang bertaubat serta beriman dan beramal soleh, kemudian ia tetap teguh menurut petunjuk yang diberikan kepadanya"
        },
        {
            "chapter": 20,
            "verse": 83,
            "text": "Dan apakah yang menyebabkan engkau segera datang ke mari lebih dahulu dari kaum engkau wahai Musa"
        },
        {
            "chapter": 20,
            "verse": 84,
            "text": "Nabi Musa menjawab: \"Mereka itu ada mengiringi daku tidak jauh dari sini; dan aku segera datang kepadaMu, wahai Tuhanku, supaya Engkau reda akan daku"
        },
        {
            "chapter": 20,
            "verse": 85,
            "text": "(Setelah selesainya urusan itu) maka Allah berfirman kepada Nabi Musa: \"Sesungguhnya Kami telah mengenakan kaummu satu fitnah ujian sepeninggalanmu, dan mereka telah disesatkan oleh Samiri"
        },
        {
            "chapter": 20,
            "verse": 86,
            "text": "Maka kembalilah Nabi Musa kepada kaumnya dengan perasaan marah dan dukacita; ia berkata: \"Wahai kaumku! Bukankah Tuhan kamu telah menjanjikan kamu dengan satu perjanjian yang baik? Patutkah kamu merasa panjang masa pemergianku menerima apa yang dijanjikan itu? Atau kamu sengaja menghendaki supaya kamu ditimpa kemurkaan dari Tuhan kamu, lalu kamu menyalahi perjanjian kamu denganku"
        },
        {
            "chapter": 20,
            "verse": 87,
            "text": "Mereka menjawab: \"Kami tidak menyalahi janji kami kepadamu itu dengan kuasa dan ikhtiar kami, tetapi kami telah dibebankan membawa barang-barang perhiasan orang-orang (Mesir) itu, supaya kami mencampakkannya ke dalam api lalu kami melakukan yang demikian, maka demikianlah juga \"Samiri\" mencampakkan apa yang dibawanya"
        },
        {
            "chapter": 20,
            "verse": 88,
            "text": "Kemudian Samiri mengeluarkan untuk mereka dari leburan barang-barang itu (patung) seekor anak lembu yang bertubuh lagi bersuara, lalu mereka berkata: \"Ini ialah tuhan kamu dan tuhan bagi Musa, tetapi Musa telah lupa"
        },
        {
            "chapter": 20,
            "verse": 89,
            "text": "Patutkah mereka tidak mahu berfikir sehingga mereka tidak nampak bahawa patung itu tidak dapat menjawab perkataan mereka, dan tidak berkuasa mendatangkan bahaya atau memberi manfaat kepada mereka"
        },
        {
            "chapter": 20,
            "verse": 90,
            "text": "Dan demi sesungguhnya, Nabi Harun telahpun berkata kepada mereka sebelum itu: \"Wahai kaumku, sesungguhnya kamu hanya diperdayakan dengan patung itu, dan sesungguhnya Tuhan kamu ialah Allah yang melimpah-limpah rahmatNya; oleh itu, ikutlah daku dan taatlah akan perintahku"
        },
        {
            "chapter": 20,
            "verse": 91,
            "text": "Mereka menjawab: \"Kami tidak sekali-kali akan meninggalkan penyembahan patung ini, (bahkan) kami akan tetap menyembahnya hingga Nabi Musa kembali kepada kami"
        },
        {
            "chapter": 20,
            "verse": 92,
            "text": "(Sekembalinya), Nabi Musa berkata: \"Wahai Harun, apakah maniknya yang menghalangmu ketika engkau melihat mereka sesat"
        },
        {
            "chapter": 20,
            "verse": 93,
            "text": "Daripada menurutku? Adakah engkau ingkar akan suruhanku"
        },
        {
            "chapter": 20,
            "verse": 94,
            "text": "Nabi Harun menjawab: \"Wahai anak ibuku! Janganlah engkau meragut janggutku dan janganlah menarik (rambut) kepalaku. Sesungguhnya aku takut bahawa engkau akan berkata kepadaku: ` Engkau telah memecah-belahkan kaum Bani lsrail sesama sendiri, dan engkau tidak berhati-hati mengambil berat pesananku"
        },
        {
            "chapter": 20,
            "verse": 95,
            "text": "(Sesudah itu Nabi Musa hadapkan kemarahannya kepada Samiri lalu) bertanya: \"Apa pula halmu, wahai Samiri"
        },
        {
            "chapter": 20,
            "verse": 96,
            "text": "Ia menjawab:\" Aku mengetahui dan menyedari apa yang tidak diketahui oleh mereka, lalu aku mengambil segenggam dari kesan jejak Rasul itu, kemudian aku mencampakkannya; dan demikianlah aku dihasut oleh hawa nafsuku"
        },
        {
            "chapter": 20,
            "verse": 97,
            "text": "Nabi Musa berkata kepada Samiri: \"Jika demikian, pergilah, (engkau adalah diusir dan dipulaukan), kerana sesungguhnya telah ditetapkan bagimu akan berkata dalam kehidupan dunia ini: ` Jangan sentuh daku ', dan sesungguhnya telah dijanjikan lagi untukmu satu balasan akhirat yang engkau tidak sekali-kali akan terlepas daripadanya. Dan (sekarang) lihatlah kepada tuhanmu yang engkau sekian lama menyembahnya, sesungguhnya kami akan membakarnya kemudian kami akan menghancur dan menaburkan serbuknya di laut sehingga hilang lenyap"
        },
        {
            "chapter": 20,
            "verse": 98,
            "text": "Sesungguhnya Tuhan kamu hanya Allah, yang tidak ada Tuhan melainkan Dia, yang meliputi pengetahuanNya akan tiap-tiap sesuatu"
        },
        {
            "chapter": 20,
            "verse": 99,
            "text": "Demikianlah Kami ceritakan kepadamu (wahai Muhammad), sebahagian dari kisah-kisah umat manusia yang telah lalu; dan sesungguhnya Kami telah memberikan kepadamu, dari sisi Kami (sebuah Kitab Al-Quran yang menjadi) peringatan"
        },
        {
            "chapter": 20,
            "verse": 100,
            "text": "Sesiapa yang berpaling ingkar dari peringatan Al-Quran itu, maka sesungguhnya ia pada hari kiamat menanggung beban (dosa) yang berat"
        },
        {
            "chapter": 20,
            "verse": 101,
            "text": "Mereka kekal di dalam (azab) dosa itu; dan amatlah buruknya tanggungan itu bagi mereka pada hari kiamat"
        },
        {
            "chapter": 20,
            "verse": 102,
            "text": "(Iaitu) hari ditiup Sangkakala, dan Kami akan himpunkan pada hari itu orang-orang yang bersalah dalam keadaan kelabu matanya"
        },
        {
            "chapter": 20,
            "verse": 103,
            "text": "Mereka berbisik-bisik sesama sendiri: \"Kamu telah tinggal hanya sepuluh sahaja"
        },
        {
            "chapter": 20,
            "verse": 104,
            "text": "(Allah berfirman): Kami lebih mengetahui akan kadar masa yang mereka katakan itu, manakala orang yang lebih tepat pendapatnya di antara mereka berkata pula: \"Tiadalah kamu tinggal melainkan satu masa yang amat singkat"
        },
        {
            "chapter": 20,
            "verse": 105,
            "text": "Dan mereka (yang kafir) bertanya kepadamu (wahai Muhammad) dari hal gunung-ganang; maka jawablah: \"Tuhanku akan menghancurkannya menjadi debu ditiup angin"
        },
        {
            "chapter": 20,
            "verse": 106,
            "text": "Lalu Ia membiarkan tapak gunung-gunung itu (di bumi) rata lagi licin"
        },
        {
            "chapter": 20,
            "verse": 107,
            "text": "Engkau tidak akan melihat pada tapaknya itu tempat yang rendah atau yang tinggi"
        },
        {
            "chapter": 20,
            "verse": 108,
            "text": "Pada hari itu mereka menurut seruan panggilan yang menyeru mereka dengan tidak dapat melencong dari menurutnya; dan diam khusyuklah segala suara kepada Allah yang melimpah-limpah rahmatNya sehingga engkau tidak mendengar melainkan bunyi yang amat perlahan"
        },
        {
            "chapter": 20,
            "verse": 109,
            "text": "Pada hari itu, tidak berfaedah syafaat (dari dan kepada sesiapapun) kecuali dari orang yang diizinkan oleh Allah yang melimpah-limpah rahmatNya, dan kepada orang yang diredai perkataannya"
        },
        {
            "chapter": 20,
            "verse": 110,
            "text": "Allah mengetahui apa yang di hadapan mereka (dari hal-hal dunia), dan apa yang di belakang mereka (dari perkara akhirat); sedang mereka tidak mengetahuinya secara meliputi"
        },
        {
            "chapter": 20,
            "verse": 111,
            "text": "Dan segala muka akan tunduk dengan berupa hina kepada Allah Yang Tetap Hidup, lagi Yang Kekal Mentadbirkan makhluk selama-lamanya; dan sesungguhnya telah rugi dan hampalah orang yang menanggung dosa kezaliman"
        },
        {
            "chapter": 20,
            "verse": 112,
            "text": "Dan sesiapa yang mengerjakan sebarang apa dari amal-amal yang soleh, sedang ia beriman, maka tidaklah (seharusnya) ia merasa takut dianiaya atau dikurangkan sedikitpun dari pahalanya"
        },
        {
            "chapter": 20,
            "verse": 113,
            "text": "Dan demikianlah Kami telah menurunkan Al-Quran sebagai bacaan dalam bahasa Arab, dan kami telah terangkan di dalamnya berbagai-bagai amaran supaya mereka (umat manusia seluruhnya) bertaqwa, atau mereka mendapat daripadanya sesuatu peringatan dari faedah mereka"
        },
        {
            "chapter": 20,
            "verse": 114,
            "text": "Maka Maha Tinggilah Allah, yang Menguasai seluruh alam, lagi Yang Benar (pada segala-galanya). Dan janganlah engkau (wahai Muhammad) tergesa-gesa membaca Al-Quran sebelum selesai dibacakan oleh Jibril kepadamu, dan berdoalah dengan berkata: \"Wahai Tuhanku, tambahilah ilmuku"
        },
        {
            "chapter": 20,
            "verse": 115,
            "text": "Dan demi sesungguhnya, Kami telah berpesan kepada Adam pada masa yang lalu, tetapi ia lupa; dan kami tidak mendapatinya mempunyai keazaman yang teguh"
        },
        {
            "chapter": 20,
            "verse": 116,
            "text": "Dan (ingatkanlah peristiwa) ketika Kami berfirman kepada malaikat: \"Sujudlah kamu kepada Adam\", lalu mereka sujud, melainkan Iblis, ia enggan sujud"
        },
        {
            "chapter": 20,
            "verse": 117,
            "text": "Maka, Kami berfirman: \"Wahai Adam sesungguhnya Iblis ini musuh bagimu dan bagi isterimu; oleh itu, janganlah ia menyebabkan kamu berdua keluar dari Syurga, kerana dengan yang demikian engkau (dan isterimu) akan menderita"
        },
        {
            "chapter": 20,
            "verse": 118,
            "text": "Sesungguhnya telah dikurniakan berbagai nikmat bagimu, bahawa engkau tidak akan lapar dalam Syurga itu dan tidak akan bertelanjang"
        },
        {
            "chapter": 20,
            "verse": 119,
            "text": "Dan sesungguhnya engkau juga tidak akan dahaga dalam Syurga itu, dan tidak akan merasa panas matahari"
        },
        {
            "chapter": 20,
            "verse": 120,
            "text": "Setelah itu maka Syaitan membisikkan (hasutan) kepadanya, dengan berkata: \"Wahai Adam, mahukah, aku tunjukkan kepadamu pohon yang menyebabkan hidup selama-lamanya, dan kekuasaan yang tidak akan hilang lenyap"
        },
        {
            "chapter": 20,
            "verse": 121,
            "text": "Kemudian mereka berdua memakan dari pohon itu, lalu terdedahlah kepada mereka aurat masing-masing, dan mereka mulailah menutupnya dengan daun-daun dari Syurga; dan dengan itu derhakalah Adam kepada Tuhannya, lalu tersalah jalan (dari mencapai hajatnya)"
        },
        {
            "chapter": 20,
            "verse": 122,
            "text": "Kemudian Tuhannya memilihnya (dengan diberi taufiq untuk bertaubat), lalu Allah menerima taubatnya serta diberi petunjuk"
        },
        {
            "chapter": 20,
            "verse": 123,
            "text": "Allah berfirman: \"Turunlah kamu berdua dari Syurga itu, bersama-sama, dalam keadaan setengah kamu menjadi musuh bagi setengahnya yang lain; kemudian jika datang kepada kamu petunjuk dariKu, maka sesiapa yang mengikut petunjukKu itu nescaya ia tidak akan sesat dan ia pula tidak akan menderita azab sengsara"
        },
        {
            "chapter": 20,
            "verse": 124,
            "text": "Dan sesiapa yang berpaling ingkar dari ingatan dan petunjukKu, maka sesungguhnya adalah baginya kehidupan yang sempit, dan Kami akan himpunkan dia pada hari kiamat dalam keadaan buta"
        },
        {
            "chapter": 20,
            "verse": 125,
            "text": "Ia berkata: \"Wahai Tuhanku, mengapa Engkau himpunkan daku dalam keadaan buta, padahal aku dahulu melihat"
        },
        {
            "chapter": 20,
            "verse": 126,
            "text": "Allah berfirman: \"Demikianlah keadaannya! Telah datang ayat-ayat keterangan Kami kepadamu, lalu engkau melupakan serta meninggalkannya, dan demikianlah engkau pada hari ini dilupakan serta ditinggalkan"
        },
        {
            "chapter": 20,
            "verse": 127,
            "text": "Dan demikianlah Kami membalas orang yang melampaui batas dan tidak beriman kepada ayat-ayat keterangan Tuhannya; dan demi sesungguhnya azab akhirat itu lebih berat dan lebih kekal"
        },
        {
            "chapter": 20,
            "verse": 128,
            "text": "Adakah tersembunyi serta belum jelas lagi kepada mereka: berapa banyak Kami telah binasakan dari kamu-kaum yang terdahulu daripada mereka, sedang mereka sekarang berulang-alik melalui tempat-tempat tinggal kaum-kaum itu? Sesungguhnya pada yang demikian ada tanda-tanda (untuk mengambil iktibar) bagi orang-orang yang berakal fikiran"
        },
        {
            "chapter": 20,
            "verse": 129,
            "text": "Dan jika tidaklah kerana telah terdahulu Kalimah Tuhanmu (wahai Muhammad), dan satu tempoh yang ditentukan nescaya balasan jenayah mereka sudah semestinya berlaku"
        },
        {
            "chapter": 20,
            "verse": 130,
            "text": "Oleh itu, bersabarlah engkau (wahai Muhammad) akan apa yang mereka katakan, dan beribadatlah dengan memuji Tuhanmu sebelum matahari terbit dan sebelum terbenamnya; dan beribadatlah pada saat-saat dari waktu malam dan pada sebelah-sebelah siang; supaya engkau reda (dengan mendapat sebaik-baik balasan)"
        },
        {
            "chapter": 20,
            "verse": 131,
            "text": "Dan janganlah engkau menujukan pandangan kedua matamu dengan keinginan kepada apa yang telah Kami berikan kepada beberapa golongan dari mereka yang kafir itu menikmatinya, yang merupakan keindahan kehidupan dunia ini, untuk Kami menguji mereka padanya; sedang limpah kurnia Tuhanmu di akhirat lebih baik dan lebih kekal"
        },
        {
            "chapter": 20,
            "verse": 132,
            "text": "Dan perintahkanlah keluargamu serta umatmu mengerjakan sembahyang, dan hendaklah engkau tekun bersabar menunaikannya. Kami tidak meminta rezeki kepadamu, (bahkan) Kamilah yang memberi rezeki kepadamu. Dan (ingatlah) kesudahan yang baik adalah bagi orang-orang yang bertaqwa"
        },
        {
            "chapter": 20,
            "verse": 133,
            "text": "Dan mereka yang kafir berkata: \"Mengapa ia tidak membawa kepada kami satu tanda mukjizat dari Tuhannya yang membuktikan kebenarannya?\" Bukankah telah datang kepada mereka berbagai-bagai keterangan dan khasnya Al-Quran yang menjadi kenyataan yang menerangkan apa yang terkandung dalam Kitab-kitab yang dahulu"
        },
        {
            "chapter": 20,
            "verse": 134,
            "text": "Dan sekiranya Kami binasakan mereka dengan sesuatu azab sebelum datangnya Rasul Kami membawa Al-Quran ini, tentulah mereka akan berkata pada hari kiamat: \"Wahai Tuhan Kami! Mengapa Engkau tidak mengutuskan kepada kami seorang Rasul supaya kami menurut ayat-ayat keteranganMu yang dibawanya, sebelum kami menjadi hina (dengan azab di dunia), dan mendapat malu (dengan azab di akhirat)"
        },
        {
            "chapter": 20,
            "verse": 135,
            "text": "Katakanlah (wahai Muhammad): \"Tiap-tiap seorang (di antara kita) sedang menunggu; maka tunggulah kamu! Kemudian kamu akan mengetahui kelak siapakah orang-orang yang berada atas jalan yang lurus, dan juga siapa yang mendapat petunjuk"
        },
        {
            "chapter": 21,
            "verse": 1,
            "text": "Telah hampir datangnya kepada manusia hari perhitungan amalnya sedang mereka dalam kelalaian, tidak hiraukan persediaan baginya"
        },
        {
            "chapter": 21,
            "verse": 2,
            "text": "Tidak datang kepada mereka itu sebarang peringatan yang diturunkan dari Tuhan mereka lepas satu: satu, melainkan mereka memasang telinga mendengarnya sambil mereka mempermain-mainkannya"
        },
        {
            "chapter": 21,
            "verse": 3,
            "text": "Dengan keadaan hati mereka leka daripada memahami dan mengamalkan maksudnya. Dan orang-orang yang zalim itu, berbisik-bisik sesama sendiri dengan berkata: \"Bukankah (Muhammad) ini hanyalah seorang manusia biasa seperti kamu? Maka patutkah kamu turut hadir mendengar sihir yang dibawanya itu sedang kamu nampak dan mengetahui karutnya"
        },
        {
            "chapter": 21,
            "verse": 4,
            "text": "(Bagi menjawab mereka, Nabi Muhammad) berkata: \"Tuhanku mengetahui tiap-tiap perkataan (yang dilahirkan atau disembunyikan oleh makhluk-makhluk) di langit dan di bumi; dan Dia lah jua yang Maha Mendengar, lagi Maha Mengetahui"
        },
        {
            "chapter": 21,
            "verse": 5,
            "text": "(Mereka bukan sahaja menyifatkan Al-Quran itu sihir) bahkan mereka menuduh dengan berkata: \"Al-Quran itu perkara karut yang dimimpikan oleh Muhammad, bahkan perkara yang diada-adakan olehnya, bahkan Muhammad sendiri seorang penyair. (Kalaulah ia sebenarnya seorang Rasul) maka hendaklah ia membawa kepada kita satu mukjizat sebagaimana mukjizat-mukjizat yang dibawa oleh Rasul-rasul yang telah diutus dahulu"
        },
        {
            "chapter": 21,
            "verse": 6,
            "text": "Tidak ada penduduk sesebuah negeri pun yang Kami binasakan sebelum mereka, yang telah beriman kepada mukjizat yang diberi kepadanya; maka benarkah mereka yang meminta mukjizat itu mahu beriman"
        },
        {
            "chapter": 21,
            "verse": 7,
            "text": "Dan Kami tidak mengutus Rasul-rasul sebelummu (wahai Muhammad) melainkan orang-orang lelaki yang Kami wahyukan kepada mereka (bukan malaikat); maka bertanyalah kamu kepada AhluzZikri\" jika kamu tidak mengetahui"
        },
        {
            "chapter": 21,
            "verse": 8,
            "text": "Dan Kami tidak menjadikan Rasul-rasul itu bertubuh badan yang tidak makan minum, dan mereka pula tidak akan kekal hidup selama-lamanya (di dunia)"
        },
        {
            "chapter": 21,
            "verse": 9,
            "text": "Kemudian Kami tepati janji Kami kepada mereka, lalu Kami selamatkan mereka dan sesiapa yang Kami kehendaki, dan (sebaliknya) Kami binasakan orang-orang yang melampaui batas"
        },
        {
            "chapter": 21,
            "verse": 10,
            "text": "Sesungguhnya Kami telah menurunkan kepada kamu sebuah Kitab (Al-Quran) yang mengandungi perkara yang menimbulkan sebutan baik dan kelebihan untuk kamu, maka mengapa kamu tidak memahaminya (dan bersyukur akan nikmat yang besar itu)"
        },
        {
            "chapter": 21,
            "verse": 11,
            "text": "Dan berapa banyak Kami telah pecah-belahkan dan binasakan penduduk negeri yang melakukan kezaliman, dan Kami telah menjadikan sesudah mereka, kaum yang lain sebagai gantinya"
        },
        {
            "chapter": 21,
            "verse": 12,
            "text": "Maka ketika mereka merasai (kedatangan) azab Kami, mereka dengan serta-merta lari keluar dari negeri itu"
        },
        {
            "chapter": 21,
            "verse": 13,
            "text": "(Lalu dikatakan kepada mereka): \"Janganlah kamu lari, dan sebaliknya kembalilah kepada kemewahan hidup yang telah diberikan kepada kamu, dan ke tempat-tempat tinggal kamu, supaya kamu dapat ditanya mengenai apa yang berlaku"
        },
        {
            "chapter": 21,
            "verse": 14,
            "text": "(Akhirnya) mereka berkata: \"Aduhai celakanya kami! Sesungguhnya kami adalah orang-orang yang berlaku zalim"
        },
        {
            "chapter": 21,
            "verse": 15,
            "text": "Maka demikianlah seterusnya jeritan dan keluhan mereka, sehingga Kami jadikan mereka hancur lebur dan sunyi-sepi"
        },
        {
            "chapter": 21,
            "verse": 16,
            "text": "Dan (ingatlah) tidaklah Kami menciptakan langit dan bumi serta segala yang ada di antaranya, secara main-main"
        },
        {
            "chapter": 21,
            "verse": 17,
            "text": "Sekiranya Kami hendak mengambil sesuatu untuk hiburan, tentulah Kami akan mengambilnya dari sisi Kami; Kami tidak melakukannya"
        },
        {
            "chapter": 21,
            "verse": 18,
            "text": "Bahkan Kami sentiasa mengarahkan yang benar menentang yang salah, lalu ia menghancurkannya, maka dengan serta-merta hilang lenyaplah dia. Dan (tetaplah) kecelakaan akan menimpa kamu disebabkan apa yang kamu sifatkan (terhadap Kami)"
        },
        {
            "chapter": 21,
            "verse": 19,
            "text": "Dan (ingatlah) segala yang ada di langit dan di bumi adalah milik kepunyaan Allah jua; dan malaikat-malaikat yang ada di sisiNya tidak membesarkan diri dan tidak enggan daripada beribadat kepadaNya, dan tidak pula mereka merasa penat dan letih"
        },
        {
            "chapter": 21,
            "verse": 20,
            "text": "Mereka beribadat malam dan siang, dengan tidak berhenti-henti"
        },
        {
            "chapter": 21,
            "verse": 21,
            "text": "Adakah benda-benda dari bumi yang mereka jadikan tuhan-tuhan itu, dapat menghidupkan semula sesuatu yang mati"
        },
        {
            "chapter": 21,
            "verse": 22,
            "text": "Kalau ada di langit dan di bumi tuhan-tuhan yang lain dari Allah, nescaya rosaklah pentadbiran kedua-duanya. Maka (bertauhidlah kamu kepada Allah dengan menegaskan): Maha Suci Allah, Tuhan yang mempunyai Arasy, dari apa yang mereka sifatkan"
        },
        {
            "chapter": 21,
            "verse": 23,
            "text": "Ia tidak boleh ditanya tentang apa yang Ia lakukan, sedang merekalah yang akan ditanya kelak"
        },
        {
            "chapter": 21,
            "verse": 24,
            "text": "Patutkah mereka menyembah tuhan-tuhan yang lain dari Allah? Katakanlah (wahai Muhammad): \"Bawalah keterangan dan bukti kamu; kandungan Al-Quran ini menjadi peringatan dan bukti tauhid umatku, juga peringatan dan bukti tauhid umat-umat yang dahulu daripadaku\". (Kaum musyrik tidak mempunyai sebarang keterangan) bahkan kebanyakan mereka tidak mengetahui mana yang benar dan mana yang salah, dengan sebab itulah maka mereka berpaling ingkar"
        },
        {
            "chapter": 21,
            "verse": 25,
            "text": "Dan Kami tidak mengutus sebelummu (wahai Muhammad) seseorang Rasul pun melainkan Kami wahyukan kepadanya: \"Bahawa sesungguhnya tiada Tuhan (yang berhak disembah) melainkan Aku; oleh itu, beribadatlah kamu kepadaKu"
        },
        {
            "chapter": 21,
            "verse": 26,
            "text": "Dan mereka (yang musyrik) berkata: \"(Allah) Ar-Rahman mempunyai anak\". Maha Sucilah Ia. Bahkan (mereka yang dikatakan menjadi anak Allah itu) ialah hamba-hambaNya yang dimuliakan"
        },
        {
            "chapter": 21,
            "verse": 27,
            "text": "Mereka tidak mendahuluiNya dengan perkataan dan mereka pula mengerjakan apa yang diperintahkanNya"
        },
        {
            "chapter": 21,
            "verse": 28,
            "text": "Allah mengetahui apa yang di hadapan mereka (yang telah mereka lakukan), dan apa yang di belakang mereka (yang akan mereka lakukan); dan mereka tidak memohon syafaat melainkan bagi sesiapa yang diredhai Allah; dan mereka pula sentiasa cemas takut daripada ditimpa azabNya"
        },
        {
            "chapter": 21,
            "verse": 29,
            "text": "Dan (jika ada) sesiapa di antara mereka berkata: \"Sesungguhnya aku ialah tuhan selain dari Allah\", maka yang berkata sedemikian itu, Kami akan membalasnya dengan (azab) neraka jahannam; demikianlah Kami membalas golongan yang zalim"
        },
        {
            "chapter": 21,
            "verse": 30,
            "text": "Dan tidakkah orang-orang kafir itu memikirkan dan mempercayai bahawa sesungguhnya langit dan bumi itu pada asal mulanya bercantum (sebagai benda yang satu), lalu Kami pisahkan antara keduanya? Dan Kami jadikan dari air, tiap-tiap benda yang hidup? Maka mengapa mereka tidak mahu beriman"
        },
        {
            "chapter": 21,
            "verse": 31,
            "text": "Dan Kami telah menjadikan di bumi gunung-ganang yang menetapnya, supaya bumi itu tidak menggegar mereka; dan Kami jadikan padanya celah-celah sebagai jalan-jalan lalu-lalang, supaya mereka dapat sampai kepada mencapai keperluan rohani dan jasmani"
        },
        {
            "chapter": 21,
            "verse": 32,
            "text": "Dan Kami telah menjadikan langit sebagai bumbung yang terpelihara dan terkawal, sedang mereka (yang kafir itu) berpaling tidak memerhatikan tanda-tanda (kekuasaan Kami) yang ada padanya"
        },
        {
            "chapter": 21,
            "verse": 33,
            "text": "Dan Dia lah (Tuhan) yang telah menjadikan malam dan siang, serta matahari dan bulan; tiap-tiap satunya beredar terapung-apung di tempat edaran masing-masing (di angkasa lepas)"
        },
        {
            "chapter": 21,
            "verse": 34,
            "text": "Dan Kami tidak menjadikan seseorang manusia sebelummu dapat hidup kekal (di dunia ini). Maka kalau engkau meninggal dunia (wahai Muhammad), adakah mereka akan hidup selama-lamanya"
        },
        {
            "chapter": 21,
            "verse": 35,
            "text": "Tiap-tiap diri akan merasai mati, dan Kami menguji kamu dengan kesusahan dan kesenangan sebagai cubaan; dan kepada Kamilah kamu semua akan dikembalikan"
        },
        {
            "chapter": 21,
            "verse": 36,
            "text": "Dan apabila orang-orang kafir itu melihatmu, mereka hanyalah menjadikan perkara yang engkau sampaikan itu sebagai ejek-ejekan sahaja, sambil berkata sesama sendiri: \"Inikah dia orangnya yang mencaci tuhan-tuhan kamu?\" (Mereka berkata demikian) sedang mereka sendiri kufur ingkar kepada Al-Quran yang mengandungi peringatan Allah yang melimpah-limpah rahmatNya"
        },
        {
            "chapter": 21,
            "verse": 37,
            "text": "Jenis manusia dijadikan bertabiat terburu-buru dalam segala halya; Aku (Allah) akan perlihatkan kepada kamu tanda-tanda kekuasaanKu; maka janganlah kamu meminta disegerakan (kedatangannya)"
        },
        {
            "chapter": 21,
            "verse": 38,
            "text": "Dan (kerana tabiat terburu-burunya) mereka berkata: \"Bilakah berlakunya janji azab itu, jika betul kamu orang-orang yang berkata benar"
        },
        {
            "chapter": 21,
            "verse": 39,
            "text": "Kalaulah orang-orang kafir itu mengetahui apa yang akan menimpa mereka ketika mereka tidak dapat menahan atau mengelakkan api neraka dari muka dan belakang mereka, dan mereka pula tidak diberi pertolongan, (tentulah mereka segera beriman, dan tidak berkata demikian)"
        },
        {
            "chapter": 21,
            "verse": 40,
            "text": "(Mereka tidak diberitahu akan masa itu) bahkan (yang dijanjikan) itu akan datang kepada mereka secara mengejut, serta terus membingungkan mereka; maka mereka tidak akan terdaya menolaknya, dan tidak akan diberi tempoh bertaubat"
        },
        {
            "chapter": 21,
            "verse": 41,
            "text": "Dan demi sesungguhnya, telah diperolok-olokkan beberapa Rasul sebelummu, lalu orang-orang yang mengejek-ejek di antara mereka, ditimpakan balasan azab bagi apa yang mereka telah perolok-olokkan itu"
        },
        {
            "chapter": 21,
            "verse": 42,
            "text": "Katakanlah (wahai Muhammad): \"Siapakah yang dapat menjaga keselamatan kamu pada malam dan siang daripada azab Tuhan yang bersifat Maha Pemurah?\" (Mereka tidak memikirkan yang demikian) bahkan mereka tetap berpaling ingkar dari pengajaran Tuhan mereka"
        },
        {
            "chapter": 21,
            "verse": 43,
            "text": "Tidak ada bagi mereka tuhan-tuhan yang dapat melindungi mereka dari azab Kami. Mereka yang dipertuhankan itu tidak dapat menolong dirinya sendiri, dan tidak pula mereka dibantu dengan pertolongan dari pihak Kami"
        },
        {
            "chapter": 21,
            "verse": 44,
            "text": "(Bukan benda-benda yang dipertuhankan itu yang memberi kesenangan kepada mereka) bahkan Kami biarkan mereka dan datuk-nenek mereka menikmati (kesenangan hidup) hingga berlanjutanlah umur mereka (dalam keadaan yang menyebabkan berlaku perkara yang tidak diingini mereka). Maka tidakkah mereka melihat bahawa kami datangi daerah bumi yang mereka kuasai dengan menguranginya sedikit demi sedikit dari sempadan-sempadannya? Jika demikian halnya, maka adakah mereka yang akan menang"
        },
        {
            "chapter": 21,
            "verse": 45,
            "text": "Katakanlah (wahai Muhammad): \"Sesungguhnya aku hanyalah memberi amaran kepada kamu dengan wahyu (Al-Quran yang diturunkan Allah kepadaku); dan sudah tentu orang-orang yang pekak tidak dapat mendengar seruan apabila mereka diberi amaran, (maka janganlah kamu menjadi pekak kerana azab Tuhan amatlah berat)"
        },
        {
            "chapter": 21,
            "verse": 46,
            "text": "Dan demi sesungguhnya, jika mereka disentuh oleh sedikit sahaja dari azab Tuhanmu, sudah tentu mereka akan berkata: \"Aduhai celakanya kami! Sebenarnya kami adalah orang-orang yang zalim (terhadap diri sendiri)"
        },
        {
            "chapter": 21,
            "verse": 47,
            "text": "Dan (ingatlah) Kami akan mengadakan neraca timbangan yang adil untuk (menimbang amal makhluk-makhluk pada) hari kiamat; maka tidak ada diri sesiapa akan teraniaya sedikitpun; dan jika (amalnya) itu seberat biji sawi (sekalipun), nescaya Kami akan mendatangkannya (untuk ditimbang dan dihitung); dan cukuplah Kami sebagai Penghitung"
        },
        {
            "chapter": 21,
            "verse": 48,
            "text": "Dan demi sesungguhnya, Kami telah memberi kepada Nabi Musa dan Nabi Harun Kitab (Taurat) yang membezakan antara yang benar dengan yang salah, dan yang menjadi cahaya yang menerangi, serta yang mengandungi pengajaran, bagi orang-orang yang mahu bertaqwa"
        },
        {
            "chapter": 21,
            "verse": 49,
            "text": "Iaitu mereka yang takut (melanggar hukum-hukum) Tuhannya semasa mereka tidak dilihat orang, dan mereka pula gerun cemas akan (peristiwa-peristiwa yang mengerikan pada) hari kiamat"
        },
        {
            "chapter": 21,
            "verse": 50,
            "text": "Dan Al-Quran ini juga pengajaran yang berkat, yang Kami turunkan (kepada Nabi Muhammad); dengan keadaan yang demikian maka patutkah kamu mengingkarinya"
        },
        {
            "chapter": 21,
            "verse": 51,
            "text": "Dan demi sesungguhnya, Kami telah memberi kepada Nabi Ibrahim sebelum itu jalan yang benar dalam bertauhid, dan Kami adalah mengetahui akan halnya"
        },
        {
            "chapter": 21,
            "verse": 52,
            "text": "Ketika ia berkata kepada bapanya dan kaumnya: \"Apakah hakikatnya patung-patung ini yang kamu bersungguh-sungguh memujanya"
        },
        {
            "chapter": 21,
            "verse": 53,
            "text": "Mereka menjawab: \"Kami dapati datuk nenek kami selalu menyembahnya"
        },
        {
            "chapter": 21,
            "verse": 54,
            "text": "Ia berkata: \"Sesungguhnya kamu dan datuk-nenek kamu adalah dalam kesesatan yang nyata"
        },
        {
            "chapter": 21,
            "verse": 55,
            "text": "Mereka bertanya: \"Adakah engkau membawa kepada kami sesuatu yang benar (sebagai seorang Rasul), atau engkau dari orang-orang yang bermain-main sahaja"
        },
        {
            "chapter": 21,
            "verse": 56,
            "text": "Ia menjawab: \"(Bukan bermain-main) bahkan (untuk menegaskan bahawa) Tuhan kamu ialah Tuhan yang mentadbirkan langit dan bumi, Dia lah yang menciptanya; dan aku adalah dari orang-orang yang boleh memberi keterangan mengesahkan yang demikian itu"
        },
        {
            "chapter": 21,
            "verse": 57,
            "text": "Dan demi Allah, aku akan jalankan rancangan terhadap berhala-berhala kamu, sesudah kamu pergi meninggalkan (rumah berhala ini)"
        },
        {
            "chapter": 21,
            "verse": 58,
            "text": "Lalu ia memecahkan semuanya berketul-ketul, kecuali sebuah berhala mereka yang besar (dibiarkannya), supaya mereka kembali kepadanya"
        },
        {
            "chapter": 21,
            "verse": 59,
            "text": "(Setelah melihat kejadian itu) mereka bertanya: \"Siapakah yang melakukan perbuatan yang demikian terhadap tuhan-tuhan kami? Sesungguhnya adalah ia dari orang-orang yang zalim"
        },
        {
            "chapter": 21,
            "verse": 60,
            "text": "(Setengah dari) mereka berkata: \"Kami ada mendengar seorang anak muda bernama Ibrahim, mencacinya"
        },
        {
            "chapter": 21,
            "verse": 61,
            "text": "(Ketua-ketua) mereka berkata: \"Jika demikian, bawalah dia di hadapan orang ramai supaya mereka menyaksikan (tindakan mengenainya)"
        },
        {
            "chapter": 21,
            "verse": 62,
            "text": "(Setelah ia dibawa ke situ) mereka bertanya: \"Engkaukah yang melakukan demikian kepada tuhan-tuhan kami, hai Ibrahim"
        },
        {
            "chapter": 21,
            "verse": 63,
            "text": "Ia menjawab: \"(Tidak) bahkan yang melakukannya ialah (berhala) yang besar di antara mereka ini! Maka bertanyalah kamu kepada mereka kalau-kalau mereka dapat berkata-kata"
        },
        {
            "chapter": 21,
            "verse": 64,
            "text": "Maka mereka (penyembah berhala) kembali kepada diri mereka (memikirkan hal itu) lalu berkata (sesama sendiri): \"Sesungguhnya kamulah sendiri orang-orang yang zalim"
        },
        {
            "chapter": 21,
            "verse": 65,
            "text": "Kemudian mereka terbalik fikirannya kepada kesesatan, lalu berkata: \"Sesungguhnya engkau (hai Ibrahim), telah sedia mengetahui bahawa berhala-berhala itu tidak dapat berkata-kata (maka betapa engkau menyuruh kami bertanya kepadanya)"
        },
        {
            "chapter": 21,
            "verse": 66,
            "text": "Nabi Ibrahim berkata: \"Jika demikian, patutkah kamu menyembah yang lain dari Allah sesuatu yang tidak dapat mendatangkan faedah sedikitpun kepada kamu, dan juga tidak dapat mendatangkan mudarat kepada kamu"
        },
        {
            "chapter": 21,
            "verse": 67,
            "text": "Jijik perasaanku terhadap kamu dan apa yang kamu sembah selain Allah! Maka mengapa kamu tidak mahu menggunakan akal fikiran kamu"
        },
        {
            "chapter": 21,
            "verse": 68,
            "text": "(Setelah tidak dapat berhujah lagi, ketua-ketua) mereka berkata: \"Bakarlah dia dan belalah tuhan-tuhan kamu, jika betul kamu mahu bertindak membelanya"
        },
        {
            "chapter": 21,
            "verse": 69,
            "text": "Kami berfirman: \"Hai api, jadilah engkau sejuk serta selamat sejahtera kepada Ibrahim"
        },
        {
            "chapter": 21,
            "verse": 70,
            "text": "Dan mereka (dengan perbuatan membakarnya itu) hendak melakukan angkara yang menyakitinya, lalu Kami jadikan mereka orang-orang yang amat rugi, (kalah dengan hinanya)"
        },
        {
            "chapter": 21,
            "verse": 71,
            "text": "Dan Kami selamatkan dia dan (sepupunya) Nabi Lut ke negeri yang Kami limpahkan berkat padanya untuk umat manusia"
        },
        {
            "chapter": 21,
            "verse": 72,
            "text": "Dan Kami kurniakan kepadanya: Ishak (anaknya), dan Yaakub (cucunya) sebagai tambahan; dan tiap-tiap seorang (dari mereka) Kami jadikan orang yang soleh"
        },
        {
            "chapter": 21,
            "verse": 73,
            "text": "Dan Kami jadikan mereka ketua-ketua ikutan, yang memimpin (manusia ke jalan yang benar) dengan perintah Kami, dan Kami wahyukan kepada mereka mengerjakan kebaikan, dan mendirikan sembahyang, serta memberi zakat; dan mereka pula sentiasa beribadat kepada Kami"
        },
        {
            "chapter": 21,
            "verse": 74,
            "text": "Dan kepada Nabi Lut, Kami berikan hikmat kebijaksanaan dan ilmu; dan Kami selamatkan dia dari bandar yang penduduknya selalu melakukan perkara-perkara yang keji; sesungguhnya mereka itu adalah kaum jahat, yang fasik, derhaka"
        },
        {
            "chapter": 21,
            "verse": 75,
            "text": "Dan Kami masukkan Nabi Lut dalam (kumpulan mereka yang dilimpahi) rahmat Kami; sesungguhnya dia dari orang-orang yang soleh"
        },
        {
            "chapter": 21,
            "verse": 76,
            "text": "Dan (sebutkanlah peristiwa) Nabi Nuh, ketika ia menyeru (berdoa kepada Kami) sebelum (Nabi-nabi yang tersebut) itu, lalu Kami perkenankan doanya serta Kami selamatkan dia dan pengikut-pengikutnya dari kesusahan yang besar"
        },
        {
            "chapter": 21,
            "verse": 77,
            "text": "Dan Kami membelanya dari angkara kaum yang mendustakan ayat-ayat Kami; sesungguhnya adalah mereka kaum yang jahat; lalu Kami tenggelamkan mereka semuanya (sehingga mati lemas dengan taufan)"
        },
        {
            "chapter": 21,
            "verse": 78,
            "text": "Dan (sebutkanlah peristiwa) Nabi Daud dengan Nabi Sulaiman, ketika mereka berdua menghukum mengenai tanaman-tanaman semasa ia dirosakkan oleh kambing kaumnya pada waktu malam; dan sememangnya Kamilah yang memerhati dan mengesahkan hukuman mereka"
        },
        {
            "chapter": 21,
            "verse": 79,
            "text": "Maka Kami beri Nabi Sulaiman memahami hukum yang lebih tepat bagi masalah itu; dan masing-masing (dari mereka berdua) Kami berikan hikmat kebijaksanaan dan ilmu (yang banyak); dan Kami mudahkan gunung-ganang dan unggas memuji Kami bersama-sama dengan Nabi Daud; dan adalah Kami berkuasa melakukan semuanya itu"
        },
        {
            "chapter": 21,
            "verse": 80,
            "text": "Dan Kami mengajar Nabi Daud membuat baju-baju besi untuk kamu, untuk menjaga keselamatan kamu dalam mana-mana peperangan kamu, maka adakah kamu sentiasa bersyukur"
        },
        {
            "chapter": 21,
            "verse": 81,
            "text": "Dan (Kami mudahkan) bagi Nabi Sulaiman angin yang kencang tiupannya, bertiup menurut kehendaknya ke negeri yang Kami limpahi berkat padanya; dan adalah Kami mengetahui akan tiap-tiap sesuatu"
        },
        {
            "chapter": 21,
            "verse": 82,
            "text": "Dan (Kami mudahkan) sebahagian dari Syaitan-syaitan untuk menyelam baginya, serta melakukan kerja-kerja yang lain dari itu; dan adalah Kami mengawal mereka (daripada melanggar perintahnya)"
        },
        {
            "chapter": 21,
            "verse": 83,
            "text": "Dan (sebutkanlah peristiwa) Nabi Ayub, ketika ia berdoa merayu kepada Tuhannya dengan berkata: \"Sesungguhnya aku ditimpa penyakit, sedang Engkaulah sahaja yang lebih mengasihani daripada segala (yang lain) yang mengasihani"
        },
        {
            "chapter": 21,
            "verse": 84,
            "text": "Maka Kami perkenankan doa permohonannya, lalu Kami hapuskan penyakit yang menimpanya, serta Kami kurniakan kepadanya: keluarganya, dengan seganda lagi ramainya, sebagai satu rahmat dari Kami dan sebagai satu peringatan bagi orang-orang yang taat kepada Kami (supaya bersabar dan mendapat balasan baik)"
        },
        {
            "chapter": 21,
            "verse": 85,
            "text": "Dan (demikianlah pula) Nabi-nabi Ismail dan Idris serta Zul-Kifli; semuanya adalah dari orang-orang yang sabar"
        },
        {
            "chapter": 21,
            "verse": 86,
            "text": "Dan Kami masukkan mereka dalam (kumpulan yang dilimpahi) rahmat Kami: sesungguhnya mereka adalah dari orang-orang yang soleh"
        },
        {
            "chapter": 21,
            "verse": 87,
            "text": "Dan (sebutkanlah peristiwa) Zun-Nun, ketika ia pergi (meninggalkan kaumnya) dalam keadaan marah, yang menyebabkan ia menyangka bahawa Kami tidak akan mengenakannya kesusahan atau cubaan; (setelah berlaku kepadanya apa yang berlaku) maka ia pun menyeru dalam keadaan yang gelap-gelita dengan berkata: \"Sesungguhnya tiada Tuhan (yang dapat menolong) melainkan Engkau (ya Allah)! Maha Suci Engkau (daripada melakukan aniaya, tolongkanlah daku)! Sesungguhnya aku adalah dari orang-orang yang menganiaya diri sendiri"
        },
        {
            "chapter": 21,
            "verse": 88,
            "text": "Maka Kami kabulkan permohonan doanya, dan Kami selamatkan dia dari kesusahan yang menyelubunginya; dan sebagaimana Kami menyelamatkannya Kami akan selamatkan orang-orang yang beriman (ketika mereka merayu kepada Kami)"
        },
        {
            "chapter": 21,
            "verse": 89,
            "text": "Dan (sebutkanlah peristiwa) Nabi Zakaria, ketika ia merayu kepada Tuhannya dengan berkata: \"Wahai Tuhanku! Janganlah Engkau biarkan daku seorang diri (dengan tidak meninggalkan zuriat); dan Engkaulah jua sebaik-baik yang mewarisi"
        },
        {
            "chapter": 21,
            "verse": 90,
            "text": "Maka Kami perkenankan doanya, dan Kami kurniakan kepadanya (anaknya) Yahya, dan Kami perelokkan keadaan isterinya yang mandul, (untuk melahirkan anak) baginya. (Kami limpahkan berbagai ihsan kepada Rasul-rasul itu ialah kerana) sesungguhnya mereka sentiasa berlumba-lumba dalam mengerjakan kebaikan, dan sentiasa berdoa kepada kami dengan penuh harapan serta gerun takut; dan mereka pula sentiasa khusyuk (dan taat) kepada Kami"
        },
        {
            "chapter": 21,
            "verse": 91,
            "text": "Dan (sebutkanlah peristiwa) perempuan yang telah menjaga kehormatan dan kesuciannya; lalu Kami tiupkan padanya dari Roh (ciptaan) Kami, dan Kami jadikan dia dan anaknya sebagai satu tanda (yang menunjukkan kekuasaan Kami) bagi umat manusia"
        },
        {
            "chapter": 21,
            "verse": 92,
            "text": "Sesungguhnya ugama Islam inilah ugama kamu, ugama yang satu asas pokoknya, dan Akulah Tuhan kamu; maka sembahlah kamu akan Daku"
        },
        {
            "chapter": 21,
            "verse": 93,
            "text": "(Kebanyakan manusia masih berselisihan) dan berpecah-belah dalam urusan ugama mereka; (ingatlah) mereka semuanya akan kembali kepada kami (untuk menerima balasan)"
        },
        {
            "chapter": 21,
            "verse": 94,
            "text": "Dengan yang demikian, sesiapa yang mengerjakan sesuatu amal kebaikan, sedang ia beriman, maka tidaklah disia-siakan amal usahanya; dan sesungguhnya Kami tetap menulisnya"
        },
        {
            "chapter": 21,
            "verse": 95,
            "text": "Dan mustahil kepada penduduk sesebuah negeri yang Kami binasakan, bahawa mereka tidak akan kembali (kepada Kami untuk menerima balasan di akhirat kelak)"
        },
        {
            "chapter": 21,
            "verse": 96,
            "text": "(Demikianlah keadaan mereka) hingga apabila terbuka tembok yang menyekat Yakjuj dan Makjuj, serta mereka meluru turun dari tiap-tiap tempat yang tinggi"
        },
        {
            "chapter": 21,
            "verse": 97,
            "text": "Dan hampirlah datangnya janji hari kiamat yang benar, maka dengan serta-merta pandangan mata orang-orang yang kufur ingkar terbeliak (sambil berkata dengan cemas): \"Aduhai celakanya Kami. Sesungguhnya kami telah tinggal dalam keadaan yang melalaikan kami daripada memikirkan perkara ini, bahkan kami telah menjadi orang-orang yang menganiaya diri sendiri"
        },
        {
            "chapter": 21,
            "verse": 98,
            "text": "Sesungguhnya kamu dan apa yang kamu sembah, yang lain dari Allah, menjadi bahan-bahan bakaran yang dilimparkan ke dalam neraka Jahannam; kamu (sudah tetap) akan memasukinya"
        },
        {
            "chapter": 21,
            "verse": 99,
            "text": "Kalaulah mereka (yang kamu sembah) itu tuhan-tuhan, tentulah mereka tidak masuk ke dalam neraka; dan (ketahuilah), semuanya (yang menyembah dan yang disembah) akan kekal dalam neraka selama-lamanya"
        },
        {
            "chapter": 21,
            "verse": 100,
            "text": "Mereka mendayu-dayu (kesakitan) di dalam neraka, dan mereka pula di situ tidak dapat mendengar sesuatu yang menyenangkan"
        },
        {
            "chapter": 21,
            "verse": 101,
            "text": "Sesungguhnya orang-orang yang telah tetap dari dahulu lagi memperoleh kebaikan dari Kami, mereka dijauhkan dari neraka itu"
        },
        {
            "chapter": 21,
            "verse": 102,
            "text": "Mereka tidak mendengar suara (julangan) api neraka itu, dan mereka akan kekal selama-lamanya di dalam (nikmat-nikmat Syurga) yang diingini oleh jiwa mereka"
        },
        {
            "chapter": 21,
            "verse": 103,
            "text": "Huru-hara besar yang amat mengerikan (pada hari kiamat) itu tidak merunsingkan mereka, dan (sebaliknya) mereka disambut oleh malaikat-malaikat dengan berkata: \"Inilah hari kamu (beroleh kebahagiaan), yang telah dijanjikan kepada kamu (di dunia) dahulu"
        },
        {
            "chapter": 21,
            "verse": 104,
            "text": "(Ingatlah) hari Kami menggulung langit seperti menggulung lembaran surat catitan; sebagaimana kami mulakan wujudnya sesuatu kejadian, Kami ulangi wujudnya lagi; sebagai satu janji yang ditanggung oleh Kami; sesungguhnya Kami tetap melaksanakannya"
        },
        {
            "chapter": 21,
            "verse": 105,
            "text": "Dan demi sesungguhnya, Kami telah tulis di dalam Kitab-kitab yang Kami turunkan sesudah ada tulisannya pada Lauh Mahfuz: \"Bahawasanya bumi itu akan diwarisi oleh hamba-hambaKu yang soleh"
        },
        {
            "chapter": 21,
            "verse": 106,
            "text": "Sesungguhnya Al-Quran ini mengandungi keterangan-keterangan yang cukup bagi orang-orang yang (cita-citanya) mengerjakan ibadat (kepada Allah dengan berilmu)"
        },
        {
            "chapter": 21,
            "verse": 107,
            "text": "Dan tiadalah Kami mengutuskan engkau (wahai Muhammad), melainkan untuk menjadi rahmat bagi sekalian alam"
        },
        {
            "chapter": 21,
            "verse": 108,
            "text": "Katakanlah: \"Sesungguhnya yang diwahyukan kepadaku (mengenai ketuhanan ialah) bahawa Tuhan kamu hanyalah Tuhan yang bersifat Esa, maka adakah kamu mahu menurut apa yang diwahyukan kepadaku"
        },
        {
            "chapter": 21,
            "verse": 109,
            "text": "Sekiranya mereka berpaling ingkar maka katakanlah: \"Aku telah memberitahu kepada kamu (apa yang diwahyukan kepadaku) dengan keterangan yang jelas untuk kita bersama; dan aku tidak mengetahui sama ada (balasan buruk) yang dijanjikan kerana keingkaran kamu itu, sudah dekat atau masih jauh"
        },
        {
            "chapter": 21,
            "verse": 110,
            "text": "Sesungguhnya Allah mengetahui akan perkataan yang kamu sebutkan dengan terus terang, dan juga Ia mengetahui apa yang kamu sembunyikan (di dalam hati)"
        },
        {
            "chapter": 21,
            "verse": 111,
            "text": "Dan aku tidak mengetahui (mengapa dilambatkan balasan buruk yang dijanjikan kepada kamu itu) jangan-jangan lambatnya menjadi satu sebab yang menambahkan azab kamu, dan di samping itu memberi kamu kesenangan hidup hingga ke suatu masa yang tertentu"
        },
        {
            "chapter": 21,
            "verse": 112,
            "text": "(Nabi Muhammad merayu dengan) berkata: \"Wahai Tuhanku, hukumkanlah (di antara kami dengan mereka) dengan yang benar; dan Tuhan kami ialah Yang Melimpah-limpah rahmatNya yang dipohonkan pertolonganNya terhadap apa yang kamu sifatkan itu"
        },
        {
            "chapter": 22,
            "verse": 1,
            "text": "Wahai umat manusia, bertaqwalah kepada Tuhan kamu! Sesungguhnya gempa hari kiamat itu suatu perkara yang amat besar"
        },
        {
            "chapter": 22,
            "verse": 2,
            "text": "Pada hari kamu melihat (peristiwa-peristiwa yang mengerikan) itu, tiap-tiap ibu penyusu akan melupakan anak yang disusukannya, dan tiap-tiap perempuan yang mengandung akan gugurkan anak yang dikandungnya; dan engkau akan melihat manusia mabuk, padahal mereka sebenarnya tidak mabuk, tetapi azab Allah amatlah berat, mengerikan"
        },
        {
            "chapter": 22,
            "verse": 3,
            "text": "Dan ada di antara manusia yang membantah perkara-perkara yang berhubung dengan Allah dengan tidak berdasarkan sebarang pengetahuan, dan ia menurut tiap-tiap syaitan yang telah sebati dengan kejahatan"
        },
        {
            "chapter": 22,
            "verse": 4,
            "text": "Yang telah ditetapkan kepada (tiap-tiap) syaitan itu, bahawa sesiapa yang berketuakan dia, maka sesungguhnya ia akan menyesatkannya dan memimpinnya kepada azab neraka"
        },
        {
            "chapter": 22,
            "verse": 5,
            "text": "Wahai umat manusia, sekiranya kamu menaruh syak (ragu-ragu) tentang kebangkitan makhluk (hidup semula pada hari kiamat), maka (perhatilah kepada tingkatan kejadian manusia) kerana sebenarnya Kami telah menciptakan kamu dari tanah, kemudian dari setitik air benih, kemudian dari sebuku darah beku, kemudian dari seketul daging yang disempurnakan kejadiannya dan yang tidak disempurnakan; (Kami jadikan secara yang demikian) kerana Kami hendak menerangkan kepada kamu (kekuasaan Kami); dan Kami pula menetapkan dalam kandungan rahim (ibu yang mengandung itu) apa yang Kami rancangkan hingga ke suatu masa yang ditentukan lahirnya; kemudian Kami mengeluarkan kamu berupa kanak-kanak; kemudian (kamu dipelihara) hingga sampai ke peringkat umur dewasa; dan (dalam pada itu) ada di antara kamu yang dimatikan (semasa kecil atau semasa dewasa) dan ada pula yang dilanjutkan umurnya ke peringkat tua nyanyuk sehingga ia tidak mengetahui lagi akan sesuatu yang telah diketahuinya dahulu. Dan (ingatlah satu bukti lagi); Engkau melihat bumi itu kering, kemudian apabila Kami menurunkan hujan menimpanya, bergeraklah tanahnya (dengan tumbuh-tumbuhan yang merecup tumbuh), dan gembur membusutlah ia, serta ia pula menumbuhkan berjenis-jenis tanaman yang indah permai"
        },
        {
            "chapter": 22,
            "verse": 6,
            "text": "(Kedua-dua kenyataan) yang tersebut membuktikan bahawa sesungguhnya Allah jualah Tuhan Yang Sebenar-benarnya (yang berhak disembah), dan sesungguhnya Dia lah yang menghidupkan makhluk-makhluk yang mati, dan Dia lah jua Yang Maha Kuasa atas tiap-tiap sesuatu"
        },
        {
            "chapter": 22,
            "verse": 7,
            "text": "Dan bahawa sesungguhnya hari kiamat itu tetap akan datang, tidak ada sebarang syak padanya, dan bahawa sesungguhnya Allah akan membangkitkan (menghidupkan semula) orang-orang yang di dalam kubur"
        },
        {
            "chapter": 22,
            "verse": 8,
            "text": "Dan ada di antara manusia yang membantah dalam perkara-perkara yang berhubung dengan Allah dengan tidak berdasarkan sebarang pengetahuan, dan tidak berdasarkan sebarang keterangan, dan tidak juga berdasarkan mana-mana Kitab Allah yang menerangi kebenaran"
        },
        {
            "chapter": 22,
            "verse": 9,
            "text": "Ia membantah sambil memalingkan sebelah badannya dengan sombong angkuh sehingga menghalang dirinya dan orang lain dari jalan ugama Allah; ia akan beroleh kehinaan di dunia, dan Kami akan merasakannya azab yang membakar pada hari kiamat kelak"
        },
        {
            "chapter": 22,
            "verse": 10,
            "text": "(Dengan dikatakan kepadanya): \"Azab yang demikian ini ialah disebabkan perbuatan tanganmu sendiri, kerana sesungguhnya Allah tidak sekali-kali berlaku zalim kepada hamba-hambaNya"
        },
        {
            "chapter": 22,
            "verse": 11,
            "text": "Dan ada di antara manusia yang menyembah Allah dengan sikap dan pendirian yang tidak tetap, iaitu kalau ia beroleh kebaikan, senanglah hatinya dengan keadaan itu; dan kalau pula ia ditimpa fitnah kesusahan, berbaliklah ia semula (kepada kekufurannya). (Dengan sikapnya itu) rugilah ia akan dunia dan akhirat, itulah kerugian yang terang nyata"
        },
        {
            "chapter": 22,
            "verse": 12,
            "text": "Ia menyeru dan menyembah makhluk-makhluk yang lain dari Allah, yang tidak dapat membahayakannya dan tidak dapat mendatangkan kebaikan kepadanya; itulah kesesatan yang jauh terpesong"
        },
        {
            "chapter": 22,
            "verse": 13,
            "text": "Ia menyeru dan menyembah makhluk yang - dengan perbuatan demikian - mudaratnya lebih dekat dari manfaat yang diharapkannya; demi sesungguhnya seburuk-buruk penolong dan seburuk-buruk sahabat karib ialah makhluk yang diseru dan disembahnya itu"
        },
        {
            "chapter": 22,
            "verse": 14,
            "text": "Sesungguhnya Allah akan memasukkan orang-orang yang beriman dan beramal soleh ke dalam Syurga yang mengalir di bawahnya beberapa sungai; sesungguhnya Allah melakukan apa yang ditentukanNya"
        },
        {
            "chapter": 22,
            "verse": 15,
            "text": "Sesiapa yang menyangka bahawa Allah tidak sekali-kali akan menolong Nabi Muhammad dalam dunia ini dan di akhirat kelak, maka hendaklah ia menghulurkan tali (serta mengikatnya) di bumbong rumahnya, kemudian hendaklah ia menjerut lehernya (supaya ia mati tercekek); dalam pada itu hendaklah ia memikirkan lebih dahulu, adakah tipu dayanya itu dapat menghapuskan sebab-sebab yang menimbulkan kemarahannya"
        },
        {
            "chapter": 22,
            "verse": 16,
            "text": "Dan demikianlah pula Kami menurunkan Al-Quran itu sebagai ayat-ayat keterangan yang jelas nyata; dan sesungguhnya Allah memberi hidayah petunjuk kepada sesiapa yang dikehendakiNya (menurut peraturan dan undang-undangNya)"
        },
        {
            "chapter": 22,
            "verse": 17,
            "text": "Bahawasanya orang-orang yang beriman, dan orang-orang Yahudi, dan orang-orang Saabiein, dan orang-orang Nasrani, dan orang-orang Majusi, serta orang-orang Musyrik, sesungguhnya Allah akan memutuskan hukumNya di antara mereka pada hari kiamat, kerana sesungguhnya Allah sentiasa Memerhati dan Menyaksikan tiap-tiap sesuatu"
        },
        {
            "chapter": 22,
            "verse": 18,
            "text": "Tidakkah engkau mengetahui bahawa segala yang ada di langit dan di bumi tunduk sujud kepada Allah dan (di antaranya termasuklah) matahari dan bulan, dan bintang-bintang, dan gunung-ganang, dan pokok-pokok kayu, dan binatang-binatang, serta sebahagian besar dari manusia? Dan banyak pula (di antara manusia) yang berhak ditimpa azab (disebabkan kekufurannya dan maksiatnya); dan (ingatlah) sesiapa yang dihinakan oleh Allah maka ia tidak akan beroleh sesiapapun yang dapat memuliakannya. Sesungguhnya Allah tetap melakukan apa yang dirancangkanNya"
        },
        {
            "chapter": 22,
            "verse": 19,
            "text": "Inilah dua golongan (mukmin dan kafir) yang berbantah-bantahan tentang Tuhan mereka. Maka orang-orang yang kafir akan disediakan untuk mereka pakaian dari api neraka, serta dicurahkan atas kepala mereka air panas yang menggelegak"
        },
        {
            "chapter": 22,
            "verse": 20,
            "text": "Yang dengannya dihancurkan apa yang ada dalam perut mereka, dan juga kulit badan mereka"
        },
        {
            "chapter": 22,
            "verse": 21,
            "text": "Dan mereka pula disediakan batang-batang besi untuk menyeksa mereka"
        },
        {
            "chapter": 22,
            "verse": 22,
            "text": "Tiap-tiap kali mereka hendak keluar dari neraka itu, disebabkan mereka menderita azabnya, mereka dikembalikan padanya, serta dikatakan: \"Rasalah kamu azab seksa yang membakar"
        },
        {
            "chapter": 22,
            "verse": 23,
            "text": "Sesungguhnya Allah akan memasukkan orang-orang yang beriman dan beramal soleh ke dalam Syurga yang mengalir padanya beberapa sungai; mereka dihiaskan di situ dengan gelang-gelang emas dan mutiara, dan pakaian mereka di situ dari sutera"
        },
        {
            "chapter": 22,
            "verse": 24,
            "text": "Dan mereka diberi petunjuk kepada mengucapkan kata-kata yang baik, serta diberi petunjuk ke jalan Allah Yang Amat Terpuji"
        },
        {
            "chapter": 22,
            "verse": 25,
            "text": "Sesungguhnya (amatlah zalim) orang-orang yang kafir serta menghalangi manusia dari jalan Allah (ugama Islam), dan dari memasuki Masjid Al-Haraam (Makkah) yang Kami jadikan dia tempat beribadat untuk seluruh umat manusia (yang beriman) - sama ada yang tinggal menetap di situ atau yang datang berziarah; dan sesiapa yang berazam melakukan di situ sebarang perbuatan yang di larang dengan cara yang zalim, Kami akan merasakannya azab yang tidak terperi sakitnya"
        },
        {
            "chapter": 22,
            "verse": 26,
            "text": "Dan (ingatkanlah peristiwa) ketika Kami tentukan bagi Nabi Ibrahim tempat Kaabah (untuk membinanya, lalu Kami berfirman kepadanya): \"Janganlah engkau sekutukan sesuatu pun denganKu, dan bersihkanlah rumahKu (Kaabah ini) bagi orang-orang yang tawaf, dan orang-orang yang berdiri dan yang rukuk serta yang sujud (mengerjakan sembahyang)"
        },
        {
            "chapter": 22,
            "verse": 27,
            "text": "Dan serukanlah umat manusia untuk mengerjakan ibadat Haji, nescaya mereka akan datang ke (rumah Tuhan) mu dengan berjalan kaki, dan dengan menunggang berjenis-jenis unta yang kurus yang datangnya dari berbagai jalan (dan ceruk rantau) yang jauh"
        },
        {
            "chapter": 22,
            "verse": 28,
            "text": "Supaya mereka menyaksikan berbagai perkara yang mendatangkan faedah kepada mereka serta memperingati dan menyebut nama Allah, pada hari-hari yang tertentu, kerana pengurniaanNya kepada mereka dengan binatang-binatang ternak (untuk dijadikan korban); dengan yang demikian makanlah kamu dari (daging) binatang-binatang korban itu dan berilah makan kepada orang yang susah, yang fakir miskin"
        },
        {
            "chapter": 22,
            "verse": 29,
            "text": "Kemudian hendaklah mereka membersihkan dirinya dan hendaklah mereka menyempurnakan nazar-nazarnya, dan hendaklah mereka tawaf akan Baitullah (Kaabah) yang tua sejarahnya itu"
        },
        {
            "chapter": 22,
            "verse": 30,
            "text": "Itulah yang wajib dipatuhi; dan sesiapa yang menghormati hukum-hukum Allah maka yang demikian menjadi kebaikan baginya di sisi Tuhannya. Dan dihalalkan bagi kamu binatang-binatang ternak, kecuali yang dibacakan kepada kamu (tentang haramnya), maka jauhilah kekotoran syirik yang disebabkan oleh penyembahan berhala, serta jauhilah perkataan yang dusta"
        },
        {
            "chapter": 22,
            "verse": 31,
            "text": "(Amalkanlah perkara-perkara itu) dengan tulus ikhlas kepada Allah, serta tidak mempersekutukan sesuatu pun denganNya; dan sesiapa yang mempersekutukan sesuatu yang lain dengan Allah maka seolah-olah dia jatuh dari langit lalu disambar oleh burung, atau dihumbankan oleh angin ke tempat yang jauh (yang membinasakan)"
        },
        {
            "chapter": 22,
            "verse": 32,
            "text": "Demikianlah (ajaran Allah); dan sesiapa yang menghormati Syiar-syiar ugama Allah maka (dia lah orang yang bertaqwa) kerana sesungguhnya perbuatan itu satu kesan dari sifat-sifat taqwa hati orang mukmin"
        },
        {
            "chapter": 22,
            "verse": 33,
            "text": "Kamu beroleh berbagai-bagai faedah dan kegunaan pada binatang ternak itu hingga ke suatu masa yang tertentu (bagi menyembelihnya); kemudian waktu menyembelihnya ketika sampai di tanah haram Baitullah yang tua sejarahnya itu"
        },
        {
            "chapter": 22,
            "verse": 34,
            "text": "Dan bagi tiap-tiap umat, Kami syariatkan ibadat menyembelih korban (atau lain-lainnya) supaya mereka menyebut nama Allah sebagai bersyukur akan pengurniaanNya kepada mereka; binatang-binatang ternak yang disembelih itu. Kerana Tuhan kamu semua ialah Tuhan Yang Maha Esa, maka hendaklah kamu tunduk taat kepadaNya; dan sampaikanlah berita gembira (wahai Muhammad) kepada orang-orang yang tunduk taat"
        },
        {
            "chapter": 22,
            "verse": 35,
            "text": "Iaitu orang-orang yang apabila disebut nama Allah, gerun gementarlah hati mereka, dan orang-orang yang sabar (cekal hati) terhadap kesusahan yang menimpa mereka, dan orang-orang yang mendirikan sembahyang, serta orang-orang yang mendermakan sebahagian dari rezeki yang Kami berikan kepadanya"
        },
        {
            "chapter": 22,
            "verse": 36,
            "text": "Dan Kami jadikan unta (yang dihadiahkan kepada fakir miskin Makkah itu) sebahagian dari syiar ugama Allah untuk kamu; pada menyembelih unta yang tersebut ada kebaikan bagi kamu; oleh itu sebutlah nama Allah (semasa menyembelihnya) ketika ia berdiri di atas tiga kakinya maka apabila ia tumbang (serta putus nyawanya), makanlah sebahagian daripadanya, dan berilah (bahagian yang lain) kepada orang-orang yang tidak meminta dan yang meminta. Demikianlah Kami mudahkan dia untuk kamu (menguasainya dan menyembelihnya) supaya kamu bersyukur"
        },
        {
            "chapter": 22,
            "verse": 37,
            "text": "Daging dan darah binatang korban atau hadiah itu tidak sekali-kali akan sampai kepada Allah, tetapi yang sampai kepadaNya ialah amal yang ikhlas yang berdasarkan taqwa dari kamu. Demikianlah Ia memudahkan binatang-binatang itu bagi kamu supaya kamu membesarkan Allah kerana mendapat nikmat petunjukNya. Dan sampaikanlah berita gembira (dengan balasan yang sebaik-baiknya) kepada orang-orang yang berusaha supaya baik amalnya"
        },
        {
            "chapter": 22,
            "verse": 38,
            "text": "Sesungguhnya Allah membela orang-orang yang beriman; sesungguhnya Allah tidak suka kepada tiap-tiap seorang yang khianat, lagi tidak bersyukur"
        },
        {
            "chapter": 22,
            "verse": 39,
            "text": "Diizinkan berperang bagi orang-orang (Islam) yang diperangi (oleh golongan penceroboh), kerana sesungguhnya mereka telah dianiaya; dan sesungguhnya Allah Amat Berkuasa untuk menolong mereka (mencapai kemenangan)"
        },
        {
            "chapter": 22,
            "verse": 40,
            "text": "Iaitu mereka yang diusir dari kampung halamannya dengan tidak berdasarkan sebarang alasan yang benar, (mereka diusir) semata-mata kerana mereka berkata: \"Tuhan kami ialah Allah\". Dan kalaulah Allah tidak mendorong setengah manusia menentang pencerobohan setengahnya yang lain, nescaya runtuhlah tempat-tempat pertapaan serta gereja-gereja (kaum Nasrani), dan tempat-tempat sembahyang (kaum Yahudi), dan juga masjid-masjid (orang Islam) yang sentiasa disebut nama Allah banyak-banyak padanya dan sesungguhnya Allah akan menolong sesiapa yang menolong ugamaNya (ugama Islam); sesungguhnya Allah Maha Kuat, lagi Maha Kuasa"
        },
        {
            "chapter": 22,
            "verse": 41,
            "text": "Iaitu mereka (umat Islam) yang jika Kami berikan mereka kekuasaan memerintah di bumi nescaya mereka mendirikan sembahyang serta memberi zakat, dan mereka menyuruh berbuat kebaikan serta melarang dari melakukan kejahatan dan perkara yang mungkar. Dan (ingatlah) bagi Allah jualah kesudahan segala urusan"
        },
        {
            "chapter": 22,
            "verse": 42,
            "text": "Dan jika mereka (yang kafir itu) mendustakanmu (wahai Muhammad), maka (yang demikian tidaklah pelik) kerana sesungguhnya sebelum mereka: Kaum Nabi Nuh, dan Aad (kaum Nabi Hud), serta Thamud (kaum Nabi Soleh) telah juga mendustakan Rasul masing-masing"
        },
        {
            "chapter": 22,
            "verse": 43,
            "text": "Dan (demikian juga) kaum Nabi Ibrahim dan kaum Nabi Lut"
        },
        {
            "chapter": 22,
            "verse": 44,
            "text": "Dan juga penduduk Madyan; dan Nabi Musa juga telah didustakan; maka Aku memberi tempoh kepada orang-orang kafir itu, kemudian Aku menimpakan mereka dengan azab seksa. Dengan yang demikian perhatikanlah bagaimana buruknya kesan kemurkaanKu"
        },
        {
            "chapter": 22,
            "verse": 45,
            "text": "Maka bukan sedikit negeri-negeri yang Kami binasakan dengan sebab kezaliman penduduknya, lalu runtuh ranaplah bangunan-bangunannya; dan bukan sedikit pula telaga yang telah terbiar, dan istana yang tersergam (telah kosong, ditinggalkan)"
        },
        {
            "chapter": 22,
            "verse": 46,
            "text": "Oleh itu, bukankah ada baiknya mereka mengembara di muka bumi supaya - dengan melihat kesan-kesan yang tersebut - mereka menjadi orang-orang yang ada hati yang dengannya mereka dapat memahami, atau ada telinga yang dengannya mereka dapat mendengar? (Tetapi kalaulah mereka mengembara pun tidak juga berguna) kerana keadaan yang sebenarnya bukanlah mata kepala yang buta, tetapi yang buta itu ialah mata hati yang ada di dalam dada"
        },
        {
            "chapter": 22,
            "verse": 47,
            "text": "Dan mereka meminta kepadamu (wahai Muhammad) menyegerakan kedatangan azab, padahal Allah tidak sekali-kali akan memungkiri janjiNya; dan (katakanlah kepada mereka): sesungguhnya satu hari dari hari-hari azab di sisi Tuhanmu adalah menyamai seribu tahun dari yang kamu hitung"
        },
        {
            "chapter": 22,
            "verse": 48,
            "text": "Dan bukan sedikit negeri-negeri yang Aku beri tempoh, sedang penduduknya berlaku zalim; kemudian Aku menimpakannya dengan azab seksa; dan (ingatlah) kepada Akulah tempat kembali"
        },
        {
            "chapter": 22,
            "verse": 49,
            "text": "Katakanlah (wahai Muhammad): \"Wahai sekalian manusia, aku tidak lain hanyalah seorang Rasul pemberi amaran yang menjelaskan keterangan-keterangan kepada kamu"
        },
        {
            "chapter": 22,
            "verse": 50,
            "text": "Maka orang-orang yang beriman dan beramal soleh akan beroleh keampunan dan limpah kurnia yang mulia"
        },
        {
            "chapter": 22,
            "verse": 51,
            "text": "Dan (sebaliknya) orang-orang yang berusaha menentang dan membatalkan ayat-ayat keterangan Kami, mereka itulah ahli neraka"
        },
        {
            "chapter": 22,
            "verse": 52,
            "text": "Dan tidaklah Kami mengutuskan sebelummu seorang Rasul atau seorang Nabi melainkan apabila ia bercita-cita (supaya kaumnya beriman kepada ugama Allah yang dibawanya), maka Syaitan pun melemparkan hasutannya mengenai usaha Rasul atau Nabi itu mencapai cita-citanya; oleh itu, Allah segera menghapuskan apa yang telah diganggu oleh Syaitan, kemudian Allah menetapkan ayat-ayatNya dengan kukuhnya; dan Allah Maha Mengetahui, lagi Maha Bijaksana"
        },
        {
            "chapter": 22,
            "verse": 53,
            "text": "(Yang demikian) kerana Allah hendak menjadikan hasutan Syaitan itu sebagai satu fitnah cubaan bagi orang-orang yang ada penyakit kufur ingkar dalam hati mereka, dan yang hatinya keras membatu; dan sesungguhnya mereka yang zalim itu sentiasa berada dalam pertentangan yang jauh dari kebenaran"
        },
        {
            "chapter": 22,
            "verse": 54,
            "text": "Dan juga supaya orang-orang yang beroleh ilmu mengetahui bahawa ayat-ayat keterangan itu benar dari Tuhanmu, lalu mereka beriman kepadanya, sehingga tunduk taatlah hati mereka mematuhinya; dan sesungguhnya Allah sentiasa memimpin orang-orang yang beriman ke jalan yang lurus"
        },
        {
            "chapter": 22,
            "verse": 55,
            "text": "Dan orang-orang kafir tetap di dalam keraguan terhadap Al-Quran hingga datang kepada mereka saat kiamat secara mengejut, atau datang kepada mereka azab hari yang tidak ada kebaikan untuk mereka"
        },
        {
            "chapter": 22,
            "verse": 56,
            "text": "Kuasa pemerintahan pada hari kiamat itu tertentu bagi Allah. Ia akan menghukum di antara mereka. Maka orang-orang yang beriman dan beramal soleh ditempatkan di dalam Syurga yang penuh dengan segala nikmat dan kesenangan"
        },
        {
            "chapter": 22,
            "verse": 57,
            "text": "Dan orang-orang yang kafir serta mendustakan ayat-ayat keterangan kami, maka mereka beroleh azab seksa yang menghina"
        },
        {
            "chapter": 22,
            "verse": 58,
            "text": "Dan orang-orang yang berhijrah pada jalan Allah, kemudian mereka terbunuh atau mati, sudah tentu Allah akan mengurniakan kepada mereka limpah kurnia yang baik. Dan (ingatlah) sesungguhnya Allah adalah sebaik-baik pemberi limpah kurnia"
        },
        {
            "chapter": 22,
            "verse": 59,
            "text": "Sudah tentu Allah akan memasukkan mereka (yang tersebut itu) ke tempat yang mereka sukai (Syurga), dan sesungguhnya Allah Maha Mengetahui, lagi Maha Penyabar"
        },
        {
            "chapter": 22,
            "verse": 60,
            "text": "Demikianlah (janji balasan Allah yang melimpah-limpah itu). Dan sesiapa yang membalas kejahatan orang, sama seperti yang dilakukan kepadanya, kemudian ia dianiaya lagi, demi sesungguhnya Allah akan menolongnya. (Dalam pada itu ingatlah) sesungguhnya Allah Maha Pemaaf, lagi Maha Pengampun"
        },
        {
            "chapter": 22,
            "verse": 61,
            "text": "(Pertolongan yang dijanjikan Allah tetap berlaku) kerana Allah berkuasa menukar gantikan sesuatu keadaan sebagaimana kuasaNya memasukkan malam pada siang dan memasukkan siang pada malam (silih berganti); dan (ingatlah) sesungguhnya Allah Maha Mendengar, lagi Maha Melihat"
        },
        {
            "chapter": 22,
            "verse": 62,
            "text": "Bersifatnya Allah dengan kekuasaan dan luas ilmu pengetahuan itu kerana bahawasanya Allah, Dia lah sahaja Tuhan Yang Sebenar-benarnya, dan bahawa segala yang mereka sembah selain dari Allah itulah yang nyata palsunya. Dan (ingatlah) sesungguhnya Allah jualah Yang Maha Tinggi keadaanNya, lagi Maha Besar (kekuasaanNya)"
        },
        {
            "chapter": 22,
            "verse": 63,
            "text": "Tidakkah engkau melihat bahawa Allah telah menurunkan hujan dari langit, lalu menjadilah bumi ini hijau subur (dengan sebabnya)? Sesungguhnya Allah Maha Halus serta lemah-lembut (urusan tadbirNya), lagi Maha Mendalam pengetahuanNya (akan hal-ehwal sekalian makhlukNya)"
        },
        {
            "chapter": 22,
            "verse": 64,
            "text": "Segala yang ada di langit dan di bumi adalah kepunyaanNya. Dan sesungguhnya Allah, Dia lah jua Yang Maha Kaya, lagi Maha Terpuji"
        },
        {
            "chapter": 22,
            "verse": 65,
            "text": "Tidakkah engkau melihat bahawa Allah telah memudahkan apa yang ada di bumi untuk kegunaan kamu, dan (demikian juga) kapal-kapal yang belayar di laut dengan perintahNya? Dan Ia pula menahan langit daripada runtuh menimpa bumi, kecuali dengan izinNya; sesungguhnya Allah Amat melimpah belas kasihanNya dan rahmatNya kepada umat manusia"
        },
        {
            "chapter": 22,
            "verse": 66,
            "text": "Dan Dia lah yang menghidupkan kamu, kemudian Ia mematikan kamu, kemudian Ia menghidupkan kamu semula. Sesungguhnya manusia sangatlah tidak bersyukur"
        },
        {
            "chapter": 22,
            "verse": 67,
            "text": "Bagi tiap-tiap umat, Kami adakan satu syariat yang tertentu untuk mereka ikuti dan jalankan, maka janganlah ahli-ahli syariat yang lain membantahmu dalam urusan syariaatmu; dan serulah (wahai Muhammad) umat manusia kepada ugama Tuhanmu, kerana sesungguhnya engkau adalah berada di atas jalan yang lurus"
        },
        {
            "chapter": 22,
            "verse": 68,
            "text": "Dan jika mereka mengemukakan bantahan kepadamu, maka katakanlah: \"Allah Amat\" mengetahui akan apa yang kamu lakukan"
        },
        {
            "chapter": 22,
            "verse": 69,
            "text": "Allah akan menghukum di antara kamu semua pada hari kiamat, mengenai apa yang kamu berselisihan padanya"
        },
        {
            "chapter": 22,
            "verse": 70,
            "text": "Bukankah engkau telah mengetahui bahawasanya Allah mengetahui segala yang ada di langit dan di bumi? Sesungguhnya yang demikian itu ada tertulis di dalam Kitab (Lauh Mahfuz); sesungguhnya hal itu amatlah mudah bagi Allah"
        },
        {
            "chapter": 22,
            "verse": 71,
            "text": "Dan mereka menyembah yang lain dari Allah iaitu benda-benda yang Allah tidak menurunkan sebarang keterangan membenarkannya, dan yang mereka tidak mempunyai sebarang pengetahuan mengenainya dan (ingatlah) tiadalah bagi orang-orang yang zalim (dengan perbuatan syirik) itu sesiapapun yang dapat memberikan pertolongan (di dunia dan di akhirat)"
        },
        {
            "chapter": 22,
            "verse": 72,
            "text": "Dan apabila dibacakan kepada mereka ayat-ayat Kami yang jelas nyata, engkau akan dapat melihat pada muka orang-orang yang kafir itu tanda marah dan benci, hampir-hampir mereka hendak menerkam dan menyerang orang-orang yang membacakan ayat-ayat Kami kepada mereka. Katakanlah (wahai Muhammad): \"Jika demikian, mahukah, aku khabarkan kepada kamu: yang lebih buruk lagi daripada apa yang telah menyebabkan kemarahan kamu itu? Ialah neraka yang telah dijanjikan oleh Allah kepada orang-orang yang kafir, dan itulah seburuk-buruk tempat kembali"
        },
        {
            "chapter": 22,
            "verse": 73,
            "text": "Wahai umat manusia, inilah diberikan satu misal perbandingan, maka dengarlah mengenainya dengan bersungguh-sungguh. Sebenarnya mereka yang kamu seru dan sembah, yang lain dari Allah itu, tidak sekali-kali akan dapat mencipta seekor lalat walaupun mereka berhimpun beramai-ramai untuk membuatnya; dan jika lalat itu mengambil sesuatu dari mereka, mereka tidak dapat mengambilnya balik daripadanya. (Kedua-duanya lemah belaka), lemah yang meminta (dari mendapat hajatnya), dan lemah yang diminta (daripada menunaikannya)"
        },
        {
            "chapter": 22,
            "verse": 74,
            "text": "Mereka (yang kafir musyrik) itu tidak menghormati Allah menurut penghormatan yang selayaknya (sebagaimana yang ditetapkanNya); sesungguhnya Allah adalah Maha Kuat, lagi Maha Kuasa"
        },
        {
            "chapter": 22,
            "verse": 75,
            "text": "Allah memilih utusan-utusanNya dari malaikat dan dari manusia; sesungguhnya Allah Maha Mendengar, lagi Maha Mengetahui"
        },
        {
            "chapter": 22,
            "verse": 76,
            "text": "Ia mengetahui apa yang ada di hadapan mereka dan apa yang ada di belakang mereka; dan kepada Allah jualah kembalinya segala urusan"
        },
        {
            "chapter": 22,
            "verse": 77,
            "text": "Wahai orang-orang yang beriman, rukuklah serta sujudlah (mengerjakan sembahyang), dan beribadatlah kepada Tuhan kamu (dengan mentauhidkanNya), serta kerjakanlah amal-amal kebajikan; supaya kamu berjaya (di dunia dan di akhirat)"
        },
        {
            "chapter": 22,
            "verse": 78,
            "text": "Dan berjihadlah kamu pada jalan Allah dengan jihad yang sebenar-benarnya Dia lah yang memilih kamu (untuk mengerjakan suruhan ugamanya); dan Ia tidak menjadikan kamu menanggung sesuatu keberatan dan susah payah dalam perkara ugama, ugama bapa kamu Ibrahim. Ia menamakan kamu: \"orang-orang Islam\" semenjak dahulu dan di dalam (Al-Quran) ini, supaya Rasulullah (Muhammad) menjadi saksi yang menerangkan kebenaran perbuatan kamu, dan supaya kamu pula layak menjadi orang-orang yang memberi keterangan kepada umat manusia (tentang yang benar dan yang salah). Oleh itu, dirikanlah sembahyang, dan berilah zakat, serta berpegang teguhlah kamu kepada Allah! Dia lah Pelindung kamu. Maka (Allah yang demikian sifatNya) Dia lah sahaja sebaik-baik Pelindung dan sebaik-baik Pemberi pertolongan"
        },
        {
            "chapter": 23,
            "verse": 1,
            "text": "Sesungguhnya berjayalah orang-orang yang beriman"
        },
        {
            "chapter": 23,
            "verse": 2,
            "text": "Iaitu mereka yang khusyuk dalam sembahyangnya"
        },
        {
            "chapter": 23,
            "verse": 3,
            "text": "Dan mereka yang menjauhkan diri dari perbuatan dan perkataan yang sia-sia"
        },
        {
            "chapter": 23,
            "verse": 4,
            "text": "Dan mereka yang berusaha membersihkan hartanya (dengan menunaikan zakat harta itu)"
        },
        {
            "chapter": 23,
            "verse": 5,
            "text": "Dan mereka yang menjaga kehormatannya"
        },
        {
            "chapter": 23,
            "verse": 6,
            "text": "Kecuali kepada isterinya atau hamba sahayanya maka sesungguhnya mereka tidak tercela"
        },
        {
            "chapter": 23,
            "verse": 7,
            "text": "Kemudian, sesiapa yang mengingini selain dari yang demikian, maka merekalah orang-orang yang melampaui batas"
        },
        {
            "chapter": 23,
            "verse": 8,
            "text": "Dan mereka yang menjaga amanah dan janjinya"
        },
        {
            "chapter": 23,
            "verse": 9,
            "text": "Dan mereka yang tetap memelihara sembahyangnya"
        },
        {
            "chapter": 23,
            "verse": 10,
            "text": "Mereka itulah orang-orang yang berhak mewarisi"
        },
        {
            "chapter": 23,
            "verse": 11,
            "text": "Yang akan mewarisi Syurga Firdaus; mereka kekal di dalamnya"
        },
        {
            "chapter": 23,
            "verse": 12,
            "text": "Dan sesungguhnya Kami telah menciptakan manusia dari pati (yang berasal) dari tanah"
        },
        {
            "chapter": 23,
            "verse": 13,
            "text": "Kemudian Kami jadikan \"pati\" itu (setitis) air benih pada penetapan yang kukuh"
        },
        {
            "chapter": 23,
            "verse": 14,
            "text": "Kemudian Kami ciptakan air benih itu menjadi sebuku darah beku. lalu Kami ciptakan darah beku itu menjadi seketul daging; kemudian Kami ciptakan daging itu menjadi beberapa tulang; kemudian Kami balut tulang-tulang itu dengan daging. Setelah sempurna kejadian itu Kami bentuk dia menjadi makhluk yang lain sifat keadaannya. Maka nyatalah kelebihan dan ketinggian Allah sebaik-baik Pencipta"
        },
        {
            "chapter": 23,
            "verse": 15,
            "text": "Kemudian, sesungguhnya kamu sesudah itu akan mati"
        },
        {
            "chapter": 23,
            "verse": 16,
            "text": "Kemudian sesungguhnya kamu akan dibangkitkan hidup semula pada hari kiamat"
        },
        {
            "chapter": 23,
            "verse": 17,
            "text": "Dan demi sesungguhnya, Kami telah menciptakan tujuh jalan di atas kamu, dan Kami pula tidak lalai daripada (menyediakan keperluan) makhluk-makhluk Kami"
        },
        {
            "chapter": 23,
            "verse": 18,
            "text": "Dan Kami turunkan hujan dari langit dengan sukatan yang tertentu, serta Kami tempatkan dia tersimpan di bumi; dan sesungguhnya Kami sudah tentu berkuasa melenyapkannya"
        },
        {
            "chapter": 23,
            "verse": 19,
            "text": "Kemudian, Kami tumbuhkan untuk kamu dengan air itu, kebun-kebun tamar (kurma) dan anggur. Kamu beroleh dalam kebun-kebun itu (berbagai jenis lagi) buah-buahan yang banyak, dan dari kebun-kebun itulah kamu beroleh rezeki penghidupan kamu"
        },
        {
            "chapter": 23,
            "verse": 20,
            "text": "Dan (Kami juga menumbuhkan untuk kamu) pokok yang asal tumbuhnya di kawasan Gunung Tursina, yang mengeluarkan minyak dan lauk bagi orang-orang yang makan"
        },
        {
            "chapter": 23,
            "verse": 21,
            "text": "Dan sesungguhnya pada binatang-binatang ternak itu kamu beroleh punca-punca yang menyedarkan (tentang kemurahan dan kebijaksanaan Allah penciptanya); Kami beri kamu minum dari susu yang ada dalam perutnya, dan kamu beroleh banyak faedah lagi padanya; dan daripadanya juga kamu beroleh rezeki penghidupan kamu"
        },
        {
            "chapter": 23,
            "verse": 22,
            "text": "Dan di atas binatang-binatang ternak itu, serta di atas kapal-kapal kamu diangkut"
        },
        {
            "chapter": 23,
            "verse": 23,
            "text": "Dan demi sesungguhnya, Kami telah mengutuskan Nabi Nuh kepada kaumnya lalu berkatalah ia: \"Wahai kaumku, sembahlah kamu akan Allah (sebenarnya) tidak ada Tuhan bagi kamu selain daripadaNya. Oleh itu, tidakkah kamu mahu bertaqwa kepadaNya"
        },
        {
            "chapter": 23,
            "verse": 24,
            "text": "Maka ketua-ketua yang kafir dari kaumnya berkata (sesama sendiri)): \"Orang ini hanyalah seorang manusia seperti kamu, ia bertujuan hendak melebihkan dirinya daripada kamu. Dan kalaulah Allah berkehendak (mengutuskan seorang Rasul) tentulah Ia menurunkan malaikat menjadi RasulNya. Kami tidak pernah mendengar seruan seperti ini dalam kalangan datuk nenek kami yang telah lalu"
        },
        {
            "chapter": 23,
            "verse": 25,
            "text": "Ia tidak lain hanyalah seorang lelaki yang mengidap penyakit gila. Oleh itu tunggulah akan perubahan keadaannya hingga ke suatu masa"
        },
        {
            "chapter": 23,
            "verse": 26,
            "text": "Nabi Nuh berdoa dengan berkata: \"Wahai Tuhanku tolonglah daku, kerana mereka mendustakan seruanku"
        },
        {
            "chapter": 23,
            "verse": 27,
            "text": "Lalu Kami wahyukan kepadanya: \"Buatlah bahtera dengan pengawasan serta kawalan Kami, dan dengan panduan wahyu Kami (tentang cara membuatnya); kemudian apabila datang hukum Kami untuk membinasakan mereka, dan air memancut-mancut dari muka bumi (yang menandakan kedatangan taufan), maka masukkanlah ke dalam bahtera itu dua dari tiap-tiap jenis haiwan (jantan dan betina), dan bawalah ahlimu (dan pengikut-pengikutmu) kecuali orang yang telah ditetapkan hukuman azab atasnya di antara mereka (disebabkan kekufurannya); dan janganlah engkau merayu kepadaku untuk menolong kaum yang zalim itu, kerana sesungguhnya mereka akan ditenggelamkan dengan taufan sehingga mati lemas"
        },
        {
            "chapter": 23,
            "verse": 28,
            "text": "Kemudian apabila engkau dan orang-orang yang bersamamu telah berada di atas bahtera itu maka hendaklah engkau (bersyukur kepada Allah dengan) berkata: ` Segala puji tertentu bagi Allah yang telah menyelamatkan kami daripada orang-orang yang zalim"
        },
        {
            "chapter": 23,
            "verse": 29,
            "text": "Dan berdoalah dengan berkata: ` Wahai Tuhanku, turunkanlah daku di tempat turun yang berkat, dan Engkau adalah sebaik-baik Pemberi tempat"
        },
        {
            "chapter": 23,
            "verse": 30,
            "text": "Sesungguhnya pada yang demikian itu terdapat tanda-tanda (yang mendatangkan iktibar); dan sesungguhnya Kami tetap menguji (hamba-hamba Kami)"
        },
        {
            "chapter": 23,
            "verse": 31,
            "text": "Kemudian Kami ciptakan sesudah mereka, umat yang lain"
        },
        {
            "chapter": 23,
            "verse": 32,
            "text": "Lalu Kami mengutus kepada mereka seorang Rasul dari kalangan mereka (dengan berfirman melalui Rasul itu): \"Sembahlah kamu akan Allah, (sebenarnya) tidak ada Tuhan bagi kamu selain daripadaNya. Oleh itu tidakkah kamu mahu bertaqwa kepadaNya"
        },
        {
            "chapter": 23,
            "verse": 33,
            "text": "Dan (bagi menolak seruan itu), ketua-ketua dari kaumnya yang kafir serta mendustakan pertemuan hari akhirat, dan yang Kami mewahkan mereka dalam kehidupan dunia, berkata (sesama sendiri) \"Orang ini hanyalah seorang manusia seperti kamu, ia makan dari apa yang kamu makan, dan meminum dari apa yang kamu minum"
        },
        {
            "chapter": 23,
            "verse": 34,
            "text": "Dan demi sesungguhnya, jika kamu taati manusia yang seperti kamu, tentulah kamu dengan membuat demikian, menjadi orang-orang yang rugi"
        },
        {
            "chapter": 23,
            "verse": 35,
            "text": "Patutkah ia menjanjikan kamu, bahawa sesungguhnya apabila kamu mati dan menjadi tanah dan tulang, kamu akan dikeluarkan (dari kubur hidup semula)"
        },
        {
            "chapter": 23,
            "verse": 36,
            "text": "Jauh, amatlah jauh (dari kebenaran) apa yang dijanjikan kepada kamu itu"
        },
        {
            "chapter": 23,
            "verse": 37,
            "text": "Tiadalah hidup yang lain selain dari hidup kita di dunia ini. Kita mati dan kita hidup (silih berganti) dan tiadalah kita akan dibangkitkan hidup semula"
        },
        {
            "chapter": 23,
            "verse": 38,
            "text": "Tiadalah dia (Nabi Hud) itu selain dari seorang lelaki yang mengada-adakan perkara dusta terhadap Allah, dan kami tidak akan beriman kepadanya"
        },
        {
            "chapter": 23,
            "verse": 39,
            "text": "Nabi Hud berdoa dengan berkata: \"Wahai TuhanKu, belalah daku, kerana mereka telah mendustakan seruanku"
        },
        {
            "chapter": 23,
            "verse": 40,
            "text": "Allah berfirman: \"Dalam sedikit masa lagi mereka akan menjadi orang-orang yang menyesal"
        },
        {
            "chapter": 23,
            "verse": 41,
            "text": "Akhirnya mereka dibinasakan oleh letusan suara yang menggempakan bumi, dengan benar lagi adil, lalu Kami jadikan mereka sebagai sampah sarap (yang dihanyutkan oleh banjir). Maka kebinasaanlah kesudahannya bagi kaum yang zalim itu"
        },
        {
            "chapter": 23,
            "verse": 42,
            "text": "Kemudian Kami ciptakan, sesudah mereka, umat-umat yang lain"
        },
        {
            "chapter": 23,
            "verse": 43,
            "text": "Sesuatu umat itu tidak dapat mendahului tempohnya yang telah ditentukan, dan mereka pula tidak dapat melambatkannya"
        },
        {
            "chapter": 23,
            "verse": 44,
            "text": "Kemudian Kami mengutus Rasul-rasul Kami silih berganti. Tiap-tiap kali sesuatu umat didatangi Rasulnya, mereka mendustakannya; lalu Kami binasakan umat-umat yang demikian, lepas satu-satu; dan Kami jadikan perihal mereka sebagai cerita-cerita (yang mendatangkan iktibar); maka kebinasaanlah kesudahannya bagi orang-orang yang tidak beriman"
        },
        {
            "chapter": 23,
            "verse": 45,
            "text": "Kemudian Kami mengutus Nabi Musa dan saudaranya: Nabi Harun, dengan membawa ayat-ayat keterangan Kami, dan bukti (mukjizat) yang nyata"
        },
        {
            "chapter": 23,
            "verse": 46,
            "text": "Kepada Firaun dan kaumnya; lalu mereka menentang (seruan Nabi-nabi Allah itu) dengan sombong takbur, serta menjadi kaum yang membesarkan diri"
        },
        {
            "chapter": 23,
            "verse": 47,
            "text": "Sehingga mereka berkata (dengan angkuhnya): \"Patutkah kita beriman kepada dua manusia seperti kita, sedang kaum mereka menjadi orang-orang suruhan kita"
        },
        {
            "chapter": 23,
            "verse": 48,
            "text": "Oleh itu, merekapun mendustakan keduanya, lalu menjadilah mereka sebahagian dari orang-orang yang dibinasakan"
        },
        {
            "chapter": 23,
            "verse": 49,
            "text": "Dan sesungguhnya, Kami telah memberikan Nabi Musa Kitab Taurat, supaya mereka beroleh hidayah petunjuk"
        },
        {
            "chapter": 23,
            "verse": 50,
            "text": "Dan Kami jadikan (Nabi lsa) ibni Maryam serta ibunya sebagai satu tanda (mukjizat) dan Kami telah menempatkan keduanya di tanah tinggi, tempat tinggal yang ada tanaman dan mata air yang mengalir"
        },
        {
            "chapter": 23,
            "verse": 51,
            "text": "Wahai Rasul-rasul, makanlah dari benda-benda yang baik lagi halal dan kerjakanlah amal-amal soleh; sesungguhnya Aku Maha Mengetahui akan apa yang kamu kerjakan"
        },
        {
            "chapter": 23,
            "verse": 52,
            "text": "Dan sesungguhnya ugama Islam ini ialah ugama kamu - ugama yang satu asas pokoknya, dan Akulah Tuhan kamu; maka bertaqwalah kamu kepadaKu"
        },
        {
            "chapter": 23,
            "verse": 53,
            "text": "Kemudian umat Rasul-rasul itu berpecah-belah dalam urusan ugama mereka kepada beberapa pecahan, tiap-tiap golongan bergembira dengan apa yang ada pada mereka"
        },
        {
            "chapter": 23,
            "verse": 54,
            "text": "Maka biarkanlah mereka tenggelam dalam kesesatannya itu hingga ke suatu masa"
        },
        {
            "chapter": 23,
            "verse": 55,
            "text": "Adakah mereka menyangka bahawa apa yang Kami berikan kepada mereka dari harta benda dan anak-pinak itu"
        },
        {
            "chapter": 23,
            "verse": 56,
            "text": "(Bermakna bahawa dengan yang demikian) Kami menyegerakan untuk mereka pemberian kebaikan? (Tidak!) Bahkan mereka tidak menyedari (hakikatnya yang sebenar)"
        },
        {
            "chapter": 23,
            "verse": 57,
            "text": "Sesungguhnya orang-orang yang sentiasa bimbang disebabkan takut kepada (kemurkaan) Tuhan mereka"
        },
        {
            "chapter": 23,
            "verse": 58,
            "text": "Dan orang-orang yang beriman kepada ayat-ayat Tuhan mereka"
        },
        {
            "chapter": 23,
            "verse": 59,
            "text": "Dan orang-orang yang tidak mempersekutukan sesuatu yang lain dengan Tuhan mereka"
        },
        {
            "chapter": 23,
            "verse": 60,
            "text": "Dan orang-orang yang memberi apa yang mereka berikan sedang hati mereka gementar kerana mereka yakin akan kembali kepada Tuhan mereka"
        },
        {
            "chapter": 23,
            "verse": 61,
            "text": "Mereka itulah orang-orang yang segera mengerjakan kebaikan, dan merekalah orang-orang yang mendahului pada mencapainya"
        },
        {
            "chapter": 23,
            "verse": 62,
            "text": "Dan Kami tidak memberati seseorang melainkan apa yang terdaya olehnya; dan di sisi Kami ada sebuah Kitab (suratan amal) yang menyatakan segala-galanya dengan benar, sedang mereka tidak dianiaya"
        },
        {
            "chapter": 23,
            "verse": 63,
            "text": "(Sekalipun demikian, orang-orang yang ingkar tidak juga berfikir) bahkan hati mereka tenggelam di dalam kejahilan, lalai daripada (memahami ajaran Al-Quran) ini; dan mereka pula mempunyai lagi amal-amal (yang jahat) selain dari itu, yang mereka terus-menerus mengerjakannya"
        },
        {
            "chapter": 23,
            "verse": 64,
            "text": "Hingga apabila Kami timpakan azab kepada orang-orang yang mewah di antara mereka maka dengan serta-merta mereka menjerit-jerit meminta tolong"
        },
        {
            "chapter": 23,
            "verse": 65,
            "text": "(Lalu dikatakan kepada mereka): \"Janganlah kamu menjerit-jerit meminta tolong pada hari ini, sesungguhnya kamu tidak akan beroleh sebarang pertolongan dari Kami"
        },
        {
            "chapter": 23,
            "verse": 66,
            "text": "(Kerana) sesungguhnya ayat-ayatKu telah berkali-kali dibacakan kepada kamu, dalam pada itu kamu berpaling undur ke belakang"
        },
        {
            "chapter": 23,
            "verse": 67,
            "text": "Dengan keadaan sombong angkuh mendustakannya, serta mencacinya dalam perbualan kamu pada malam hari"
        },
        {
            "chapter": 23,
            "verse": 68,
            "text": "Maka adakah mereka melakukan yang demikian kerana mereka tidak dapat memahami kata-kata ajaran (yang disampaikan kepada mereka)? Atau kerana telah datang kepada mereka sesuatu yang tidak pernah datang kepada datuk nenek mereka yang telah lalu"
        },
        {
            "chapter": 23,
            "verse": 69,
            "text": "Atau kerana mereka tidak kenal rasul mereka, lalu mereka mengingkarinya"
        },
        {
            "chapter": 23,
            "verse": 70,
            "text": "Atau kerana mereka mengatakan: \"Dia kena penyakit gila?\" (Sebenarnya bukan kerana sesuatu pun dari yang tersebut itu) bahkan kerana Rasul mereka datang kepada mereka membawa ugama yang tetap benar, dan tabiat kebanyakan mereka tidak suka kepada sebarang kebenaran"
        },
        {
            "chapter": 23,
            "verse": 71,
            "text": "Dan kalaulah kebenaran itu tunduk menurut hawa nafsu mereka, nescaya rosak binasalah langit dan bumi serta segala yang adanya. (Bukan sahaja Kami memberikan ugama yang tetap benar) bahkan Kami memberi kepada mereka Al-Quran yang menjadi sebutan baik dan mendatangkan kemuliaan kepada mereka; maka Al-Quran yang demikian keadaannya, mereka tidak juga mahu menerimanya"
        },
        {
            "chapter": 23,
            "verse": 72,
            "text": "Atau adakah (mereka menolak seruanmu itu kerana) engkau meminta kepada mereka suatu pemberian (sebagai hasil pendapatan seruanmu)? (Ini pun tidak!) Kerana engkau percaya pemberian Tuhanmu lebih baik, dan Dia lah jua sebaik-baik Pemberi rezeki"
        },
        {
            "chapter": 23,
            "verse": 73,
            "text": "Dan sesungguhnya engkau (wahai Muhammad) hanya menyeru mereka ke jalan yang lurus"
        },
        {
            "chapter": 23,
            "verse": 74,
            "text": "Dan sesungguhnya orang-orang yang tidak beriman kepada hari akhirat, sudah tentu tidak mengikuti jalan yang lurus itu"
        },
        {
            "chapter": 23,
            "verse": 75,
            "text": "Dan sekiranya Kami menaruh belas kasihan kepada mereka serta Kami hapuskan kesusahan yang menimpa mereka, nescaya mereka akan tetap terus meraba-raba dalam kesesatan mereka yang melampaui batas itu"
        },
        {
            "chapter": 23,
            "verse": 76,
            "text": "Dan sesungguhnya Kami telah menimpakan mereka dengan azab (di dunia), maka mereka tidak juga tunduk patuh kepada Tuhan mereka dan tidak pula berdoa kepadaNya dengan merendah diri (serta insaf dan bertaubat)"
        },
        {
            "chapter": 23,
            "verse": 77,
            "text": "Sehingga apabila Kami bukakan kepada mereka sebuah pintu yang menyebabkan azab yang berat, maka mereka serta-merta berputus asa dengan sebabnya - dari mendapat sebarang kebaikan"
        },
        {
            "chapter": 23,
            "verse": 78,
            "text": "Dan Dia lah jua yang mengadakan bagi kamu pendengaran dan penglihatan serta hati (untuk kamu bersyukur; tetapi) amatlah sedikit kamu bersyukur"
        },
        {
            "chapter": 23,
            "verse": 79,
            "text": "Dan Dia lah yang menciptakan serta mengembangkan kamu di bumi, dan kepadaNyalah kamu akan dihimpunkan"
        },
        {
            "chapter": 23,
            "verse": 80,
            "text": "Dan Dia lah yang menghidupkan dan mematikan; dan Dia lah yang menentukan pertukaran malam dan siang. Maka tidakkah kamu mahu berfikir"
        },
        {
            "chapter": 23,
            "verse": 81,
            "text": "(Mereka tidak juga mahu berfikir) bahkan mereka berkata seperti yang dikatakan oleh orang-orang dahulu (yang ingkar)"
        },
        {
            "chapter": 23,
            "verse": 82,
            "text": "Mereka berkata: \"Adakah apabila kami telah mati dan kami menjadi tanah dan tulang, adakah kami akan dibangkitkan (hidup semula)"
        },
        {
            "chapter": 23,
            "verse": 83,
            "text": "Demi sesungguhnya, kami telah dijanjikan perkara ini - kami dan datuk nenek kami - dari dahulu lagi; perkara ini hanyalah cerita dongeng orang-orang dahulu-kala"
        },
        {
            "chapter": 23,
            "verse": 84,
            "text": "Tanyakanlah (wahai Muhammad): \"Kepunyaan siapakah bumi ini dan segala yang ada padanya, kalau kamu mengetahui"
        },
        {
            "chapter": 23,
            "verse": 85,
            "text": "Mereka akan menjawab: \"Kepunyaan Allah\". Katakanlah: \"Mengapa kamu tidak mahu ingat (dan insaf)"
        },
        {
            "chapter": 23,
            "verse": 86,
            "text": "Tanyakanlah lagi: \"Siapakah Tuhan yang memiliki dan mentadbirkan langit yang tujuh, dan Tuhan yang mempunyai Arasy yang besar"
        },
        {
            "chapter": 23,
            "verse": 87,
            "text": "Mereka akan menjawab: \"(Semuanya) kepunyaan Allah\". Katakanlah: \"Mengapa kamu tidak mahu bertaqwa"
        },
        {
            "chapter": 23,
            "verse": 88,
            "text": "Tanyakanlah lagi: Siapakah yang memegang kuasa pemerintahan tiap-tiap sesuatu, serta ia dapat melindungi (segala-galanya) dan tidak ada sesuatupun yang dapat disembunyi daripada kekuasaannya? (Jawablah) jika kamu mengetahui"
        },
        {
            "chapter": 23,
            "verse": 89,
            "text": "Mereka akan menjawab: \"(Segala-galanya) dikuasai Allah\". Katakanlah: \"Jika demikian, bagaimana kamu tertarik hati kepada perkara yang tidak benar"
        },
        {
            "chapter": 23,
            "verse": 90,
            "text": "(Bukanlah sebagaimana tuduhan mereka) bahkan Kami telah membawa kepada mereka keterangan yang benar, dan sesungguhnya mereka adalah berdusta"
        },
        {
            "chapter": 23,
            "verse": 91,
            "text": "Allah tidak sekali-kali mempunyai anak, dan tidak ada sama sekali sebarang tuhan bersamaNya; (kalaulah ada banyak tuhan) tentulah tiap-tiap tuhan itu akan menguasai dan menguruskan segala yang diciptakannya dengan bersendirian, dan tentulah setengahnya akan bertindak mengalahkan setengahnya yang lain. Maha Suci Allah dari apa yang dikatakan oleh mereka (yang musyrik) itu"
        },
        {
            "chapter": 23,
            "verse": 92,
            "text": "(Allah) Yang mengetahui segala yang tersembunyi dan yang nyata; maka (dengan yang demikian) Maha Tinggilah keadaanNya dari segala yang mereka sekutukan"
        },
        {
            "chapter": 23,
            "verse": 93,
            "text": "Katakanlah (wahai Muhammad): \"Wahai Tuhanku, kiranya Engkau hendak memperlihatkan kepadaku (azab) yang dijanjikan kepada mereka (di dunia)"
        },
        {
            "chapter": 23,
            "verse": 94,
            "text": "Maka wahai Tuhanku, janganlah Engkau biarkan daku tinggal dalam kalangan kaum yang zalim itu"
        },
        {
            "chapter": 23,
            "verse": 95,
            "text": "Dan sesungguhnya Kami berkuasa memperlihatkan kepadamu azab yang Kami janjikan kepada mereka"
        },
        {
            "chapter": 23,
            "verse": 96,
            "text": "Tolaklah kejahatan yang dilakukan kepadamu dengan cara yang sebaik-baiknya, Kami Maha Mengetahui apa yang mereka katakan itu"
        },
        {
            "chapter": 23,
            "verse": 97,
            "text": "Dan katakanlah: \"Wahai Tuhanku, aku berlindung kepadaMu dari hasutan Syaitan-syaitan"
        },
        {
            "chapter": 23,
            "verse": 98,
            "text": "Dan aku berlindung kepadaMu, wahai Tuhanku, supaya Syaitan-syaitan itu tidak menghampiriku"
        },
        {
            "chapter": 23,
            "verse": 99,
            "text": "Kesudahan golongan yang kufur ingkar itu apabila sampai ajal maut kepada salah seorang di antara mereka, berkatalah ia: \"Wahai Tuhanku, kembalikanlah daku (hidup semula di dunia)"
        },
        {
            "chapter": 23,
            "verse": 100,
            "text": "Supaya aku mengerjakan amal-amal yang soleh dalam perkara-perkara yang telah aku tinggalkan\". Tidak! Masakan dapat? Sesungguhnya perkataannya itu hanyalah kata-kata yang ia sahaja yang mengatakannya, sedang di hadapan mereka ada alam barzakh (yang mereka tinggal tetap padanya) hingga hari mereka dibangkitkan semula (pada hari kiamat)"
        },
        {
            "chapter": 23,
            "verse": 101,
            "text": "Kemudian, apabila ditiup sangkakala, maka pada hari itu tidak ada lagi manfaat pertalian kerabat di antara mereka, dan tidak pula sempat mereka bertanya-tanyaan"
        },
        {
            "chapter": 23,
            "verse": 102,
            "text": "Maka sesiapa yang berat timbangan amal baiknya, maka mereka itulah orang-orang yang berjaya"
        },
        {
            "chapter": 23,
            "verse": 103,
            "text": "Dan sesiapa yang ringan timbangan amal baiknya, maka merekalah orang-orang yang merugikan dirinya sendiri; mereka kekal di dalam neraka Jahannam"
        },
        {
            "chapter": 23,
            "verse": 104,
            "text": "Api neraka itu membakar muka mereka, dan tinggalah mereka di situ dengan muka yang hodoh cacat"
        },
        {
            "chapter": 23,
            "verse": 105,
            "text": "(Sambil dikatakan kepada mereka): \"Bukankah ayat-ayatKu selalu dibacakan kepada kamu, lalu kamu terus-menerus mendustakannya"
        },
        {
            "chapter": 23,
            "verse": 106,
            "text": "Mereka menjawab: \"Wahai Tuhan kami, kami telah dikalahkan oleh sebab-sebab kecelakaan kami, dan dengan itu menjadilah kami kaum yang sesat"
        },
        {
            "chapter": 23,
            "verse": 107,
            "text": "Wahai Tuhan kami, keluarkanlah kami dari neraka ini (serta kembalikanlah kami ke dunia); setelah itu kalau kami kembali lagi (mengerjakan kufur dan maksiat), maka sesungguhnya kami orang-orang yang zalim"
        },
        {
            "chapter": 23,
            "verse": 108,
            "text": "(Allah) berfirman: \"Diamlah kamu dengan kehinaan di dalam neraka, dan janganlah kamu berkata-kata (memohon sesuatupun) kepadaKu"
        },
        {
            "chapter": 23,
            "verse": 109,
            "text": "Sesungguhnya ada sepuak diri hamba-hambaKu (di dunia dahulu) memohon kepadaKu dengan berkata: ` Wahai Tuhan kami, kami telah beriman; oleh itu ampunkanlah dosa kami serta berilah rahmat kepada kami, dan sememangnya Engkaulah jua sebaik-baik Pemberi rahmat"
        },
        {
            "chapter": 23,
            "verse": 110,
            "text": "Maka kamu jadikan mereka ejek-ejekan sehingga ejek-ejekan kamu kepada mereka menyebabkan kamu lupa mengingati balasanKu, dan kamu pula sentiasa tertawakan mereka"
        },
        {
            "chapter": 23,
            "verse": 111,
            "text": "Sesungguhnya Aku membalas mereka pada hari ini (dengan sebaik-baik balasan) disebabkan kesabaran mereka; sesungguhnya mereka itulah orang-orang yang berjaya"
        },
        {
            "chapter": 23,
            "verse": 112,
            "text": "Allah bertanya lagi (kepada mereka yang kafir itu): \"Berapa tahun lamanya kamu tinggal di bumi"
        },
        {
            "chapter": 23,
            "verse": 113,
            "text": "Mereka menjawab: \"Kami tinggal (di dunia) selama sehari atau sebahagian dari sehari; maka bertanyalah kepada golongan (malaikat) yang menjaga urusan menghitung"
        },
        {
            "chapter": 23,
            "verse": 114,
            "text": "Allah berfirman: \"Kamu tidak tinggal (di dunia) melainkan sedikit masa sahaja, kalau kamu dahulu mengetahui hal ini (tentulah kamu bersiap sedia)"
        },
        {
            "chapter": 23,
            "verse": 115,
            "text": "Maka adakah patut kamu menyangka bahawa Kami hanya menciptakan kamu (dari tiada kepada ada) sahaja dengan tiada sebarang hikmat pada ciptaan itu? Dan kamu (menyangka pula) tidak akan dikembalikan kepada Kami"
        },
        {
            "chapter": 23,
            "verse": 116,
            "text": "Maka (dengan yang demikian) Maha Tinggilah Allah Yang Menguasai seluruh alam, lagi Yang Tetap Benar; tiada Tuhan melainkan Dia, Tuhan yang mempunyai Arasy yang mulia"
        },
        {
            "chapter": 23,
            "verse": 117,
            "text": "Dan sesiapa yang menyembah tuhan yang lain bersama-sama Allah, dengan tidak berdasarkan sebarang keterangan mengenainya, maka sesungguhnya hitungannya (dan balasan amalnya yang jahat itu) disediakan di sisi Tuhannya. Sesungguhnya orang-orang yang kafir tidak akan berjaya"
        },
        {
            "chapter": 23,
            "verse": 118,
            "text": "Dan berdoalah (wahai Muhammad dengan berkata): \"Wahai Tuhanku, berikanlah ampun dan kurniakan rahmat, dan sememangnya Engkaulah sahaja sebaik-baik Pemberi rahmat"
        },
        {
            "chapter": 24,
            "verse": 1,
            "text": "Ini ialah satu \"surah\" yang Kami turunkan, dan Kami wajibkan hukum-hukumnya, serta Kami turunkan padanya ayat-ayat keterangan yang nyata supaya kamu beringat (mengamalkannya)"
        },
        {
            "chapter": 24,
            "verse": 2,
            "text": "Perempuan yang berzina dan lelaki yang berzina, hendaklah kamu sebat tiap-tiap seorang dari keduanya seratus kali sebat; dan janganlah kamu dipengaruhi oleh perasaan belas kasihan terhadap keduanya dalam menjalankan hukum ugama Allah, jika benar kamu beriman kepada Allah dan hari akhirat; dan hendaklah disaksikan hukuman seksa yang dikenakan kepada mereka itu oleh sekumpulan dari orang-orang yang beriman"
        },
        {
            "chapter": 24,
            "verse": 3,
            "text": "Lelaki yang berzina (lazimnya) tidak ingin berkahwin melainkan dengan perempuan yang berzina atau perempuan musyrik; dan perempuan yang berzina itu pula (lazimnya) tidak ingin berkahwin dengannya melainkan oleh lelaki yang berzina atau lelaki musyrik. Dan perkahwinan yang demikian itu terlarang kepada orang-orang yang beriman"
        },
        {
            "chapter": 24,
            "verse": 4,
            "text": "Dan orang-orang yang melemparkan tuduhan (zina) kepada perempuan yang terpelihara kehormatannya, kemudian mereka tidak membawakan empat orang saksi, maka sebatlah mereka delapan puluh kali sebat; dan janganlah kamu menerima persaksian mereka itu selama-lamanya; kerana mereka adalah orang-orang yang fasik"
        },
        {
            "chapter": 24,
            "verse": 5,
            "text": "Kecuali orang-orang yang bertaubat sesudah itu (dari kesalahannya yang tersebut) serta memperbaiki amalannya, maka sesungguhnya Allah Maha Pengampun, lagi Maha Mengasihani"
        },
        {
            "chapter": 24,
            "verse": 6,
            "text": "Dan orang-orang yang menuduh isterinya berzina, sedang mereka tidak ada saksi-saksi (yang mengesahkan tuduhannya itu) hanya dirinya sendiri, maka persaksian (sah pada syarak) bagi seseorang yang menuduh itu hendaklah ia bersumpah dengan nama Allah, empat kali, bahawa sesungguhnya ia dari orang-orang yang benar"
        },
        {
            "chapter": 24,
            "verse": 7,
            "text": "Dan sumpah yang kelima (hendaklah ia berkata): Bahawa laknat Allah akan menimpa dirinya jika ia dari orang-orang yang dusta"
        },
        {
            "chapter": 24,
            "verse": 8,
            "text": "Dan bagi menghindarkan hukuman seksa dari isteri (yang kena tuduh) itu hendaklah ia bersumpah dengan nama Allah, empat kali, bahawa suaminya (yang menuduh) itu sesungguhnya adalah dari orang-orang yang berdusta"
        },
        {
            "chapter": 24,
            "verse": 9,
            "text": "Dan sumpah yang kelima (hendaklah ia berkata); Bahawa kemurkaan Allah akan menimpa dirinya jika suaminya dari orang-orang yang benar"
        },
        {
            "chapter": 24,
            "verse": 10,
            "text": "Dan kalaulah tidak kerana adanya limpah kurnia Allah dan rahmatNya kepada kamu, dan juga (kalaulah tidak kerana) bahawa Allah Maha Penerima taubat, lagi Maha Bijaksana, (tentulah kamu akan) akan mengalami kesusahan yang sukar diatasi"
        },
        {
            "chapter": 24,
            "verse": 11,
            "text": "Sesungguhnya orang-orang yang membawa berita yang amat dusta itu ialah segolongan dari kalangan kamu; janganlah kamu menyangka (berita yang dusta) itu buruk bagi kamu, bahkan ia baik bagi kamu. Tiap-tiap seorang di antara mereka akan beroleh hukuman sepadan dengan kesalahan yang dilakukannya itu, dan orang yang mengambil bahagian besar dalam menyiarkannya di antara mereka, akan beroleh seksa yang besar (di dunia dan di akhirat)"
        },
        {
            "chapter": 24,
            "verse": 12,
            "text": "Sepatutnya semasa kamu mendengar tuduhan itu, orang-orang yang beriman - lelaki dan perempuan, menaruh baik sangka kepada diri (orang-orang) mereka sendiri. dan berkata: \"Ini ialah tuduhan dusta yang nyata"
        },
        {
            "chapter": 24,
            "verse": 13,
            "text": "Sepatutnya mereka (yang menuduh) membawa empat orang saksi membuktikan tuduhan itu. Oleh kerana mereka tidak mendatangkan empat orang saksi, maka mereka itu pada sisi hukum Allah, adalah orang-orang yang dusta"
        },
        {
            "chapter": 24,
            "verse": 14,
            "text": "Dan kalaulah tidak kerana adanya limpah kurnia Allah dan rahmatNya kepada kamu di dunia dan di akhirat, tentulah kamu dikenakan azab seksa yang besar disebabkan kamu turut campur dalam berita palsu itu"
        },
        {
            "chapter": 24,
            "verse": 15,
            "text": "Iaitu semasa kamu bertanya atau menceritakan berita dusta itu dengan lidah kamu, dan memperkatakan dengan mulut kamu akan sesuatu yang kamu tidak mempunyai pengetahuan yang sah mengenainya; dan kamu pula menyangkanya perkara kecil, pada hal ia pada sisi hukum Allah adalah perkara yang besar dosanya"
        },
        {
            "chapter": 24,
            "verse": 16,
            "text": "Dan sepatutnya semasa kamu mendengarnya, kamu segera berkata: \"Tidaklah layak bagi kami memperkatakan hal ini! Maha Suci Engkau (ya Allah dari mencemarkan nama baik ahli rumah Rasulullah)! Ini adalah satu dusta besar yang mengejutkan"
        },
        {
            "chapter": 24,
            "verse": 17,
            "text": "Allah memberi pengajaran kepada kamu, supaya kamu tidak mengulangi perbuatan yang sedemikian ini selama-lamanya, jika betul kamu orang-orang yang beriman"
        },
        {
            "chapter": 24,
            "verse": 18,
            "text": "Dan Allah menjelaskan kepada kamu ayat-ayat keterangan (hukum-hukumNya); kerana Allah Maha Mengetahui, lagi Maha Bijaksana"
        },
        {
            "chapter": 24,
            "verse": 19,
            "text": "Sesungguhnya orang-orang yang suka terhebah tuduhan-tuduhan yang buruk dalam kalangan orang-orang yang beriman, mereka akan beroleh azab seksa yang tidak terperi sakitnya di dunia dan di akhirat; dan (ingatlah) Allah mengetahui (segala perkara) sedang kamu tidak mengetahui (yang demikian)"
        },
        {
            "chapter": 24,
            "verse": 20,
            "text": "Dan kalaulah tidak kerana adanya limpah kurnia Allah dan rahmatNya kepada kamu, dan juga (kalaulah tidak kerana) bahawa Allah Amat melimpah belas kasihanNya, (tentulah kamu akan ditimpa azab dengan serta-merta)"
        },
        {
            "chapter": 24,
            "verse": 21,
            "text": "Wahai orang-orang yang beriman, janganlah kamu menurut jejak langkah Syaitan; dan sesiapa yang menurut jejak langkah Syaitan, maka sesungguhnya Syaitan itu sentiasa menyuruh (pengikut-pengikutnya) melakukan perkara yang keji dan perbuatan yang mungkar. Dan kalaulah tidak kerana limpah kurnia Allah dan rahmatNya kepada kamu, nescaya tidak ada seorang pun di antara kamu menjadi bersih dari dosanya selama-lamanya; akan tetapi Allah membersihkan sesiapa yang dikehendakiNya (menurut undang-undang peraturanNya); dan (ingatlah Allah Maha Mendengar) lagi Maha Mengetahui"
        },
        {
            "chapter": 24,
            "verse": 22,
            "text": "Dan janganlah orang-orang yang berharta serta lapang hidupnya dari kalangan kamu, bersumpah tidak mahu lagi memberi bantuan kepada kaum kerabat dan orang-orang miskin serta orang-orang yang berhijrah pada jalan Allah; dan (sebaliknya) hendaklah mereka memaafkan serta melupakan kesalahan orang-orang itu; tidakkah kamu suka supaya Allah mengampunkan dosa kamu? Dan (ingatlah) Allah Maha Pengampun lagi Maha Mengasihani"
        },
        {
            "chapter": 24,
            "verse": 23,
            "text": "Sesungguhnya orang-orang yang menuduh perempuan-perempuan yang terpelihara kehormatannya, yang tidak terlintas memikirkan sebarang kejahatan, lagi yang beriman, akan dilaknat (oleh Allah) di dunia dan di akhirat dan, mereka pula akan beroleh azab seksa yang besar"
        },
        {
            "chapter": 24,
            "verse": 24,
            "text": "Pada hari lidah mereka dan tangan mereka serta kaki mereka menjadi saksi terhadap diri mereka sendiri, tentang segala yang mereka lakukan"
        },
        {
            "chapter": 24,
            "verse": 25,
            "text": "Pada hari itu Allah akan menyempurnakan untuk mereka balasan (azab seksa) yang berhak mereka mendapatnya, dan mereka pula akan mengetahui bahawa Allah ialah Tuhan Yang Maha Adil, lagi nyata keadilanNya"
        },
        {
            "chapter": 24,
            "verse": 26,
            "text": "(Lazimnya) perempuan-perempuan yang jahat adalah untuk lelaki-lelaki yang jahat, dan lelaki-lelaki yang jahat untuk perempuan-perempuan yang jahat; dan (sebaliknya) perempuan-perempuan yang baik untuk lelaki-lelaki yang baik, dan lelaki-lelaki yang baik untuk perempuan-perempuan yang baik. Mereka (yang baik) itu adalah bersih dari (tuduhan buruk) yang dikatakan oleh orang-orang (yang jahat); mereka (yang baik) itu akan beroleh pengampunan (dari Allah) dan pengurniaan yang mulia"
        },
        {
            "chapter": 24,
            "verse": 27,
            "text": "Wahai orang-orang yang beriman, janganlah kamu masuk ke dalam mana-mana rumah yang bukan rumah kamu, sehingga kamu lebih dahulu meminta izin serta memberi salam kepada penduduknya; yang demikian adalah lebih baik bagi kamu, supaya kamu beringat (mematuhi cara dan peraturan yang sopan itu)"
        },
        {
            "chapter": 24,
            "verse": 28,
            "text": "Maka sekiranya kamu tidak mendapati sesiapa (yang berhak memberi izin) maka janganlah masuk ke dalam rumah itu sehingga kamu diberi izin; dan jika dikatakan kepada kamu \"baliklah\", maka hendaklah kamu berundur balik; cara yang demikian adalah lebih suci bagi kamu; dan (ingatlah) Allah Maha Mengetahui akan apa yang kamu lakukan"
        },
        {
            "chapter": 24,
            "verse": 29,
            "text": "Tidaklah menjadi salah kamu memasuki (dengan tidak meminta izin) mana-mana rumah yang tidak didiami orang, yang ada keperluan kamu padanya; dan (ingatlah) Allah mengetahui akan apa yang kamu zahirkan dan apa yang kamu sembunyikan"
        },
        {
            "chapter": 24,
            "verse": 30,
            "text": "Katakanlah (wahai Muhammad) kepada orang-orang lelaki yang beriman supaya mereka menyekat pandangan mereka (daripada memandang yang haram), dan memelihara kehormatan mereka. Yang demikian itu lebih suci bagi mereka; sesungguhnya Allah Amat Mendalam PengetahuanNya tentang apa yang mereka kerjakan"
        },
        {
            "chapter": 24,
            "verse": 31,
            "text": "Dan katakanlah kepada perempuan-perempuan yang beriman supaya menyekat pandangan mereka (daripada memandang yang haram), dan memelihara kehormatan mereka; dan janganlah mereka memperlihatkan perhiasan tubuh mereka kecuali yang zahir daripadanya; dan hendaklah mereka menutup belahan leher bajunya dengan tudung kepala mereka; dan janganlah mereka memperlihatkan perhiasan tubuh mereka melainkan kepada suami mereka, atau bapa mereka atau bapa mertua mereka atau anak-anak mereka, atau anak-anak tiri mereka, atau saudara-saudara mereka, atau anak bagi saudara-saudara mereka yang lelaki, atau anak bagi saudara-saudara mereka yang perempuan, atau perempuan-perempuan Islam, atau hamba-hamba mereka, atau orang gaji dari orang-orang lelaki yang telah tua dan tidak berkeinginan kepada perempuan, atau kanak-kanak yang belum mengerti lagi tentang aurat perempuan; dan janganlah mereka menghentakkan kaki untuk diketahui orang akan apa yang tersembunyi dari perhiasan mereka; dan bertaubatlah kamu sekalian kepada Allah, wahai orang-orang yang beriman, supaya kamu berjaya"
        },
        {
            "chapter": 24,
            "verse": 32,
            "text": "Dan kahwinkanlah orang-orang bujang (lelaki dan perempuan) dari kalangan kamu, dan orang-orang yang soleh dari hamba-hamba kamu, lelaki dan perempuan. Jika mereka miskin, Allah akan memberikan kekayaan kepada mereka dari limpah kurniaNya kerana Allah Maha Luas (rahmatNya dan limpah kurniaNya), lagi Maha Mengetahui"
        },
        {
            "chapter": 24,
            "verse": 33,
            "text": "Dan orang-orang yang tidak mempunyai kemampuan berkahwin, hendaklah mereka menjaga kehormatannya sehingga Allah memberi kekayaan kepada mereka dari limpah kurniaNya; dan hamba-hamba kamu (lelaki dan perempuan) yang hendak membuat surat perjanjian untuk memerdekakan dirinya (dengan jumlah bayaran yang tertentu), hendaklah kamu melaksanakan perjanjian itu dengan mereka jika kamu mengetahui ada sifat-sifat yang baik pada diri mereka (yang melayakkannya berbuat demikian); dan berilah kepada mereka dari harta Allah yang telah dikurniakan kepada kamu. Dan janganlah kamu paksakan hamba-hamba perempuan kamu melacurkan diri manakala mereka mahu menjaga kehormatannya, kerana kamu berkehendakkan kesenangan hidup di dunia. Dan sesiapa yang memaksa mereka, maka sesungguhnya Allah - sesudah paksaan yang dilakukan kepada mereka - Maha Pengampun, lagi Maha Mengasihani"
        },
        {
            "chapter": 24,
            "verse": 34,
            "text": "Dan sesungguhnya, Kami telah menurunkan kepada kamu, ayat-ayat keterangan yang menjelaskan (hukum-hukum suruh dan tegah), dan contoh tauladan (mengenai kisah-kisah dan berita) orang-orang yang telah lalu sebelum kamu, serta nasihat pengajaran bagi orang-orang yang (mahu) bertaqwa"
        },
        {
            "chapter": 24,
            "verse": 35,
            "text": "Allah yang menerangi langit dan bumi. Bandingan nur hidayah petunjuk Allah (Kitab Suci Al-Quran) adalah sebagai sebuah \"misykaat\" yang berisi sebuah lampu; lampu itu dalam geluk kaca (qandil), geluk kaca itu pula (jernih terang) laksana bintang yang bersinar cemerlang; lampu itu dinyalakan dengan minyak dari pokok yang banyak manfaatnya, (iaitu) pokok zaitun yang bukan sahaja disinari matahari semasa naiknya dan bukan sahaja semasa turunnya (tetapi ia sentiasa terdedah kepada matahari); hampir-hampir minyaknya itu - dengan sendirinya - memancarkan cahaya bersinar (kerana jernihnya) walaupun ia tidak disentuh api; (sinaran nur hidayah yang demikian bandingannya adalah sinaran yang berganda-ganda): cahaya berlapis cahaya. Allah memimpin sesiapa yang dikehendakiNya (menurut undang-undang dan peraturanNya) kepada nur hidayahNya itu; dan Allah mengemukakan berbagai-bagai misal perbandingan untuk umat manusia; dan Allah Maha Mengetahui akan tiap-tiap sesuatu"
        },
        {
            "chapter": 24,
            "verse": 36,
            "text": "(Nur hidayah petunjuk Allah itu bersinar dengan nyatanya terutama sekali) di rumah-rumah ibadat yang diperintahkan oleh Allah supaya dimuliakan keadaannya dan disebut serta diperingat nama Allah padanya; di situ juga dikerjakan ibadat mensuci dan memuji Allah pada waktu pagi dan petang"
        },
        {
            "chapter": 24,
            "verse": 37,
            "text": "(Ibadat itu dikerjakan oleh) orang-orang yang kuat imannya yang tidak dilalaikan oleh perniagaan atau berjual-beli daripada menyebut serta mengingati Allah, dan mendirikan sembahyang serta memberi zakat; mereka takutkan hari (kiamat) yang padanya berbalik-balik hati dan pandangan"
        },
        {
            "chapter": 24,
            "verse": 38,
            "text": "(Mereka mengerjakan semuanya itu) supaya Allah membalas mereka dengan sebaik-baik balasan bagi apa yang mereka kerjakan, dan menambahi mereka lagi dari limpah kurniaNya; dan sememangnya Allah memberi rezeki kepada sesiapa yang dikehendakiNya dengan tidak terhitung"
        },
        {
            "chapter": 24,
            "verse": 39,
            "text": "Dan orang-orang yang kafir pula, amal-amal mereka adalah umpama riak sinaran panas di tanah rata yang disangkanya air oleh orang yang dahaga, (lalu ia menuju ke arahnya) sehingga apabila ia datang ke tempat itu, tidak didapati sesuatu pun yang disangkanya itu; (demikianlah keadaan orang kafir, tidak mendapat faedah dari amalnya sebagaimana yang disangkanya) dan ia tetap mendapati hukum Allah di sisi amalnya, lalu Allah meyempurnakan hitungan amalnya (serta membalasnya); dan (ingatlah) Allah Amat segera hitungan hisabNya"
        },
        {
            "chapter": 24,
            "verse": 40,
            "text": "Atau (orang-orang kafir itu keadaannya) adalah umpama keadaan (orang yang di dalam) gelap-gelita di lautan yang dalam, yang diliputi oleh ombak bertindih ombak; di sebelah atasnya pula awan tebal (demikianlah keadaannya) gelap-gelita berlapis-lapis - apabila orang itu mengeluarkan tangannya, ia tidak dapat melihatnya sama sekali. Dan (ingatlah) sesiapa yang tidak dijadikan Allah menurut undang-undang peraturanNya mendapat cahaya (hidayah petunjuk) maka ia tidak akan beroleh sebarang cahaya (yang akan memandunya ke jalan yang benar)"
        },
        {
            "chapter": 24,
            "verse": 41,
            "text": "Tidakkah engkau mengetahui bahawasanya Allah (Yang Maha Esa dan Maha Kuasa) sentiasa bertasbih kepadaNya sekalian makhluk yang ada di langit dan di bumi serta burung-burung yang terbang berbaris di angkasa? Masing-masing sedia mengetahui (menurut keadaan semulajadinya) akan cara mengerjakan ibadatnya kepada Allah dan memujiNya; dan Allah Maha Mengetahui akan apa yang mereka lakukan"
        },
        {
            "chapter": 24,
            "verse": 42,
            "text": "Dan bagi Allah jualah kuasa pemerintahan langit dan bumi dan kepada Allah sahaja tempat kembali (sekalian makhluk)"
        },
        {
            "chapter": 24,
            "verse": 43,
            "text": "Tidakkah engkau melihat bahawasanya Allah mengarahkan awan bergerak perlahan-lahan, kemudian Dia mengumpulkan kelompok-kelompoknya, kemudian Dia menjadikannya tebal berlapis-lapis? Selepas itu engkau melihat hujan turun dari celah-celahnya. Dan Allah pula menurunkan hujan batu dari langit, dari gunung-ganang (awan) yang ada padanya; lalu Ia menimpakan hujan batu itu kepada sesiapa yang dikehendakiNya, dan menjauhkannya dari sesiapa yang dikehendakiNya. Sinaran kilat yang terpancar dari awan yang demikian keadaannya, hampir-hampir menyambar dan menghilangkan pandangan"
        },
        {
            "chapter": 24,
            "verse": 44,
            "text": "Allah menukarkan malam dan siang silih berganti; sesungguhnya yang demikian mengandungi pelajaran yang mendatangkan iktibar bagi orang-orang yang celik mata hatinya berfikir"
        },
        {
            "chapter": 24,
            "verse": 45,
            "text": "Dan Allah menciptakan tiap-tiap haiwan yang bergerak itu dari air; maka sebahagian di antara mereka menjalar atas perutnya, dan sebahagian di antaranya berjalan dengan dua kaki, dan sebahagian lagi berjalan dengan empat kaki. Allah menciptakan apa sahaja yang Ia kehendaki (selain dari yang tersebut), kerana sesungguhnya Allah Maha Kuasa atas tiap-tiap sesuatu"
        },
        {
            "chapter": 24,
            "verse": 46,
            "text": "Demi sesungguhnya, Kami telah menurunkan ayat-ayat yang menerangkan (hakikat kebenaran dengan berbagai dalil dan bukti); dan Allah memberi hidayah petunjuk kepada sesiapa yang dikehendakiNya ke jalan yang lurus"
        },
        {
            "chapter": 24,
            "verse": 47,
            "text": "Dan (di antara orang-orang yang tidak dikehendakiNya ke jalan yang lurus ialah) mereka yang berkata: \"Kami beriman kepada Allah dan kepada RasulNya serta kami taat\"; kemudian sepuak dari mereka berpaling (membelakangkan perintah Allah dan Rasul) sesudah pengakuan itu, dan (kerana berpalingnya) tidaklah mereka itu menjadi orang-orang yang sebenarnya beriman"
        },
        {
            "chapter": 24,
            "verse": 48,
            "text": "Dan (bukti berpalingnya mereka ialah) apabila mereka diajak kepada Kitab Allah dan Sunnah RasulNya supaya menjadi hakim memutuskan sesuatu di antara mereka, maka dengan serta-merta sepuak dari mereka berpaling ingkar (menolak ajakan itu jika keputusan tidak menguntungkan mereka)"
        },
        {
            "chapter": 24,
            "verse": 49,
            "text": "Dan (sebaliknya) jika keputusan itu memberi hak kepada mereka, mereka segera datang kepadanya dengan tunduk taat (menerima hukumnya)"
        },
        {
            "chapter": 24,
            "verse": 50,
            "text": "(Mengapa mereka bersikap demikian), adakah kerana hati mereka mengandungi penyakit (kufur), atau kerana mereka ragu-ragu (terhadap kebenaran hukuman), ataupun kerana mereka takut bahawa Allah dan RasulNya akan berlaku zalim kepada mereka? (Allah dan RasulNya tidak sekali-kali akan berlaku zalim) bahkan merekalah sendiri orang-orang yang zalim (disebabkan keraguan dan kekufuran mereka)"
        },
        {
            "chapter": 24,
            "verse": 51,
            "text": "Sesungguhnya perkataan yang diucapkan oleh orang-orang yang beriman ketika mereka diajak ke pada Kitab Allah dan Sunnah RasulNya, supaya menjadi hakim memutuskan sesuatu di antara mereka, hanyalah mereka berkata: \"Kami dengar dan kami taat\": dan mereka itulah orang-orang yang beroleh kejayaan"
        },
        {
            "chapter": 24,
            "verse": 52,
            "text": "Dan sesiapa yang taat kepada Allah dan RasulNya dan takut melanggar perintah Allah serta, menjaga dirinya jangan terdedah kepada azab Allah, maka merekalah orang-orang yang beroleh kemenangan"
        },
        {
            "chapter": 24,
            "verse": 53,
            "text": "Dan mereka (yang munafik) bersumpah dengan nama Allah, dengan sebebar-benar sumpahnya: bahawa jika engkau (wahai Muhammad) perintahkan mereka (keluar berjihad), tentulah mereka akan keluar. Katakanlah: \" Janganlah kamu bersumpah, (taat kamu itu) taat yang terkenal (dustanya). Sesungguhnya Allah Amat Mendalam pengetahuanNya tentang apa yang kamu lakukan"
        },
        {
            "chapter": 24,
            "verse": 54,
            "text": "Katakanlah lagi (kepada mereka): \" Taatlah kamu kepada Allah dan taatlah kepada Rasul Allah. Kemudian jika kamu berpaling ingkar maka ketahuilah bahawa sesungguhnya Rasul Allah hanya bertanggungjawab akan apa yang ditugaskan kepadanya, dan kamu pula bertanggungjawab akan apa yang ditugaskan kepada kamu. Dan jika kamu taat kepadanya nescaya kamu beroleh hidayah petunjuk; dan (sebenarnya) Rasul Allah hanyalah bertanggungjawab menyampaikan perintah-perintah Allah dengan penjelasan yang terang nyata"
        },
        {
            "chapter": 24,
            "verse": 55,
            "text": "Allah menjanjikan orang-orang yang beriman dan beramal soleh dari kalangan kamu (wahai umat Muhammad) bahawa Ia akan menjadikan mereka khalifah-khalifah yang memegang kuasa pemerintahan di bumi, sebagaimana Ia telah menjadikan orang-orang yang sebelum mereka: khalifah-khalifah yang berkuasa; dan Ia akan menguatkan dan mengembangkan ugama mereka (ugama Islam) yang telah diredhaiNya untuk mereka; dan Ia juga akan menggantikan bagi mereka keamanan setelah mereka mengalami ketakutan (dari ancaman musuh). Mereka terus beribadat kepadaKu dengan tidak mempersekutukan sesuatu yang lain denganKu. Dan (ingatlah) sesiapa yang kufur ingkar sesudah itu, maka mereka itulah orang-orang yang derhaka"
        },
        {
            "chapter": 24,
            "verse": 56,
            "text": "Dan dirikanlah kamu akan sembahyang serta berilah zakat; dan taatlah kamu kepada Rasul Allah; supaya kamu beroleh rahmat"
        },
        {
            "chapter": 24,
            "verse": 57,
            "text": "Janganlah engkau menyangka orang-orang kafir itu akan dapat melemahkan kekuasaan Allah (daripada menimpakan azab kepada mereka) di dunia, sedang tempat kembali mereka ialah neraka; dan sesungguhnya neraka itu adalah seburuk-buruk tempat kembali"
        },
        {
            "chapter": 24,
            "verse": 58,
            "text": "Wahai orang-orang yang beriman, hendaklah hamba-hamba kamu dan orang-orang yang belum baligh dari kalangan kamu, meminta izin kepada kamu (sebelum masuk ke tempat kamu), dalam tiga masa; (iaitu) sebelum sembahyang subuh, dan ketika kamu membuka pakaian kerana kepanasan tengah hari, dan sesudah sembahyang Isyak; itulah tiga masa bagi kamu (yang biasanya terdedah aurat kamu padanya). Kamu dan mereka tidaklah bersalah kemudian daripada tiga masa yang tersebut, (kerana mereka) orang-orang yang selalu keluar masuk kepada kamu, dan kamu masing-masing sentiasa berhubung rapat antara satu dengan yang lain. Demikianlah Allah menerangkan kepada kamu ayat-ayatNya (yang menjelaskan hukum-hukumNya); dan (ingatlah) Allah Maha Mengetahui, lagi Maha Bijaksana"
        },
        {
            "chapter": 24,
            "verse": 59,
            "text": "Dan apabila kanak-kanak dari kalangan kamu telah baligh, maka hendaklah mereka meminta izin sama seperti cara orang-orang (yang telah cukup umur) yang tersebut dahulu, meminta izin. Demikianlah Allah menerangkan kepada kamu ayat-ayatNya (yang menjelaskan hukum-hukumNya) dan (ingatlah) Allah Maha Mengetahui, lagi Maha Bijaksana"
        },
        {
            "chapter": 24,
            "verse": 60,
            "text": "Dan mana-mana perempuan tua yang telah putus kedatangan haid, yang tidak mempunyai harapan berkahwin lagi maka tidak ada salahnya mereka menanggalkan pakaian luarnya, dengan tidak bertujuan mendedahkan perhiasan mereka; dalam pada itu perbuatan mereka menjaga kehormatannya (dengan tidak menanggalkan pakaian luarnya itu adalah) lebih baik bagi mereka; dan (ingatlah) Allah Maha Mendengar, lagi Maha Mengetahui"
        },
        {
            "chapter": 24,
            "verse": 61,
            "text": "Tidak ada salahnya bagi orang buta, dan tidak ada salahnya bagi orang tempang, dan tidak ada salahnya bagi orang sakit (jika masing-masing tidak menjalankan sesuatu perintah disebabkan keuzurannya menghendaki ia berlaku demikian), dan juga tidak ada salah bagi kamu (termasuk orang-orang yang tersebut turut sama) makan di rumah kamu sendiri, atau di rumah bapa kamu, atau di rumah ibu kamu, atau di rumah saudara kamu yang lelaki, atau di rumah saudara kamu yang perempuan, atau di rumah bapa saudara kamu (sebelah bapa), atau di rumah emak saudara kamu (sebelah bapa), atau di rumah bapa saudara kamu (sebelah ibu), atau di rumah emak saudara kamu (sebelah ibu), atau di rumah yang kamu kuasai kuncinya, atau di rumah sahabat kamu; tidak juga menjadi salah bagi kamu, makan bersama-sama atau berasing-asing. Maka apabila kamu masuk ke mana-mana rumah, hendaklah kamu memberi salam kepada (sesiapa yang seperti) kamu dengan memohon kepada Allah cara hidup yang berkat lagi baik. Demikianlah Allah menerangkan ayat-ayat (yang menjelaskan hukum-hukumNya), supaya kamu memahaminya"
        },
        {
            "chapter": 24,
            "verse": 62,
            "text": "Sesungguhnya orang-orang yang sebenar-benarnya beriman ialah mereka yang beriman kepada Allah dan RasulNya, dan apabila mereka turut bersama-sama dengan Rasulullah dalam sesuatu perkara yang memerlukan perhimpunan ramai, tidaklah mereka meninggalkan majlis perhimpunan itu sebelum mereka meminta izin kepadanya. Sesungguhnya orang-orang yang meminta izin kepadamu (wahai Muhammad) itulah orang-orang yang beriman kepada Allah dan RasulNya. Maka apabila meminta izin kepadamu untuk pergi menjalankan sesuatu urusan mereka, maka izinkanlah bagi sesiapa yang engkau kehendaki di antara mereka, dan mintalah ampun kepada Allah untuk mereka; sesungguhnya Allah Maha Pengampun, lagi Maha Mengasihani"
        },
        {
            "chapter": 24,
            "verse": 63,
            "text": "Janganlah kamu jadikan seruan atau panggilan Rasulullah di antara kamu seperti seruan atau panggilan sesama kamu; sesungguhnya Allah mengetahui orang-orang di antara kamu yang menarik diri ke luar (dari majlis Nabi) secara berselindung dan bersembunyi. Oleh itu, hendaklah mereka yang mengingkari perintahnya, beringat serta berjaga-jaga jangan mereka ditimpa bala bencana, atau ditimpa azab seksa yang tidak terperi sakitnya"
        },
        {
            "chapter": 24,
            "verse": 64,
            "text": "Ketahuilah! Sesungguhnya Allah jualah yang menguasai segala yang ada di langit dan di bumi. Sesungguhnya Ia mengetahui keadaan yang kamu berada padanya (wahai umat manusia); dan pada hari umat manusia itu kembali kepadaNya, maka Ia akan menerangkan kepada mereka segala yang mereka kerjakan, kerana sesungguhnya Allah Maha Mengetahui akan tiap tiap sesuatu"
        },
        {
            "chapter": 25,
            "verse": 1,
            "text": "Maha berkat Tuhan yang menurunkan Al-Furqaan kepada hambaNya (Muhammad), untuk menjadi peringatan dan amaran bagi seluruh penduduk alam"
        },
        {
            "chapter": 25,
            "verse": 2,
            "text": "Tuhan yang menguasai pemerintahan langit dan bumi, dan yang tidak mempunyai anak, serta tidak mempunyai sebarang sekutu dalam pemerintahanNya; dan Dia lah yang menciptakan tiap-tiap sesuatu lalu menentukan keadaan makhluk-makhluk itu dengan ketentuan takdir yang sempurna"
        },
        {
            "chapter": 25,
            "verse": 3,
            "text": "Dan mereka (yang kafir) mengambil benda-benda yang lain dari Allah sebagai tuhan-tuhan, yang tidak dapat mencipta sesuatupun, bahkan benda-benda itu diciptakan (oleh penyembah-penyembahnya dari bahan-bahan di bumi); dan benda-benda itu pula tidak berkuasa mendatangkan sesuatu bahaya atau sesuatu faedah untuk dirinya sendiri; dan tidak berkuasa mematikan atau menghidupkan, atau pun membangkitkan hidup semula makhluk-makhluk yang telah mati"
        },
        {
            "chapter": 25,
            "verse": 4,
            "text": "Dan orang-orang yang kafir itu berkata: \"(Al-Quran) ini hanyalah satu perkara dusta yang direka-reka oleh Muhammad, dan ia dibantu membuatnya oleh kaum yang lain\". Maka (dengan kata-kata itu) sesungguhnya mereka telah mendatangkan satu tuduhan yang zalim dan dusta"
        },
        {
            "chapter": 25,
            "verse": 5,
            "text": "Dan mereka berkata lagi: \"Al-Quran itu adalah cerita-cerita dongeng orang-orang dahulu kala, yang diminta oleh Muhammad supaya dituliskan, kemudian perkara yang ditulis itu dibacakan kepadanya pagi dan petang (untuk dihafaznya)"
        },
        {
            "chapter": 25,
            "verse": 6,
            "text": "Katakanlah (Wahai Muhammad): \"Al-Quran itu diturunkan oleh Allah yang mengetahui segala rahsia di langit dan di bumi; sesungguhnya adalah Ia Maha Pengampun, lagi Maha Mengasihani"
        },
        {
            "chapter": 25,
            "verse": 7,
            "text": "Dan mereka pula berkata: \"Mengapa Rasul ini makan minum dan berjalan di pasar-pasar (seperti manusia yang lain)? Sepatutnya diturunkan malaikat kepadanya, supaya malaikat itu turut memberi peringatan dan amaran bersama-sama dengannya (sebagai saksi yang membenarkannya)"
        },
        {
            "chapter": 25,
            "verse": 8,
            "text": "Atau diberikan perbendaharaan harta benda kepadanya, atau ia mempunyai sebuah kebun untuk ia makan hasilnya\". Dan orang-orang yang zalim itu berkata pula (kepada orang-orang yang beriman): \"Sebenarnya kamu hanyalah menurut seorang yang tidak siuman"
        },
        {
            "chapter": 25,
            "verse": 9,
            "text": "Lihatlah (Wahai Muhammad) bagaimana mereka membuat untukmu berbagai misal perbandingan (yang bukan-bukan), dengan sebab itu sesatlah mereka, sehingga mereka tidak mendapat jalan petunjuk"
        },
        {
            "chapter": 25,
            "verse": 10,
            "text": "Maha Berkat Tuhan yang jika Ia kehendaki tentulah Ia akan mengadakan untukmu (di dunia ini) sesuatu yang lebih baik dari apa yang mereka katakan itu, iaitu syurga-syurga yang mengalir di bawahnya beberapa sungai, serta mengadakan untukmu istana-istana (yang tersergam indah)"
        },
        {
            "chapter": 25,
            "verse": 11,
            "text": "(Mereka bukan sahaja mendustakanmu) bahkan mereka juga mendustakan hari kiamat; dan Kami telah sediakan bagi sesiapa yang mendustakan hari kiamat itu, api yang menjulang-julang"
        },
        {
            "chapter": 25,
            "verse": 12,
            "text": "Apabila neraka itu melihat mereka dari tempat yang jauh, kedengaranlah mereka suara marahnya yang menggelegak dan mengeluh"
        },
        {
            "chapter": 25,
            "verse": 13,
            "text": "Dan apabila mereka dihumbankan ke tempat yang sempit di dalam neraka itu, dengan keadaan mereka dibelenggu, menjeritlah mereka di sana meminta sejenis kebinasaan (yang melepaskan dari azab itu)"
        },
        {
            "chapter": 25,
            "verse": 14,
            "text": "(Lalu dikatakan kepada mereka): \"Janganlah kamu menjerit-jerit meminta pada hari ini sejenis kebinasaan sahaja, tetapi mintalah kebinasaan sebanyak-banyaknya (kerana azab yang menunggu kamu di sini banyak jenisnya)"
        },
        {
            "chapter": 25,
            "verse": 15,
            "text": "Bertanyalah (kepada mereka): \"Adakah (azab seksa neraka) yang demikian itu lebih baik atau Syurga yang kekal, yang dijanjikan kepada orang-orang yang bertaqwa?\" Syurga yang sedia diuntukkan bagi mereka sebagai balasan dan tempat kembali"
        },
        {
            "chapter": 25,
            "verse": 16,
            "text": "Mereka beroleh di dalam Syurga itu apa yang mereka kehendaki, mereka pula kekal di dalamnya. Balasan yang demikian adalah satu janji yang dijamin oleh Tuhanmu, lagi yang dipohonkan dan dituntut (dalam doa masing-masing)"
        },
        {
            "chapter": 25,
            "verse": 17,
            "text": "Dan (ingatkanlah) hari Tuhan menghimpunkan mereka (yang kafir) dan makhluk-makhluk yang mereka sembah yang lain dari Allah, lalu Ia bertanya (kepada makhluk-makhluk yang telah dipuja dan disembah itu): \"Kamukah yang menyesatkan hamba-hambaKu itu atau mereka yang sesat jalan"
        },
        {
            "chapter": 25,
            "verse": 18,
            "text": "Mereka menjawab: \"Maha Suci Engkau (wahai Tuhan kami)! Sudah tentu tidak patut bagi kami mengambil sesiapa pun yang lain daripadaMu sebagai pelindung yang disembah (dan tidak patut juga kami menyeru orang menyembah kami); tetapi engkau (wahai Tuhan kami) telah melimpahkan kemewahan kepada mereka dan kepada datuk neneknya sehingga mereka lalai dan cuaikan ajaran ugamaMu, dan menjadilah mereka kaum yang binasa"
        },
        {
            "chapter": 25,
            "verse": 19,
            "text": "Maka (dikatakan pula kepada golongan itu): \"Sesungguhnya mereka (yang kamu puja dan sembah) itu telah mendustakan dakwaan kamu (bahawa mereka yang menyesatkan kamu). Oleh itu, kamu semua tidak akan dapat menjauhkan azab seksa atau beroleh sebarang pertolongan\". Dan sesiapa yang berlaku zalim di antara kamu (wahai umat manusia, dengan kekufuran atau maksiat), Kami akan merasakannya azab seksa yang besar"
        },
        {
            "chapter": 25,
            "verse": 20,
            "text": "Dan Kami tidak mengutus Rasul-rasul sebelummu (wahai Muhammad) melainkan orang-orang yang tentu makan minum dan berjalan di pasar-pasar, dan Kami jadikan sebahagian dari kamu sebagai ujian dan cubaan bagi sebahagian yang lain, supaya ternyata adakah kamu dapat bersabar (menghadapi ujian itu)? Dan (ingatlah) adalah Tuhanmu sentiasa Melihat (akan keadaan makhluk-makhlukNya)"
        },
        {
            "chapter": 25,
            "verse": 21,
            "text": "Dan berkatalah pula orang-orang yang tidak percaya akan menemui Kami: \"Mengapa tidak diturunkan malaikat kepada kita, atau kita dapat melihat Tuhan kita?\" Demi sesungguhnya, mereka telah bersikap sombong angkuh dalam diri mereka sendiri, dan telah melampaui batas dengan cara yang sebesar-besarnya"
        },
        {
            "chapter": 25,
            "verse": 22,
            "text": "(Ingatkanlah) hari mereka melihat malaikat, pada hari itu tiadalah sebarang berita gembira bagi orang-orang yang bersalah (bahkan sebaliknya), dan mereka akan berkata: \"Semoga kita jauh - dijauhkan (dari sebarang keadaan yang buruk)"
        },
        {
            "chapter": 25,
            "verse": 23,
            "text": "Dan Kami tujukan perbicaraan kepada apa yang mereka telah kerjakan dari jenis amal (yang mereka pandang baik), lalu Kami jadikan dia terbuang sebagai debu yang berterbangan"
        },
        {
            "chapter": 25,
            "verse": 24,
            "text": "Ahli-ahli Syurga pada hari itu lebih baik tempat menetapnya, dan lebih elok tempat rehatnya"
        },
        {
            "chapter": 25,
            "verse": 25,
            "text": "Dan (sebutkanlah perihal) hari segala langit pecah-belah (disertakan) dengan kumpulan awan (yang berisi malaikat), dan (pada hari yang tersebut) diturunkan malaikat itu dengan cara berpasuk-pasukan"
        },
        {
            "chapter": 25,
            "verse": 26,
            "text": "Kuasa pemerintahan yang sebenar-benarnya pada hari itu adalah tertentu bagi Allah Yang Maha melimpah rahmatNya, dan adalah ia satu masa yang amat sukar keadaannya kepada orang-orang kafir"
        },
        {
            "chapter": 25,
            "verse": 27,
            "text": "Dan (ingatkanlah) perihal hari orang-orang yang zalim menggigit kedua-dua tangannya (marahkan dirinya sendiri) sambil berkata: \"Alangkah baiknya kalau aku (di dunia dahulu) mengambil jalan yang benar bersama-sama Rasul"
        },
        {
            "chapter": 25,
            "verse": 28,
            "text": "Wahai celakanya aku, alangkah baiknya kalau aku tidak mengambil si dia itu menjadi sahabat karib"
        },
        {
            "chapter": 25,
            "verse": 29,
            "text": "Sesungguhnya dia telah menyesatkan daku dari jalan peringatan (Al-Quran) setelah ia disampaikan kepadaku. Dan adalah Syaitan itu sentiasa mengecewakan manusia (yang menjadikan dia sahabat karibnya)"
        },
        {
            "chapter": 25,
            "verse": 30,
            "text": "Dan berkatalah Rasul: \"Wahai Tuhanku sesungguhnya kaumku telah menjadikan Al-Quran ini satu perlembagaan yang ditinggalkan, tidak dipakai"
        },
        {
            "chapter": 25,
            "verse": 31,
            "text": "Dan demikianlah Kami jadikan bagi tiap-tiap Nabi, musuh dari kalangan orang-orang yang bersalah; dan cukuplah Tuhanmu (wahai Muhammad) menjadi Pemimpin (ke jalan mengalahkan mereka) serta menjadi Penolong (bagimu terhadap mereka)"
        },
        {
            "chapter": 25,
            "verse": 32,
            "text": "Dan orang-orang yang kafir berkata: \"Mengapa tidak diturunkan Al-Quran itu kepada Muhammad semuanya sekali (dengan sekaligus)?\" Al-Quran diturunkan dengan cara (beransur-ansur) itu kerana Kami hendak menetapkan hatimu (wahai Muhammad) dengannya, dan Kami nyatakan bacaannya kepadamu dengan teratur satu persatu"
        },
        {
            "chapter": 25,
            "verse": 33,
            "text": "Dan mereka tidak membawa kepadamu sesuatu kata-kata yang ganjil (untuk menentangmu) melainkan Kami bawakan kepadamu kebenaran dan penjelasan yang sebaik-baiknya (untuk menangkis segala yang mereka katakan itu)"
        },
        {
            "chapter": 25,
            "verse": 34,
            "text": "Orang-orang yang akan diseret beramai-ramai ke neraka Jahannam (dengan tertiarap) atas mukanya, merekalah orang-orang yang amat buruk keadaannya dan amat sesat jalannya"
        },
        {
            "chapter": 25,
            "verse": 35,
            "text": "Dan sesungguhnya Kami telah berikan Kitab Taurat kepada Nabi Musa, dan Kami lantik saudaranya Nabi Harun, sebagai menteri bersamanya"
        },
        {
            "chapter": 25,
            "verse": 36,
            "text": "Lalu Kami perintahkan: \"Pergilah kamu berdua kepada kaum yang mendustakan ayat-ayat keterangan Kami\"; maka (kesudahannya) Kami binasakan kaum itu sehancur-hancurnya"
        },
        {
            "chapter": 25,
            "verse": 37,
            "text": "Dan (demikian juga) kaum Nabi Nuh, ketika mereka mendustakan Rasul-rasul Kami, Kami tenggelamkan mereka, dan Kami jadikan mereka satu tanda (yang menjadi contoh) bagi umat manusia; dan Kami sediakan bagi sesiapa yang zalim; azab seksa yang tidak terperi sakitnya"
        },
        {
            "chapter": 25,
            "verse": 38,
            "text": "Dan (demikian juga Kami telah binasakan) Aad dan Thamud serta Ashaabur-Rassyi dan banyak lagi dalam zaman-zaman di antara masa yang tersebut itu"
        },
        {
            "chapter": 25,
            "verse": 39,
            "text": "Dan masing-masing, telah Kami berikan kepadanya contoh tauladan yang mendatangkan iktibar, dan masing-masing telah Kami hancurkan sehancur-hancurnya"
        },
        {
            "chapter": 25,
            "verse": 40,
            "text": "Dan demi sesungguhnya, mereka (yang menentangmu wahai Muhammad) telah melalui bandar yang telah dihujani (dengan) azab yang buruk, maka (mengapa mereka masih berdegil), tidakkah mereka selalu dapat menyaksikannya? (Mereka tidak fikirkan yang demikian itu satu balasan kufur) bahkan mereka adalah orang-orang yang tidak ingatkan adanya kebangkitan hidup semula (untuk menerima balasan)"
        },
        {
            "chapter": 25,
            "verse": 41,
            "text": "Dan apabila mereka melihatmu (wahai Muhammad), mereka hanyalah menjadikanmu ejek-ejekan (sambil mereka berkata): \"Inikah orangnya yang diutus oleh Allah sebagai RasulNya"
        },
        {
            "chapter": 25,
            "verse": 42,
            "text": "Sebenarnya ia hampir-hampir dapat menyesatkan kami dari tuhan-tuhan kami, jika tidaklah kerana kami tetap teguh menyembahnya\". Dan mereka akan mengetahui kelak ketika mereka melihat azab seksa: siapakah yang sebenar-benarnya sesat jalannya"
        },
        {
            "chapter": 25,
            "verse": 43,
            "text": "Nampakkah (wahai Muhammad) keburukan keadaan orang yang menjadikan hawa nafsunya: tuhan yang dipuja lagi ditaati? Maka dapatkah engkau menjadi pengawas yang menjaganya jangan sesat"
        },
        {
            "chapter": 25,
            "verse": 44,
            "text": "Atau adakah engkau menyangka bahawa kebanyakan mereka mendengar atau memahami (apa yang engkau sampaikan kepada mereka)? Mereka hanyalah seperti binatang ternak, bahkan (bawaan) mereka lebih sesat lagi"
        },
        {
            "chapter": 25,
            "verse": 45,
            "text": "Tidakkah engkau melihat kekuasaan Tuhanmu? - bagaimana Ia menjadikan bayang-bayang itu terbentang (luas kawasannya) dan jika Ia kehendaki tentulah Ia menjadikannya tetap (tidak bergerak dan tidak berubah)! Kemudian Kami jadikan matahari sebagai tanda yang menunjukkan perubahan bayang-bayang itu"
        },
        {
            "chapter": 25,
            "verse": 46,
            "text": "Kemudian Kami tarik balik bayang-bayang itu kepada Kami, dengan beransur-ansur"
        },
        {
            "chapter": 25,
            "verse": 47,
            "text": "Dan Dia lah Tuhan yang menjadikan malam untuk kamu sebagai pakaian, dan menjadikan tidur untuk berhenti rehat, serta menjadikan siang untuk keluar mencari rezeki"
        },
        {
            "chapter": 25,
            "verse": 48,
            "text": "Dan Dia lah Tuhan yang menghantarkan angin sebagai berita gembira sebelum kedatangan rahmatNya, dan Kami menurunkan dari langit: air yang bersih suci"
        },
        {
            "chapter": 25,
            "verse": 49,
            "text": "Untuk Kami hidupkan dengan air itu bumi yang mati, serta memberi minum air itu kepada sebahagian dari makhluk-makhluk Kami, khasnya binatang ternak yang banyak dan manusia yang ramai"
        },
        {
            "chapter": 25,
            "verse": 50,
            "text": "Dan demi sesungguhnya! Kami telah berulang-ulang kali menyebarkan hujjah-hujjah di antara manusia melalui Al-Quran supaya mereka berfikir (mengenalku serta bersyukur); dalam pada itu kebanyakan manusia tidak mahu melainkan berlaku kufur"
        },
        {
            "chapter": 25,
            "verse": 51,
            "text": "Dan kalau Kami kehendaki, tentulah Kami utuskan dalam tiap-tiap negeri, seorang Rasul pemberi amaran"
        },
        {
            "chapter": 25,
            "verse": 52,
            "text": "Oleh itu, janganlah engkau (Wahai Muhammad) menurut kehendak orang-orang kafir, dan berjuanglah dengan hujjah-hujjah Al-Quran menghadapi mereka dengan perjuangan yang besar dan bersungguh-sungguh"
        },
        {
            "chapter": 25,
            "verse": 53,
            "text": "Dan Dia lah Tuhan yang telah mengalirkan dua laut berdampingan, yang satu tawar lagi memuaskan dahaga, dan yang satu lagi masin lagi pahit; serta Ia menjadikan antara kedua-dua laut itu sempadan dan sekatan yang menyekat percampuran keduanya"
        },
        {
            "chapter": 25,
            "verse": 54,
            "text": "Dan Dia lah Tuhan yang menciptakan manusia dari air, lalu dijadikannya (mempunyai) titisan baka dan penalian keluarga (persemendaan); dan sememangnya tuhanmu berkuasa (menciptakan apa jua yang dikehendakiNya)"
        },
        {
            "chapter": 25,
            "verse": 55,
            "text": "Dan mereka (yang musyrik) menyembah benda-benda yang lain dari Allah, yang tidak memberi manfaat kepada mereka (yang menyembahnya) dan tidak pula mendatangkan mudarat kepada mereka (yang tidak menyembahnya); dan orang yang kafir selalu menjadi pembantu (bagi golongannya yang kafir) untuk menderhaka kepada tuhannya"
        },
        {
            "chapter": 25,
            "verse": 56,
            "text": "Dan tidaklah Kami mengutusmu (wahai Muhammad) melainkan sebagai pembawa berita gembira (kepada orang-orang yang beriman) dan pemberi amaran (kepada orang-orang yang ingkar)"
        },
        {
            "chapter": 25,
            "verse": 57,
            "text": "Katakanlah: \"Aku tidak meminta kepada kamu sebarang balasan bagi apa yang aku sampaikan kepada kamu, selain daripada berimannya seseorang yang mahu mendapatkan jalan sampainya kepada keredaan Allah"
        },
        {
            "chapter": 25,
            "verse": 58,
            "text": "Dan berserahlah engkau kepada Allah Tuhan Yang Hidup, yang tidak mati; serta bertasbihlah dengan memujiNya; dan cukuplah Ia mengetahui secara mendalam akan dosa-dosa hambaNya"
        },
        {
            "chapter": 25,
            "verse": 59,
            "text": "Tuhan yang menciptakan langit dan bumi serta segala yang ada di antara keduanya, dalam enam masa, kemudian Ia bersemayam di atas Arasy, Ialah Ar-Rahman (Tuhan Yang Maha Pemurah); maka bertanyalah akan hal itu kepada Yang Mengetahuinya"
        },
        {
            "chapter": 25,
            "verse": 60,
            "text": "Dan apabila dikatakan kepada mereka (yang musyrik itu): \"Sujudlah kamu kepada Ar-Rahman (Tuhan Yang Maha Pemurah)!\" Mereka bertanya: \"Dan siapakah Ar-Rahman itu? Patutkah kami sujud kepada apa sahaja yang engkau perintahkan kami?\" Dan perintah yang demikian, menjadikan mereka bertambah liar ingkar"
        },
        {
            "chapter": 25,
            "verse": 61,
            "text": "Maha Berkat Tuhan yang telah menjadikan di langit, tempat-tempat peredaran bintang, dan menjadikan padanya matahari serta bulan yang menerangi"
        },
        {
            "chapter": 25,
            "verse": 62,
            "text": "Dan Dia lah yang menjadikan malam dan siang silih berganti untuk sesiapa yang mahu beringat (memikirkan kebesaranNya), atau mahu bersyukur (akan nikmat-nikmatNya itu)"
        },
        {
            "chapter": 25,
            "verse": 63,
            "text": "Dan hamba-hamba (Allah) Ar-Rahman (yang diredhaiNya), ialah mereka yang berjalan di bumi dengan sopan santun, dan apabila orang-orang yang berkelakuan kurang adab, hadapkan kata-kata kepada mereka, mereka menjawab dengan perkataan yang selamat dari perkara yang tidak diingini"
        },
        {
            "chapter": 25,
            "verse": 64,
            "text": "Dan mereka (yang diredhai Allah itu ialah) yang tekun mengerjakan ibadat kepada Tuhan mereka pada malam hari dengan sujud dan berdiri"
        },
        {
            "chapter": 25,
            "verse": 65,
            "text": "Dan juga mereka yang berdoa dengan berkata: Wahai Tuhan kami, sisihkanlah azab neraka Jahannam dari kami, sesungguhnya azab seksanya itu adalah mengertikan"
        },
        {
            "chapter": 25,
            "verse": 66,
            "text": "Sesungguhnya neraka Jahannam itu tempat penetapan dan tempat tinggal yang amat buruk"
        },
        {
            "chapter": 25,
            "verse": 67,
            "text": "Dan juga mereka (yang diredhai Allah itu ialah) yang apabila membelanjakan hartanya, tiadalah melampaui batas dan tiada bakhil kedekut; dan (sebaliknya) perbelanjaan mereka adalah betul sederhana di antara kedua-dua cara (boros dan bakhil) itu"
        },
        {
            "chapter": 25,
            "verse": 68,
            "text": "Dan juga mereka yang tidak menyembah sesuatu yang lain bersama-sama Allah, dan tidak membunuh jiwa yang diharamkan Allah membunuhnya, kecuali dengan jalan yang hak (yang dibenarkan oleh syarak), dan tidak pula berzina; dan sesiapa melakukan yang demikian, akan mendapat balasan dosanya"
        },
        {
            "chapter": 25,
            "verse": 69,
            "text": "Akan digandakan baginya azab seksa pada hari kiamat, dan ia pula akan kekal di dalam azab itu dengan menerima kehinaan"
        },
        {
            "chapter": 25,
            "verse": 70,
            "text": "Kecuali orang yang bertaubat dan beriman serta mengerjakan amal yang baik, maka orang-orang itu, Allah akan menggantikan (pada tempat) kejahatan mereka dengan kebaikan; dan adalah Allah Maha Pengampun, lagi Maha Mengasihani"
        },
        {
            "chapter": 25,
            "verse": 71,
            "text": "Dan sesiapa yang bertaubat serta beramal soleh, maka sesungguhnya (dengan itu) ia bertaubat kepada Tuhannya dengan sebenar-benar taubat"
        },
        {
            "chapter": 25,
            "verse": 72,
            "text": "Dan mereka (yang diredhai Allah itu ialah orang-orang) yang tidak menghadiri tempat-tempat melakukan perkara-perkara yang dilarang, dan apabila mereka bertembung dengan sesuatu yang sia-sia, mereka melaluinya dengan cara membersihkan diri daripadanya"
        },
        {
            "chapter": 25,
            "verse": 73,
            "text": "Dan juga mereka (yang diredhai Allah itu ialah orang-orang) yang apabila diberi peringatan dengan ayat-ayat keterangan Tuhan mereka, tidaklah mereka tunduk mendengarnya secara orang-orang yang pekak dan buta"
        },
        {
            "chapter": 25,
            "verse": 74,
            "text": "Dan juga mereka (yang diredhai Allah itu ialah orang-orang) yang berdoa dengan berkata: \"Wahai Tuhan kami, berilah kami beroleh dari isteri-isteri dan zuriat keturunan kami: perkara-perkara yang menyukakan hati melihatnya, dan jadikanlah kami imam ikutan bagi orang-orang yang (mahu) bertaqwa"
        },
        {
            "chapter": 25,
            "verse": 75,
            "text": "Mereka itu semuanya akan dibalas dengan mendapat tempat yang tinggi di Syurga disebabkan kesabaran mereka, dan mereka pula akan menerima penghormatan dan ucapan selamat di dalamnya"
        },
        {
            "chapter": 25,
            "verse": 76,
            "text": "Mereka kekal di dalam Syurga itu; amatlah eloknya Syurga menjadi tempat penetapan dan tempat tinggal"
        },
        {
            "chapter": 25,
            "verse": 77,
            "text": "Katakanlah (wahai Muhammad kepada golongan yang ingkar): \"Tuhanku tidak akan menghargai kamu kalau tidak adanya doa ibadat kamu kepadaNya; (apabila kamu telah mengetahui bahawa Tuhanku telah menetapkan tidak menghargai seseorang pun melainkan kerana doa ibadatnya) maka sesungguhnya kamu telahpun menyalahi (ketetapan Tuhanku itu); dengan yang demikian, sudah tentu balasan azab (disebabkan kamu menyalahi itu) akan menimpa kamu"
        }
    ]
}
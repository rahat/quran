{
    "pages": [
        {
            "chapter": 68,
            "verse": 43,
            "text": "Sambil pandangan mereka tunduk malu, serta mereka diliputi kehinaan; dan sesungguhnya mereka (di dunia) dahulu telahpun diseru supaya sujud (tetapi mereka enggan) sedang mereka dalam keadaan sihat"
        },
        {
            "chapter": 68,
            "verse": 44,
            "text": "Biarkanlah Aku sahaja (wahai Muhammad) dengan orang yang mendustakan keterangan Al-Quran ini, Kami akan menarik mereka sedikit demi sedikit (ke jurang kebinasaan), dari arah yang mereka tidak mengetahuinya"
        },
        {
            "chapter": 68,
            "verse": 45,
            "text": "Dan Aku akan melanjutkan tempoh untuk mereka; sesungguhnya rancangan sulitKu (terhadap golongan yang kufur ingkar itu), amatlah kuat kukuh"
        },
        {
            "chapter": 68,
            "verse": 46,
            "text": "Pernahkah engkau (wahai Muhammad) meminta sebarang bayaran kepada mereka (mengenai ajaran Islam yang engkau sampaikan), lalu mereka merasa berat menanggung bayaran itu (sehingga menjauhkan diri daripada menyahut seruanmu)"
        },
        {
            "chapter": 68,
            "verse": 47,
            "text": "Atau adakah di sisi mereka (Lauh Mahfuz yang mengandungi) perkara-perkara yang ghaib lalu mereka menyalin (daripadanya untuk menentang ajaran dan peringatanmu)"
        },
        {
            "chapter": 68,
            "verse": 48,
            "text": "Maka bersabarlah (wahai Muhammad) menerima hukum Tuhanmu (memberi tempoh kepada mereka), dan janganlah engkau bersikap seperti orang yang telah ditelan oleh ikan. (Ingatlah kisahnya) ketika ia berdoa merayu dengan keadaan sesak sebak terkurung dalam perut ikan"
        },
        {
            "chapter": 68,
            "verse": 49,
            "text": "Kalaulah ia tidak didatangi nikmat pertolongan dari Tuhannya, nescaya tercampaklah ia ke tanah yang tandus (di tepi pantai) dalam keadaan ia ditempelak (kerana salah silapnya)"
        },
        {
            "chapter": 68,
            "verse": 50,
            "text": "Selepas itu Tuhannya memilihnya, serta menjadikan dia dari orang-orang yang soleh"
        },
        {
            "chapter": 68,
            "verse": 51,
            "text": "Dan sesungguhnya orang-orang yang kafir itu, hampir-hampir menggelincir dan menjatuhkanmu dengan pandangan mereka (yang penuh dengan permusuhan dan kebencian), semasa mereka mendengar Al-Quran sambil berkata: \"Sebenarnya (Muhammad) itu, sungguh-sungguh orang gila"
        },
        {
            "chapter": 68,
            "verse": 52,
            "text": "Padahal Al-Quran itu tidak lain hanyalah peringatan bagi umat manusia seluruhnya"
        },
        {
            "chapter": 69,
            "verse": 1,
            "text": "Saat yang tetap berlaku itu"
        },
        {
            "chapter": 69,
            "verse": 2,
            "text": "Apakah dia sifat dan keadaan saat yang tetap berlaku itu"
        },
        {
            "chapter": 69,
            "verse": 3,
            "text": "Dan apa jalannya engkau dapat mengetahui tentang sifat dan keadaan saat yang tetap berlaku itu? (Saat itu ialah hari kiamat)"
        },
        {
            "chapter": 69,
            "verse": 4,
            "text": "Kaum Thamud dan Aad telah mendustakan hari (kiamat) yang menggempar dan mengharukan itu"
        },
        {
            "chapter": 69,
            "verse": 5,
            "text": "Maka (masing-masing menerima azab dunianya) - adapun Thamud (kaum Nabi Soleh), maka mereka telah dibinasakan dengan (petir) yang melampau dahsyatnya"
        },
        {
            "chapter": 69,
            "verse": 6,
            "text": "Adapun Aad (kaum Nabi Hud), maka mereka telah dibinasakan dengan angin ribut yang kencang, yang melampau kencangnya"
        },
        {
            "chapter": 69,
            "verse": 7,
            "text": "Yang diarahkannya menyerang mereka tujuh malam lapan hari terus-menerus; (kalaulah engkau menyaksikannya) maka engkau akan melihat kaum itu bergelimpangan mati, seolah-olah mereka: batang-batang pohon kurma yang (tumbang dan) lompang"
        },
        {
            "chapter": 69,
            "verse": 8,
            "text": "Dengan yang demikian, dapatkah engkau melihat lagi sisa-sisa mereka (yang masih hidup)"
        }
    ]
}
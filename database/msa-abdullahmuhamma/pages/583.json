{
    "pages": [
        {
            "chapter": 78,
            "verse": 31,
            "text": "Sesungguhnya orang-orang yang bertaqwa, disediakan Syurga tempat mereka beroleh apa yang mereka ingini"
        },
        {
            "chapter": 78,
            "verse": 32,
            "text": "(Mereka akan beroleh) taman-taman bunga dan kebun-kebun buah-buahan, terutama anggur"
        },
        {
            "chapter": 78,
            "verse": 33,
            "text": "Dan perawan-perawan yang sebaya umurnya"
        },
        {
            "chapter": 78,
            "verse": 34,
            "text": "Serta piala atau gelas yang penuh dengan minuman"
        },
        {
            "chapter": 78,
            "verse": 35,
            "text": "Mereka tidak mendengar di dalam Syurga itu perkataan yang sia-sia, dan tiada pula perkataan yang dusta"
        },
        {
            "chapter": 78,
            "verse": 36,
            "text": "Sebagai balasan dari Tuhanmu, iaitu satu limpah kurnia yang dikira cukup (menurut yang dijanjikanNya)"
        },
        {
            "chapter": 78,
            "verse": 37,
            "text": "Tuhan yang mentadbirkan tujuh petala langit dan bumi serta apa yang ada di antara keduanya, Tuhan Yang Maha Pemurah, tidak ada sesiapapun diberi kuasa berkata-kata denganNya (untuk memohon pertimbangan tentang balasan atau pengurniaan itu)"
        },
        {
            "chapter": 78,
            "verse": 38,
            "text": "(Tambahan pula) pada masa Jibril dan malaikat-malaikat yang lain berdiri bersaf-saf (menunggu perintah Tuhan), tidak ada yang berani berkata-kata (memohon pertimbangan) melainkan yang telah diizinkan baginya oleh Tuhan Yang Maha Pemurah, serta ia berkata benar"
        },
        {
            "chapter": 78,
            "verse": 39,
            "text": "Itulah keterangan-keterangan mengenai hari (kiamat) yang sungguh tetap berlakunya; maka sesiapa yang mahukan kebaikan dirinya, dapatlah ia mengambil jalan dan cara kembali kepada Tuhannya (dengan iman dan amal yang soleh)"
        },
        {
            "chapter": 78,
            "verse": 40,
            "text": "Sesungguhnya (dengan keterangan-keterangan yang tersebut), Kami memberi amaran kepada kamu mengenai azab yang dekat (masa datangnya), - iaitu hari seseorang melihat apa yang telah diusahakannya; dan orang yang kafir akan berkata (pada hari itu): \"Alangkah baiknya kalau aku menjadi tanah (supaya aku tidak dibangkitkan untuk dihitung amalku dan menerima balasan)"
        },
        {
            "chapter": 79,
            "verse": 1,
            "text": "Demi (makhluk-makhluk) yang mencabut (apa yang ditugaskan mencabutnya) dengan cara yang sekasar-kasarnya"
        },
        {
            "chapter": 79,
            "verse": 2,
            "text": "Dan yang menarik (apa yang ditugaskan menariknya) dengan cara yang selembut-lembutnya"
        },
        {
            "chapter": 79,
            "verse": 3,
            "text": "Dan demi (makhluk-makhluk) yang cergas bergerak (menerima perintah) dengan gerak yang secergas-cergasnya"
        },
        {
            "chapter": 79,
            "verse": 4,
            "text": "Lalu masing-masing berlumba-lumba dahulu-mendahului (menjalankan tugasnya) dengan cara yang sesungguh-sungguhnya"
        },
        {
            "chapter": 79,
            "verse": 5,
            "text": "Serta menyempurnakan tadbir urusan alam yang diperintahkan kepadanya; (sumpah demi sumpah, sesungguhnya kamu akan dibangkitkan hidup semula pada hari kiamat)"
        },
        {
            "chapter": 79,
            "verse": 6,
            "text": "Pada masa berlakunya \"tiupan sangkakala yang pertama\" yang menggoncangkan alam, (sehingga mati segala yang bernyawa dan punah-ranah sekalian makhluk selain dari yang dikecualikan)"
        },
        {
            "chapter": 79,
            "verse": 7,
            "text": "Tiupan yang pertama itu diikuti oleh tiupan yang kedua, (yang menyebabkan orang-orang yang mati semuanya hidup semula serta keluar dari kubur masing-masing)"
        },
        {
            "chapter": 79,
            "verse": 8,
            "text": "Hati (manusia) pada hari itu berdebar-debar takut"
        },
        {
            "chapter": 79,
            "verse": 9,
            "text": "Pemandangannya tunduk gerun"
        },
        {
            "chapter": 79,
            "verse": 10,
            "text": "Mereka (yang ingkar) berkata: \"Sungguhkah kita akan dikembalikan hidup seperti keadaan di dunia dahulu"
        },
        {
            "chapter": 79,
            "verse": 11,
            "text": "Bolehkah (dihidupkan semula) sesudah kita menjadi tulang yang reput"
        },
        {
            "chapter": 79,
            "verse": 12,
            "text": "Mereka berkata lagi (secara mengejek: \"Kalaulah berlaku) yang demikian, sudah tentu kembalinya kita (hidup semula) itu satu perkara yang merugikan"
        },
        {
            "chapter": 79,
            "verse": 13,
            "text": "(Menghidupkan semula tidaklah sukar), kerana berlakunya perkara itu hanyalah dengan satu jeritan (yang terbit dari tiupan sangkakala yang kedua)"
        },
        {
            "chapter": 79,
            "verse": 14,
            "text": "Yang menyebabkan mereka dengan serta-merta berada di muka bumi yang putih rata"
        },
        {
            "chapter": 79,
            "verse": 15,
            "text": "Sudahkah sampai kepadamu (wahai Muhammad) perihal Nabi Musa"
        }
    ]
}
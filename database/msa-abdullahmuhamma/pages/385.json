{
    "pages": [
        {
            "chapter": 27,
            "verse": 89,
            "text": "Sesiapa yang datang membawa amal kebajikan (yang telah dikerjakannya) maka ia akan beroleh balasan yang lebih baik daripadanya, dan mereka akan beroleh aman sentosa daripada kejadian-kejadian yang mengerikan pada hari kiamat itu"
        },
        {
            "chapter": 27,
            "verse": 90,
            "text": "Dan sesiapa yang datang membawa amal jahat (yang telah dikerjakannya) maka sudah tentu mereka akan ditumuskan mukanya ke dalam api neraka, (sambil dikatakan kepada mereka): \"Kamu tidak diberi melainkan balasan apa yang kamu telah lakukan"
        },
        {
            "chapter": 27,
            "verse": 91,
            "text": "(Katakanlah wahai Muhammad):\" Aku hanyalah diperintahkan supaya menyembah Allah Tuhan negeri (Makkah) ini yang telah menjadikannya suci lagi dihormati dan yang menguasai segala-galanya; dan aku diperintahkan supaya tetap menjadi dari orang-orang Islam (yang menyerah diri bulat-bulat kepadaNya)"
        },
        {
            "chapter": 27,
            "verse": 92,
            "text": "Dan supaya aku sentiasa membaca Al-Quran\". Oleh itu, sesiapa yang menurut petunjuk (Al-Quran dan beramal dengannya) maka faedah perbuatannya itu akan terpulang kepada dirinya sendiri, dan sesiapa yang sesat, maka katakanlah kepadanya: \"Sesungguhnya aku hanyalah seorang pemberi amaran"
        },
        {
            "chapter": 27,
            "verse": 93,
            "text": "Dan katakanlah (wahai Muhammad): \"Segala puji tertentu bagi Allah (yang melimpahkan nikmat-nikmatNya yang tidak terhitung), Ia akan memperlihatkan kepada kamu tanda-tanda kekuasaanNya supaya kamu dapat mengetahuinya (dengan jelas nyata)\"; dan Tuhanmu tidaklah lalai akan segala yang kamu lakukan"
        },
        {
            "chapter": 28,
            "verse": 1,
            "text": "Taa, Siin, Miim"
        },
        {
            "chapter": 28,
            "verse": 2,
            "text": "Inilah ayat-ayat Kitab - Al-Quran - yang memberi penjelasan"
        },
        {
            "chapter": 28,
            "verse": 3,
            "text": "Kami bacakan kepadamu (wahai Muhammad) sebahagian dari kisah Nabi Musa dan Firaun dengan keterangan yang benar bagi orang-orang yang beriman"
        },
        {
            "chapter": 28,
            "verse": 4,
            "text": "Sesungguhnya Firaun telah berlaku zalim di bumi (Mesir) dengan melampaui batas, serta ia menjadikan penduduknya berpuak-puak. Ia menindas sepuak di antaranya dengan membunuh anak-anak lelaki mereka dan membiarkan hidup anak-anak perempuan mereka. Sesungguhnya adalah ia dari golongan yang membuat kerosakan"
        },
        {
            "chapter": 28,
            "verse": 5,
            "text": "Dan Kami hendak berihsan dengan memberikan pertolongan kepada kaum yang tertindas di negeri itu, dan hendak menjadikan mereka pemimpin-pemimpin, serta hendak menjadikan mereka orang-orang yang mewarisi (apa yang dimiliki oleh Firaun dan kaumnya)"
        }
    ]
}
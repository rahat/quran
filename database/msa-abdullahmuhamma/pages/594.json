{
    "pages": [
        {
            "chapter": 89,
            "verse": 24,
            "text": "Ia akan berkata: \"Alangkah baiknya kalau aku dahulu sediakan amal-amal baik untuk hidupku (di sini)"
        },
        {
            "chapter": 89,
            "verse": 25,
            "text": "Maka pada hari itu tiada sesiapapun yang dapat menyeksa seperti azab (yang ditimpakan oleh) Allah"
        },
        {
            "chapter": 89,
            "verse": 26,
            "text": "Dan tiada sesiapapun yang dapat mengikat serta membelenggu seperti ikatan dan belengguNya"
        },
        {
            "chapter": 89,
            "verse": 27,
            "text": "(Setelah menerangkan akibat orang-orang yang tidak menghiraukan akhirat, Tuhan menyatakan bahawa orang-orang yang beriman dan beramal soleh akan disambut dengan kata-kata): \"Wahai orang yang mempunyai jiwa yang sentiasa tenang tetap dengan kepercayaan dan bawaan baiknya"
        },
        {
            "chapter": 89,
            "verse": 28,
            "text": "Kembalilah kepada Tuhanmu dengan keadaan engkau berpuas hati (dengan segala nikmat yang diberikan) lagi diredhai (di sisi Tuhanmu)"
        },
        {
            "chapter": 89,
            "verse": 29,
            "text": "Serta masuklah engkau dalam kumpulan hamba-hambaku yang berbahagia"
        },
        {
            "chapter": 89,
            "verse": 30,
            "text": "Dan masuklah ke dalam SyurgaKu"
        },
        {
            "chapter": 90,
            "verse": 1,
            "text": "Aku bersumpah dengan negeri (Makkah) ini"
        },
        {
            "chapter": 90,
            "verse": 2,
            "text": "Sedang engkau (wahai Muhammad) tinggal di negeri ini (sentiasa ditindas)"
        },
        {
            "chapter": 90,
            "verse": 3,
            "text": "Demi manusia yang melahirkan zuriat, dan zuriat yang dilahirkannya"
        },
        {
            "chapter": 90,
            "verse": 4,
            "text": "Sesungguhnya Kami telah jadikan manusia sentiasa dalam keadaan menghadapi kesulitan dan kesukaran (jasmani dan rohaninya)"
        },
        {
            "chapter": 90,
            "verse": 5,
            "text": "Patutkah manusia yang demikian keadaannya (terpedaya dengan kekuasaan yang ada padanya dan) menyangka bahawa tidak ada sesiapapun yang dapat mengatasi kekuasaannya (dan menyeksakannya)"
        },
        {
            "chapter": 90,
            "verse": 6,
            "text": "Manusia yang demikian keadaannya (tidaklah patut ia bermegah-megah dengan kekayaannya dan) berkata: \"Aku telah habiskan harta benda yang banyak (dalam usaha menegakkan nama dan bangsa)"
        },
        {
            "chapter": 90,
            "verse": 7,
            "text": "Adakah ia menyangka bahawa tidak ada sesiapapun yang melihatnya (dan mengetahui tujuannya menghabiskan harta bendanya itu)"
        },
        {
            "chapter": 90,
            "verse": 8,
            "text": "(Mengapa manusia terpedaya dan bermegah-megah?) Tidakkah Kami telah menjadikan baginya: dua mata (untuk ia memerhatikan kekuasaan dan kekayaan Kami)"
        },
        {
            "chapter": 90,
            "verse": 9,
            "text": "Dan lidah serta dua bibir (untuk ia menyempurnakan sebahagian besar dari hajat-hajatnya)"
        },
        {
            "chapter": 90,
            "verse": 10,
            "text": "Dan Kami telah menunjukkan kepadanya dua jalan, (jalan kebaikan untuk dijalaninya, dan jalan kejahatan untuk dijauhi)"
        },
        {
            "chapter": 90,
            "verse": 11,
            "text": "Dalam pada itu manusia tidak (memilih jalan kebaikan) merempuh masuk mengerjakan amal-amal yang tinggi darjatnya di sisi Tuhan"
        },
        {
            "chapter": 90,
            "verse": 12,
            "text": "Dan apa jalannya engkau dapat mengetahui: apa dia amal-amal yang tinggi darjatnya di sisi Tuhan itu"
        },
        {
            "chapter": 90,
            "verse": 13,
            "text": "(Di antara amal-amal itu - bagi orang yang mampu) ialah: memerdekakan hamba abdi"
        },
        {
            "chapter": 90,
            "verse": 14,
            "text": "Atau memberi makan pada hari kelaparan"
        },
        {
            "chapter": 90,
            "verse": 15,
            "text": "Kepada anak yatim dari kaum kerabat"
        },
        {
            "chapter": 90,
            "verse": 16,
            "text": "Atau kepada orang miskin yang terlantar di atas tanah"
        },
        {
            "chapter": 90,
            "verse": 17,
            "text": "Selain dari (tidak mengerjakan amal-amal) itu, ia (tidak pula) menjadi dari orang-orang yang beriman dan berpesan-pesan dengan sabar serta berpesan-pesan dengan kasih sayang"
        },
        {
            "chapter": 90,
            "verse": 18,
            "text": "(Ketahuilah! Bahawa orang-orang yang beriman serta berusaha mengerjakan amal-amal yang tinggi darjatnya di sisi Tuhan), merekalah golongan pihak kanan (yang akan beroleh Syurga)"
        },
        {
            "chapter": 90,
            "verse": 19,
            "text": "Dan (sebaliknya) orang-orang yang kufur ingkar akan ayat-ayat keterangan Kami, merekalah golongan pihak kiri"
        },
        {
            "chapter": 90,
            "verse": 20,
            "text": "Mereka ditimpakan (azab seksa) neraka yang ditutup rapat (supaya kuat bakarannya)"
        }
    ]
}
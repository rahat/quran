{
    "pages": [
        {
            "chapter": 68,
            "verse": 43,
            "text": "Көздөрү жерге кадалып, аларды кордук орогон абалда (турушат) Алар (дүйнө жашоосунда) сак-саламат болуп (сажда кылууга жарап) турганда саждага чакырылышкан эле"
        },
        {
            "chapter": 68,
            "verse": 44,
            "text": "(О, Мухаммад!) Сен бул Сөздү (Кураанды) жалган дегендерди Мага кой! Биз аларды билбеген тарабынан эч билгизбей азапка салабыз"
        },
        {
            "chapter": 68,
            "verse": 45,
            "text": "Мен аларга мөөнөт беремин. Менин амалкерлигим бекем"
        },
        {
            "chapter": 68,
            "verse": 46,
            "text": "Же болбосо (о, Мухаммад) сен алардан (өзүңдүн дааватың үчүн) акы сурап, алар болсо төлөөдөн кыйналып жатышабы"
        },
        {
            "chapter": 68,
            "verse": 47,
            "text": "Же алардын алдында кайып (ааламындагы Тагдыр Китеби) барбы (жана) алар (ошондон окугандарын) жазышабы"
        },
        {
            "chapter": 68,
            "verse": 48,
            "text": "Эми (о, Мухаммад) сен Раббиңдин өкүмүнө сабыр кыл! Балыктын «ээси» (Юнус пайгамбар) сыяктуу (элиңе сабырсыз) болбо! Бир кезде ал (балыктын ичине) жутулган бойдон (кап-караңгы курсакта отуруп) Раббисине дуба кылган болчу"
        },
        {
            "chapter": 68,
            "verse": 49,
            "text": "Эгерде ага Раббисинин нээматы (жакшылыгы) жетпегенде, жек көрүлгөн абалда жайдак жерге (кароосуз) таштап коюлмак"
        },
        {
            "chapter": 68,
            "verse": 50,
            "text": "Анан Раббиси аны (кайрадан пайгамбарчылык үчүн) тандап, салих (жакшы) инсандардан кылды"
        },
        {
            "chapter": 68,
            "verse": 51,
            "text": "(О, Мухаммад) каапыр болгон адамдар зикирди (Кураанды) уккан мезгилде (ичи өрттөнүп) сени көздөрү менен оодара сала жаздашат жана: «Ал жинди!»-дешет"
        },
        {
            "chapter": 68,
            "verse": 52,
            "text": "Ал (Кураан) бүт ааламдар үчүн (эң даанышман) насаат-эскермеден башка нерсе эмес"
        },
        {
            "chapter": 69,
            "verse": 1,
            "text": "Ал-— Хаакка"
        },
        {
            "chapter": 69,
            "verse": 2,
            "text": "«Ал=— Хаакка» дегени эмне"
        },
        {
            "chapter": 69,
            "verse": 3,
            "text": "(О, Мухаммад!) «Ал — Хаакка» эмне экенин сен кайдан билмек элең?”"
        },
        {
            "chapter": 69,
            "verse": 4,
            "text": "«Самуд» менен «Аад» (коому) Кыяматты жалганга чыгарышкан эле"
        },
        {
            "chapter": 69,
            "verse": 5,
            "text": "Анан... Самуд (эли жүрөк жарган) ач айкырык менен кыйратылды"
        },
        {
            "chapter": 69,
            "verse": 6,
            "text": "Ал эми, Аад болсо, кутурган бороон шамал менен өлтүрүлдү"
        },
        {
            "chapter": 69,
            "verse": 7,
            "text": "(Аллаһ) ал шамалды алардын үстүнө жети түн, сегиз күн токтоосуз «кызмат кылдырып» койду. Анан сен (оо, көрүүчү) ал жердеги адамдарды оонап, айкалышып жаткан курма дарагынын денелери сыяктуу кароосуз өлүп жаткандарын көрөсүң"
        },
        {
            "chapter": 69,
            "verse": 8,
            "text": "Эми, карачы (алардан бирөө-жарымынын) өлбөй калганын көрөөр бекенсиң"
        }
    ]
}
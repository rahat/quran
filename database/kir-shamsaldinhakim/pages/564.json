{
    "pages": [
        {
            "chapter": 67,
            "verse": 27,
            "text": "Качан гана аны (тозокту) жакындан көрүшкөндө каапыр болгондордун жүздөрү карарып кетет жана аларга: «ушул силер («качан-качан» деп) шаштырган нерсеңер!»-деп айтылат"
        },
        {
            "chapter": 67,
            "verse": 28,
            "text": "Айткын: «(Ойлонуп) көрбөйсүңөрбү, эгер мени жана мени менен бирге болгон (ыймандуу) адамдарды Аллаһ (силер тилегендей) өлтүрчү болсо (бизге Акыреттик Бейиш даяр) же (узун өмүр берип) бизге ырайым кылса (Өзүнө сыйынып, шүгүр кылып жашай беребиз. Ал эми, силердин жаныңарды алчу болсо) анда силерди катуу азаптан ким сактап калат"
        },
        {
            "chapter": 67,
            "verse": 29,
            "text": "Айткын: «Ал — Рахман (Ырайымдуу)! Биз Ага ыйман келтирдик жана тобокел кылдык. А, силер (эй, каапырлар), ким анык адашууда экенин жакында билип аласыңар"
        },
        {
            "chapter": 67,
            "verse": 30,
            "text": "Айткын: «(Эй, каапырлар) ойлонуп көрбөйсүңөрбү, эгерде силердин сууңар жер астына сиңип кетсе, анда силерге аккан сууну ким келтирип берет"
        },
        {
            "chapter": 68,
            "verse": 1,
            "text": "Нун.” (О, Мухаммад), калемге жана ал жазган нерселерге ант ичип (айтамын)"
        },
        {
            "chapter": 68,
            "verse": 2,
            "text": "Сен Раббиңдин нээматы (пайгамбарлык) себептүү акылынан адашкан киши эмессиң.”"
        },
        {
            "chapter": 68,
            "verse": 3,
            "text": "(Пайгамбарчылык түйшүгүн көтөргөнүң үчүн) сага түгөнгүс сыйлыктар бар"
        },
        {
            "chapter": 68,
            "verse": 4,
            "text": "Жана сен улук ахлактын үстүндөсүң"
        },
        {
            "chapter": 68,
            "verse": 5,
            "text": "Жакында (Кыямат болуп, чындык ашкереленгенде) көрөсүң, алар да көрүп (билип) алышат —"
        },
        {
            "chapter": 68,
            "verse": 6,
            "text": "Кимиңер азгырылган экениңерди"
        },
        {
            "chapter": 68,
            "verse": 7,
            "text": "Сенин Раббиң, Өзүнүн жолунан ким адашып кеткенин жана ким Туура Жол тапканын эң жакшы билет"
        },
        {
            "chapter": 68,
            "verse": 8,
            "text": "(Динди) жалган дегендерге моюн сунба"
        },
        {
            "chapter": 68,
            "verse": 9,
            "text": "Сеналар менен макул болсоң, алар да сени менен келишип алууну каалашат"
        },
        {
            "chapter": 68,
            "verse": 10,
            "text": "Сен моюн суна бербегин: көрүнгөн эле кадырсыз анткорго"
        },
        {
            "chapter": 68,
            "verse": 11,
            "text": "(Адамдардын арасын бузуу үчүн) ушак таратып жүрүүчү шылдыңчыларга"
        },
        {
            "chapter": 68,
            "verse": 12,
            "text": "Чектен чыккан, күнөөкөр, жакшылыкка бут тосуучуларга"
        },
        {
            "chapter": 68,
            "verse": 13,
            "text": "Орой жана андан соң.., атасынын дайыны жок (тексиз) адамдарга"
        },
        {
            "chapter": 68,
            "verse": 14,
            "text": "Ал бай жана перзенти көп болгондуктан"
        },
        {
            "chapter": 68,
            "verse": 15,
            "text": "ага биздин аяттарыбыз окулганда: «(бул) байыркылардын жөө-жомоктору го»-деди"
        }
    ]
}
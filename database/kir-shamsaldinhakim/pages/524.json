{
    "pages": [
        {
            "chapter": 52,
            "verse": 15,
            "text": "Эмне, бул сыйкыр бекен! Же силер көрбөй жатасыңарбы"
        },
        {
            "chapter": 52,
            "verse": 16,
            "text": "Ага киргиле! Чыдайсыңарбы, чыдабайсыңарбы, силерге баары бир! Силер, аныгында жасаган ишиңердин гана жазасын аласыңар!»"
        },
        {
            "chapter": 52,
            "verse": 17,
            "text": "Ал эми, (Раббисинен) корккон кишилер Бейиштердин жана нээматтардын ичинде"
        },
        {
            "chapter": 52,
            "verse": 18,
            "text": "Раббилери берген нээматтардан жыргаган абалда. Жана аларды Раббилери тозок азабынан сактайт"
        },
        {
            "chapter": 52,
            "verse": 19,
            "text": "(Аларга) «(Сооптуу) иш кылганыңар үчүн (каалаган нерсеңерден) жегиле жана ичкиле, аш болсун!» (деп айтылат)"
        },
        {
            "chapter": 52,
            "verse": 20,
            "text": "(Алар бейиштеги дарыялардын жээгинде) катар тизилген сөрүлөрдүн! үстүндө жамбаштап жатышат. Биз аларды бакыраң көз «үр» кыздарга үйлөнтүп койобуз"
        },
        {
            "chapter": 52,
            "verse": 21,
            "text": "Ал эми, ыйман келтирип, урпактары дагы (аларды) ыйман менен ээрчиген адамдарга (Бейиште) урпактарын кошобуз. Бирок, алардын (бабалардын) амалдарынан эч нерсе кемитилбейт. Ар бир адам өз ишинин туткуну"
        },
        {
            "chapter": 52,
            "verse": 22,
            "text": "Жана Биз аларды (ар түрдүү) мөмөлөр ошондой эле, каалагандай куш эттери менен ырахаттандырабыз"
        },
        {
            "chapter": 52,
            "verse": 23,
            "text": "Алар анда (Бейиште шарап толтурулган) чөйчөктөрдү бири-бирине сунушат. Ал шарапта(н) алжыгандык да болбойт, күнөө иштер да болбойт"
        },
        {
            "chapter": 52,
            "verse": 24,
            "text": "Аларды(н кызматында седептин ичине) катылган бермет сыяктуу жаш (сулуу) жигиттер айланчыктап турушат"
        },
        {
            "chapter": 52,
            "verse": 25,
            "text": "Жана (Бейиштегилер) бири-бирине бет маңдай (отуруп) суроо-жооп менен кайрылышты"
        },
        {
            "chapter": 52,
            "verse": 26,
            "text": "(Жана мындай) дешти: «Биз илгери (дүйнөдөгү жашообузда) өз элибиздин арасында (Аллаһ Тааладан) коркуучулар элек"
        },
        {
            "chapter": 52,
            "verse": 27,
            "text": "Анан бизге Аллаһ (Ислам менен) жакшылык кылды. Жана бизди тозок азабынан сактап калды"
        },
        {
            "chapter": 52,
            "verse": 28,
            "text": "Биз мурда ага (ыклас) дуба кылчу элек. Чынында ал жакшылык кылуучу, Ырайымдуу"
        },
        {
            "chapter": 52,
            "verse": 29,
            "text": "(О, Мухаммад! Үммөтүңө) эскерткин! Сен Раббиңдин нээматы себептүү бакшы (көзү ачык) да эмессиң, жинди да эмессиң"
        },
        {
            "chapter": 52,
            "verse": 30,
            "text": "Же болбосо, алар (мушриктер: «Бул) акын. Анын өлүмүн күтө туралы»- дешеби"
        },
        {
            "chapter": 52,
            "verse": 31,
            "text": "Айткын: «Күтө бергиле. Мен да силерге кошулуп (Аллаһ силерге азаб берүүсүн) күтөмүн»"
        }
    ]
}
{
    "pages": [
        {
            "chapter": 50,
            "verse": 36,
            "text": "Биз алардан (Макка мушриктеринен) мурун нечен-нечен (каапыр) муундарды кыйратканбыз. Алар булардан кубаттуураак болчу. (Балээ келгенде) шаарларда тыркырап, (качканы жай таппай калышты). (Аллаһтын азабынан) кача турган жер бар бекен"
        },
        {
            "chapter": 50,
            "verse": 37,
            "text": "Албетте, бул нерседе (соо) жүрөктүү же болбосо сергек абалда кулак салган адамдар үчүн сабактар бар"
        },
        {
            "chapter": 50,
            "verse": 38,
            "text": "Биз асмандарды, жерди жана экөөнүн арасындагы нерселерди алты күндүн ичинде (толук) жараттык жана Бизди (эч кандай) чарчоо кармабады"
        },
        {
            "chapter": 50,
            "verse": 39,
            "text": "Алардын сөздөрүнө сабырдуу бол! Жана күн чыкканга чейин жана (күн) батаардан мурун Раббиңди даңктап тасбих айт"
        },
        {
            "chapter": 50,
            "verse": 40,
            "text": "Дагы түндүн бир бөлүгүндө, саждалардын артынан Ага тасбих айт"
        },
        {
            "chapter": 50,
            "verse": 41,
            "text": "Жакын жерден бир жарчы (Исрафил периште Сур кернейи менен ) жар чакырган Күнү ага кулак сал"
        },
        {
            "chapter": 50,
            "verse": 42,
            "text": "Ал Күнү (бардык калайык-калк) акыйкат айкырыкты угат. Бул — (мүрзөдөн тирилип) чыгуу Күнү"
        },
        {
            "chapter": 50,
            "verse": 43,
            "text": "Чынында (инсаниятка) Биз жашоо бергенбиз жана Өзүбүз жанын алабыз. Жана кайтуу - Өзүбүзгө"
        },
        {
            "chapter": 50,
            "verse": 44,
            "text": "Ошол (Сур тартылган) Күндө аларга (мүрзөлөрдө жаткандарга) жер жарылып, шашкан абалда (чыгып келишет.) Бул чогултуу Биз үчүн өтө жеңил"
        },
        {
            "chapter": 50,
            "verse": 45,
            "text": "Алардын эмне деп жатканын Биз эң жакшы билебиз. Сен аларды мажбурлоочу эмессиң.! Эми сен Менин коркунучтуу убадаларымдан корккон адамдарды Кураан менен эскерт"
        },
        {
            "chapter": 51,
            "verse": 1,
            "text": "(Топуракты) тозгута желген шамалдарга ант"
        },
        {
            "chapter": 51,
            "verse": 2,
            "text": "Көп сууга (жамгырга) кош бойлуу болгон булуттарга ант"
        },
        {
            "chapter": 51,
            "verse": 3,
            "text": "Жеңил сызып жүрүүчүлөргө (кемелерге) ант"
        },
        {
            "chapter": 51,
            "verse": 4,
            "text": "(Аллаһтын тапшырмасы менен ааламдык) иштерди бөлүштүрүүчү периштелерге ант"
        },
        {
            "chapter": 51,
            "verse": 5,
            "text": "(О, пенделер!) Силерге убада кылынган нерсе? — бул чындык"
        },
        {
            "chapter": 51,
            "verse": 6,
            "text": "Жана Кыямат сөзсүз болуучу"
        }
    ]
}
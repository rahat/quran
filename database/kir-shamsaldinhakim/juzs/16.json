{
    "juzs": [
        {
            "chapter": 18,
            "verse": 75,
            "text": "«Мен сага айтпадым беле: «Мени менен жүрүүгө сабырың жетпейт» деп»-деди (Кызыр кайрадан)"
        },
        {
            "chapter": 18,
            "verse": 76,
            "text": "(Муса) Айтты: «Ушундан кийин эмне жөнүндө сурасам — мени шерик кылбайсыз. Мени жетиштүү эле кечирдиңиз (деп ойлоймун)»"
        },
        {
            "chapter": 18,
            "verse": 77,
            "text": "Дагы жолун улантышты. Бир шаар элине жеткиче басышты. Алардан тамак-аш сурашты эле, экөөсүн конок кылуудан баш тартышты. Анан ошол жерден урап калган бир дубалды тапканда (Кызыр) аны (кайра) тикелеп койду. (Муса болсо, өздөрүнө урмат-сый көргөзбөгөн элдин шаарындагы эски дубалды оңдоп, жакшылык кылган Кызырга түшүнбөй): «Эгер кааласаңыз бул ишиңизге (эмгек) акы алсаңыз болмок» деди"
        },
        {
            "chapter": 18,
            "verse": 78,
            "text": "(Анда Кызыр айтты:) «Бул сени менен менин ортобуздагы ажырашуу! Эми, сага сен сабыр кыла албаган нерселердин кабарын берейин"
        },
        {
            "chapter": 18,
            "verse": 79,
            "text": "Кеме (жөнүндө айтсам,) ал деңизде тиричилик кылган мискин-кедейлердики болчу. Мен аны тешип койууну кааладым. (Мунун себеби) алардын кайткан жолунда бардык кемелерди басып алуучу (каракчы) падыша бар эле"
        },
        {
            "chapter": 18,
            "verse": 80,
            "text": "Жана(гы) наристеге келсек, анын ата-энеси момун пенделер эле. Биз (ал бала чоңойгондо каапыр болуп) ата-энесине (адам чыдагыс) каршылык жана каапырлык көргөзүүсүнөн корктук"
        },
        {
            "chapter": 18,
            "verse": 81,
            "text": "Анан Раббиси ал экөөсүнө тазараак, ырайымдуураак (перзентти) алмаштырып беришин кааладык"
        },
        {
            "chapter": 18,
            "verse": 82,
            "text": "Ал эми дубал шаардагы эки жетим баланыкы болуп, түбүндө экөөнө аталган (мурас) казына бар эле. Алардын атасы жакшы адам болгон. Анан Раббиң эки (жетим) бой жетип, өз казыналарын өздөрү чыгарып алуусун каалады. (Бул кайып илимдери) Раббиң тарабынан болгон Ырайым. Мен буларды өзүмчө аткарганым жок. Сен сабыр көргөзө албаган окуялардын жандырмагы ушулар»"
        },
        {
            "chapter": 18,
            "verse": 83,
            "text": "(О, Мухаммад! Яхудийлер, христиандар жана мушриктер) Сенден Зулкарнайн! жөнүндө сурашат. Айткын: «Азыр мен силерге ал жөнүндөгү (Аллаһ мага вахий кылган) кабарды окуп беремин"
        },
        {
            "chapter": 18,
            "verse": 84,
            "text": "Чыныда, Биз ага жер бетинде улуу салтанат — бийлик жана ар бир нерсенин себептерин, мүмкүн-чүлүктөрүн бердик"
        },
        {
            "chapter": 18,
            "verse": 85,
            "text": "Анан ал (аскери менен) бир себеп артынан түшүп, жол тартты"
        },
        {
            "chapter": 18,
            "verse": 86,
            "text": "Күн батыш тарапка жеткенде, күндүн карарган сууда (мунарыкта) батып баратканын көрдү. Ал «суунун» жанында бир элге жолукту. Биз айттык: «О, Зулкарнайн, сен бул элди же азаптайсың же аларга жакшы мамиле жасайсың»? (Ошентип, Зулкарнайн бир элге жетип барып)"
        },
        {
            "chapter": 18,
            "verse": 87,
            "text": "«Заалымдарын азыр эле жазалайбыз кийин Раббилерине кайтарылганда Өзү оор азап менен жазалайт» - деди"
        },
        {
            "chapter": 18,
            "verse": 88,
            "text": "Ал эми, ыйман келтирип, салих-жакшы иш жасаган адамга болсо, жакшы сыйлык (Бейиш) бар. Биз дагы ага өз амирибизден жакшы сөздөрдү айтабыз»"
        },
        {
            "chapter": 18,
            "verse": 89,
            "text": "Кийин (Чыгышка кайтып келип, Аллаһ көргөзгөн) себептерди ээрчиди"
        },
        {
            "chapter": 18,
            "verse": 90,
            "text": "Ушул бойдон күнчыгышка жетти да, Күндүн бир элдин үстүнөн нур чачып турганын көрдү. Биз бул элге Күндөн бөлөк «чүмбөт» кылбаган элек"
        },
        {
            "chapter": 18,
            "verse": 91,
            "text": "Ошондой эле. Биз аны (Зулкарнайнды) алдындагы бардык өнөр-билими менен кошуп ороп алганбыз"
        },
        {
            "chapter": 18,
            "verse": 92,
            "text": "Кийин дагы бир себептин артынан түштү"
        },
        {
            "chapter": 18,
            "verse": 93,
            "text": "Качан тээ (алыстагы) эки тоонун арасына жеткенде, ал эки тоонун алдында тап-такыр сөз түшүнбөгөн элге жолукту"
        },
        {
            "chapter": 18,
            "verse": 94,
            "text": "Алар айтышты: «О, Зулкарнайн! (Мына бул тоонун ары жагындагы) Яжуж-Мажуж (эли) жер бетинде бузукулук (зулумдук) кылышууда. (Эмне дейсиң,) биз менен алардын арасына (бекем бир) тосмо-дубал жасап беришиң үчүн сага акы чогултуп берсек болобу?»"
        },
        {
            "chapter": 18,
            "verse": 95,
            "text": "(Зулкарнайн) айтты: «Раббим мага берген нерсе (бийлик, илим, өнөр силер берген нерседен) жакшыраак. Андан көрө мага күч-кубат жагынан жардам кылгыла, силер менен алардын арасына тосмо куруп берейин"
        },
        {
            "chapter": 18,
            "verse": 96,
            "text": "(Оболу) эки тоо менен барабар болгонго чейин темир сыныктарын алып келгиле» (Зулкарнайн эки бийик тоонун арасына тосмо жасоо үчүн оболу алардын арасын темир сыныктары менен толтуртту. Бул иш бүткөндө, улуу от жактырып...) «(СҮ йлөгүч аспап менен) үйлөгүлө» - деди. Качан ал (темир тосмо кып-кызыл) от болуп калганда айтты: «Эритилген мис алып келгиле, үстүнө куямын»"
        },
        {
            "chapter": 18,
            "verse": 97,
            "text": "Анан «Эми, алар бул тосмонун үстүнө чыга да албайт, аны теше да алышпайт» -деди"
        },
        {
            "chapter": 18,
            "verse": 98,
            "text": "(Бардык ишин бүтүргөндө): «Бул Раббимдин ырайымы. Эми, качан Раббимдин (Яжуж-Маьжуж чыгат деген) убадасы келген күнү Өзү аны тегиздеп коёт (жана Яжуж-Маьжужга жол ачат). Раббимдин убадасы — акыйкат» - деди"
        },
        {
            "chapter": 18,
            "verse": 99,
            "text": "Биз ошол (Яжуж-Маьжуж чыккан) күнү аларды бири-бирине айкаш-уйкаш кылып таштайбыз жана «Сур» (кернейи) тартылганда баарын (Өзүбүзгө) чогултабыз"
        },
        {
            "chapter": 18,
            "verse": 100,
            "text": "Ошол күндө каапырларга Тозокту анык жолуктурабыз"
        },
        {
            "chapter": 18,
            "verse": 101,
            "text": "(Бул дүйнөдө) алардын көздөрү Менин эскермелеримден пардаланган жана (аны) угууга да ал-кудуреттери жетпейт"
        },
        {
            "chapter": 18,
            "verse": 102,
            "text": "Каапыр болгон адамдар Менден башка Өзүмдүн пенделеримди дос («кудай») тутунуп алууну (каалашабы жана «ошолор мени сактайт» деп) ойлошобу?! Биз каапырлар үчүн Тозокту «конок үйү» кылып даярдап койдук"
        },
        {
            "chapter": 18,
            "verse": 103,
            "text": "Айт (о, Мухаммад): «Иштеринде зыян тарткандар жөнүндө силерге кабар берейинби"
        },
        {
            "chapter": 18,
            "verse": 104,
            "text": "Алар бул дүйнө жашоосунда аракет-жолдору адашкан бирок, «биз эң мыкты иш жасап жатабыз» деп ойлогон адамдар"
        },
        {
            "chapter": 18,
            "verse": 105,
            "text": "Алар Раббилеринин аяттарына жана Ага (Кыяматта) жолугууга ишенишпейт. (Бардык жакшы) амалдары күйүп кетти! Эми, Кыямат Күнү алар үчүн (кыпындай да) салмак (кадыр-барк) койбой-буз"
        },
        {
            "chapter": 18,
            "verse": 106,
            "text": "Менин аяттарымды жана пайгамбарларымды шылдыңдап, каапыр болгондору себептүү ушул тозок алардын жазасы"
        },
        {
            "chapter": 18,
            "verse": 107,
            "text": "Ыйман келтирип, салих-жакшы амал кылгандардын түшчү жери — Фирдаус бейиштери"
        },
        {
            "chapter": 18,
            "verse": 108,
            "text": "Ал жерде түбөлүк калышат жана андан (башка жакка) көчүүнү каалашпайт"
        },
        {
            "chapter": 18,
            "verse": 109,
            "text": "Айт, (о, Мухаммад): «Эгер Раббимдин Сөздөрү(н жазуу) үчүн деңиз сыя болсо жана эгер дагы ошол деңизче сыяны (кошумча) алып келсек да, Раббимдин сөздөрү түгөнөөрдөн мурун сыя түгөнүп калат”"
        },
        {
            "chapter": 18,
            "verse": 110,
            "text": "Айткын: «Мен силер сыяктуу эле кишимин. (Болгон айырмачылыгыбыз) мага (Раббимден мындай деген) вахий жиберилет: «Силердин кудайыңар — Жалгыз Кудай. Ким Раббисине (бактылуу абалда) жолугууну кааласа, (Аллаһтын Шариятына ылайык) жакшы амал кылып, Раббисине ибадат кылганда (Ага) эч нерсени шерик кошпосун!»"
        },
        {
            "chapter": 19,
            "verse": 1,
            "text": "Каф, Хаа, Яаа, Айын, Саад.”"
        },
        {
            "chapter": 19,
            "verse": 2,
            "text": "(Бул—) сенин Раббиң пендеси Закарияга берген Ырайымынын кабары"
        },
        {
            "chapter": 19,
            "verse": 3,
            "text": "Эстегин, ал Раббисине жашыруун түрдө жалбарып"
        },
        {
            "chapter": 19,
            "verse": 4,
            "text": "(мындай) деди: «О, Раббим! Менин муун-сөөктөрүм бошошуп, карылыктан чач агара баштады! О, Раббим, мен эч качан Сага дуба кылып таалайсыз болгон эмесмин"
        },
        {
            "chapter": 19,
            "verse": 5,
            "text": "Мен артымдагы жакындарымдан кооптонуп жатамын. Аялым туубас болуп калган. Өз даргөйүңдөн мага бир дос (перзент) берчи"
        },
        {
            "chapter": 19,
            "verse": 6,
            "text": "Ал мага жана Яькубдун (ыймандуу) урпактарына мураскор болсун! О, Раббим, Аны Өзүңдүн ыраазычылыгыңдын кызматкерлеринен кылгай элең?!»"
        },
        {
            "chapter": 19,
            "verse": 7,
            "text": "«О, Закария! Биз сени Яхйа деген наристе менен сүйүнтөбүз! Биз мурун ага (эч кимди) адаш кылган эмеспиз»"
        },
        {
            "chapter": 19,
            "verse": 8,
            "text": "«О, Раббим!» деди (Закария) мага кайдагы перзент?! Аялым туубас болсо, өзүм карылыктын чегине жетип калган болсом?!»"
        },
        {
            "chapter": 19,
            "verse": 9,
            "text": "«Ошондой» — деди (Аллаһ)— Раббиң айтат: «Бул Мага жеңил. Өзүңдү деле мындан мурун Мен жаратканмын. (Анда) сен дагы эч нерсе эмес (жок) элең»"
        },
        {
            "chapter": 19,
            "verse": 10,
            "text": "«О, Раббим! Анда мага (көңүлүмдүн бейпилдиги үчүн) бир белги көргөзчү?!»-деди (Закария) «Сага белги: соп-соо туруп, үч түн бою адамдарга сүйлөй албай каласың»-деди (Аллаһ)?”"
        },
        {
            "chapter": 19,
            "verse": 11,
            "text": "Ал (ибадатканадагы) михрабдан? коомуна чыкты жана «түнү-күнү мактоо сөздөрүн айткыла» деп, (ымдап) ишаарат кылды. (Ошентип, арадан белгилүү убакыт өтүп Яхйа туулду, атасынан жакшы тарбия көрдү. Эми акылы толо баштаганда ага Аллаһ Таала айтты)"
        },
        {
            "chapter": 19,
            "verse": 12,
            "text": "«О, Яахйа! (Ыйык) Китепти(н өкүмүн) бекем карма!» Биз ага өкүм-шариятты наристелигинде берген элек"
        },
        {
            "chapter": 19,
            "verse": 13,
            "text": "Жана Биз ага Өзүбүздөн мээримдүүлүк, тазалык касиеттерин тартууладык. Ал -такыбаа"
        },
        {
            "chapter": 19,
            "verse": 14,
            "text": "ата-энесине кайрымдуу болду. Текеберленген (таш жүрөк) жана (Раббисине) каршы чыгуучу болбоду"
        },
        {
            "chapter": 19,
            "verse": 15,
            "text": "Ага туулган күнүндө, өлгөн күнүндө жана кайра тирилген күнүндө (Аллаһтын) салам(ы) болсун"
        },
        {
            "chapter": 19,
            "verse": 16,
            "text": "(О, Мухаммад) сен Китепте (Кураанда) Марямды(н икаясын) эсте: Бир кезде ал өз үй-бүлөсүнөн чыгыш-тараптагы (бир) жерге бөлүнүп чыгып"
        },
        {
            "chapter": 19,
            "verse": 17,
            "text": "Алардан чүмбөттөнүп алды.! Анан Биз ага Өз Рухубузду (Жебирейил периштени) жибердик. Ал Марямга кадимки инсан кейпинде көрүндү"
        },
        {
            "chapter": 19,
            "verse": 18,
            "text": "(Анда, Марям) айтты: «Мени сенден Рахман (Аллаһ) сактасын! Эгер Аллаһтан коркуучу болсоң, (мага жолобогун)!»"
        },
        {
            "chapter": 19,
            "verse": 19,
            "text": "«(Коркпо) — деди ал — Мен Раббиңдин элчиси (периште)мин. Сага аруу перзент бериш үчүн (жиберилдим)»"
        },
        {
            "chapter": 19,
            "verse": 20,
            "text": "(Марям) айтты: «Мага эч бир (эркек) адам кол тийгизбеген (кыз бала) жана сойку эмес болсом, кайдан бала болсун?!»"
        },
        {
            "chapter": 19,
            "verse": 21,
            "text": "(Периште) айтты: «(Ооба) ушундай. Бирок, Раббиң айтты: «Аны адамдар үчүн (Өз кудуретибизден) белги жана Ырайым кылып жаратабыз. Бил иш тагдырда чечилип калган» (Периште ушул сөздөрдү айтып, Марямдын көйнөгүнүн жакасына дем салды. Ушул демден улам)"
        },
        {
            "chapter": 19,
            "verse": 22,
            "text": "Ал (Ыйсага) кош бойлуу болуп, аны менен алыска кетип калды"
        },
        {
            "chapter": 19,
            "verse": 23,
            "text": "Анан, (катуу) толгоо (азабы) аны (бийик жердеги) курма дарагынын бутагына алып келди. (Ошол жерде төрөгөн соң ачкачылыктан, суусагандан жана да эң коркунучтуусу адамдардын ушак сөздөрүнөн коркуп:) «О, кана эми, ушуга чейин эле өлүп калган жана тап-такыр унутулуп кеткен болсом!» - деди"
        },
        {
            "chapter": 19,
            "verse": 24,
            "text": "Ошондо, андан ылдыйраак жерден (Жебирейил периште үн катты): «Кайгырба, Раббиң бутуңдун астынан суу (дарыя) агызып койду"
        },
        {
            "chapter": 19,
            "verse": 25,
            "text": "Жана өзүңө курма бутагын силкитсең, сага жаңы, таза мөмөлөрүн түшүрөт"
        },
        {
            "chapter": 19,
            "verse": 26,
            "text": "Эми, (ошолордон) жеп-ичип, (перзентиң менен) кубан! Ал эми, адамдардан бирөөнү көрсөң (ымаа-ишаарат менен): «Мен Рахман (Аллаһ) үчүн сүкүт чалууну назир кылып койдум эле. Бүгүн эч кимге сүйлөбөймүн» дегин"
        },
        {
            "chapter": 19,
            "verse": 27,
            "text": "(Марям) баласын көтөрүп коомуна келгенде, (ар жактан ажылдашып мындай) дешти: «О, Марям! Сен болбогон уят иш жасаптырсың"
        },
        {
            "chapter": 19,
            "verse": 28,
            "text": "О, Харундун карындашы! Сенин атаң бузук, апаң сойку эмес эле го!»"
        },
        {
            "chapter": 19,
            "verse": 29,
            "text": "Марям («бөбөгүмдөн сурагыла» дегендей) ага ишарат кылды. «Бешиктеги бөбөк менен кантип сүйлөшөбүз?!» дешти. (Ошондо, Аллаһ Өзүнүн Кудурети менен бөбөк — Ыйсаны сүйлөтүп, ал апасынын аруу-таза экенине күбөлүк берип)"
        },
        {
            "chapter": 19,
            "verse": 30,
            "text": "Айтты: «Мен — Аллаһтын пендесимин.! Ал (Өзүнүн келечектеги тагдыр-жазмышы боюнча) мага китеп берип, пайгамбар кылды"
        },
        {
            "chapter": 19,
            "verse": 31,
            "text": "Ал мени кайда барсам берекеттүү кылып, мага — денемде жаным болсо эле — намаз окуп, зекет берүүнү"
        },
        {
            "chapter": 19,
            "verse": 32,
            "text": "Апама жакшылык кылууну буюрду. Жана Ал мени таалайсыз, ташбоор-текебер кылбады"
        },
        {
            "chapter": 19,
            "verse": 33,
            "text": "Жана мен туулган, өлгөн жана кайра тирилген күндөрүмдө мага (Аллаһ тарабынан) тынчтык-амандык болсун!»"
        },
        {
            "chapter": 19,
            "verse": 34,
            "text": "(Яхудийлер менен христиандар) шек-күмөндө болуп жаткан Марямдын уулу Ыйса (жөнүндөгү) Аллаһтын Сөзү — ушул"
        },
        {
            "chapter": 19,
            "verse": 35,
            "text": "(Пенделери арасынан бирөөнү) Өзүнө бала кылып алуу Аллаһка ылайык эмес! Ал (мындан) Таза! Эгер Ал бир ишти өкүм кылса, ага карап «бол!» деши менен болуп калат"
        },
        {
            "chapter": 19,
            "verse": 36,
            "text": "«Чынында, менин жана силердин Раббиңер — Аллаһ! Өзүнө гана ибадат кылгыла! Ушул гана эң Туура Жол!»"
        },
        {
            "chapter": 19,
            "verse": 37,
            "text": "Кийин жамааттар (Ыйса жөнүндө) талашып-тартыша баштады. Каапыр адамдарга Улуу Күбөлүк Күнүндө (Кыяматта) Тозок болсун"
        },
        {
            "chapter": 19,
            "verse": 38,
            "text": "Бизге келээр күнү, алардын кулагы аябай сак, көзү көрөгөч болуп калат.! Бирок, заалымдар ал Күнү терең адашууда"
        },
        {
            "chapter": 19,
            "verse": 39,
            "text": "(О, Мухаммад!) Сен аларды бушаймандык күнүнөн эскерт! Ал Күнү иш чечилип (Тозокко түшүшү анык болуп) калат. Алар болсо, ыйман келтирбей (дүйнө жыргалдарына) мас болуп жүрүшөт"
        },
        {
            "chapter": 19,
            "verse": 40,
            "text": "Жерди жана анда болгондун баарын Өзүбүз мураска алабыз жана бардыгы Бизге кайтышат"
        },
        {
            "chapter": 19,
            "verse": 41,
            "text": "Жана сен (оо, Мухаммад), Китепте Ибрахимди эстегин. Ал чынчыл Пайгамбар эле"
        },
        {
            "chapter": 19,
            "verse": 42,
            "text": "Бир кезде ал атасына: «О, атаке, эмне үчүн укпай турган, көрбөй турган жана өзүңүзгө эч пайдасы тийбей турган «кудайларга» ибадат кылуудасыз"
        },
        {
            "chapter": 19,
            "verse": 43,
            "text": "О, ата! Мага сизге келбеген илим (пайгамбарлык) келген. Эми, (таш кудайлардан кол үзүп) мага ээрчиңиз, сизди Туура Жолго (Жалгыз Аллаһка сыйынууга) баштаймын"
        },
        {
            "chapter": 19,
            "verse": 44,
            "text": "Атакебай, шайтанга сыйынбаңыз!! Чынында, шайтан Рахманга (Аллаһ Таалага) каршы чыгуучу"
        },
        {
            "chapter": 19,
            "verse": 45,
            "text": "Атаке, мен сизди Рахмандын азабы кармабаса экен деп коркомун. Анда сиз шайтанга дос болуп каласыз!»-деди"
        },
        {
            "chapter": 19,
            "verse": 46,
            "text": "(Анда атасы) айтты: «Оо, Ибрахим, эмне, сен менин кудайларымдан түңүлдүңбү?! Эгер (мунуңду) токтотпосоң таш менен уруп (өлтүрүп) койомун! Жогол! Көпкө чейин мага сүйлөбө!»"
        },
        {
            "chapter": 19,
            "verse": 47,
            "text": "(Ибрахим) айтты: «Саламат болуңуз! Бирок, мен Раббиме дуба кылып, сиздин күнөөңүздү кечиришин сураймын. Ал мага Ырайымдуу"
        },
        {
            "chapter": 19,
            "verse": 48,
            "text": "«Мен силерди жана силер дуба кылып (сыйынып) жаткан, Аллаһтан башка «кудайыңарды» таштап кетемин жана (жалгыз) Раббиме дуба кыламын! Жалгыз Раббиме дуба кылганым себептүү (силерге окшоп) таалайсыз болуп калбаймын деген үмүтүм бар»"
        },
        {
            "chapter": 19,
            "verse": 49,
            "text": "Аларды жана Аллаһтан башка алар сыйынган (жалган) кудайларды таштап кеткен соң, Биз ага Исхак менен Яькубду бердик жана экөөсүн тең пайгамбар кылдык"
        },
        {
            "chapter": 19,
            "verse": 50,
            "text": "Жана аларга (Ибрахим, Исхак, Яькубдарга) Өз ырайымыбызды төгүп, аларга жогорку даражалуу мактоо сөздөрүн арнадык"
        },
        {
            "chapter": 19,
            "verse": 51,
            "text": "Сен (оо, Мухаммад), Китепте Мусаны да эстегин: Ал тандалган пенде жана элчи-пайгамбар болгон"
        },
        {
            "chapter": 19,
            "verse": 52,
            "text": "Биз ага Тур тоосунун жанында, оң тарабынан бийик добуш менен чакырып, Өзүбүзгө жакындаттык"
        },
        {
            "chapter": 19,
            "verse": 53,
            "text": "Жана Өз ырайымыбыздан Харунду (жардамчы) пайгамбар кылып бердик"
        },
        {
            "chapter": 19,
            "verse": 54,
            "text": "Китепте Ысмайылды да эстегин. Ал убадасына бекем элчи-пайгамбар эле"
        },
        {
            "chapter": 19,
            "verse": 55,
            "text": "Ал үй-бүлөсүн (жана элин) намазга, зекетке буюрган жана Раббисинин алдында Анын ыраазычылыгына ээ болгон адам"
        },
        {
            "chapter": 19,
            "verse": 56,
            "text": "Китепте Идристи да эсиңе ал. Ал чынчыл пайгамбар болгон"
        },
        {
            "chapter": 19,
            "verse": 57,
            "text": "Биз аны жогорку мартабага көтөрдүк"
        },
        {
            "chapter": 19,
            "verse": 58,
            "text": "Ушулар Аллаһ нээмат берген пайгамбарлар. Алар(дан кээ бирөөлөрү) Адам (алейхис-салам) дан. (Башкалары) Нух менен бирге деңизге көтөргөн адамдардан, (дагы бирөөлөрү) Ибрахим менен Исрайилдин (Яькубдун) урпактарынан жана Биз тандап алып, Туура Жолго баштаган (башка) кишилерден тарагандар. Эгер аларга Рахмандын аяттары окулчу болсо, ыйлап, сажда кылып жерге жыгылышат"
        },
        {
            "chapter": 19,
            "verse": 59,
            "text": "Андан соң алардын артынан (ушундай жаман) урпактар калды: Намазды окушпайт, дене кумарын ээрчип калышкан. Алар жакында катуу азапка жолугушат"
        },
        {
            "chapter": 19,
            "verse": 60,
            "text": "Ал эми, тооба кылып, ыйман келтирген жана салих (жакшы) амал жасаган адамдар Бейишке киришет жана аларга эч зулумдук (адилетсиздик) кылынбайт"
        },
        {
            "chapter": 19,
            "verse": 61,
            "text": "Адн\" бейиштерди пенделерине Рахман (Аллаһ) кайыптан убада берген. Чынында, Анын убадасы сөзсүз болуучу"
        },
        {
            "chapter": 19,
            "verse": 62,
            "text": "Анда (Бейиште) алар маанисиз сөздөрдү угушпайт. «Салам» деген сөздөрдү гана угушат. Ал жерде алардын (көз көрүп, кулак укпаган) ырыскылары эртели-кеч даяр турат"
        },
        {
            "chapter": 19,
            "verse": 63,
            "text": "Биз пенделерибиздин арасынан такыба болгондоруна мурас кылып берчү Бейиш(тин баяны) ушул"
        },
        {
            "chapter": 19,
            "verse": 64,
            "text": "«Биз Раббиңдин буйругу менен гана түшөбүз.! Биздин келечегибиздеги, бизге чейинки жана ал экөөсүнүн ортосундагы (учурдагы) иштердин баары Аллаһтын колунда. Раббиң унутчаак эмес"
        },
        {
            "chapter": 19,
            "verse": 65,
            "text": "(Сенин Раббиң) асмандардын, жердин жана ал экөөсүнүн ортосундагылардын Раббиси! Демек, Анын Өзүнө гана ибадат кыл жана Анын ибадатына өзүңдү сабырдуулук менен көндүр! (Же) сен ага ысымында бир теңдеш бар экенин билесиңби?!»"
        },
        {
            "chapter": 19,
            "verse": 66,
            "text": "(Каапыр) инсан: «Эгер, мен өлсөм, жакында (кайрадан) тирүү бойдон (мүрзөмдөн) чыгарылат бекенмин?!»- дейт"
        },
        {
            "chapter": 19,
            "verse": 67,
            "text": "(Ошол) инсан ойлобойбу, Биз аны мындан мурун эч нерсе эмес (жок) болгон кезде жараткан элек"
        },
        {
            "chapter": 19,
            "verse": 68,
            "text": "(О, Мухаммад) Раббиңе ант, Биз албетте, аларды жана шайтандарды (Кыяматтагы майданга) чогултуп, Тозоктун тегерегине чөгөлөтүп койобуз"
        },
        {
            "chapter": 19,
            "verse": 69,
            "text": "Кийин (каапырлардын) ар бир жамаатынын арасынан Рахманга аша чапкан күнөөлүүлөрдү сууруп чыгабыз (жана Тозокко биринчи ошолорду таштайбыз)"
        },
        {
            "chapter": 19,
            "verse": 70,
            "text": "Анан Тозокко ким (биринчи) ылайыгыраак экенин Өзүбүз жакшы билебиз"
        },
        {
            "chapter": 19,
            "verse": 71,
            "text": "Силерден (Акыретке чогулган адамдардан) бардыгыңар тозокко келүүчүсүңөр. (Бул) Раббиңдин каалоосу боюнча анык өкүм кылынган иш"
        },
        {
            "chapter": 19,
            "verse": 72,
            "text": "Андан соң Аллаһтан корккон (такыба) кишилерди куткарып, заалым (каапыр)ларды чөгөлөгөн абалда Тозокто калтырабыз"
        },
        {
            "chapter": 19,
            "verse": 73,
            "text": "Жана качан аларга Биздин анык аяттарыбыз окулган кезде, каапыр адамдар ыймандууларга: «Кайсы жамааттын даражасы жана мажилистери жакшыраак? (силердикиби же биздикиби?)» дешет"
        },
        {
            "chapter": 19,
            "verse": 74,
            "text": "Биз аларга чейин дүйнө-мүлкү жана келбет-сөөлөтү булардыкынан жакшыраак болгон нечендеген муундарды кыйратып таштаганбыз"
        },
        {
            "chapter": 19,
            "verse": 75,
            "text": "Айт (о, Мухаммад): «Ким адашуучулукта болсо, (жана эскертилгенине карабай жолунан кайтпаса) Рахман аларга (жашоо) мөөнөтүн узартсын!!» Качан алар өздөрүнө убада кылынган азапты же Кыяматты көрүшкөндө, кимдин даражасы жаманыраак жана аскери алсызыраак экенин билип алышат"
        },
        {
            "chapter": 19,
            "verse": 76,
            "text": "Аллаһ Хидаят (Туура Жол) тапкан адамдарды көбөйтөт. Раббиңдин назарында сооп-сыйлык жаатынан да, акыбет-натыйжа жаатынан да түбөлүк-түгөнгүс жакшы амалдар пайдалуураак"
        },
        {
            "chapter": 19,
            "verse": 77,
            "text": "(О, Мухаммад!) Биздин аяттарыбызга каапыр болуп (жүргөн байлардын): «Бизге (Кыяматта деле) мал-дөөлөт менен перзенттер берилет» дегенин көрбөйсүңбү"
        },
        {
            "chapter": 19,
            "verse": 78,
            "text": "Эмне, алар кайыпты көрүп коюптурбу же болбосо, Рахман менен (Бейишке түшүү жөнүндө) убада келишимдери бар бекен"
        },
        {
            "chapter": 19,
            "verse": 79,
            "text": "Жок, андай эмес! Биз алардын (күнөө) сөздөрүн жазып койобуз жана аларга азапты(н мөөнөтүн) узартабыз"
        },
        {
            "chapter": 19,
            "verse": 80,
            "text": "Жана алар айткан нерселерге (дүйнө-мүлк, дөөлөткө) мына Биз мураскор болобуз. Алар болсо, Бизге жалгыз өздөрү келишет"
        },
        {
            "chapter": 19,
            "verse": 81,
            "text": "Алар өздөрүнө кубат-жардамчы болот деген ойдо Аллаһтан башка нерселерди кудай кылып алышкан"
        },
        {
            "chapter": 19,
            "verse": 82,
            "text": "Жок, андай болбойт! (Кыяматта) «кудайлары» алардын өзүнө сыйынганынан танышат жана аларга каршы чыгышат"
        },
        {
            "chapter": 19,
            "verse": 83,
            "text": "Көрбөйсүңбү, чынында Биз каапырларга шайтандарды жиберебиз. (Шайтандар) аларды (күнөөгө) катуу түртөт"
        },
        {
            "chapter": 19,
            "verse": 84,
            "text": "Сен аларга (азапты) шашылтырба. Биз аларга (азап мөөнөтүн) кылдаттык менен эсептеп койгонбуз"
        },
        {
            "chapter": 19,
            "verse": 85,
            "text": "Ошол (Кыямат) Күнү Биз такыба кишилерди өкүл иретинде (урмат-сый менен) чогултабыз"
        },
        {
            "chapter": 19,
            "verse": 86,
            "text": "(Каапыр) кылмышкерлерди болсо, суусаган (кордолгон) абалда тозокко айдайбыз"
        },
        {
            "chapter": 19,
            "verse": 87,
            "text": "(Ал жерде) Рахман (Аллаһ) менен убада-келишими (ыйманы) бар адамдар гана шапаатка ээ боло алышат.”"
        },
        {
            "chapter": 19,
            "verse": 88,
            "text": "(Мушриктер): «Аллаһтын баласы бар» дешти"
        },
        {
            "chapter": 19,
            "verse": 89,
            "text": "(Эй, мушриктер) силер өтө опурталдуу сөз айттыңар"
        },
        {
            "chapter": 19,
            "verse": 90,
            "text": "Бул сөздөн асмандар айрылып, жер жарылып, тоолор барчаланып кетиш мүмкүн"
        },
        {
            "chapter": 19,
            "verse": 91,
            "text": "«Рахмандын баласы бар» дегендери себептүү"
        },
        {
            "chapter": 19,
            "verse": 92,
            "text": "Рахманга бала тутунуунун зарылдыгы жок"
        },
        {
            "chapter": 19,
            "verse": 93,
            "text": "Асмандарда жана жердегинин баары Рахманга кул-пенде болуп, келишти"
        },
        {
            "chapter": 19,
            "verse": 94,
            "text": "Аллаһ бардыгынын анык эсебин алып койгон"
        },
        {
            "chapter": 19,
            "verse": 95,
            "text": "Бардыгы Кыямат Күндө Ага жалгыз абалда келишет"
        },
        {
            "chapter": 19,
            "verse": 96,
            "text": "Албетте, ыйман келтирип, жакшы амал кылгандар үчүн Рахман сүйүүнү жаратат"
        },
        {
            "chapter": 19,
            "verse": 97,
            "text": "(О, Мухаммад!) Биз Кураанды сенин тилиңе жеңил кылдык. Аны менен такыбаларга (Бейиштен) куш кабар беришиң үчүн жана талашкан каапырларды (тозоктон) коркутушуң үчүн"
        },
        {
            "chapter": 19,
            "verse": 98,
            "text": "Биз бул (Маккадагы) мушриктерден мурда (Аад, Самуд сыяктуу) нечендеген (каапыр-мушрик) муундарды кыйраттык! Сен алардан бирөө жарымын сезип, же болбосо добушун угуп жатасыңбы"
        },
        {
            "chapter": 20,
            "verse": 1,
            "text": "Та—ха"
        },
        {
            "chapter": 20,
            "verse": 2,
            "text": "(О,Мухаммад!) Биз сага Кураанды бактысыз болушуң үчүн түшүрбөдүк"
        },
        {
            "chapter": 20,
            "verse": 3,
            "text": "Тескерисинче, (Аллаһтан) корккон адамдар үчүн эскерме катары түшүрдүк"
        },
        {
            "chapter": 20,
            "verse": 4,
            "text": "(Бул Кураан) Жерди жана жогорку асмандарды жараткан Зат — Аллаһтан түшкөн"
        },
        {
            "chapter": 20,
            "verse": 5,
            "text": "(Ал—) Рахман, Арштын үстүнө көтөрүлдү“"
        },
        {
            "chapter": 20,
            "verse": 6,
            "text": "Асмандардагы, жердеги нерселердин бардыгы жана жер астындагы нерселер дагы бир Өзүнүн гана мүлкү"
        },
        {
            "chapter": 20,
            "verse": 7,
            "text": "Эгер сен ашкере сүйлөсөң да (шыбырап сүйлөсөң да) Ал бардык купуя сырларды билет"
        },
        {
            "chapter": 20,
            "verse": 8,
            "text": "Аллаһ.., эч бир сыйынууга татыктуу кудай жок, бир Анын Өзү бар. Анын керемет ысымдары бар"
        },
        {
            "chapter": 20,
            "verse": 9,
            "text": "(О, Мухаммад!) Сага Мусанын окуясы жетти беле"
        },
        {
            "chapter": 20,
            "verse": 10,
            "text": "Бир кезде ал (алыстан) от(тун шооласын) көрүп, үй-бүлөсүнө: «Ушул жерде (жылбай) тургула. Мен от көрүүдөмүн. Мүмкүн, андан бир аз чок таап келээрмин же болбосо оттун жакынынан бир жол көргөзүүчү табаармын» -деди"
        },
        {
            "chapter": 20,
            "verse": 11,
            "text": "Отко» жакындаганда: «О, Муса»-деген добуш угулду"
        },
        {
            "chapter": 20,
            "verse": 12,
            "text": "«Мен сенин Раббиң боломун! Чокойуңду чеч! Сен Ыйык Туваа өрөөнүндөсүң"
        },
        {
            "chapter": 20,
            "verse": 13,
            "text": "Мен сени (адамдардын арасынан пайгамбарлык үчүн) тандап алдым. Эми, (өзүңө) вахий кылынчу нерселерди угуп ал"
        },
        {
            "chapter": 20,
            "verse": 14,
            "text": "Мен — Аллаһмын! Эч бир сыйынууга татыктуу кудай жок, жалгыз Мен гана бармын! Демек, Өзүмө ибадат кыл жана Мени эстөө үчүн намаз оку"
        },
        {
            "chapter": 20,
            "verse": 15,
            "text": "Ар бир жан өз кылмышына жараша жаза (же сооп) алышы үчүн Кыямат сөзсүз келет. (Бирок) Мен аны(н болоор убакытысын) сыр кылып койдум"
        },
        {
            "chapter": 20,
            "verse": 16,
            "text": "(О, Муса) Сени Кыяматтан (диний-акыреттик иш кылуудан) ага ишенбеген жана өз каалоосуна ээрчиген адамдар тосуп койбосун, (анда) бактысыз болуп каласың"
        },
        {
            "chapter": 20,
            "verse": 17,
            "text": "Оң колундагы эмне, о, Муса?»"
        },
        {
            "chapter": 20,
            "verse": 18,
            "text": "«Бул — менин таягым» — деди Муса — мен ага таянамын жана койлорума аны менен (жалбырактарды) күүп беремин. Жана башка максаттарга да пайдаланамын»"
        },
        {
            "chapter": 20,
            "verse": 19,
            "text": "(Аллаһ) деди: «О, Муса аны жерге таштагын»"
        },
        {
            "chapter": 20,
            "verse": 20,
            "text": "Аны таштады эле, сойлогон (чоң) жыланга айланып калды"
        },
        {
            "chapter": 20,
            "verse": 21,
            "text": "«Аны колуңа ал жана коркпо. Биз аны абалкы кейпине келтирип койобуз»"
        },
        {
            "chapter": 20,
            "verse": 22,
            "text": "Жана колуңду колтугуңа кат — жамандыгы жок, ак-нурдуу болуп чыгат. Бул дагы бир моожиза"
        },
        {
            "chapter": 20,
            "verse": 23,
            "text": "(Аса таяк менен ак кол) Биздин чоң моожизаларыбыздан. Сага көргөзүп (билгизип) коюшубуз үчүн"
        },
        {
            "chapter": 20,
            "verse": 24,
            "text": "Эми, Фираунга (аны Акыйкатка кайтаруу үчүн) бар. Ал чектен чыгып кетти»"
        },
        {
            "chapter": 20,
            "verse": 25,
            "text": "(Муса) айтты: «Оо, Раббим! Менин көкүрөгүмдү кенен кыл"
        },
        {
            "chapter": 20,
            "verse": 26,
            "text": "Жана менин иштеримди жеңил кыл"
        },
        {
            "chapter": 20,
            "verse": 27,
            "text": "Тилимдеги түйүндү чечип кой"
        },
        {
            "chapter": 20,
            "verse": 28,
            "text": "Адамдар (сөзүмдү) түшүнчүдөй болсун"
        },
        {
            "chapter": 20,
            "verse": 29,
            "text": "Мага өз үй-бүлөмдөн вазир-жардамчы дайындап бер"
        },
        {
            "chapter": 20,
            "verse": 30,
            "text": "Агам Харунду"
        },
        {
            "chapter": 20,
            "verse": 31,
            "text": "Ал себептүү менин кубатымды көбөйт"
        },
        {
            "chapter": 20,
            "verse": 32,
            "text": "Аны ишиме шерик (пайгамбар) кыл"
        },
        {
            "chapter": 20,
            "verse": 33,
            "text": "Сага көп сажда (ибадат), кылышыбыз үчүн"
        },
        {
            "chapter": 20,
            "verse": 34,
            "text": "Сени көп зикир кылышыбыз үчүн"
        },
        {
            "chapter": 20,
            "verse": 35,
            "text": "Өзүң бизди көрүп туруучусуң!»"
        },
        {
            "chapter": 20,
            "verse": 36,
            "text": "(Аллаһ) айтты: «Сураганыңдын баары сага берилди оо, Муса"
        },
        {
            "chapter": 20,
            "verse": 37,
            "text": "Биз сага бир жолкуда мындан башка да жакшылык кылган элек"
        },
        {
            "chapter": 20,
            "verse": 38,
            "text": "Ошондо, Биз апаңдын көңүлүнө (мындай деп) илхам салганбыз"
        },
        {
            "chapter": 20,
            "verse": 39,
            "text": "«Аны сандыкка салып, (Нил) дарыяга таштагын, дарыя аны жээкке чыгарат. (Кийин) аны өзүнүн жана Менин душманым (Фираун) таап алат». Жана сага Өзүбүздөн бир махаббат (нур) бергенбиз, Биздин Көз алдыбызда улгайып, тарбияланышың үчүн"
        },
        {
            "chapter": 20,
            "verse": 40,
            "text": "Анда сенин эжең барып: «Аны кепилге ала турган (эмизе турган) аялга баштап барайынбы?» деди.! Ошентип, кайгырбай, сүйүнүп калышы үчүн Биз сени апаңа кайтардык. Жана (бир кезде, улгайган мезгилиңде) бир жанды өлтүрүп койдуң. Биз сени (ошол) кайгыдан да куткардык. Кийин сенин башыңа көп сыноолорду салдык. Анан Мадян элинде бир нече жылдар туруп калдың. Кийин (Биз белгилеген) тагдыр боюнча (бул жерге) келдиң, оо, Муса"
        },
        {
            "chapter": 20,
            "verse": 41,
            "text": "Мен сени Өзүмө (пайгамбар кылып) тандадым"
        },
        {
            "chapter": 20,
            "verse": 42,
            "text": "(Эми) сен жана агаң (Харун) экөөң Мен берген (тогуз) моожизаларды алып баргыла. Мени эстөөдө (жана эскертүүдө) алсыздык кылбагыла"
        },
        {
            "chapter": 20,
            "verse": 43,
            "text": "(Оболу) Фираунга баргыла. Ал чектен чыгып кетти"
        },
        {
            "chapter": 20,
            "verse": 44,
            "text": "Анан ага (адегенде) сылык-сыпаа сөз айткыла,! (Мени) эсине алса же (Менден) коркуп калса ажеп эмес"
        },
        {
            "chapter": 20,
            "verse": 45,
            "text": "(Экөө) айтты: «О, биздин Рабби! Биз (дааватты баштай электе) бизге каршы шашылып (чара колдонуп) коюусунан жана чектен чыгып зулумдук кылуусунан коркуп жатабыз»"
        },
        {
            "chapter": 20,
            "verse": 46,
            "text": "«Коркпогула! Мен силер мененмин! (Бардыгын угуп, көрүп турамын)"
        },
        {
            "chapter": 20,
            "verse": 47,
            "text": "Баргыла дагы: «Биз Раббиңдин элчилери болобуз. Исрайил урпактарын биз менен (өз ата журттарына) жибер. Аларды азапка салба. Биз сага Раббиңден моожиза алып келдик. Хидаятка (Аллаһтын Туура Жолуна) ээрчигендерге салам болсун!»"
        },
        {
            "chapter": 20,
            "verse": 48,
            "text": "Чынында, бизге: «(Менин аяттарымды) «жалган» деп, жүз бурган адамдарга азап бар» деп вахий кылынган» - дегиле. (Ошондо Фираун)"
        },
        {
            "chapter": 20,
            "verse": 49,
            "text": "Айтты: «О, Муса, силердин Раббиңер ким?!»"
        },
        {
            "chapter": 20,
            "verse": 50,
            "text": "(Муса) айтты: «Биздин Раббибиз бардык нерселерге (өзүнө жарашкан) келбет-шекилин берип (жараткан) жана (өз багытына) жолдоп койгон Аллаһ»"
        },
        {
            "chapter": 20,
            "verse": 51,
            "text": "(Фираун) айтты: «Өткөн кылымдын элдерине эмне болгонун билесиңби?»"
        },
        {
            "chapter": 20,
            "verse": 52,
            "text": "Алар жөнүндөгү илим Раббимдин алдындагы Китепте. Раббим (ал Китепте) адашкан эмес, эч нерсени унуткан да эмес»"
        },
        {
            "chapter": 20,
            "verse": 53,
            "text": "(Аллаһ) силерге жерди бешик (сыяктуу мекен) кылып, анда силер үчүн жол салып берди. Жана силерге асмандан суу түшүрдү. Кийин Биз аны менен ар түрдүү өсүмдүктөрдү чыгардык"
        },
        {
            "chapter": 20,
            "verse": 54,
            "text": "(Алардан) жегиле жана мал-чарбаңарды баккыла. Бул нерселерде акылдуу кишилер үчүн сабактар бар"
        },
        {
            "chapter": 20,
            "verse": 55,
            "text": "Биз силерди ошол жерден чыгарганбыз жана ошого кайтарабыз. Жана (Кыяматта) экинчи ирет дагы ошондон чыгарып алабыз"
        },
        {
            "chapter": 20,
            "verse": 56,
            "text": "Биз ага (Фираунга арналган) бардык моожизаларыбызды көрсөтсөк, «жалган» деп, (акыйкатты кабыл алуудан) баш тартты"
        },
        {
            "chapter": 20,
            "verse": 57,
            "text": "(Жана мындай) деди: «О, Муса сен өзүңдүн сыйкырың менен бизди жерибизден чыгарып жиберүү үчүн келдиңби"
        },
        {
            "chapter": 20,
            "verse": 58,
            "text": "Биз деле сага ошонун өзүндөй сыйкыр келтирип бере алабыз. Эми, биз менен өзүңдүн ортоңдо бир тегиз жерди убада кылгын. Ал жер өзүңө да, бизге да ылайыктуу болсун"
        },
        {
            "chapter": 20,
            "verse": 59,
            "text": "(Муса) айтты: «Силерге майрам күндү — адамдар шашке маалда чогулган күндү убада беремин"
        },
        {
            "chapter": 20,
            "verse": 60,
            "text": "Фираун барып өзүнүн айлакер-амалкерлерин жыйнап (убадаланган күндө, убада кылынган жерге) келди"
        },
        {
            "chapter": 20,
            "verse": 61,
            "text": "Муса аларга (сыйкырчыларга насаат) айтты: «Оңбой каласыңар! («Аллаһтын шериги бар» деп) Аллаһка жалаа жаппагыла! Азап жиберип кыйратып салат! (Аллаһка) жалаа жапкандар оңбой калат!!!»"
        },
        {
            "chapter": 20,
            "verse": 62,
            "text": "Алар иштеринде талашып калышты жана өз ара шыбырашып сүйлөшө баштады"
        },
        {
            "chapter": 20,
            "verse": 63,
            "text": "(Кийин элдерге Муса менен Харунду көргөзүп мындай) дешти: «Бул экөө анык сыйкырчы! Силерди жериңерден чыгарып жиберүүнү жана алгылыктуу жолуңарды (сыйкырчылыкты) жоюп жиберүүнү каалап жатат!» (Анан Фираун сыйкырчыларга айтты)"
        },
        {
            "chapter": 20,
            "verse": 64,
            "text": "«Бардык амалкерлигиңерди жыйнап, сапка тизилип келгиле. Бүгүн ким үстөмдүк кылса, ошол жеңишке жетет!»"
        },
        {
            "chapter": 20,
            "verse": 65,
            "text": "«О, Муса (дешти сыйкычылар) же сен (башта колуңдагы таягыңды) ташта же болбосо, биз биринчи таштайлы»"
        },
        {
            "chapter": 20,
            "verse": 66,
            "text": "(Муса) айтты: «Жок, силер таштагыла!» (Ташташты эле,) капыстан жиптери жана таяктары, алардын сыйкырынан улам ага (Мусага) аракеттенгендей көрүндү"
        },
        {
            "chapter": 20,
            "verse": 67,
            "text": "Муса ичинен бир сестенип алды"
        },
        {
            "chapter": 20,
            "verse": 68,
            "text": "Биз (ага): «Коркпогун сен (алардан) жогору(боло)суң"
        },
        {
            "chapter": 20,
            "verse": 69,
            "text": "Колуңдагы нерсени (асатаякты) ташта, алардын жасалмаларын жутуп жиберет. Алар жасаган нерселер сыйкырчынын гана көз бойоосу. Сыйкырчы деген кайда болбосун, максатка жетпейт» дедик"
        },
        {
            "chapter": 20,
            "verse": 70,
            "text": "Анан сыйкырчылар сажда кылган абалда жерге бой таштап: «Муса менен Харундун Раббисине ыйман келтирдик!» дешти. (Муну көргөн Фираун аябай ачууланды)"
        },
        {
            "chapter": 20,
            "verse": 71,
            "text": "«Эмне силер мен уруксат бербей туруп эле, ага (Аллаһка) ыйман келтире бересиңерби?! Демек, ал (Муса) силерге сыйкырды үйрөткөн чоңуңар экен. Эми мен силердин кол-бутуңарды каршы-тершисинен (оң кол, сол бут) кесип саламын жана өзүңөрдү курма дарагына асып койомун. Анан кимибиздин (Аллаһтынбы же менинби) азабыбыз катуураак жана узунураак экенин билип аласыңар!»"
        },
        {
            "chapter": 20,
            "verse": 72,
            "text": "(Сыйкырчылар) айтышты: «Биз эч качан өзүбүзгө келген аят-моожизалардан жана бизди жараткан Аллаһтан сени жогору койо албайбыз. (Бизге) Эмне өкүм кылсаң кыла бер! Сен ушул дүйнөдө гана өкүм кыла аласың"
        },
        {
            "chapter": 20,
            "verse": 73,
            "text": "Биз Раббибизге, каталарыбызды жана сен бизди мажбурлаган сыйкыр(ыбыз)ды кечиришин үмүт кылып, ыйман келтирдик. Аллаһ жакшы жана Түбөлүк!»"
        },
        {
            "chapter": 20,
            "verse": 74,
            "text": "Чынында, ким (Кыяматта) Раббисине күнөөкөр (каапыр) абалда барса ага сөзсүз Тозок бар. (Ал анда) же өлө албайт, же жашай албайт"
        },
        {
            "chapter": 20,
            "verse": 75,
            "text": "Жана ким Раббисине жакшы амалдарды жасап, момун-ыймандуу абалда жолукса, аларга эң жогорку даражалар"
        },
        {
            "chapter": 20,
            "verse": 76,
            "text": "Түбүнөн дарыялар аккан, анда \"Адн\" бейиштери бар. Алар анда түбөлүк калышат! Бул (шек жана каапырчылыктан) таза боло алгандардын сыйлыгы!”"
        },
        {
            "chapter": 20,
            "verse": 77,
            "text": "Биз Мусага: «Менин пенделеримди түндөсү алып чык жана (таягың менен) уруп, алар үчүн деңизде кургак жол кылып бер. (Фираундун) жетип алуусунан да коркпо, (сууга чөгүүдөн да) кооптонбо» - деп вахий кылдык"
        },
        {
            "chapter": 20,
            "verse": 78,
            "text": "Фираун аскерлери менен алардын артынан (деңиз «жолуна») түштү. Деңиз алардан орогонун ороп (жутуп) кетти"
        },
        {
            "chapter": 20,
            "verse": 79,
            "text": "Фираун элин адаштырган, өзү да адашкан болчу"
        },
        {
            "chapter": 20,
            "verse": 80,
            "text": "О, Исрайил урпактары! Биз силерди душманыңардан куткардык. Жана (силерге диний-дүйнөлүк нээмат болгон Тоорат китебин берүү үчүн) Тур тоосунун оң тарабын убадалаштык. Силерге асмандан шириндиктер, даяр, бышкан куш эттерин жаадырдык (жана мындай дедик)"
        },
        {
            "chapter": 20,
            "verse": 81,
            "text": "«Биз ырыскы кылып (түшүрүп) берген таза ырыскылардан жегиле, бирок анда чектен чыкпагыла (жеп алып күнөө кылбагыла) (эгер ошентчү болсоңор) үстүңөргө Менин азабым түшөт. Кимге Менин азабым түшсө, анын өлгөнү — ошол"
        },
        {
            "chapter": 20,
            "verse": 82,
            "text": "(Бирок) Мен, тооба келтирип, ыймандуу болуп, жакшы амал кылып, Туура Жолго түшкөндөрдү албетте, кечиремин»"
        },
        {
            "chapter": 20,
            "verse": 83,
            "text": "«О, Муса, сен коомуңдан эмнеге мынча шашылып, озуп кеттиң?»"
        },
        {
            "chapter": 20,
            "verse": 84,
            "text": "(Муса) айтты: «Алар мына, артымда келе жатышат. О, Раббим, мен Сага шашып баратамын! Ыраазы болушуң үчүн!»"
        },
        {
            "chapter": 20,
            "verse": 85,
            "text": "(Аллаһ) айтты: «Сен чыккандан кийин Биз коомуңа сыноо түшүрдүк. Жана аларды Саамирий адаштырды»"
        },
        {
            "chapter": 20,
            "verse": 86,
            "text": "Анан Муса коомуна ачууланып, бушайман болуп кайтып барды жана: «О, коомум! Раббиңер силерге («Тоорат түшүрөмүн» деп) жакшынакай убада бербеди беле?! (Мен ошол убада үчүн кетпедим беле?!) Эмне, силерге (араңарда мен жок болгон) убакыт узун болуп кеттиби?! Же болбосо, үстүңөргө Раббиңердин каары түшүшүн кааладыңарбы?! Силер Мага берген убадаңарды буздуңар!”"
        },
        {
            "chapter": 20,
            "verse": 87,
            "text": "Алар айтышты: «Биз Сага берген убаданы өз эркибиз менен бузбадык. Бирок, биз (Мисирден чыгып келе жатканда жергиликтүү) коомдун (алтын) зыйнаттарынан турган «күнөөнүн» астында калганбыз.! Биз аны (эритиш үчүн отко) таштадык. Саамирий дагы таштады (жана)"
        },
        {
            "chapter": 20,
            "verse": 88,
            "text": "аларга (жаны бар сыяктуу,) мөөрөп добуш чыгара турган музоонун сөлөкөтүн жасап берди. (Кийин Саамирий жана ага азгырылгандар) айтышты: «Ушул — силердин жана Мусанын кудайыңар. (Муса муну) унутуп койду (жана кудайды издеп башка тарапка кетти)»"
        },
        {
            "chapter": 20,
            "verse": 89,
            "text": "Алар көрбөй жатышабы (музоо — «кудайы») сөзүнө жооп кайтарбаганын жана аларга не пайда, не зыян жеткире албаганын"
        },
        {
            "chapter": 20,
            "verse": 90,
            "text": "Ошого чейин аларга Харун: «О, коомум! Силер бул (музоо) менен сыналдыңар (азгырылдыңар) силердин Раббиңер — Рахман! Мени(н сөзүмдү) ээрчигиле жана буйругума моюн сунгула!» дегенде"
        },
        {
            "chapter": 20,
            "verse": 91,
            "text": "Алар айтышты: «Бизге Муса кайтып келмейинче (жана бир нерсе демейинче) буга табынууну токтотпойбуз»"
        },
        {
            "chapter": 20,
            "verse": 92,
            "text": "(Муса кайтып келип, коомун бул абалда көргөн соң орун басарына) айтты: «О, Харун, алардын адашканын көргөнүңдө сени эмне токтотту"
        },
        {
            "chapter": 20,
            "verse": 93,
            "text": "мага (кабар бериш үчүн) ээрчип (тез) баруудан?! Менин буйругума каршы чыктыңбы"
        },
        {
            "chapter": 20,
            "verse": 94,
            "text": "(Харун) айтты: «О, апамдын баласы, сакалымдан, чачымдан тартпачы. Мен (сага кабар берүүнү ойлогом, бирок артыңдан барганымда менден капа болуп): «Менин сөзүмдү (өзүмдү) күтпөй, Исрайил уруусун бөлүп жибериптирсиң!» дешиңден корктум»"
        },
        {
            "chapter": 20,
            "verse": 95,
            "text": "(Анан, Муса): «Эй, Саамирий, бул эмне кылганың?!» - деди"
        },
        {
            "chapter": 20,
            "verse": 96,
            "text": "(Анда, Саамирий): «Мен алар көрбөгөн нерсени көрүп калгам. Анан элчинин (атынын) изинен бир чеңгел алып, музоого сээп жибердим эле (ал жан кирген сыяктанып, мөөрөгөн добуш чыгарды). Нафсим мени ушуга жетелеген»-деди"
        },
        {
            "chapter": 20,
            "verse": 97,
            "text": "(Муса) Айтты: «Эми (бул жерден) жогол! Сага эми жашоодо (жийиркеничтүү ооруга кабылганың себептүү, безилдеп:) «Мага тийбегилечи» деп айтышың гана бар. Жана (Акыретте) сага кутулгус убада (тозок) даяр! Өзүң азырга чейин табынып жаткан «кудайыңа» карачы? (Сага эмне пайда бере алды?) Биз (азыр) аны күйгүзүп, (күлүн) деңизге сапырып жиберебиз"
        },
        {
            "chapter": 20,
            "verse": 98,
            "text": "Силердин (чыныгы) кудайыңар — Өзүнөн башка кудай жок болгон Аллаһ! Ал бардык нерселерди Өз илими менен камтыган!»"
        },
        {
            "chapter": 20,
            "verse": 99,
            "text": "Ошентип, Биз сага (о, Мухаммад), өткөндөрдүн кабарларын икая кылдык жана алдыбыздагы Зикирди (Кураанды) бердик"
        },
        {
            "chapter": 20,
            "verse": 100,
            "text": "Ким андан жүз бурса, Кыяматта (күнөөсүнүн) жүгүн көтөрөт"
        },
        {
            "chapter": 20,
            "verse": 101,
            "text": "Ал жүктөн түбөлүккө ажырабайт. Кыяматта алар көтөргөн жүк кандай жаман"
        },
        {
            "chapter": 20,
            "verse": 102,
            "text": "Сур (кернейи) тартылган күн... Ошол күнү күнөөлүүлөрдү (коркуудан жана кордуктан улам) ыраң-түсү көгөргөн абалда чогултабыз. (Алар периштелер тарабынан кордолуп Мавкиф тарапка сүрүп алып барыла жатканда)"
        },
        {
            "chapter": 20,
            "verse": 103,
            "text": "Бири-бирине: «(Дүйнөдө) он күн гана турдуңар-э?» деп, шыбырап сүйлөшүшөт"
        },
        {
            "chapter": 20,
            "verse": 104,
            "text": "Биз алардын эмне дегендерин эң жакшы билебиз. Ошондо алардын билермандары: «Жок, силер бир эле күн турдуңар» дешет"
        },
        {
            "chapter": 20,
            "verse": 105,
            "text": "(О, Мухаммад) Сенден тоолор (жана алардын Кыяматтагы абалы) жөнүндө сурашат. Айткын: «Раббим аларды (кум сыяктуу) чачып жиберет"
        },
        {
            "chapter": 20,
            "verse": 106,
            "text": "Жана (жер менен) тегиз кылып салат"
        },
        {
            "chapter": 20,
            "verse": 107,
            "text": "Сен ал (Кыяматта элдер чогулчу) жерде не бир ийрилик, не бир өйдө-чуңкур көрбөйсүң"
        },
        {
            "chapter": 20,
            "verse": 108,
            "text": "Ошол күнү (элдер) бир жарчынын артынан (Мавкиф майданына) ээрчип жөнөшөт. Анын жар салган сөздөрүндө эч бир ката жок. (Күүлдөгөн) добуштар Рахмандын (Аллаһтын) урматына өчүп, шыбыраган үндөрдү гана угуп каласың"
        },
        {
            "chapter": 20,
            "verse": 109,
            "text": "Ал күнү Рахман? уруксат бергендерге жана сөзүнөн Аллаһ ыраазы болгондорго гана шапаат пайда берет"
        },
        {
            "chapter": 20,
            "verse": 110,
            "text": "(Аллаһ) пенделердин келечегиндеги, өтмүшүндөгү бардык нерсени билет. Алардын илими Аллаһты камтый албайт"
        },
        {
            "chapter": 20,
            "verse": 111,
            "text": "Бардык жүздөр(дүн ээлери) Түбөлүк Тирүү (бардык ааламдарды башкарып) Туруучуга баш ийишет. Зулум көтөрүп баргандар (каапырлар) максатка жетпей калат"
        },
        {
            "chapter": 20,
            "verse": 112,
            "text": "Жана ким ыймандуу болгон абалда жакшы амалдарды жасаган болсо, зулумдан жана соопторунун кемитип коюлуусунан коркпойт"
        },
        {
            "chapter": 20,
            "verse": 113,
            "text": "(О, Мухаммад) мына ушинтип, Биз аны араб тилиндеги Кураан сүрөтүндө түшүрдүк жана анда эскертүүчү аяттарды удаама-удаа келтирдик. Балким, эми алар коркушаар же (бул эскертүүчү аяттар) аларда эскерүүнү (сергектикти) жаратаар"
        },
        {
            "chapter": 20,
            "verse": 114,
            "text": "Акыйкат Падыша болгон Аллаһ эң Жогору! (О, Мухаммад)) сага вахий кабары түшүп бүтө электе, Кураанды окуганга шашылба жана: «О, Раббим! Менин илимимди көбөйткүн!» деп дуба кыл"
        },
        {
            "chapter": 20,
            "verse": 115,
            "text": "Биз (Бейиштеги бир даракка жакындабоо жөнүндө) Адам менен убадалашкан элек. Ал унутуп койду. Биз анда сабырдуулукту көрбөдүк"
        },
        {
            "chapter": 20,
            "verse": 116,
            "text": "Ошондо Биз периштелерге: «Адамга сажда кылгыла» дегенде, бардыгы сажда кылды, бир гана Иблис (текеберленип; «Мен андан абзелмин» деп) баш тартты"
        },
        {
            "chapter": 20,
            "verse": 117,
            "text": "Биз айттык: «О, Адам! Чынында, бул (Иблис) сага жана аялыңа душман! Экөөңдү азгырып Бейиштен чыгарып койбосун! Анда бактысыз болуп каласың"
        },
        {
            "chapter": 20,
            "verse": 118,
            "text": "(Анткени,) Сен Бейиште ач-жылаңач калбайсың"
        },
        {
            "chapter": 20,
            "verse": 119,
            "text": "Анда суусабайсың, күндүн ысыгына да күйбөйсүң.»"
        },
        {
            "chapter": 20,
            "verse": 120,
            "text": "Шайтан (Иблис) аны азгырып (мындай деди): «О, Адам мен сага түбөлүктүүлүк дарагын жана түгөнгүс мүлк көргөзөйүнбү?»"
        },
        {
            "chapter": 20,
            "verse": 121,
            "text": "Анан, экөө ал дарактан жеп, (натыйжада убаданы бузганы үчүн Аллаһтын каар-жазасы себептүү) уяттары ачылып калды эле, Бейиш жалбырактары менен өздөрүн (авреттерин) тосо башташты. Адам Раббисине күнөөлүү болуп, (ушинтип) азгырылды (жана экөө тең Раббисине жалбарып; «Бизди кечир, өзүбүзгө зулум кылып койдук» деп тооба кыла баштады)"
        },
        {
            "chapter": 20,
            "verse": 122,
            "text": "Кийин Раббиси аны тандап, тообасын кабыл алып, Өз жолуна баштады"
        },
        {
            "chapter": 20,
            "verse": 123,
            "text": "(Аллаһ) Айтты: «Бардыгыңар бири-бириңерге (адам шайтанга, шайтан адамга) душман болгон абалда Бейиштен түшкүлө! Эми, (оо, инсандар) силерге менден Туура Жол (Дин) келет. (Ошондо) ким менин жолума ээрчисе, адашпайт жана бактысыз болбойт"
        },
        {
            "chapter": 20,
            "verse": 124,
            "text": "Ал эми, ким менин зикиримден (Китебимден) жүз бурса, ага тар (оор) жашоо бар. Аны Кыямат Күнү сокур абалда тирилтебиз"
        },
        {
            "chapter": 20,
            "verse": 125,
            "text": "Ал айтты: «О, Раббим! Эмнеге мени сокур абалда тирилттиң? Мен (дүйнөдө) көзү соо адам элем го?»"
        },
        {
            "chapter": 20,
            "verse": 126,
            "text": "(Аллаһ) айтты: «Дал ушул сыяктуу, сага да (дүйнөдө) Биздин аяттар келгенде, (аларды) «унутуп» калгансың. (Көрсөң да, көрмөксөн болгонсуң). Дал ошол сыяктуу бүгүн сен да «унутуласың!»"
        },
        {
            "chapter": 20,
            "verse": 127,
            "text": "Биз ысырап кылган (чектен чыккан) жана Раббисинин аяттарына ишенбеген адамдарды ушинтип жазалайбыз. Чынында, Акыреттин азабы катуу жана түгөнгүс"
        },
        {
            "chapter": 20,
            "verse": 128,
            "text": "Биз алардан мурун (өздөрү сыяктуу) нечен-нечен муундарды, үй-жайларында (эч нерседен бейкапар) жүргөндө (капыстан балээ жиберип) кыйратып койгонубуз алардын көзүн ачпайбы?! Мында акылдуу адамдар үчүн сабактар бар го"
        },
        {
            "chapter": 20,
            "verse": 129,
            "text": "Эгер Раббиң тарабынан (айтып) өтүлгөн («күнөөлүүлөрдү белгиленген убактысында гана жазалайбыз» деген) сөз жана белгиленген мөөнөт (Кыямат) болбогондо, аларга азап ошол замат келмек"
        },
        {
            "chapter": 20,
            "verse": 130,
            "text": "(О, Мухаммад!) Сен алардын (сени жана динди айыптап) сүйлөгөн сөздөрүнө сабыр кыл жана Күн чыгаардан мурун жана Күн батаардан мурун Раббиңди даңазалап тасбих айт. Жана Раббиң сенден ыраазы болушу үчүн күн-түн дебей тасбих айт"
        },
        {
            "chapter": 20,
            "verse": 131,
            "text": "Биз аларды сынаш үчүн жуп-кошмок түрдө берген дүйнө жашоосунун гүлүстан жыргалдарына назарыңды салба! Раббиңдин (Акыретте берчү) ырыскылары жакшы жана түбөлүктүү"
        },
        {
            "chapter": 20,
            "verse": 132,
            "text": "Үй бүлөңдү намазга буюр жана ага (намазга) сабырдуу болууга көндүр. Биз сенден ырыскы сурабайбыз, Өзүбүз сага ырыскы беребиз. (Жакшы) акыбет такыбаалар үчүн"
        },
        {
            "chapter": 20,
            "verse": 133,
            "text": "Алар: «Эгер Мухаммад бизге Раббисинен бир (көзгө көрүнгөн) моожиза алып келсе го..,» дешти. Аларга байыркы барактардагы (Тоорат менен Инжилдеги) нерселердин баяны (Кураан) келбеди беле"
        },
        {
            "chapter": 20,
            "verse": 134,
            "text": "Эгер Биз аларды ага (Мухаммадга дин келгенге) чейин бир азап менен өлтүргөн болсок, албетте: «Оо, Рабби! Эгер бизге бир пайгамбар жиберсең, мындай шерменде жана кор болбой туруп, сенин аяттарыңа ээрчимекпиз» -дешет болчу"
        },
        {
            "chapter": 20,
            "verse": 135,
            "text": "Айткын: «Бардыгыбыз күтүүдөбүз.! Силер да күтө бергиле. Жакында ким Туура Жолдун ээси болуп (адашпай) баратканын билип аласыңар"
        }
    ]
}
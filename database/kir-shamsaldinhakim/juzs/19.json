{
    "juzs": [
        {
            "chapter": 25,
            "verse": 21,
            "text": "Бизге жолугууну үмүт кылбаган (ыймансыз) адамдар «Эгер бизге периште түшсө же Раббибизди (өз көзүбүз менен) көрсөк (ошондо гана ыйман келтирмекпиз)»-дешет.! Алар өздөрүнчө текеберленип жана аябай таш-жүрөк болуп кетишкен"
        },
        {
            "chapter": 25,
            "verse": 22,
            "text": "Периштелерди көргөн ошол (Кыямат) Күнү, күнөөкөр адамдарга жакшы кабар болбойт. (Аларга периштелер:) «(Силер үчүн Бейиш) тап-такыр арам!» -дешет"
        },
        {
            "chapter": 25,
            "verse": 23,
            "text": "Жана Биз алар (сооп деп ойлоп) жасаган (кайрымдуулук) иштерге келдик жана аны чаң-тозоң кылып (сапырып) таштадык"
        },
        {
            "chapter": 25,
            "verse": 24,
            "text": "Ошол Күнү (Аллаһка ыйман келтирип, салих амал кылган) Бейиш ээлери эң сонун орундарда, эң мыкты эс алуу жайларында болушат"
        },
        {
            "chapter": 25,
            "verse": 25,
            "text": "Жана булуттуу асман жарылган жана периштелер сап-сап абалында түшүрүлгөн Күнү"
        },
        {
            "chapter": 25,
            "verse": 26,
            "text": "Дал ошол (Кыямат) Күнү чыныгы мүлк-бийлик Рахманга (Аллаһка) гана таандык болот. Жана ал күндө каапырларга оор болот"
        },
        {
            "chapter": 25,
            "verse": 27,
            "text": "Ал Күнү заалымдар (каапырлар) эки колун(ун манжаларын) тиштеп: «Атаганат, (дүйнөдө) пайгамбар менен (бир) жолду кармаган болсом кана"
        },
        {
            "chapter": 25,
            "verse": 28,
            "text": "Шорум курусун-ай! Баланчаны! дос кылбай эле койсом болмок экен"
        },
        {
            "chapter": 25,
            "verse": 29,
            "text": "Ал мени, мага келген зикирден (Кураандан) адаштырды! Шайтан инсанды жардамсыз таштап коёт турбайбы!» дешет"
        },
        {
            "chapter": 25,
            "verse": 30,
            "text": "Пайгамбар (Мухаммад) айтты: «О, Раббим! Менин коомум (Курайш) мына бул Кураанды (арттарына) таштап коюшту»"
        },
        {
            "chapter": 25,
            "verse": 31,
            "text": "Ошондой. Биз ар бир пайгамбарга күнөөкөр адамдардан душман кылып койдук. Бирок, жол башчы жана жардамчы болууга Раббиңдин Өзү жетиштүү"
        },
        {
            "chapter": 25,
            "verse": 32,
            "text": "Каапырлар «Эгер Кураан (Мухаммадга бөлүк-бөлүк болбой) бир бүтүн болуп түшсө экен»-дешет. Биз сенин жүрөгүңдү кубаттандыруу үчүн (аны бөлүп-бөлүп түшүрдүк) жана аны (Кураандын түшүүсүн) бөлүк-бөлүк кылдык.”"
        },
        {
            "chapter": 25,
            "verse": 33,
            "text": "Алар (мушриктер өз пикирин тастыктоо үчүн кайдагы бир) мисалдарды сага келтирчү болсо, Биз сага Акыйкатты (Кураанды) жана (анын аяттары үчүн) эң жак-шы түшүндүрмөлөрдү келтиребиз"
        },
        {
            "chapter": 25,
            "verse": 34,
            "text": "(Периштелер тарабынан) жүздөрүн (жерге) ышкап, тозокко чогултула турган адамдар.., ошолор гана эң жаман орундагы, эң адашкан жолдогу адамдар"
        },
        {
            "chapter": 25,
            "verse": 35,
            "text": "Биз Мусага Китепти (Тооратты) бердик жана агасы Харунду аны менен бирге: ага вазир кылдык"
        },
        {
            "chapter": 25,
            "verse": 36,
            "text": "Анан: «Экөөң Биздин аяттарыбызды жалган деген (каапыр) коомго бар(ып аларды динге даават кылгыла)» дедик. (Экөө буйрукту аткарып, Фираун жана анын коомуна барып, аларды ыйманга чакырды. Бирок алар текеберленип, акыйкатты жалганга чыгарганда) аларды (деңизге чөктүрүп) бирин калтырбай кыйраттык"
        },
        {
            "chapter": 25,
            "verse": 37,
            "text": "Нухтун коомун дагы пайгамбарларды! «жалганчы» дешкенде (топон суу жиберип) чөктүрүп, адамдар үчүн ибарат-сабак кылып (Ошолорго жана алардын жолун жолдогон) заалымдарга жан ооруткан азап даярдап койдук"
        },
        {
            "chapter": 25,
            "verse": 38,
            "text": "Аад, Самуд (элдерин), «кудук ээлерин» жана ушулардын аралыгындагы (башка) көп муундарды (каапырчылыгы себептүү кыйраттык)"
        },
        {
            "chapter": 25,
            "verse": 39,
            "text": "Биз алардын баарына мисал-далилдерди келтиргенбиз (моюн толгогондон кийин гана) бардыгын кырып-жоюп жибердик! (Кырылган элдерден бири Лут пайгамбардын коому болчу. Алардын башына таш жамгыры жаап кыйраган)"
        },
        {
            "chapter": 25,
            "verse": 40,
            "text": "Алар (Макка мушриктери) балээ (таш) жамгыры жаадырылган шаарга келген эле го! Эмне, аны(н кесепеттерин) көрбөй жатышабы?! Жок, (көрүшкөн, бирок) алар кайра тирилүүгө ишенишпейт"
        },
        {
            "chapter": 25,
            "verse": 41,
            "text": "Эгер алар сени көрүшсө, келеке кылышып: «Аллаһ пайгамбар кылып жиберген (баякы неме) ушулбу"
        },
        {
            "chapter": 25,
            "verse": 42,
            "text": "Ал бизди кудайларыбыздан азгырып жибере жаздабадыбы! Эгер бир аз аларга (кудайларыбызга) сабыр кылып турбаганда (азгырып жибермек экен)»-дешти. Жакында (тозоктогу) азапты өз көздөрү менен көргөн кезде ким Туура Жолдон адашуучурак экенин билип алышат"
        },
        {
            "chapter": 25,
            "verse": 43,
            "text": "(О, Мухаммад!) Өзүнүн каалоосун кудай кылып алган адамды(н бул айткандарын) карабайсынбы! Эми сен ага өкүл (көзөмөлдөөчү) болосуңбу"
        },
        {
            "chapter": 25,
            "verse": 44,
            "text": "Же болбосо алардан көпчүлүгү угат, акылдарын иштетет деп ойлойсуңбу? Алар айбан сыяктуу болуп калган. Жок! Айбандан да адашуучураак"
        },
        {
            "chapter": 25,
            "verse": 45,
            "text": "(О, Мухаммад!) Раббиңди(н кудуретин) көрбөйсүңбү: (Жер бетине) кантип көлөкөнү (таңкы караңгылыкты) жайып койду. Эгер кааласа аны жылбай турган кылып коймок. Кийин Биз ага Күндү далил? кылдык"
        },
        {
            "chapter": 25,
            "verse": 46,
            "text": "Кийин Биз акырындык менен аны (таңкы көлөкөнү) жыйнап алабыз"
        },
        {
            "chapter": 25,
            "verse": 47,
            "text": "Ал силерге түндү кийим, уйкуну ырахат (эс алуу) кылып койду. Жана эрте мененки убакытты тирилүү (учуру) кылды"
        },
        {
            "chapter": 25,
            "verse": 48,
            "text": "Жана Ал Өз ырайымынын (жамгырдын) астынан, кубаныч кабарчысы катары шамалдарды жиберди. Жана Биз асмандан таза суу түшүрдүк"
        },
        {
            "chapter": 25,
            "verse": 49,
            "text": "аны менен өлүк шаарларды тирилтүү үчүн жана Өзүбүз жараткан көп адамдар менен айбандарды сугаруу үчүн"
        },
        {
            "chapter": 25,
            "verse": 50,
            "text": "Биз аны (Кураан аяттарын) алардын арасында ар түрдүү (ыкмалар менен) баян кылдык, акыл-насаат алуулары үчүн. Бирок, көпчүлүк адамдар каапырлыктан башкасына ыраазы болушпады"
        },
        {
            "chapter": 25,
            "verse": 51,
            "text": "Эгер кааласак Биз ар бир шаарга (бирден) эскертүүчү-пайгамбар жибермекпиз"
        },
        {
            "chapter": 25,
            "verse": 52,
            "text": "(О, Мухаммад!) Каапырларга моюн сунба жана аларга (Кураан) менен чоң жихад кыл"
        },
        {
            "chapter": 25,
            "verse": 53,
            "text": "Ал (Аллаһ) эки деңизди (жанаша) агызып койду. Мунусу (дарыя) ширин-даамдуу, анысы (деңиз) шор-кычкыл. Жана экөөсүнүн арасына (көрүнбөгөн) тосмо жана бекем-бышык парданы жаратты"
        },
        {
            "chapter": 25,
            "verse": 54,
            "text": "Ал адамды суудан жараткан жана аны тууган-урук, куда-сөөк кылып койгон Зат. Сенин Раббиң (ар нерсеге) Кудуреттүү"
        },
        {
            "chapter": 25,
            "verse": 55,
            "text": "Алар (мушриктер) Аллаһтан башка өздөрүнө не пайда, не зыян жеткире албай турган «кудайларга» ибадат кылышат. Каапыр (жараткан) Раббисине каршы (жасалма кудайларга) жардамчы болду"
        },
        {
            "chapter": 25,
            "verse": 56,
            "text": "Биз сени (Бейиштен) кушкабар, (тозоктон) коркунучтуу кабар берүүчү кылып гана жибергенбиз"
        },
        {
            "chapter": 25,
            "verse": 57,
            "text": "Айткын: «Мен ал (кабар жеткирүүчүлүгүм) үчүн силерден акы сурабаймын. Ал эми, кимде-ким (садака берүү менен) Раббисине жол тутууну кааласа (ага тоскоол болбоймун)"
        },
        {
            "chapter": 25,
            "verse": 58,
            "text": "Жана сен (эч качан) өлбөй турган түбөлүк Тирүүгө (Аллаһ Таалага) тобокел кыл, Аны даңктап (бардык кемчилдиктүү сыпаттардан) аруула. Анын Өзү пенделеринин күнөөлөрүнөн жетиштүү Кабардар"
        },
        {
            "chapter": 25,
            "verse": 59,
            "text": "Ал асмандар менен жерди жана экөөсүнүн арасында болгон нерселерди алты күндө жаратып, андан кийин (Өзүнүн гана улуулугуна жараша) Арштан Бийик-Жогору болду!. Ал — Ырайымдуу! Сен муну (бардыгынан) Кабардар болгон Заттан сура! (Ал Өзүнүн сыпатын, улуулугун Өзү гана жакшы билет)"
        },
        {
            "chapter": 25,
            "verse": 60,
            "text": "Эгер аларга (мушриктерге) «Рахманга сажда кылгыла» деп айтылчу болсо, «Рахман эмне? Бизге буюрган нерсеңе сажда кыла беребизби?» - дешет. (Бул чакырык) алардын качуусун гана көбөйтөт"
        },
        {
            "chapter": 25,
            "verse": 61,
            "text": "Асмандагы (түркүм) жылдыздарды жараткан Аллаһ Улук-Берекеттүү болду. Ал асманга чырак (Күн) менен нурлуу Айды дагы жаратты"
        },
        {
            "chapter": 25,
            "verse": 62,
            "text": "Жана Ал зикир кылууну же шүгүр келтирүүнү каалаган адамдар үчүн түн менен күндүздү удаама-удаа (келе турган) кылып жаратты.”"
        },
        {
            "chapter": 25,
            "verse": 63,
            "text": "Рахмандын пенделери... алар жер бетинде кичипейил-салабаттуу жүрүшөт. Наадандар (оройлук менен) сүйлөсө да «салам» деп коюшат"
        },
        {
            "chapter": 25,
            "verse": 64,
            "text": "Алар түн ичинде! Раббисине сажда кылган, (намазда) тикесинен турган абалда болушат"
        },
        {
            "chapter": 25,
            "verse": 65,
            "text": "Алар «О, Раббим! Бизден тозок азабын арылта көр! Анын азабы түгөнгүс"
        },
        {
            "chapter": 25,
            "verse": 66,
            "text": "Чынында, ал эң жаман орун, эң жаман жай! (Биз ага чыдай албайбыз!)» - дешет"
        },
        {
            "chapter": 25,
            "verse": 67,
            "text": "Алар эгер (дин жолунда) садака-ихсан кылса ысырапчыл да болушпайт, сараң да болушпайт. Ушунун ортолугунда турушат"
        },
        {
            "chapter": 25,
            "verse": 68,
            "text": "Алар Аллаһтан башка «кудайларга» дуба кылышпайт, Аллаһ өлтүрүүнү арам кылган жанды өлтүрүшпөйт. Акысы (өчү) бар болгондо гана (өлтүрүүсү адал болот). Алар зынаа-бузукулукка барышпайт. Кимде-ким ушуларды жасаса (айрыкча Аллаһтан башкага дуба (ширк) кылса) жазага жолугат"
        },
        {
            "chapter": 25,
            "verse": 69,
            "text": "Ага Кыямат Күнү (тозокто) үстөккө-босток азаптар берилет жана кордолгон абалда ал жерде түбөлүк калат"
        },
        {
            "chapter": 25,
            "verse": 70,
            "text": "Ал эми, тообо кылып, ыйман келтирип, жакшы (сооп) амал кылган адамдар болсо..,Аллаһ алардын жамандыгын жакшылыкка алмаштырат.! Аллаһ-Кечиримдүү, Ырайымдуу"
        },
        {
            "chapter": 25,
            "verse": 71,
            "text": "Жана кимде-ким тообо кылып, салих амал кылса, ал Аллаһка (Аллаһтын жолуна) чындап кайтыптыр"
        },
        {
            "chapter": 25,
            "verse": 72,
            "text": "Жана алар (Рахмандын пенделери) жалган күбөлүк беришпейт. Пайдасыз (кыйбат, ушак) сөздүн жанынан өтсө (ага аралашпай) урмат-сыйын сактап өтөт"
        },
        {
            "chapter": 25,
            "verse": 73,
            "text": "Аларга Раббилеринин аяттары угузулса, дүлөйлүк, сокурлук менен жыгылышпайт. (Түшүнүп, аң-сезимдүүлүк менен кабыл алышат)"
        },
        {
            "chapter": 25,
            "verse": 74,
            "text": "Алар: «О, Рабби! Бизге (көргөндө) көзүбүз кубана турган жубайларды жана урпактарды белек кыл! Жана бизди такыба кишилерге имам (жол башчы) кыл» дешет"
        },
        {
            "chapter": 25,
            "verse": 75,
            "text": "Ушул адамдар (дин жолунда) сабыр кылгандары себептүү (Бейиштеги) жогорку орундар менен сыйланышат жана саламдар, ширин сөздөр менен күтүп алынат.”"
        },
        {
            "chapter": 25,
            "verse": 76,
            "text": "Алар анда түбөлүк калышат. Жайгашкан орундары, түшкөн мекендери кандай сонун"
        },
        {
            "chapter": 25,
            "verse": 77,
            "text": "(О, Мухаммад!) айткын: «Эгер дубаңар гана болбосо, Аллаһ силерди баалабайт.! Себеби силер (динди, Кураанды) жалганга чыгардыңар! Жакын арада силерге (азап) жабышып келет"
        },
        {
            "chapter": 26,
            "verse": 1,
            "text": "Та. Син. Мим"
        },
        {
            "chapter": 26,
            "verse": 2,
            "text": "Булар анык Китеп аяттары"
        },
        {
            "chapter": 26,
            "verse": 3,
            "text": "(О, Мухаммад! Макка мушриктери) ыйманга келбегени үчүн балким, сен жаныңды алекетке салаарсың"
        },
        {
            "chapter": 26,
            "verse": 4,
            "text": "Эгер Биз кааласак, аларга (мушриктерге өздөрү сурагандай) асмандан моожиза түшүрө алабыз жана бул моожиза алдында алардын моюндары ийилип калат"
        },
        {
            "chapter": 26,
            "verse": 5,
            "text": "Аларга (мушриктерге) Рахман тарабынан жаңы эскертүүчү (аяттар) келсе, дароо андан жүз буруучу (ишенбөөчү) болушту"
        },
        {
            "chapter": 26,
            "verse": 6,
            "text": "Алар (Кураандагы тозок-бейишти) жалганга чыгарышты (жана аны окуп берген Мухаммадды мазакташты) эми жакында аларга мазактаган нерселеринин анык кабарлары келип калат"
        },
        {
            "chapter": 26,
            "verse": 7,
            "text": "Алар жерге карашпайбы: Биз анда канча сонун өсүмдүк түрлөрүн өндүрүп чыгардык"
        },
        {
            "chapter": 26,
            "verse": 8,
            "text": "Мында (Аллаһтын кудуретине) белги бар. Бирок, алардын көпчүлүгү ыйман келтирбей жатышат"
        },
        {
            "chapter": 26,
            "verse": 9,
            "text": "Чынында, сенин Раббиң Кудуреттүү (жана) Ырайымдуу"
        },
        {
            "chapter": 26,
            "verse": 10,
            "text": "Жана (эстегин о, Мухаммад) бир кезде Раббиң Мусага (мындай) деди: «Заалым коомдорго"
        },
        {
            "chapter": 26,
            "verse": 11,
            "text": "Фираундун коомуна баргын жана аларга: «(Аллаһтан) коркпойсуңарбы?» дегин»"
        },
        {
            "chapter": 26,
            "verse": 12,
            "text": "«О, Раббим, — деди (Муса), — алар мени жалганчыга чыгаруусунан коркомун"
        },
        {
            "chapter": 26,
            "verse": 13,
            "text": "(Натыйжада) жүрөгүм сыгылып, тилим эркин айланбай калуусу мүмкүн. (Ошондуктан агам) Харунду да (мага кошуп пайгамбар кылып) жибер"
        },
        {
            "chapter": 26,
            "verse": 14,
            "text": "Алардын (оюнда) менин күнөөм бар.? Мени өлтүрүп коюуларынан да коркомун»"
        },
        {
            "chapter": 26,
            "verse": 15,
            "text": "(Аллаһ) айтты: «Жок, (өлтүрө алышпайт) экөөң Биздин моожизаларды алып бара бергиле. Биз силер менен бирге угуп (кабаплар болуп) туруучубуз"
        },
        {
            "chapter": 26,
            "verse": 16,
            "text": "Баргыла дагы, «Биз ааламдардын Раббисинин элчилери болобуз"
        },
        {
            "chapter": 26,
            "verse": 17,
            "text": "Исрайил урпактарын (азат кыл жана) биз менен кошуп (ата-журттарына) жибер» дегиле. (Аллаһтын элчилери Фираунга барып, буюрулган сөздөрдү айтышты эле..„)"
        },
        {
            "chapter": 26,
            "verse": 18,
            "text": "(Фираун мындай) деди: «Балалыгыңда өзүбүздүн арабызда биз тарбия кылбадык беле сени (о, Муса?) Өмүрүңдөн бир нече жылдарды биздин арабызда өткөрдүң эле го"
        },
        {
            "chapter": 26,
            "verse": 19,
            "text": "Андан кийин кылгылыкты кылып коюп, (египеттик букарабызды өлтүрүп) шүкүрсүз адамдардан болгонсуң!»"
        },
        {
            "chapter": 26,
            "verse": 20,
            "text": "(Муса) айтты: «Кылган болсом, мен аны байкабагандыктан улам жасагам. (Атайлап өлтүргөн эмесмин)"
        },
        {
            "chapter": 26,
            "verse": 21,
            "text": "Анан, (мени да өлтүрөсүңөр деп) коркконумда силерден качып (Мадянга) кетип калдым. Анан Аллаһ мага өкүм берди жана пайгамбарлардан кылды"
        },
        {
            "chapter": 26,
            "verse": 22,
            "text": "Ал эми, сен мага колко кылган «камкордуктар» болсо, Исраил урпактарын кул кылып алганың себептүү болгон!»"
        },
        {
            "chapter": 26,
            "verse": 23,
            "text": "Фираун айтты: «Ааламдардын Раббиси» дегениң эмне, ыя?»"
        },
        {
            "chapter": 26,
            "verse": 24,
            "text": "«Ал— асмандардын, жердин жана ал экөөсүнүн арасындагы (бардык) нерселердин Раббиси, эгер билсеңер» - деди (Муса)"
        },
        {
            "chapter": 26,
            "verse": 25,
            "text": "(Фираун) өзүнүн айланасындагыларга: «Анын сөзүн угуп жатасыңарбы?»-деди (Мусаны шылдыңдап)"
        },
        {
            "chapter": 26,
            "verse": 26,
            "text": "(Муса): «Аллаһ силердин жана абалкы ата-бабаңардын Раббиси» деди"
        },
        {
            "chapter": 26,
            "verse": 27,
            "text": "(Анда Фираун адамдарга) айкырды: «Чынында, силерге «жиберилген «пайгамбарыңар» анык жинди болуптур!»"
        },
        {
            "chapter": 26,
            "verse": 28,
            "text": "(Муса сөзүн улап, мындай) деди: «Ал Чыгыш менен Батыштын жана ал экөөсүнүн арасындагылардын Раббиси, эгер акылыңарды иштетсеңер»"
        },
        {
            "chapter": 26,
            "verse": 29,
            "text": "«(О, Муса!) Эгер менден башканы кудай кылып алчу болсоң, сөзсүз зындандагылардын катарына кошомун!» - деди"
        },
        {
            "chapter": 26,
            "verse": 30,
            "text": "«Эгер сага (далил боло турган) анык бир нерсе көргөзсөмчү?»-деди (Муса)"
        },
        {
            "chapter": 26,
            "verse": 31,
            "text": "«Көргөз, эгер сөзүң чын болсо» -деди"
        },
        {
            "chapter": 26,
            "verse": 32,
            "text": "(Муса) аса-таягын таштады эле.., анык чоң жыланга айланып калды"
        },
        {
            "chapter": 26,
            "verse": 33,
            "text": "Колун (чөнтөгүнөн) сууруду эле көрүүчүлөрдүн көз алдында ап-апак (нурдуу) болуп калды"
        },
        {
            "chapter": 26,
            "verse": 34,
            "text": "«(О,) бул эң илимдүү сыйкырчы болуп калган турбайбы!»- деди (Фираун) тегеректеги адамдарына"
        },
        {
            "chapter": 26,
            "verse": 35,
            "text": "«Бул өзүнүн сыйкыры менен силерди жериңерден чыгарып жиберүүнү каалайт! Кана, эмне дейсиңер?»"
        },
        {
            "chapter": 26,
            "verse": 36,
            "text": "(Сарай эли) айтышты: «Аны менен агасын (камап) койо тур жана шаарларга (сыйкырчыларды) чогултуп келчү (чабармандарды) жибер"
        },
        {
            "chapter": 26,
            "verse": 37,
            "text": "Ал сага бардык илимдүү сыйкырчыларды алып келсин»°"
        },
        {
            "chapter": 26,
            "verse": 38,
            "text": "Белгиленген күндө убадалашкан жерге (мамлекеттин чар тарабынан алып келинген эң күчтүү) сыйкырчылар чогулушту"
        },
        {
            "chapter": 26,
            "verse": 39,
            "text": "Анан адамдарга айтылды: «Чогулуп болдуңарбы"
        },
        {
            "chapter": 26,
            "verse": 40,
            "text": "Эгер (биздин) сыйкырчылар жеңип чыкса, ошолорду ээрчисек ажеп эмес!»"
        },
        {
            "chapter": 26,
            "verse": 41,
            "text": "Сыйкырчылар келип бүткөндө Фираунга: «Эгер жеңип чыксак, бизге сыйлык болобу?» дешти"
        },
        {
            "chapter": 26,
            "verse": 42,
            "text": "«Ооба — деди (Фираун) — анда менин эң жакын адамдарыман болосуңар»"
        },
        {
            "chapter": 26,
            "verse": 43,
            "text": "Муса аларга айтты: «Таштай турган нерсеңерди таштагыла»"
        },
        {
            "chapter": 26,
            "verse": 44,
            "text": "Алар жиптерин аса-таяктарын таштап: «Фираундун кудурети менен биз жеңип чыгабыз!» -дешти"
        },
        {
            "chapter": 26,
            "verse": 45,
            "text": "Анан Муса дагы аса-таягын таштады эле... капыстан (кадимки эле чоң жыланга айланып) сыйкырчылардын жасалма жыландарын жута баштады"
        },
        {
            "chapter": 26,
            "verse": 46,
            "text": "(Бул Кудуреттүү Аллаһтын гана колунан келерин дароо түшүнгөн) сыйкырчылар (Аллаһка) сажда кылган абалда бойлорун жерге таштап (мындай)"
        },
        {
            "chapter": 26,
            "verse": 47,
            "text": "дешти: «Ааламдардын Раббисине, ыйман келтирдик"
        },
        {
            "chapter": 26,
            "verse": 48,
            "text": "Муса менен Харундун Раббисине (ыйман келтирдик!)»"
        },
        {
            "chapter": 26,
            "verse": 49,
            "text": "(Фираун ачууланып, мындай) деди: «Мен силерге уруксат бербей туруп ага ыйман келтирдиңерби?! Демек ал силерге сыйкырды үйрөткөн чоңуңар турбайбы! Азыр билип аласыңар (менин ким экенимди!). Колу-бутуңарды каршы-терши чаап, баардыгыңды асып саламын"
        },
        {
            "chapter": 26,
            "verse": 50,
            "text": "«(Мунун) зыяны жок — дешти сыйкырчылар — биз (анда) Раббибизге кайтып барабыз"
        },
        {
            "chapter": 26,
            "verse": 51,
            "text": "Биз (Мусага) эң абалкылардан болуп ыйман келтиргенибиз себептүү, Раббибиз биздин каталарыбызды кечиришин үмүт кылабыз»"
        },
        {
            "chapter": 26,
            "verse": 52,
            "text": "Жана Биз Мусага «Менин пенделерим менен түн ичинде (Мисирден) чык. Силердин изиңерден куугунчулар түшөт» -деп вахий кылдык"
        },
        {
            "chapter": 26,
            "verse": 53,
            "text": "(Муса Исрайил урпактарын түнү менен чыгарып кеткенден кийин) Фираун шаарларга (аскер) чогултуучуларды жиберди"
        },
        {
            "chapter": 26,
            "verse": 54,
            "text": "(Жана чогулган куугунчуларды шердентиш үчүн): «Алар бир ууч гана селсаяктар"
        },
        {
            "chapter": 26,
            "verse": 55,
            "text": "Биздин ачуубузга тийишти"
        },
        {
            "chapter": 26,
            "verse": 56,
            "text": "Биз бардыгыбыз (душмандан) сак болгон адамдарбыз (Аларды сөзсүз кармап келебиз)!» - деди"
        },
        {
            "chapter": 26,
            "verse": 57,
            "text": "Биз аларды (ушинтип) чыгардык, бак-бостондорунан, булактарынан"
        },
        {
            "chapter": 26,
            "verse": 58,
            "text": "(чогулткан) казыналарынан жана кооз-сонун үй-жайларынан"
        },
        {
            "chapter": 26,
            "verse": 59,
            "text": "Ошондой (болду). Биз (кийинчерээк) аларды Исрайил урпактарына мурас кылып бердик"
        },
        {
            "chapter": 26,
            "verse": 60,
            "text": "(Куугунчулар) аларды күн чыккан мезгилде кууп жетишти"
        },
        {
            "chapter": 26,
            "verse": 61,
            "text": "Эки жамаат бири-бирине көрүнүп калганда, Мусанын шериктери «Биз колго түштүк!» -дешти"
        },
        {
            "chapter": 26,
            "verse": 62,
            "text": "«Жок! — деди (Муса), — албетте, Раббим мени менен! Ал мага жол көргөзөт!»"
        },
        {
            "chapter": 26,
            "verse": 63,
            "text": "Анан Биз Мусага: «Аса-таягың менен деңизди чап!» - деп вахий кылдык. (Буйрукту аткарганда) деңиз (он эки жол болуп) жарылды жана ар бир бөлүгү чоң тоо сыяктуу болуп калды"
        },
        {
            "chapter": 26,
            "verse": 64,
            "text": "Анан башкаларды (Фираун менен анын аскерлерин деңиз-жолдун ичине кириш үчүн) жакындаштырдык"
        },
        {
            "chapter": 26,
            "verse": 65,
            "text": "Мусаны жана аны менен бирге болгондордун бардыгын (өткөрүп,) куткардык"
        },
        {
            "chapter": 26,
            "verse": 66,
            "text": "Кийин башкаларды чөктүрүп жибердик"
        },
        {
            "chapter": 26,
            "verse": 67,
            "text": "Мында (Биздин кудуретибизге чоң) белги бар. Бирок көпчүлүк адамдар ыйман келтиришпеди"
        },
        {
            "chapter": 26,
            "verse": 68,
            "text": "Чынында, сенин Раббиң Бир Өзү гана Жеңүүчү, Ырайымдуу"
        },
        {
            "chapter": 26,
            "verse": 69,
            "text": "(О, Мухаммад) аларга (Кураандан) Ибрахимдин кабарын окуп бер"
        },
        {
            "chapter": 26,
            "verse": 70,
            "text": "Бир кезде ал атасына жана коомуна «Эмнеге сыйынып жатасыңар?» -деди"
        },
        {
            "chapter": 26,
            "verse": 71,
            "text": "«Буттарыбызга сыйынып жатабыз жана аларга берилген бойдон калабыз» - дешти"
        },
        {
            "chapter": 26,
            "verse": 72,
            "text": "(Анда Ибрахим) айтты: «Аларга дуба кылсаңар силерди угабы"
        },
        {
            "chapter": 26,
            "verse": 73,
            "text": "Же болбосо силерге пайда же зыян жеткире алабы?»"
        },
        {
            "chapter": 26,
            "verse": 74,
            "text": "«Жок, (бирок) биз ата-бабаларыбыздын ушундайча сыйынып жатканын көргөнбүз» дешти"
        },
        {
            "chapter": 26,
            "verse": 75,
            "text": "(Ибрахим) айтты: «Эмнеге сыйынып жатканыңарды ойлоп көрдүңөрбү"
        },
        {
            "chapter": 26,
            "verse": 76,
            "text": "силер. Байыркы ата-бабаңар дагы (ойлоп көрүштү бекен)"
        },
        {
            "chapter": 26,
            "verse": 77,
            "text": "Чынында булар (буттар) мага душман! Ал эми, (менин досум, жолбашчым) Ааламдардын Раббиси (Аллаһ)"
        },
        {
            "chapter": 26,
            "verse": 78,
            "text": "Ал мени жаратты, анан Туура Жолго баштайт"
        },
        {
            "chapter": 26,
            "verse": 79,
            "text": "Жана Ал мени жедирет жана ичирет"
        },
        {
            "chapter": 26,
            "verse": 80,
            "text": "Оорусам, Өзү мага шыпаа берет"
        },
        {
            "chapter": 26,
            "verse": 81,
            "text": "Жана Ал менин жанымды алып (Кыяматта) мени кайра тирилтет"
        },
        {
            "chapter": 26,
            "verse": 82,
            "text": "Жана Кыяматта Ал менин күнөөлөрүмдү кечирүүсүн үмүт кыламын"
        },
        {
            "chapter": 26,
            "verse": 83,
            "text": "«О, Раббим! Мага өкүм(дөрдү билдире турган көп илим) бергин жана (өткөн) салих адамдарга (пайгамбарларга) кошкун"
        },
        {
            "chapter": 26,
            "verse": 84,
            "text": "Жана мени(н ысымымды) акыркылардын ыраскөй тилдеринде (дубаларында) кылгын"
        },
        {
            "chapter": 26,
            "verse": 85,
            "text": "Жана мени Наим Бейишинин мураскорлорунан кылгын"
        },
        {
            "chapter": 26,
            "verse": 86,
            "text": "Жана менин атамды кечиргин! Ал адашуучулардан болуп калды"
        },
        {
            "chapter": 26,
            "verse": 87,
            "text": "(Оо, Раббим! адамдарга) кайрадан жан бериле турган күндө мени(н кээ бир каталарымды ачып) шерменде кылбагын!»"
        },
        {
            "chapter": 26,
            "verse": 88,
            "text": "Ал күндө не мал-мүлк, не бала-чака пайда бербейт"
        },
        {
            "chapter": 26,
            "verse": 89,
            "text": "Бир гана, Аллаһка (ширктен) таза жүрөк менен келген адам(дын амалы гана пайда берет)"
        },
        {
            "chapter": 26,
            "verse": 90,
            "text": "Такыбалуу кишилерге Бейиш жакын келтирилди"
        },
        {
            "chapter": 26,
            "verse": 91,
            "text": "Жолдон азгандарга болсо, тозок көргөзүлдү"
        },
        {
            "chapter": 26,
            "verse": 92,
            "text": "Жана аларга айтылды: «Силер ибадат кылган «кудайыңар» кайда калды"
        },
        {
            "chapter": 26,
            "verse": 93,
            "text": "Аллаһты коюп (ошолорго сыйындыңар эле). Алар (бүгүн) силерге же өздөрүнө жардам бере алабы?!»"
        },
        {
            "chapter": 26,
            "verse": 94,
            "text": "Анан ага (тозокко) ташталышат: алар (жалган кудайлар) жана (аларга) азгырылгандар"
        },
        {
            "chapter": 26,
            "verse": 95,
            "text": "жана Иблистин (адамдардан, жиндерден болгон) бардык аскерлери"
        },
        {
            "chapter": 26,
            "verse": 96,
            "text": "Алар тозокто (бири-бирин айыптап) талашып-тартышып (мындай) дешти"
        },
        {
            "chapter": 26,
            "verse": 97,
            "text": "«Аллаһка ант, биз анык адашууда болуптурбуз"
        },
        {
            "chapter": 26,
            "verse": 98,
            "text": "Биз (о, жалган кудайлар) силерди ааламдардын Раббисине тең-шерик кылыптырбыз"
        },
        {
            "chapter": 26,
            "verse": 99,
            "text": "Бизди күнөөкөр чоңдорубуз гана адаштырды"
        },
        {
            "chapter": 26,
            "verse": 100,
            "text": "Эми, бизге шапаатчы (актоочу) жок болуп калды"
        },
        {
            "chapter": 26,
            "verse": 101,
            "text": "Жана бизге (пайда берүүчү эч бир) кадырман дос да жок"
        },
        {
            "chapter": 26,
            "verse": 102,
            "text": "Кана эми, дүйнөгө (артка) кайтарылсак жана момундардан болуп калсак!»"
        },
        {
            "chapter": 26,
            "verse": 103,
            "text": "Албетте бул аяттарда сабак бар. Бирок адамдардын көпчүлүгү ыймандуу болушпады"
        },
        {
            "chapter": 26,
            "verse": 104,
            "text": "Жана сенин Раббиң (о, Мухаммад), Бир Өзү гана Жеңүүчү, Боорукер"
        },
        {
            "chapter": 26,
            "verse": 105,
            "text": "Нухтун коому дагы пайгамбарларды! жалганчыга чыгарды"
        },
        {
            "chapter": 26,
            "verse": 106,
            "text": "Бир кезде аларга өз бурадарлары Нух (мындай) деди: «(Аллаһтан) коркпойсуңарбы"
        },
        {
            "chapter": 26,
            "verse": 107,
            "text": "Мен силер үчүн (Аллаһ тарабынан жиберилген) ишеничтүү элчи боломун"
        },
        {
            "chapter": 26,
            "verse": 108,
            "text": "Эми, Аллаһтан корккула жана мага моюн сунгула"
        },
        {
            "chapter": 26,
            "verse": 109,
            "text": "Мен даават кылганым үчүн силерден (кызмат) акы сурабаймын. Мага сооп-сыйлык берүү ааламдардын Раббисинин иши"
        },
        {
            "chapter": 26,
            "verse": 110,
            "text": "Аллаһтан корккула жана мага моюн сунгула!»"
        },
        {
            "chapter": 26,
            "verse": 111,
            "text": "«Сага ыйман келтиребизби?! Сага акылы төмөн, кедейлер гана ээрчигенго!»-дешти (кекирейген каапыр бай-манаптар)"
        },
        {
            "chapter": 26,
            "verse": 112,
            "text": "(Анда Нух) айтты: «Алардын эмне иш жасап жатканын (байлыгы барбы же жокпу) мен билбеймин"
        },
        {
            "chapter": 26,
            "verse": 113,
            "text": "Эгер түшүнсөңөр, Алардын эсебин Раббим Өзү билет"
        },
        {
            "chapter": 26,
            "verse": 114,
            "text": "Ал эми, мен ыйман келтиргендерди кууп жибербеймин"
        },
        {
            "chapter": 26,
            "verse": 115,
            "text": "Мен болгону бир анык эскертүүчүмүн»"
        },
        {
            "chapter": 26,
            "verse": 116,
            "text": "«Эй, Нух! Эгер дааватыңды токтотпосоң, ташбараңга алынасың!» (дешти ачууланган манаптар)"
        },
        {
            "chapter": 26,
            "verse": 117,
            "text": "(Нух) айтты: «Оо, Раббим! Коомум мени жалганчыга чыгарды"
        },
        {
            "chapter": 26,
            "verse": 118,
            "text": "Мени менен алардын арасын биротоло ачып кой! (аларга азап жибер) жана мен менен бирге болгон момундарды куткар!»"
        },
        {
            "chapter": 26,
            "verse": 119,
            "text": "Анан Биз (каапырларга топон суу балээсин жиберип, айбанаттар менен) толтурулган кемеде Нухту жана аны менен бирге (ыймандуу) болгондорду куткардык"
        },
        {
            "chapter": 26,
            "verse": 120,
            "text": "Кийин, калган (каапыр) элдерди чөктүрүп жибердик"
        },
        {
            "chapter": 26,
            "verse": 121,
            "text": "Албетте, мында (Биздин кудуретибиздин) белги(си) бар. Бирок, адамдардын көпчүлүгү ыйманга келбей коюшту"
        },
        {
            "chapter": 26,
            "verse": 122,
            "text": "Албетте, сенин Раббиң Кудуреттүү, Ырайымдуу.”"
        },
        {
            "chapter": 26,
            "verse": 123,
            "text": "Аад (коому) дагы пайгамбарларды «жалганчы» - деди"
        },
        {
            "chapter": 26,
            "verse": 124,
            "text": "Бир кезде аларга өз бурадарлары Худ айтты: «(Аллаһтан) коркпойсуңарбы"
        },
        {
            "chapter": 26,
            "verse": 125,
            "text": "Мен силер үчүн жиберилген ишеничтүү пайгамбармын"
        },
        {
            "chapter": 26,
            "verse": 126,
            "text": "Аллаһтан корккула, жана мага моюн сунгула"
        },
        {
            "chapter": 26,
            "verse": 127,
            "text": "Мен дааватым үчүн силерден акы сурабаймын. Менин сооп-сыйлыгымды ааламдардын Раббиси берет"
        },
        {
            "chapter": 26,
            "verse": 128,
            "text": "Эмне, силер ар кайсы (таш) дөбөгө оюн-эрмегиңердин белгисин! кура бересиңерби"
        },
        {
            "chapter": 26,
            "verse": 129,
            "text": "(Ичинде) түбөлүк жашай тургансып, (бекем, бийик) сарайларды салып жатасыңар"
        },
        {
            "chapter": 26,
            "verse": 130,
            "text": "Эгер (бир алсыз элге) күчүңөрдү көргөзсөңөр, зулумдук менен көргөзөсүңөр"
        },
        {
            "chapter": 26,
            "verse": 131,
            "text": "Аллаһтан корккула, жана мага моюн сунгула"
        },
        {
            "chapter": 26,
            "verse": 132,
            "text": "Силерге өзүңөргө белгилүү нээмат-сыйлыктарды берген Аллаһтан корккула"
        },
        {
            "chapter": 26,
            "verse": 133,
            "text": "Ал силерге чарба малдар, перзенттер"
        },
        {
            "chapter": 26,
            "verse": 134,
            "text": "Бак-бостондор жана булактарды берди"
        },
        {
            "chapter": 26,
            "verse": 135,
            "text": "Мен силердин башыңарга Улук Күндүн (Кыяматтын) азабы түшүп калуусунан коркомун"
        },
        {
            "chapter": 26,
            "verse": 136,
            "text": "(Каапырлар) айтышты: «Бизге сенин насыйкат айтканыңдын да, айтпаганыңдын да эч айырмасы жок"
        },
        {
            "chapter": 26,
            "verse": 137,
            "text": "Ал эми бул (бай-бардарлык Раббиңден нээмат эмей эле) абалкылардын салты"
        },
        {
            "chapter": 26,
            "verse": 138,
            "text": "Жана биз (Кыяматта кайрадан тирилбейбиз жана) азапка да тартылбайбыз»"
        },
        {
            "chapter": 26,
            "verse": 139,
            "text": "(Худ пайгамбарды ушинтип) жалганчыга чыгарышты. Анан Биз аларды (добул шамал менен) кыйратып жоготтук. Мында (кудуретибиздин) белгиси бар. Бирок, алардын көпчүлүгү ыймандуу болушпады"
        },
        {
            "chapter": 26,
            "verse": 140,
            "text": "Чынында, сенин Раббиң, Бир Өзү гана Кудуреттү, Ырайымдуу"
        },
        {
            "chapter": 26,
            "verse": 141,
            "text": "Самуд эли дагы пайгамбарларды! жалганчы кылды"
        },
        {
            "chapter": 26,
            "verse": 142,
            "text": "Бир кезде аларга өз бурадарлары Салих айтты: «(Аллаһтан) корксоңор болбойбу"
        },
        {
            "chapter": 26,
            "verse": 143,
            "text": "Мен силерге жиберилген ишеничтүү пайгамбармын"
        },
        {
            "chapter": 26,
            "verse": 144,
            "text": "Аллаһтан корккула жана мага моюн сунгула"
        },
        {
            "chapter": 26,
            "verse": 145,
            "text": "Мен дааватым үчүн силерден сооп-сыйлык сурабаймын. Менин сыйлыгымды ааламдардын Раббиси берет"
        },
        {
            "chapter": 26,
            "verse": 146,
            "text": "Силер бул жердеги нээмат-жыргалдардын ичинде (жыргаган бойдон) аман-эсен таштап коюлат бекенсиңер"
        },
        {
            "chapter": 26,
            "verse": 147,
            "text": "Бактардын, булактардын ичинде"
        },
        {
            "chapter": 26,
            "verse": 148,
            "text": "Эгиндердин жана жагымдуу курмалардын ичинде"
        },
        {
            "chapter": 26,
            "verse": 149,
            "text": "(Эч нерсени ойлобой) шат-курсант абалда тоолордун боорун оюп (үй куруп) жатасыңар"
        },
        {
            "chapter": 26,
            "verse": 150,
            "text": "Эми, Аллаһтан корккула жана менин айткандарымды аткаргыла"
        },
        {
            "chapter": 26,
            "verse": 151,
            "text": "Ысырапкорлордун сөзүнө (жолуна) моюн сунбагыла"
        },
        {
            "chapter": 26,
            "verse": 152,
            "text": "Алар жер бетин оңдой турган эмес, буза турган адамдар»"
        },
        {
            "chapter": 26,
            "verse": 153,
            "text": "(Каапырлар жооп берип, мындай) дешти: «Сен сыйкырлангандардан (эсин жоготкондордон) болуп калыптырсың"
        },
        {
            "chapter": 26,
            "verse": 154,
            "text": "Өзүбүзгө окшогон эле адамсың! Эгер («мен-пайгамбармын» деген сөзүңдө) чынчылдардан болсоң, бизге бир белги (моожиза) көргөзчү?»"
        },
        {
            "chapter": 26,
            "verse": 155,
            "text": "(Салих аларга Аллаһ таштан чыгарып берген төөнү көргөзүп), айтты: «Мына бул төө (силер үчүн моожиза. Эми, кудуктан кезек менен) силерге (бир күн), ага (да бир күн) белгилүү суу ичүү күнү болсун"
        },
        {
            "chapter": 26,
            "verse": 156,
            "text": "Ага жамандык кылбагыла. Антсеңер, силерди Улук Күндүн азабы кармайт!»"
        },
        {
            "chapter": 26,
            "verse": 157,
            "text": "Анан (каапырлар) ал төөнү союп салышты жана (кийин бул иштеринен) бушайман чегип калышты"
        },
        {
            "chapter": 26,
            "verse": 158,
            "text": "Натыйжада аларды азап (уккан адамдын жүрөгүн жарып жиберчү ач айкырык) кармады. Мында (кудуретибизге) белги бар. Бирок, адамдардын көпчүлүгү момун болушпады"
        },
        {
            "chapter": 26,
            "verse": 159,
            "text": "Албетте, сенин Раббиң, Бир Өзү гана Кудуреттүү, Ырайымдуу"
        },
        {
            "chapter": 26,
            "verse": 160,
            "text": "Лут коому дагы пайгамбарларды жалганчы деди"
        },
        {
            "chapter": 26,
            "verse": 161,
            "text": "Бир кезде аларга бурадарлары Лут айтты: «(Адал, никедеги аялыңар турганда бири-бириңер менен бачабаздык кылганы Аллаһтан) коркпойсуңарбы"
        },
        {
            "chapter": 26,
            "verse": 162,
            "text": "Мен силерге ишенимдүү пайгамбармын"
        },
        {
            "chapter": 26,
            "verse": 163,
            "text": "Аллаһтан корккула жана мага моюн сунгула.»"
        },
        {
            "chapter": 26,
            "verse": 164,
            "text": "Мен дааватым үчүн силерден акы сурабаймын. Менин сыйлыгымды ааламдардын Раббиси берет"
        },
        {
            "chapter": 26,
            "verse": 165,
            "text": "(О, коомум!) силер ааламдардын (жаратылган нерселердин) арасынан эркектерге (жыныстык байланыш үчүн) келесиңерби"
        },
        {
            "chapter": 26,
            "verse": 166,
            "text": "Раббиңер силер үчүн жаратып койгон аялдарыңарды таштайсыңарбы?! Жок! Силер чектен чыккан коом болуп калыпсыңар!!!»"
        },
        {
            "chapter": 26,
            "verse": 167,
            "text": "«О, Лут! — дешти (каапырлар) — эгер токтотпосоң, (шаардан) чыгарып жиберебиз!»"
        },
        {
            "chapter": 26,
            "verse": 168,
            "text": "(Лут) айтты: «Мен силердин ишиңерден жийиркенем"
        },
        {
            "chapter": 26,
            "verse": 169,
            "text": "О, Раббим! Мени жана үй-бүлөмдү алардын ишинен Өзүң сакта!»"
        },
        {
            "chapter": 26,
            "verse": 170,
            "text": "Анан Биз Лут менен анын бардык үй-бүлөсүн куткардык"
        },
        {
            "chapter": 26,
            "verse": 171,
            "text": "Бир гана азаптын арасында калып кеткен кемпирди (Луттун аялын) куткарбадык"
        },
        {
            "chapter": 26,
            "verse": 172,
            "text": "Кийин (ошол кемпирге кошуп) башкаларды да кыйраттык"
        },
        {
            "chapter": 26,
            "verse": 173,
            "text": "Жана алардын үстүнө (таштарды) жамгырдай жаадырдык. Эскертүү берилгендердин «жамгыры» кандай жаман"
        },
        {
            "chapter": 26,
            "verse": 174,
            "text": "Бул окуяда (кудуретибизге) белги(лер) бар. Бирок алардан көпчүлүгү ыйман келтирүүчү болушпады"
        },
        {
            "chapter": 26,
            "verse": 175,
            "text": "Чынында (О, Мухаммад), Раббиңдин Өзү гана Кудуреттүү, Ырайымдуу"
        },
        {
            "chapter": 26,
            "verse": 176,
            "text": "Калың бак-бостон элдери да пайгамбарларды «жалганчы» дешти"
        },
        {
            "chapter": 26,
            "verse": 177,
            "text": "Бир кезде аларга Шуайб (пайгамбар) айтты: (Аллаһтан) коркпойсуңарбы"
        },
        {
            "chapter": 26,
            "verse": 178,
            "text": "Мен силерге анык пайгамбармын"
        },
        {
            "chapter": 26,
            "verse": 179,
            "text": "Эми Аллаһтан коркуп, мага моюн сунгула"
        },
        {
            "chapter": 26,
            "verse": 180,
            "text": "Мен силерден ал (дааватым) үчүн акы сураганым жок. Менин сыйлыгымды Ааламдардын Раббиси берет"
        },
        {
            "chapter": 26,
            "verse": 181,
            "text": "(О, коомум!) Өлчөөнү толук кылгыла! Кемитип тартуучулардан болбогула"
        },
        {
            "chapter": 26,
            "verse": 182,
            "text": "Туура тараза менен тарткыла"
        },
        {
            "chapter": 26,
            "verse": 183,
            "text": "Адамдардын нерселерин тонобогула!! Жер бетинде бузукулук таратып жүрбөгүлө"
        },
        {
            "chapter": 26,
            "verse": 184,
            "text": "Силерди жана абалкы муундарды жараткан Аллаһтан корккула"
        },
        {
            "chapter": 26,
            "verse": 185,
            "text": "(Каапырлар) айтышты: «Сен (оо, Шуайб) сыйкырланып калгансың го"
        },
        {
            "chapter": 26,
            "verse": 186,
            "text": "Биз сыяктуу эле адамсың! (Кантип тамак жеп, базарда жүрө турган жөнөкөй адам пайгамбар болсун?!) Биз ойлойбуз: Сен бизди алдап жатасың"
        },
        {
            "chapter": 26,
            "verse": 187,
            "text": "Эгер чынчыл болсоң, биздин башыбызга асмандын бир бөлүгүн түшүрүп жиберчи"
        },
        {
            "chapter": 26,
            "verse": 188,
            "text": "(Шуайб мындай) деди: «Силердин ишиңерди(н жазасын) Раббимдин Өзү гана билет"
        },
        {
            "chapter": 26,
            "verse": 189,
            "text": "Аны (дагы) жалганчыга чыгарышты эле, аларды (капыстан) көлөкөлүү күндүн азабы кармады!? Бул Улук Күндүн азабы болчу"
        },
        {
            "chapter": 26,
            "verse": 190,
            "text": "Албетте мында чоң сабак бар. Бирок, алардын көпчүлүгү момун болушпады"
        },
        {
            "chapter": 26,
            "verse": 191,
            "text": "Жана сенин Раббиң, Бир Өзү гана Кудуреттүү Ырайымдуу"
        },
        {
            "chapter": 26,
            "verse": 192,
            "text": "Ал (Кураан) Ааламдардын Раббиси тарабынан түшкөн"
        },
        {
            "chapter": 26,
            "verse": 193,
            "text": "Аны ишенимдүү Рух (Жебирейил периште) алып келди"
        },
        {
            "chapter": 26,
            "verse": 194,
            "text": "сенин жүрөгүңө, эскертүүчүлөрдөн (пайгамбарлардан) бири болушуң үчүн"
        },
        {
            "chapter": 26,
            "verse": 195,
            "text": "(Ал) анык араб тилинде (түшкөн)"
        },
        {
            "chapter": 26,
            "verse": 196,
            "text": "Албетте, ал абалкылардын ыйык Китептеринде да эскертилген"
        },
        {
            "chapter": 26,
            "verse": 197,
            "text": "Аны Исрайил урпактарынын (яхудийлердин) ичиндеги уламалар билиши аларга далил болбойбу"
        },
        {
            "chapter": 26,
            "verse": 198,
            "text": "Эгер Биз аны араб эмес адамдардан кээ бирине түшүрсөк"
        },
        {
            "chapter": 26,
            "verse": 199,
            "text": "жана аларга (ошол тилде) окуп берсе да ыйман келтиришмек эмес"
        },
        {
            "chapter": 26,
            "verse": 200,
            "text": "Биз Кураанды күнөөкөр адамдардын жүрөгүнө мына ушинтип (түшүнсө да, түшүнбөсө да «жалган» деп кежирлене бере турган кылып) жолдодук"
        },
        {
            "chapter": 26,
            "verse": 201,
            "text": "Алар жан ооруткан азапты көрмөйүнчө ага ыйман келтиришпейт"
        },
        {
            "chapter": 26,
            "verse": 202,
            "text": "Азап болсо аларга камырабай турганда, капыстан келет"
        },
        {
            "chapter": 26,
            "verse": 203,
            "text": "Анан алар: «Мөөнөт берилгендерден болоор бекенбиз» деп калышат"
        },
        {
            "chapter": 26,
            "verse": 204,
            "text": "Биздин азапты шаштырып жатышабы"
        },
        {
            "chapter": 26,
            "verse": 205,
            "text": "Айтчы (о, Мухаммад!) Эгер Биз аларды бир нече жылдар (мөөнөт берип, дүйнө жыргалдарынан) пайдалантырсак"
        },
        {
            "chapter": 26,
            "verse": 206,
            "text": "Андан кийин аларга убада кылынган нерсе (азап) келсе"
        },
        {
            "chapter": 26,
            "verse": 207,
            "text": "ошол пайдалантырылган нерселердин аларга кереги тиймек эмес"
        },
        {
            "chapter": 26,
            "verse": 208,
            "text": "Биз кайсы шаарды(н элин) кыйраткан босок, (ошого чейин) алардын эскертүүчүсү болгон"
        },
        {
            "chapter": 26,
            "verse": 209,
            "text": "(Бул) - эскертүү үчүн. Биз (эч качан) зулум кылуучулардан болбодук"
        },
        {
            "chapter": 26,
            "verse": 210,
            "text": "Аны (Кураанды) жин-шайтандар түшүргөн эмес"
        },
        {
            "chapter": 26,
            "verse": 211,
            "text": "Аларга (Кураан түшүрүү) ылайык эмес. Жана буга алардын кудуреттери да жетпейт. (Анткени)"
        },
        {
            "chapter": 26,
            "verse": 212,
            "text": "Алар аны угуудан үзүп коюлган"
        },
        {
            "chapter": 26,
            "verse": 213,
            "text": "Аллаһка кошуп башка «кудайларга» дуба кылбагын. Анткенде, азапталуучулардан болуп каласың"
        },
        {
            "chapter": 26,
            "verse": 214,
            "text": "Жана (эң оболу) жакын туугандарыңды (тозок-азабынан) коркут"
        },
        {
            "chapter": 26,
            "verse": 215,
            "text": "Өзүңө ээрчиген момундарды канатыңа калкала"
        },
        {
            "chapter": 26,
            "verse": 216,
            "text": "Эгер сага (кимдир бирөөсү) каршы чыкса, (анда): «Мен силердин (күнөө) ишиңерден тазамын» -дегин"
        },
        {
            "chapter": 26,
            "verse": 217,
            "text": "Жана Кудуреттүү, Ырайымдууга тобокел кыл"
        },
        {
            "chapter": 26,
            "verse": 218,
            "text": "Ал сенин (намазда) турганыңды көрөт"
        },
        {
            "chapter": 26,
            "verse": 219,
            "text": "Жана сажда кылуучулардын арасында (намаздын бир амалынан экинчисине) көчүп турганыңды (дагы көрөт)"
        },
        {
            "chapter": 26,
            "verse": 220,
            "text": "Ал чынында (бардыгын) Угуучу, Билүүчү"
        },
        {
            "chapter": 26,
            "verse": 221,
            "text": "(Сен аларга мындай дегин): «Шайтандар кимге түшүшүн силерге кабар берейинби"
        },
        {
            "chapter": 26,
            "verse": 222,
            "text": "Алар жеткен дооматчы, күнөөкөр адамдарга түшөт"
        },
        {
            "chapter": 26,
            "verse": 223,
            "text": "Алар (аны) угушат. Алардан көпчүлүгү жалганчылар"
        },
        {
            "chapter": 26,
            "verse": 224,
            "text": "Ал эми акындарга болсо, адашкан кишилер ээрчийт"
        },
        {
            "chapter": 26,
            "verse": 225,
            "text": "Сен алардын (акындардын) ар кайсы өрөөндөрдө тентип жүргөнүн көрбөгөн белең"
        },
        {
            "chapter": 26,
            "verse": 226,
            "text": "Чынында, алар жасабаган иштерин сүйлөшөт (жазышат)"
        },
        {
            "chapter": 26,
            "verse": 227,
            "text": "Ыйман келтирип, салих амалдарды жасап, Аллаһты көп эскерип, зулумдук көргөндөрүнөн кийин жеңишке жеткен (акын) адамдар (жогорудагы акындардай эмес). Ал эми, заалым (каапыр) адамдар жакында кайсы дарекке барышаарын билип алышат"
        },
        {
            "chapter": 27,
            "verse": 1,
            "text": "Та. Син. Булар — Кураандын жана ачык-айрым (катасы жок) Китептин аяттары"
        },
        {
            "chapter": 27,
            "verse": 2,
            "text": "Туура Жол жана момундарга куш кабар"
        },
        {
            "chapter": 27,
            "verse": 3,
            "text": "Алар (момундар) намазды толук окушат, зекетти беришет жана Акыреттерине бекем ишенишет"
        },
        {
            "chapter": 27,
            "verse": 4,
            "text": "Ал эми Акыретке ишенбеген адамдарга Биз (күнөө) иштерин кооз көргөзүп койдук. Эми алар адашып-тентип жүрө беришет"
        },
        {
            "chapter": 27,
            "verse": 5,
            "text": "Алар азаптын эң жаманына жолугуучулар! Алар Акыретте эң көп зыян тартуучулар"
        },
        {
            "chapter": 27,
            "verse": 6,
            "text": "Жаначынында (сага түшүрүлгөн) Кураан — Билүүчү, Даанышман (Аллаһ) тарабынан берилген"
        },
        {
            "chapter": 27,
            "verse": 7,
            "text": "(О, Мухаммад эстегин), бир кезде Муса (Мадяндан келе жатып) өз үй-бүлөсүнө: «Мен (алыстан) от көрдүм. Дароо андан кабар же силерге бир аз чок ала келейин. Ажеп эмес жылынып алсаңар» -деди"
        },
        {
            "chapter": 27,
            "verse": 8,
            "text": "Ал отко (жакындап) келгенде (кайыптан): «Оттун жанындагы кишиге жана тегерегиндегилерге береке болсун!” Ааламдардын Раббиси-Аллаһ Аруу!» - деген добуш угулду"
        },
        {
            "chapter": 27,
            "verse": 9,
            "text": "«О, Муса бул Мен - Кудуреттүү, Даанышман Аллаһмын"
        },
        {
            "chapter": 27,
            "verse": 10,
            "text": "Аса-таягыңды ташта!» (Аса-таягын жерге таштады эле) Анын жылан болуп сойлогонун көрүп артына карабай качып жөнөдү. «О, Муса! — (деди кайрадан жанагы добуш) — коркпогун, Менин алдымда пайгамбарлар коркушпайт"
        },
        {
            "chapter": 27,
            "verse": 11,
            "text": "Ал эми, зулумдук кылган адамдар (Менден коркушат) (Бирок) кийин күнөөсүн сооп ишке алмаштырса, Мен Кечиримдүү, Ырайымдуумун"
        },
        {
            "chapter": 27,
            "verse": 12,
            "text": "(О, Муса), колуңду колтугуңа киргиз, ал жамандыгы жок! ап-апак болуп чыгат. (Аса таяк менен ак кол) Фираун жана анын коомуна арналган тогуз моожизадан“(экөөсү).Чынында алар бузулган коомдор"
        },
        {
            "chapter": 27,
            "verse": 13,
            "text": "Ал эми, качан аларга Биздин моожизалар келгенде! «Бул-анык сыйкыр» дешти"
        },
        {
            "chapter": 27,
            "verse": 14,
            "text": "Жана өздөрү (чындык экенин) билип турса да, зулумдук, текебердик менен четке кагып коюшту. Эми сен бузулган адамдардын акыбет-натыйжасы кандай болгонун көрүп кой"
        },
        {
            "chapter": 27,
            "verse": 15,
            "text": "Биз Дауд менен (анын уулу) Сулайманга илим (пайгамбарлык) бердик. Анан алар: «Аллаһка мактоолор болсун! Ал Өзүнүн көп ыймандуу пенделеринен бизди пазилеттүүрөөк (артыгыраак) кылды!» дешти"
        },
        {
            "chapter": 27,
            "verse": 16,
            "text": "Сулайман Дауддан (илими менен пайгамбарлыгын) мураска алды жана: «О, адамдар, Бизге куштардын тили үйрөтүлдү жана (ушул кезге чейин, эч кимге берилбеген) бардык нерселер берилди. Бул (Аллаһ тарабынан берилген) анык пазилет!» - деди"
        },
        {
            "chapter": 27,
            "verse": 17,
            "text": "Жана (күндөрдүн биринде) Сулайманга жиндерден, инсандардан, куштардан турган аскерлери чогултулду жана тизилип турушту"
        },
        {
            "chapter": 27,
            "verse": 18,
            "text": "Алар качан гана кумурскалардын өрөөнүнө жетип келишкенде, бир кумурска: «Э-э-й, кумурскалар! Уяңарга киргиле! Сулайман менен аскерлери билбестен силерди жанчып жибербесин!» - деди"
        },
        {
            "chapter": 27,
            "verse": 19,
            "text": "Анын сөзүнө Сулайман жылмайып койду жана (дуба кылып, мындай) деди: «О, Раббим! Мага жана ата-энеме берген нээматтарыңа шүгүр кылууга жана Өзүң ыраазы боло турган иштерди аткарууга мени жөндөмдүү кыл жана салих пенделериңдин катарында Өз ырайымыңдын астына киргиз!»"
        },
        {
            "chapter": 27,
            "verse": 20,
            "text": "(Бир жерде) куштарды кароодон өткөрдү жана: «Мага эмне болгон, үпүптү көрбөй жатамын? Же ал (бир жагына) кайып болуп кеттиби"
        },
        {
            "chapter": 27,
            "verse": 21,
            "text": "Мен аны катуу азап менен жазалаймын: же союп жиберемин же болбосо мага (жоголгонунун) анык-ишенимдүү далилин алып келет!» деди"
        },
        {
            "chapter": 27,
            "verse": 22,
            "text": "Көп турбай (үпүп келип калды) жана ошол замат (маалымат берип мындай) деди: «Мен сен билбеген нерсени билип келдим. Мен сага Сабаа! элинен анык кабар алып келдим"
        },
        {
            "chapter": 27,
            "verse": 23,
            "text": "Мен аларга бийлик кылган (Билкийс деген) аялды таптым. Ага ар бир (кымбат, күчтүү) нерселер берилиптир. Жана анын улук тактысы да бар экен"
        },
        {
            "chapter": 27,
            "verse": 24,
            "text": "Мен ал аял менен анын коомун, Аллаһты коюп, Күнгө табынып жатканын көрдүм. Шайтан аларга (ширк) амалдарын кооздоп көргөзүп (Туура) Жолдон тосуп коюптур. Алар (ошондуктан) адашып кетишкен го"
        },
        {
            "chapter": 27,
            "verse": 25,
            "text": "Аллаһтын Өзүнө сажда кылышса болбойт беле?! Ал асмандардагы жана жердеги жашыруун нерселерди чыгарган жана силер жашырган же жарыя кылган (бардык) нерселерди билет"
        },
        {
            "chapter": 27,
            "verse": 26,
            "text": "Аллаһ(тын) бир Өзүнөн башка эч бир кудай жок! (ал) Улук Арштын Раббиси! (Үлүп өз маалыматын ушинтип бүтүрдү. Сулайман аны уккан соң)"
        },
        {
            "chapter": 27,
            "verse": 27,
            "text": "(мындай) деди: «Чын сүйлөдүңбү же жалганчылардан болдуңбу, (муну) азыр эле байкап көрөбүз"
        },
        {
            "chapter": 27,
            "verse": 28,
            "text": "Менин мына бул катымды алып жөнөгүн. Аларга алпарып таштагын дагы, өзүң ыраак болуп, аңдып тур: эмне жооп айтышаар экен. (Үпүпкуш катты алпарып таштады да, буюрулганы сыяктуу, окуянын кандай уланышын бир четте карап турду. Сабаа канышасы катты ачып, мындай)"
        },
        {
            "chapter": 27,
            "verse": 29,
            "text": "деди: «О, ойондорум, мага бир улук кат келиптир"
        },
        {
            "chapter": 27,
            "verse": 30,
            "text": "Сулаймандан экен. Анда «Ырайымдуу жана Мээримдүү Аллаһтын ысымы менен (баштаймын)"
        },
        {
            "chapter": 27,
            "verse": 31,
            "text": "(О, сабаалыктар,) өзүңөрдү менден бийик сезбей, моюн сунган абалда мага келүүңөрдү (буюрамын» деп жазыптыр)»"
        },
        {
            "chapter": 27,
            "verse": 32,
            "text": "(Дагы) айтты: «Кана, (акылман) ойондор, мага ишимде кеңеш бергиле. Качан силер (бир нерсеге) күбөлүк бермейинче, мен эч кандай чечим чыгарбаймын»"
        },
        {
            "chapter": 27,
            "verse": 33,
            "text": "(Ойондор) айтышты: «Биз Кудуреттүү жана күчтүү кошуун ээсибиз.! Бирок, ыктыяр өзүңүздө. Эмне буйрук чыгарууну өзүңүз карап көрүңүз» (Каныша ойлонуп, эң жакшы чечимге келди жана)"
        },
        {
            "chapter": 27,
            "verse": 34,
            "text": "Айтты: «Чынында падышалар бир айыл-шаарга басып кирсе, анын ойронун чыгарып, кадырлуу элин кор кылышат. Дал ушундай кылышат"
        },
        {
            "chapter": 27,
            "verse": 35,
            "text": "А, мен болсо аларга (кымбат баалуу) белектер жиберемин. Көрөйүнчү, элчилер(им) кандай кабар менен кайтаар экен»"
        },
        {
            "chapter": 27,
            "verse": 36,
            "text": "(Элчилер кымбат белектер менен) Сулайманга келгенде, ал: «Силер мага мал-дүйнө менен жардам берейин дедиңерби-ыя! Аллаһ берген нерселер (чексиз мүлк, илим жана пайгамбарчылык) силер алып келгендерден абзел. (Бул) белек-бечкегиңер менен өзүңөр сүйүнө бергиле"
        },
        {
            "chapter": 27,
            "verse": 37,
            "text": "(Бул белегиң менен) аларга кайтып жөнөгүн! Эми Биз алардын үстүнө (адамдар, жиндер жана куштардан болгон) туруштук бере албай турган аскер менен барып, моюн сунган, кордолгон абалда журтунан сүрүп чыгарабыз!»"
        },
        {
            "chapter": 27,
            "verse": 38,
            "text": "(Анан) айтты: «О, аскерлерим! Кимиңер мага анын тактысын, өзү моюн сунган абалда келгенге чейин жеткирип келе аласыңар?»"
        },
        {
            "chapter": 27,
            "verse": 39,
            "text": "Жиндерден «Ифрийт» деген бирөөсү: «Мен аны сен ушул мажилисиңден турганга чейин алып келе аламын жана ушуга мен кудуреттүү, ишенимдүүмүн» -деди"
        },
        {
            "chapter": 27,
            "verse": 40,
            "text": "Ал эми, анын (Сулаймандын) алдындагы китепти билген бир адам: «Мен аны көзүңдү жумуп ачканга чейин эле, келтире аламын» деди. (Сулайман көзүн ачып) тактыны өз алдында орношуп калганын көргөндө: «Бул Раббимдин мени, шүгүр кыламынбы же шүгүрсүз боломунбу, (ушуну) сынаш үчүн мага берген пазилети. Ким шүгүр кылса-өзүнө пайда. Ал эми, ким каапыр (шүгүрсүз) болсо, Раббим (андан) Беймуктаж жана Улук!» -деди"
        },
        {
            "chapter": 27,
            "verse": 41,
            "text": "(Анан) айтты: «Анын тактысын өзгөртүп койгула. Көрөбүз, ал тааныйбы же тааныбагандардан болобу»"
        },
        {
            "chapter": 27,
            "verse": 42,
            "text": "(Билкийс) жетип келгенде «Сенин тактың ушундай беле?» деп суралды. «Дал өзү го!» - деди ал. «Бизге мындан мурун илим (пайгамбарлык жана башка илимдер) берилген жана биз мусулмандардан болдук» (деди Сулайман)"
        },
        {
            "chapter": 27,
            "verse": 43,
            "text": "Ал эми, канышаны болсо, өздөрү ибадат кылган, Аллаһтан башка «кудайлары»(на болгон ишеними, Аллаһка ыйман келтирүүдөн) тосуп турган. Ал каапыр коомдордон эле"
        },
        {
            "chapter": 27,
            "verse": 44,
            "text": "(Анан ага): «Сарайга кириңиз» деп айтылды. Сарайды көргөндө, аны суу деп ойлоп, буттарын чечти? эле, (Сулайман) «Бул тегизделген жылмакай хрусталдардан жасалган сарай»-деди. (Сулаймандын Аллаһтын Кудуретинен жардам алган пайгамбар экенине эми Сабаа канышасында эч шек-күмөн калбады. Ошондуктан:) «О, Раббим! Мен өз жаныма зулум кылып жүргөн экенмин! Мен Сулайман менен бирге ааламдардын Раббисине моюн сундум!»-деди"
        },
        {
            "chapter": 27,
            "verse": 45,
            "text": "Биз Самуд элине өздөрүнүн бурадарлары Салихти «Аллаһка ибадат кылгыла!» (деп буюрушу үчүн) пайгамбар кылып жибердик. Анан алар эки бөлүк (мусулман-каапыр) болуп талашып-тартыша баштады. (Каапырлар Салих пайгамбарды жалганчы дешип, «эгер чын пайгамбар болсоң, биздин башыбызга бир азап түшүрчү, кана» деп кыстай баштады. Анда)"
        },
        {
            "chapter": 27,
            "verse": 46,
            "text": "(Салих) айтты: «О, коомум! Эмнеге силер жакшылыктан мурун жамандыкты кыстап жатасыңар?! (Андан көрө) Аллаһтан кечирим сурасаңар болбойбу?! Ырайымына арзып калышыңар ажеп эместир!»"
        },
        {
            "chapter": 27,
            "verse": 47,
            "text": "(Каапырлар) айтты: «Сенден жана сени менен бирге болгондордон (кесепеттүү экенсиңер деп) ырым кылып жатабыз» (Салих) айтты: «Ырымыңар Аллаһтын алдында. Жок! (Силер айткандай эмес) Чынында, силер сыналып жаткан коомсуңар»"
        },
        {
            "chapter": 27,
            "verse": 48,
            "text": "Шаарда тогуз кишиден турган, жер бетинде ислах (оңдоп-түзөтүү) иштерин жүргүзүүнүн ордуна бузукучулук, ыпластык менен күн өткөргөн жамаат бар эле"
        },
        {
            "chapter": 27,
            "verse": 49,
            "text": "Ошолор өз ара Аллаһтын ысымына ант ичишип: «Салих менен үй-бүлөсүн түн ичинде тынчытабыз. Кийин тууган(дар)ына «Анын үй-бүлөсүнүн өлгөнүнөн кабарыбыз жок. Биз чын сүйлөгөн кишилербиз» - дейбиз» дешти"
        },
        {
            "chapter": 27,
            "verse": 50,
            "text": "Алар (ушундай) айла кылышты Биз дагы айла кылдык. Алар билбей калышты"
        },
        {
            "chapter": 27,
            "verse": 51,
            "text": "Карачы, алардын айлакерликтеринин акыбети эмне болгонун: Биз аларды (тогуз мыкаачыны) бардык (каапыр) коомдору менен бирге кыйратып койдук"
        },
        {
            "chapter": 27,
            "verse": 52,
            "text": "Мына алардын үйлөрү! Зулумдук (каапырлык) кылгандары себептүү бош калды! Билген адамдар үчүн бул окуяда (кудуретибизге) белги бар"
        },
        {
            "chapter": 27,
            "verse": 53,
            "text": "Ал эми, ыйман келтирген адамдарды, биз куткардык. Алар такыба кишилер болчу"
        },
        {
            "chapter": 27,
            "verse": 54,
            "text": "Жана (о, Мухаммад!) Лутту да (эстегин). Бир кезде ал коомуна: «Силер көрүп, билип туруп бузукулук жасай бересиңерби"
        },
        {
            "chapter": 27,
            "verse": 55,
            "text": "Аялдар калып, эркектерге кумар менен (артынан) келе бересиңерби?! Жок! Силер тап-такыр (чектен чыккан) наадан коом экенсиңер!» деди"
        }
    ]
}
{
    "juzs": [
        {
            "chapter": 23,
            "verse": 1,
            "text": "Чынында, ыймандуулар жеңишке (Бейишке) жетишти"
        },
        {
            "chapter": 23,
            "verse": 2,
            "text": "Алар намаздарында (Аллаһтан) коркуп турушат.”"
        },
        {
            "chapter": 23,
            "verse": 3,
            "text": "Алар маанисиз сөздөрдөн ыраак болушат"
        },
        {
            "chapter": 23,
            "verse": 4,
            "text": "Аларзекет (садакасын) беришет"
        },
        {
            "chapter": 23,
            "verse": 5,
            "text": "Алар жыныс мүчөлөрүн (арамдан) сакташат"
        },
        {
            "chapter": 23,
            "verse": 6,
            "text": "Ал эми, (никесиндеги) аялдары же болбосо күңдөрү менен? жатса айыптуу болбойт"
        },
        {
            "chapter": 23,
            "verse": 7,
            "text": "Кимде-ким ушулардан башка аялдарды (кошулуу үчүн) издесе — алар чектен чыгуучулар"
        },
        {
            "chapter": 23,
            "verse": 8,
            "text": "Алар өздөрүнүн аманаттары менен убадаларын аткаруучулар"
        },
        {
            "chapter": 23,
            "verse": 9,
            "text": "Дагы алар намаздарын сактоочулар"
        },
        {
            "chapter": 23,
            "verse": 10,
            "text": "Дал ошолор- мурас алуучулар"
        },
        {
            "chapter": 23,
            "verse": 11,
            "text": "Алар анда түбөлүк кала турган Фирдаус Бейишин мурас кылып алышат"
        },
        {
            "chapter": 23,
            "verse": 12,
            "text": "Чынында, Биз инсанды ылайдын «сулааласынан»? жараттык"
        },
        {
            "chapter": 23,
            "verse": 13,
            "text": "Кийин аны бекем бир мекенде (эненин жатынында) нутфа (тамчы суу) кылдык"
        },
        {
            "chapter": 23,
            "verse": 14,
            "text": "Кийин ал нутфадан «алака»? (сүлүк курт сыяктуу коюу кан) жараттык. Андан кийин «алакадан» «мудга» (бир тиштем эт) жараттык. Андан соң «мудгадан» сөөк жаратып, ал сөөккө эт каптадык. Кийин аны башкача жаратылышта* өнүктүрдүк. Эң мыкты жаратуучу болгон Аллаһ Улук- Берекеттүү"
        },
        {
            "chapter": 23,
            "verse": 15,
            "text": "Кийин ушундан соң силер (туулуп, жер бетинде жашап, дагы) өлөсүңөр"
        },
        {
            "chapter": 23,
            "verse": 16,
            "text": "Кийин силер Кыямат Күндө (кайрадан) тирилтирилесиңер"
        },
        {
            "chapter": 23,
            "verse": 17,
            "text": "Чынында, Биз силердин үстүңөргө жети (кабат) жолду (асманды) жараттык. Жана Биз (Өзүбүз жараткан) калк-калайыктан кабарсыз эмеспиз"
        },
        {
            "chapter": 23,
            "verse": 18,
            "text": "Жана асмандан чен-өлчөм менен (кар, жамгыр, мөндүр түрүндө) суу түшүрүп, аны жерге жайгаштырабыз.! Биз ал (жайгашкан) сууну кетирип коюуга да кудуреттүүбүз"
        },
        {
            "chapter": 23,
            "verse": 19,
            "text": "Биз ал суу менен силерге курма бактарын, жүзүм бактарын өндүрүп беребиз. Ал бактарда силер үчүн (ар түрдүү) көп мөмөлөр бар. Силер андан жейсиңер"
        },
        {
            "chapter": 23,
            "verse": 20,
            "text": "Жана (ал суу менен) Тур-Сайнада? өсө турган даракты (Зайтунду пайда кылдык). Ал (дарак) май жана тамактануучулар үчүн (нанга жуурулчу) бойок менен өсөт"
        },
        {
            "chapter": 23,
            "verse": 21,
            "text": "Албетте, силер үчүн үй-чарба айбандарында чоң ибарат-сабак бар. Биз силерди алардын ичиндеги нерсе (сүт) менен сугарабыз. Силерге ал айбандарда көп пайдалар бар. Жана алардан (эттеринен) жейсиңер"
        },
        {
            "chapter": 23,
            "verse": 22,
            "text": "Жана алардын (ал эми деңизде) кемелердин үстүнө жүктөлүп (минип) жүрөсүңөр. (Кийинки аяттан баштап Аллаһ Таала Нух пайгамбардын жашоосунан үлгүлүү ибараттарды келтирет)"
        },
        {
            "chapter": 23,
            "verse": 23,
            "text": "Аныгында, Биз Нухту өз коомуна (пайгамбар кылып) жибердик. Ал айтты: «О, коомум, Аллаһка (түздөн-түз) ибадат кылгыла. (Ортого ортомчу кошпогула) Силерге андан башка Кудай жок. (Ошол жалгыз кудайдан) коркпойсуңарбы эми"
        },
        {
            "chapter": 23,
            "verse": 24,
            "text": "Анан анын коомунун арасынан каапыр болгон уруу башчылар (Нухту элге жек көргөзүү үчүн) айтышты: «Бул эч ким эмес, өзүңөр сыяктуу эле адам. Силерден абзел болуп алууну каалап жатат. Эгер Аллаһ (пайгамбар жиберүүнү кааласа) периштелерди жибермек. Биз муну(н айткандарын) абалкы ата-бабаларыбыздан уккан эмеспиз"
        },
        {
            "chapter": 23,
            "verse": 25,
            "text": "Ал болгону жин тийген киши. Аны бир мезгилге чейин аңдып тургула!»"
        },
        {
            "chapter": 23,
            "verse": 26,
            "text": "(Нух) Айтты: «О, Раббим! Мени «жалганчы» дегендери себептүү (ал заалымдарга каршы) мага жардам бер!»"
        },
        {
            "chapter": 23,
            "verse": 27,
            "text": "Биз ага вахий кылдык: « (О, Нух!) Биздин Көз алдыбызда, Биздин вахий (үйрөтүүбүз) менен (чоң) кеме жаса. Качан (каапырларга) буйругубуз (азап) келгенде жана тандыр(лардын ичинен да) суу атырылып чыкканда кемеге ар бир айбанаттан бир жуптан (эркек-ургаачысын) жана үй-бүлөңдү чыгар. Үй-бүлөңдөн бир гана анын зыянына (каргыш) Сөз өткөнүн (уулуңду) чыгарба жана заалым (каапыр) адамдар жөнүндө (ал сенин уулуң болсо да) Мага («аны куткар» деп) кайрылба!! Алар эч күмөнсүз чөктүрүлөт"
        },
        {
            "chapter": 23,
            "verse": 28,
            "text": "Качан сен жана сени менен болгондор кемеге жайгашып алганыңарда: «Бизди заалым коомдордон куткарган Аллаһка мактоолор болсун!» - дегин"
        },
        {
            "chapter": 23,
            "verse": 29,
            "text": "Жана айткын: «О, Раббим! Мени берекеттүү орунга түшүр! Сен эң жакшы жайгаштыруучусуң!»"
        },
        {
            "chapter": 23,
            "verse": 30,
            "text": "Чынында, бул иштерде (кудуретибизге) белгилер бар. Биз (адамдарды) сынадык"
        },
        {
            "chapter": 23,
            "verse": 31,
            "text": "Кийин алардын (топон суудан кыйрагандардын) артынан башка коомдорду пайда кылдык"
        },
        {
            "chapter": 23,
            "verse": 32,
            "text": "Аларга да өздөрүнүн арасынан пайгамбар жибердик. (Ал пайгамбар дагы Нух сыяктуу) «Аллаһка гана ибадат-кулчулук кылгыла! Силерге Андан башка кудай жок! Такыба болбойсуңарбы, эми!» (деп даават кылды)"
        },
        {
            "chapter": 23,
            "verse": 33,
            "text": "Анын (пайгамбардын) коомунун ичиндеги каапыр болгон, Акыреттин келишин жалганга чыгарган жана Биз аларды дүйнө жашоосунда бай (ысырапчыл, оюн-зоокко берилген) абалда жашатып койгон уруу башчылары айтышты: «Бул эч ким эмес! Силер жеген нерселерден жеген, силер ичкен нерселерден ичкен, өзүңөр сыяктуу эле адам"
        },
        {
            "chapter": 23,
            "verse": 34,
            "text": "Эгер өзүңөргө окшогон (жөнөкөй) адамга моюн сунсаңар, анда силер зыян тартып каласыңар"
        },
        {
            "chapter": 23,
            "verse": 35,
            "text": "Эмне, ал силерге: «Эгер, өлүп топурак же сөөк болуп калсаңар, (мүрзөдөн тирилип) чыгарыласыңар» деп убада берип жатабы"
        },
        {
            "chapter": 23,
            "verse": 36,
            "text": "Алыс-алыс (мүмкүн эмес) силерге убада кылынган нерсе"
        },
        {
            "chapter": 23,
            "verse": 37,
            "text": "Ушул дүйнө жашообуздан башка (Акыреттеги) жашоо жок! (Кээ бирибиз) өлөбүз (кээ бирибиз) жашайбыз. Биз эч качан кайра тирилбейбиз"
        },
        {
            "chapter": 23,
            "verse": 38,
            "text": "А, бул болсо, жалгандан («мен-пайгамбармын»деп) Аллаһка доомат койгон адам! Биз ага ишенбейбиз!»"
        },
        {
            "chapter": 23,
            "verse": 39,
            "text": "(Ошондо пайгамбар) айтты: «О, Раббим! Мени «жалганчы» дегендери себептүү (аларга каршы) мага жардам бер!»"
        },
        {
            "chapter": 23,
            "verse": 40,
            "text": "(Аллаһ) Айтты: «Бир аздан соң алар (жасаган жоруктарына) бушайман кылуучуларга айланышат"
        },
        {
            "chapter": 23,
            "verse": 41,
            "text": "Чынында, кийин аларды (коркунучтуу) ач айкырык кармады жана Биз аларды (кыйратып) кургаган чырпыктар сыяктуу кылдык. Жоголсун заалым коомдор"
        },
        {
            "chapter": 23,
            "verse": 42,
            "text": "Андан соң алардын артынан башка муундарды пайда кылдык"
        },
        {
            "chapter": 23,
            "verse": 43,
            "text": "Эч бир эл (өзүнө белгиленген) мөөнөтүнөн ашыкча да, кем да жашабайт"
        },
        {
            "chapter": 23,
            "verse": 44,
            "text": "Кийин пайгамбарларыбызды удаама-удаа жибердик. Ар качан бир эл-үммөткө өз пайгамбары келгенде, аны «жалганчы» дешти. Биз да аларды биринин артынан бирин ээрчитип (кыйраттык) жана аларды (эл оозундагы) сөздөргө айлантып койдук. Жоголсун ыймансыз коомдор"
        },
        {
            "chapter": 23,
            "verse": 45,
            "text": "Андан соң (бир нече жылдар өтүп) Муса менен агасы Харунду, Өз аяттарыбыз жана анык далилдер менен пайгамбар кылып жибердик"
        },
        {
            "chapter": 23,
            "verse": 46,
            "text": "Фираун жана анын (каапыр) элине. Алар болсо, текеберленип, өздөрүн жогору койгон коом болушту"
        },
        {
            "chapter": 23,
            "verse": 47,
            "text": "Жана: «Өзүбүзгө окшогон ушул эки адамга ыйман келтиребизби?! Алардын элдери (яхудийлер) биздин кулдарыбыз болсо?!» -дешти"
        },
        {
            "chapter": 23,
            "verse": 48,
            "text": "Анан, экөөсүн жалганчыга чыгарып, натыйжада (деңизге чөктүрүлүп) кыйрагандардан болуп калышты"
        },
        {
            "chapter": 23,
            "verse": 49,
            "text": "Аныгында, Биз (яхудийлер коому) Туура Жолго түшүп калышса ажеп эмес деп, Мусага Китеп бердик"
        },
        {
            "chapter": 23,
            "verse": 50,
            "text": "Жана Биз Марямдын уулу (Ыйса) менен апасын (Өз кудуретибизден) белги кылдык жана экөөнү (Марям толгоо азабы менен кыйналып, өзүн койгону жай таппай калган убакта) суулуу, ыңгайлуу бийик орунга жайгаштырдык"
        },
        {
            "chapter": 23,
            "verse": 51,
            "text": "О, пайгамбарлар! Таза-пакиза ырыскылардан жегиле жана салих амалдарды кылгыла. Мен силердин эмне кылганыңарды Билүүчүмүн"
        },
        {
            "chapter": 23,
            "verse": 52,
            "text": "Чынында, силердин бул үммөтүңөр бир үммөт. (Бардыгы жалгыз Аллаһка моюн сунууга, демек Исламга чакырылган.) Мен — силердин Раббиңер боломун. Менден гана корккула"
        },
        {
            "chapter": 23,
            "verse": 53,
            "text": "(Бирок, пайгамбарлардан кийин элдер) диндерин бөлүп кетишти. Ар бир топ (жамаат) өз алдындагы нерсе (бөлүнгөн ишеними) менен гана сүйүнүп калды"
        },
        {
            "chapter": 23,
            "verse": 54,
            "text": "Сен (о, Мухаммад), аларды өз адашуучулугунда (азап) мезгили келгенге чейин жөн кой"
        },
        {
            "chapter": 23,
            "verse": 55,
            "text": "Биз алардын мал-дүйнөсүн, бала-чакасын көбөйтүп койгонубузду"
        },
        {
            "chapter": 23,
            "verse": 56,
            "text": "Аларга жакшылыктарды тездетишибиз деп ойлошобу?! Жок, алар (Биздин айла-амалыбызды) сезбей жатышат"
        },
        {
            "chapter": 23,
            "verse": 57,
            "text": "Чынында, Раббисинен коркуп, (жүрөгү) титирегендер"
        },
        {
            "chapter": 23,
            "verse": 58,
            "text": "Жана Раббисинин аяттарына ыйман келтиргендер"
        },
        {
            "chapter": 23,
            "verse": 59,
            "text": "Жана Раббисине шерик кылбагандар"
        },
        {
            "chapter": 23,
            "verse": 60,
            "text": "жана садакаларын Раббилерине кайтуучу экенин (ойлоп) жүрөктөрү титиреген абалда берген адамдар"
        },
        {
            "chapter": 23,
            "verse": 61,
            "text": "Дал ушулар бири-бири менен жарышып жакшылык кылуучулар"
        },
        {
            "chapter": 23,
            "verse": 62,
            "text": "Биз эч бир жанды чыдамынан ашыкча нерсеге жумшабайбыз. Биздин алдыбызда акыйткатты сүйлөгөн Китеп (Лавхул-Махфуз) бар. Жана алар (Кыямат Күнү) эч зулум көрүшпөйт"
        },
        {
            "chapter": 23,
            "verse": 63,
            "text": "Жок, алардын жүрөктөрү мындан кабарсыз. Алардын мындан (Кураанда буюрулгандан) башка (күнөө) иштери бар. Алар ошолорду аткарышат"
        },
        {
            "chapter": 23,
            "verse": 64,
            "text": "Качан Биз алардын (напсинин кулчулугунда калган) байларын азапка салганда гана жалдырап ыйлап калышат"
        },
        {
            "chapter": 23,
            "verse": 65,
            "text": "(Биз:) «Бүгүн (бейпайда) ыйлабагыла! Чынында, силерге Бизден эч жардам болбойт»-(дейбиз)"
        },
        {
            "chapter": 23,
            "verse": 66,
            "text": "(Анткени,) Менин аяттарым силерге окулганда артыңарга качат элеңер"
        },
        {
            "chapter": 23,
            "verse": 67,
            "text": "(«Биз Каабанын кожоюндары болобуз» деп,) аны менен текеберленип, түнү менен (Каабанын айланасында отуруп Кураан жөнүндө) жаман сөздөрдү сүйлөйсүңөр"
        },
        {
            "chapter": 23,
            "verse": 68,
            "text": "Алар Сөзгө (Кураанга) пикир кылып карашпайбы?! Же аларга абалкы ата-бабаларына келбеген (жаңы нерсе) келиптирби"
        },
        {
            "chapter": 23,
            "verse": 69,
            "text": "Же пайгамбарларын жакшы таанышпайбы, аны (н пайгамбарчылыгын) четке каккыдай"
        },
        {
            "chapter": 23,
            "verse": 70,
            "text": "Же аны жинди деп жатышабы?!?* Жок, андай эмес! Ал (Мухаммад) буларга акыйкатты гана алып келди. Ал эми, алардын көпчүлүгү Акыйкатты жаман көрүшөт"
        },
        {
            "chapter": 23,
            "verse": 71,
            "text": "Эгер Акыйкат алардын каалоолоруна баш ийип калса, асмандар, Жер жана алардагы нерселер бузулуп кетмек. Жок! Биз (Кураан менен) аларга өздөрүнүн даңк-шооратын алып келгенбиз. Алар өздөрүнүн даңк-шооратынан* жүз буруп жатышат"
        },
        {
            "chapter": 23,
            "verse": 72,
            "text": "(О, Мухаммад!) Же сен (дааватың үчүн) алардан акы сурап жатасыңбы? Раббиңдин алдындагы сооп жакшы жана ал эң жакшы ырыскы берүүчү"
        },
        {
            "chapter": 23,
            "verse": 73,
            "text": "Албетте, сен аларды Туура Жолго чакырасың"
        },
        {
            "chapter": 23,
            "verse": 74,
            "text": "Акыретке ыйман келтирбегендер (жана Акырети үчүн иштебегендер) жолдон тайган адамдар"
        },
        {
            "chapter": 23,
            "verse": 75,
            "text": "Эгер Биз ырайым кылып, алардагы зыянды алып койсок деле (Бизге ибадат-шүгүр кылуунун ордуна) тентиген адашуучулугунда жүрө беришет"
        },
        {
            "chapter": 23,
            "verse": 76,
            "text": "Биз аларды (ар түркүн) азаптар менен сынадык. Бирок, дагы эле Раббисине моюн сунбай, жалынып дуба кылбай жатышат"
        },
        {
            "chapter": 23,
            "verse": 77,
            "text": "Качан Биз аларга (Акыреттеги) катуу азап эшигин ачканыбызда (бардык жакшылыктан) үмүтсүз болуп калышат"
        },
        {
            "chapter": 23,
            "verse": 78,
            "text": "Ал (Аллаһ) силерге кулак, көз жана дил-жүрөк берди. Силер болсо өтө аз шүгүр кылуудасыңар"
        },
        {
            "chapter": 23,
            "verse": 79,
            "text": "Ал силерди(н бардыгыңарды) жер бетине жаратты. Жана (Кыяматта) Өзүнө чогултуласыңар"
        },
        {
            "chapter": 23,
            "verse": 80,
            "text": "Ал жашоо берет жана өлтүрөт. Түн менен күндүн алмашуусу Ага таандык. Акылыңарды иштетпейсиңерби"
        },
        {
            "chapter": 23,
            "verse": 81,
            "text": "Бирок, (каапырлар) мурдакылар айткан сөздөрдү айтышып, (мындай)"
        },
        {
            "chapter": 23,
            "verse": 82,
            "text": "дешти: «Эгер биз өлүп топуракка жана (чириген) сөөккө айланып калсак деле кайра тирилет бекенбиз"
        },
        {
            "chapter": 23,
            "verse": 83,
            "text": "Бул (сөздөр) бизге жана ата-бабаларыбызга буга чейин (көп ирет) айтылды. Булар байыркылардын жомокторунан башка эмес»"
        },
        {
            "chapter": 23,
            "verse": 84,
            "text": "Айткын (оо, Мухаммад:) «Жер жана андагылар кимдики, айткылачы, эгер билсеңер?»"
        },
        {
            "chapter": 23,
            "verse": 85,
            "text": "Алар дароо: «Аллаһка таандык» дешет. Айткын: «Эстебейсиңерби (ошол Аллаһты?!»)"
        },
        {
            "chapter": 23,
            "verse": 86,
            "text": "Айт: «Жети (кабат) асмандардын жана (алардын үстүндөгү) Улуу Арштын Раббиси (Ээси) ким?»"
        },
        {
            "chapter": 23,
            "verse": 87,
            "text": "Алар дароо «Аллаһка таандык» дешет. Айткын: «коркпойсуңарбы (ошол Аллаһтан?!»)"
        },
        {
            "chapter": 23,
            "verse": 88,
            "text": "Айткын: «Бардык нерселердин падышалыгы кимдин колунда? Ким ал — коргойт, бирок, эч ким аны коргой албайт? (Айткылачы,) эгер билсеңер?»"
        },
        {
            "chapter": 23,
            "verse": 89,
            "text": "Алар дароо «Аллаһка таандык» дешет. Айткын: «Кантип алдануудасыңар?°»"
        },
        {
            "chapter": 23,
            "verse": 90,
            "text": "Жок, Биз аларга чындыкты алып келгенбиз. Бирок, «жалган» деп, четке кагышты"
        },
        {
            "chapter": 23,
            "verse": 91,
            "text": "Аллаһ (эч кимди Өзүнө) бала (кылып) алган эмес! Аны менен бирге башка кудай дагы жок! Андай болсо, ар бир кудай өзү жараткан нерсе менен кетмек жана (дүйнө падышалары сыяктуу) бири-бирине үстөмдүк кылмак. Аллаһ (мушриктер) сыпаттагандан! Аруу"
        },
        {
            "chapter": 23,
            "verse": 92,
            "text": "Ал көмүскөнү да, көрүнгөндү да Билүүчү. Ал (мушриктер ойлоп тапкан) шериктерден Аруу-Бийик"
        },
        {
            "chapter": 23,
            "verse": 93,
            "text": "Айткын: «Оо, Раббим! Эгер аларга убада кылынган азапты мага көргөзчү болсоң"
        },
        {
            "chapter": 23,
            "verse": 94,
            "text": "о, Раббим, (азап келгенде) мени заалым коомдун ичинде калтырба!»"
        },
        {
            "chapter": 23,
            "verse": 95,
            "text": "Чынында, Биз сага да (о, Мухаммад) аларга убада кылган азапты көргөзүүгө кудуреттүүбүз"
        },
        {
            "chapter": 23,
            "verse": 96,
            "text": "(Душманың жасаган) жамандыкка жакшылык менен жооп кыл. Биз алар сыпаттаган (ширк, жалган сыяктуу) нерселерди эң жакшы билебиз"
        },
        {
            "chapter": 23,
            "verse": 97,
            "text": "Айткын: «О, Раббим! Мен шайтандын азгырыктарынан коргоо тилеп Өзүңө жалбарамын"
        },
        {
            "chapter": 23,
            "verse": 98,
            "text": "О, Раббим! Алар (менин ишимдин үстүндө) ар дайым болуусунан коргоо тилеп Өзүңө жалбарамын"
        },
        {
            "chapter": 23,
            "verse": 99,
            "text": "Качан алардан (каапырлардан) бирине ажал келсе (мындай) дешет: «О, Раббим! мени (дүйнөгө) кайтарчы"
        },
        {
            "chapter": 23,
            "verse": 100,
            "text": "Эми жоготкон нерсемде (өмүрүмдө) жакшы амалдарды жасасам ажеп эмес!» Бул анын (пайдасыз жана жалган) сөздөрү. Алардын (өлгөндөрдүн) нар жагында кайра тирилчү күндөрүнө чейин Барзах (Мүрзө жашоосу) бар"
        },
        {
            "chapter": 23,
            "verse": 101,
            "text": "(Ал эми, Кыямат башталып) «Сур» (кернейи) тартылганда.., ошол Күндө алардын арасында тууганчылык да калбайт бири-бирин жоктой да алышпайт"
        },
        {
            "chapter": 23,
            "verse": 102,
            "text": "Анан кимдин (сооп) таразасы оор келсе, алар жеңишке жеткендер"
        },
        {
            "chapter": 23,
            "verse": 103,
            "text": "Жана кимдин (сооп) таразасы жеңил келсе (жана ширк баштаган күнөөлөрү оор келсе) алар тозок отунда түбөлүк калып, өздөрүнө зыян кылгандар"
        },
        {
            "chapter": 23,
            "verse": 104,
            "text": "Алардын жүзүн от күйдүрөт жана бетинен бузулуп (Куйкаланган баш сыяктуу эриндери тартылып, тиштери ырсайып) калышат"
        },
        {
            "chapter": 23,
            "verse": 105,
            "text": "(О, каапырлар!) Силерге Менин аяттарым окулбады беле жана аны «жалган» дебедиңер беле"
        },
        {
            "chapter": 23,
            "verse": 106,
            "text": "(Ошондо каапырлар) айтышат: «О, Рабби! Бизге (дүйнөдө) лаззат-кумарыбыз үстөмдүк кылып, адашкан коомдордон болуп калдык"
        },
        {
            "chapter": 23,
            "verse": 107,
            "text": "О, Рабби! Бизди андан чыгарчы! Эгер бизди (дүйнөгө) кайтарсаң (жана кайрадан адашсак, анда) накта заалымдарбыз»"
        },
        {
            "chapter": 23,
            "verse": 108,
            "text": "(Ошондо Аллаһ) айтат: «Анда (тозокто) кор болуп калгыла! Мага сүйлөбөгүлө!»"
        },
        {
            "chapter": 23,
            "verse": 109,
            "text": "Чынында, Менин пенделеримдин (ыйман келтирген) бир бөлүгү «О, Рабби! Сага ыйман келтирдик, эми биздин күнөөлөрүбүздү кечирип, ырайым көргөз! Сен эң жакшы Ырайымдуусуң» дешет"
        },
        {
            "chapter": 23,
            "verse": 110,
            "text": "Силер болсо (о, каапырлар) аларды мыскылдадыңар, (мыскылыңар) силерге Мени эстөөнү унуттурду жана алардын үстүнөн күлдүңөр"
        },
        {
            "chapter": 23,
            "verse": 111,
            "text": "Бүгүн Мен аларга сабыр кылганы себептүү сыйлык беремин. Чынында, алар жеңишке жеткендер"
        },
        {
            "chapter": 23,
            "verse": 112,
            "text": "(Аллаһ тозокуларга) «Жерде канча жыл жашап турдуңар» - деди"
        },
        {
            "chapter": 23,
            "verse": 113,
            "text": "«Бир күн же бир күндүн бир бөлүгүнчө. Эсеп билгендерден сура» - дешти"
        },
        {
            "chapter": 23,
            "verse": 114,
            "text": "(Аллаһ) айтты: «Бир аз эле турдуңар, эгер (Акыреттин түбөлүктүүлүгүнө салыштыра) билсеңер"
        },
        {
            "chapter": 23,
            "verse": 115,
            "text": "Оюңарда Биз силерди максатсыз (жөн эле) жаратыптырбызбы жана Бизге (сурак бергени) кайтып келбейт бекенсиңер?»"
        },
        {
            "chapter": 23,
            "verse": 116,
            "text": "Чыныгы Падыша — Өзүнөн башка сыйынууга татыктуу кудай жок (жана) Улуу Арштын Ээси болгон Аллаһ (бир нерсени максатсыз жаратуудан) Бийик"
        },
        {
            "chapter": 23,
            "verse": 117,
            "text": "Ким (анын кудай экенине) далили жок туруп Аллаһка кошуп дагы бир «кудайга» дуба (ибадат) кылса, анын эсеби (жазасы) Раббисинин алдында! Албетте, каапырлар (тозоктон) кутулбайт"
        },
        {
            "chapter": 23,
            "verse": 118,
            "text": "Айткын: «О, Раббим! Күнөөлөрүмдү кечир! Ырайым кыл! Сен эң жакшы Ырайымдуусуң!»"
        },
        {
            "chapter": 24,
            "verse": 1,
            "text": "Бул сүрөнү Биз түшүрдүк, аны(н өкүмдөрүн) Биз парыз кылдык жана (о, момундар) эскерме-сабак алаарсыңар деп, анын ичинде анык далилдерди түшүрдүк"
        },
        {
            "chapter": 24,
            "verse": 2,
            "text": "(Үйлөнө элек туруп) зынаа кылган аял менен зынаа кылган эркектин ар бирин жүз балактан ургула!? Эгер Аллаһка жана Акырет Күнүнө ишенчү болсоңор, Аллаһтын дининде(ги өкүмдү аткараарда) ал экөөсүнө жан тартпагыла! Экөөсүнүн жазалануусуна момундардын бир тайпасы күбө болуп турушсун"
        },
        {
            "chapter": 24,
            "verse": 3,
            "text": "Зынакер эркек зынакер аялга же мушрик аялга гана үйлөнө алат, зынакер аялды дагы зынакер эркек же мушрик эркек гана никесине алат. Ал эми, ыймандууларга бул — арам"
        },
        {
            "chapter": 24,
            "verse": 4,
            "text": "Таза аялдарга (жана эркектерге «зынакер» деп) доомат коюп, андан кийин төрт (адилеттүү) күбө алып келе албаган адамдарды сексен балак ургула жана алардын күбөлүгүн эч качан кабыл албагыла! Алар — (Аллаһка баш ийбеген) бузуку адамдар"
        },
        {
            "chapter": 24,
            "verse": 5,
            "text": "Ал эми, ушунусунан кийин тооба кылган жана (амалдарын) оңдогон адамдар(дын күнөөсүн Аллаһ кечирет. Анткени,) Аллаһ — Кечиримдүү, Ырайымдуу"
        },
        {
            "chapter": 24,
            "verse": 6,
            "text": "Өз аялдарына (зынаа кылды деген) доомат коюп, бирок, өзүнөн башка күбөсү жок болгон адамдардан ар биринин күбөлүгү (- казынын алдында:) «Мен чынчылдарданмын» деп төрт ирет Аллаһтын аты менен (ант ичип) күбөлүк берүү"
        },
        {
            "chapter": 24,
            "verse": 7,
            "text": "Бешинчиси—«Эгер жалганчылардан болсом мага Аллаһтын наалаты болсун!»-деп айтуу"
        },
        {
            "chapter": 24,
            "verse": 8,
            "text": "Ал эми, «Ал (күйөөсү) жалган айтууда!» - деп, төрт ирет Аллаһка ант ичүүсү андан (аялынан) азапты арылтат"
        },
        {
            "chapter": 24,
            "verse": 9,
            "text": "Бешинчиси- (аялдын) «Эгер ал (күйөөсү) чын сүйлөп жаткан болсо, өзүнө Аллаһтын ачуусу болсун!»- деп (наалат) айтуусу"
        },
        {
            "chapter": 24,
            "verse": 10,
            "text": "Эгер силерге Аллаһтын пазилети жана ырайымы болбогондо жана Аллаһ тообаларды кабыл кылуучу, Даанышман болбогондо.., (жалгандан ант ичкен эр же аялга өзү тилеген каргышы тиймек)"
        },
        {
            "chapter": 24,
            "verse": 11,
            "text": "Чынында, доомат арткан адамдар өзүңөрдүн эле араңардагы бир тайпа.! Силер бул дооматты жамандык деп ойлобогула, ал силер үчүн жакшылык.! Алардан (дооматчылардан) ар бири үчүн жасаган ишине тете күнөөсү бар. Ал эми, алардын арасынан (күнөөнүн) чоңун көтөргөн адамга? (Акыретте) чоң азап бар"
        },
        {
            "chapter": 24,
            "verse": 12,
            "text": "Силер (оо, мусулман жамааты!) бул жалааны укканыңарда ыймандуу эркектер менен ыймандуу аялдар бири-бири жөнүндө жакшы күмөндө болуп, «бул (Аишага) анык жалаа!» - десе болбойт беле"
        },
        {
            "chapter": 24,
            "verse": 13,
            "text": "Алар (дооматчылар) өздөрүнүн дооматтарына төрт (адилеттүү) күбөнү алып келишсе болбойт беле?! Эгер (төрт адилеттүү) күбөнү алып келе албаса, анда алар Аллаһтын алдында жалганчы адамдар"
        },
        {
            "chapter": 24,
            "verse": 14,
            "text": "Эгерде силерге Дүйнө жана Акыретте Аллаһтын пазилети жана ырайымы болбосо, анын ичине чумкуган нерсеңер (ушак-доомат) үчүн силерге чоң азап келмек"
        },
        {
            "chapter": 24,
            "verse": 15,
            "text": "Силер ал убакта тилиңер менен (доомат-ушакты) сүйлөп, оозуңар менен өзүңөр билбеген нерсени жайылтып жаттыңар. Силер аны (дооматты) жеңил санайт элеңер. Чынында ал Аллаһтын алдында чоң (күнөө)"
        },
        {
            "chapter": 24,
            "verse": 16,
            "text": "Аны укканыңарда «Биз муну сүйлөгөнгө акыбыз жок! (О, Аллаһым!) Өзүң Аруу-Тазасың! Бул деген чоң доомат!» - десеңер болбойт беле"
        },
        {
            "chapter": 24,
            "verse": 17,
            "text": "Аллаһ силерге эскертет: Ага окшогон нерсеге эч качан кайтпагыла, эгер ыймандуу болсоңор"
        },
        {
            "chapter": 24,
            "verse": 18,
            "text": "Аллаһ силерге Өзүнүн аяттарын (өкүм-шариятын ушинтип) баяндайт. Аллаһ — Билүүчү, Даанышман"
        },
        {
            "chapter": 24,
            "verse": 19,
            "text": "Албетте, ыймандуу адамдар жөнүндө бузук сөздөрдү таратууну жакшы көргөн адамдарга, Дүйнөдө жана Акыретте улуу азап бар! Аллаһ (алардын жалгандарын) билет, силер билбейсиңер"
        },
        {
            "chapter": 24,
            "verse": 20,
            "text": "Эгер силерге Аллаһтын пазилети жана ырайымы болбогондо жана Аллаһ Боорукер, Ырайымдуу болбогондо (силерге мамилеңерди жөнгө салган шарият жибербейт эле)"
        },
        {
            "chapter": 24,
            "verse": 21,
            "text": "О,ыйман келтиргендер! Шайтандын изине ээрчибегиле! Ким шайтандын изине ээрчисе, (билип алсын) ал бузукулуктарга жана жаман иштерге буюрат. Эгерде силерге Аллаһтын пазилети жана ырайымы болбосо, эч качан, силерден эч кимиңер актана албайт болчу. Бирок, Аллаһ каалаган пендесин актайт. Аллаһ — Угуучу, Билүүчү"
        },
        {
            "chapter": 24,
            "verse": 22,
            "text": "Силердин араңардагы пазилет (илим) ээлери жана бай-бардар жашагандар туугандарына, мискиндерге жана Аллаһ жолунда хижрат кылган кишилерге (садака) бербейм деп ант ичпесин! Тескерисинче, (аларды) кечирсин жана айыбынан өтсүн. Аллаһ силерди кечиришин каалабайсыңарбы? Аллаһ Кечиримдүү, Ырайымдуу"
        },
        {
            "chapter": 24,
            "verse": 23,
            "text": "Чынында, (жамандыкты) оюна да албаган, таза-пакиза, ыймандуу кыз-келиндерге («зынаа кылды» деп, доомат ташын) аткан адамдар Дүйнө-Акыретте (Аллаһтан келген) наалатка калышат жана аларга чоң азап бар"
        },
        {
            "chapter": 24,
            "verse": 24,
            "text": "Ал (Кыямат) Күнү өздөрүнүн тилдери, колдору жана буттары жасаган (жаман) амалдары себептүү аларга каршы күбөлүк берет"
        },
        {
            "chapter": 24,
            "verse": 25,
            "text": "Ошол Күнү Аллаһ алардын акыйкат жазаларын толук берет жана алар Аллаһтын анык Акыйкат экенин (ошондуктан, Анын убадасы, коркутканы жана Андан келген бардык нерселер акыйкат экенин) билишет"
        },
        {
            "chapter": 24,
            "verse": 26,
            "text": "Ыплас аялдар ыплас эркектер үчүн, ыплас эркектер ыплас аялдар үчүн. Таза аялдар таза эркектер үчүн, таза эркектер таза аялдар үчүн. Алар (дооматка калган таза адамдар) тигилер (дооматчы ыпластар) айткан нерседен таза. Аларга (Раббиси тарабынан) кечирим жана кереметтүү ырыскы (Бейиш) бар"
        },
        {
            "chapter": 24,
            "verse": 27,
            "text": "О,ыйман келтирген пенделер! Өзүңөрдүн үйүңөрдөн башка үйлөргө, үй ээлеринен уруксат сурамайынча жана салам бермейинче кирбегиле! Ушунуңар силерге жакшы! (Аллаһтын буйруктарын) эсиңерге алышыңар үчүн"
        },
        {
            "chapter": 24,
            "verse": 28,
            "text": "Эгер ал үйлөрдүн ичинде эч кимди таппасаңар, качан силерге уруксат берилмейинче аларга кирбегиле! Эгер силерге «кайтып кет» деп айтылса, кайтып кеткиле. Ушул силер үчүн тазараак (жорук). Аллаһ - жасаган ишиңерди Билүүчү"
        },
        {
            "chapter": 24,
            "verse": 29,
            "text": "Бирок, анда (үй-бүлө) жашабаган жана силерге пайдалуу (мейманкана сыяктуу жалпы) үйлөргө уруксат сурабай киришиңерде силер үчүн күнөө жок. Аллаһ силердин жашырганыңарды да, ашкерелегениңерди билет"
        },
        {
            "chapter": 24,
            "verse": 30,
            "text": "(О, Мухаммад!) Ыймандуу эркектерге айт: (Бөтөн аялдарга кумардануу менен кароодон) көздөрүн тыйышсын жана жыныс мүчөлөрүн (зынаадан жана бачабаздыктан) сакташсын! Алар үчүн ушул тазараак (жорук). Аллаһ алардын бардык иштеринен Кабардар"
        },
        {
            "chapter": 24,
            "verse": 31,
            "text": "Ыймандуу аялдарга айт: (Бөтөн эркектерге кумардануу менен кароодон) көздөрүн жумушсун жана жыныс мүчөлөрүн (зынаадан) сакташсын! Көрүнүп турган зыйнатынан (кийиминен) башка зыйнат-тагынчактарын жаап жүрүшсүн! Жоолуктары менен көкүрөктөрүн жабышсын! Зыйнаттарын (моюн, билек сыяктуу зыйнат мүчөлөрүн) көргөзүшпөсүн! Бир гана күйөөлөрүнө же аталарына же күйөөсүнүн аталарына же балдарына же күйөөсүнүн балдарына же ага-инилерине же ага-инилеринин балдарына же эже-сиңдилеринин балдарына же өзүнүн (мусулман) аялдарына же кулдарына же (аялга) кызыгуусу калбаган (картайган) эркек кызматчыларына же аялдардын авраттарынын айырмасын билбеген жаш балдарга (көрүнсө күнөө жок). Жашыруун зыйнаттарын билгизиш үчүн буттарын жерге урбасын!! О, ыймандуулар! Баарыңар Аллаһка тооба кылгыла, ажеп эмес жеңишке (Бейишке) жетсеңер"
        },
        {
            "chapter": 24,
            "verse": 32,
            "text": "(О, момундар!) Өзүңөрдүн жесирлериңерди жана кул-күңдөрүңөр арасынан жакшыларын (бири-бирине) никелеп койгула. Эгер (үйлөнүүнү) каалагандар кембагал болсо, Аллаһ Өз пазилети менен аларды байытат. Аллаһ (Тааланын жакшылык-берекеттери) Кенен, (жана Ал пенделеринин абалын) Билүүчү"
        },
        {
            "chapter": 24,
            "verse": 33,
            "text": "(Кембагалдык же башка себеп менен) үйлөнө албай жүргөндөр, качан Аллаһ аларды Өз пазилети менен байытканга чейин абийир-намыстарын сакташсын! Кулдарыңардын арасынан (азаттык) келишимин каалагандар болсо, эгер аларда жакшылык (өзүнүн жанын багып кетүүгө кудурет) бар экенин билсеңер, анда алар менен келишим түзө бергиле жана (Аллаһ) силерге берген Аллаһтын малынан (аларга садака) бергиле.! Жана дүйнө байлыгына кызыгып, тазалыкты каалаган күңүңөрдү сойкулукка мажбурлабагыла! Ким аларды (сойкулукка) мажбурласа, (өздөрү каалабай туруп) мажбурлангандан кийин Аллаһ аларды Кечирүчү, Ырайымдуу"
        },
        {
            "chapter": 24,
            "verse": 34,
            "text": "Биз силерге анык аяттарды, өткөн элдердин мисалдарын жана такыба кишилер үчүн эскерме-насааттарды түшүрдүк"
        },
        {
            "chapter": 24,
            "verse": 35,
            "text": "Аллаһ — асмандардын жана Жердин Нуру! Анын Нурунун мисалы, чырак турган бир текче сыяктуу. Чырак-шишенин ичинде, шише болсо кудум эле каухар жылдызы! Ал (чырак) тескейде да эмес, күнгөйдө да эмес (ар дайым нур тийип турган, бийик жерде өскөн) берекеттүү Зайтун дарагы(нын майы) менен жагылат. Анын майы (тунуктугунан улам) от тийбесе деле нур тараткандай болот. (А, эгер от тамызылса) нур үстүнө нур (чачат). Аллаһ каалаган пендесин Өз Нуруна багыттайт. Аллаһ адамдарга (ушундай) мисалдарды келтирет. Аллаһ — ар нерсени Билүүчү"
        },
        {
            "chapter": 24,
            "verse": 36,
            "text": "(Ал чырак «мечит» деп аталган) үйлөрдө (жагылат). Аллаһ ал үйлөрдүн (бою жана даражасы асманга) көтөрүлүшүнө жана анда Өзүнүн Ысымы эскерилишине уруксат берген. Анын ичинде (ыймандуу адамдар) эртели-кеч Аны (ар кандай кемчилдиктерден) аруулашат"
        },
        {
            "chapter": 24,
            "verse": 37,
            "text": "(Ал) эр-азаматтарды Аллаһтын зикиринен, намаз окуудан жана зекет берүүдөн соода дагы, алды-сатты дагы алаксыта албайт! (Анткени,) алар көздөр жана жүрөктөр (коркуу менен үмүттүн ортосунда ары-бери) оодарылып кала турган Күндөн (Кыяматтан) коркушат"
        },
        {
            "chapter": 24,
            "verse": 38,
            "text": "(Мунун себеби) Аллаһ аларды жасаган амалдарынын эң жакшылары менен сыйлашы жана Өзүнүн пазилети менен аларды(н соопторуна сооп) кошуп бериши үчүн. Аллаһ каалаган пендесине эсепсиз ырыскы берет"
        },
        {
            "chapter": 24,
            "verse": 39,
            "text": "Каапырлардын амалдары болсо, чөлдөгү закым сыяктуу. Суусаган адам аны суу деп ойлойт. Качан ага («жетип») барса эч нерсе таппай калат. Өзүнүн алдында (Кыяматта) Аллаһты гана табат. Анан Аллаһ аны менен толук эсептешет. Аллаһ тез эсептешүүчү"
        },
        {
            "chapter": 24,
            "verse": 40,
            "text": "Же болбосо (каапырдын амалдары) терең деңиз түбүндөгү караңгылыктарга окшойт. Аны толкундар орогон. Толкундардын үстүнөн дагы толкун орогон, анын үстүнөн (кара) булут (каптаган). Кабат-кабат караңгылыктар! Эгер (ошол абалда суудан) колун чыгарса да аны көрө албайт. Аллаһ кимге нур (ыйман) бербесе, ал (ар кандай) нурдан куржалак"
        },
        {
            "chapter": 24,
            "verse": 41,
            "text": "(О, Мухаммад!) Аллаһка асмандардагы жана Жердеги бардык нерселер (жадагалса,) асманда сап тартып учкан куштар(га чейин) тасбих айтканын билбедиңби? (Алардын) ар бири (Аллаһка жалбараар) дубасын жана тасбихин билет. Аллаһ алардын амалдарын Билүүчү"
        },
        {
            "chapter": 24,
            "verse": 42,
            "text": "Асмандар жана Жер падышалыгы Аллаһка таандык! (Кыяматта) кайтып баруу — Аллаһка"
        },
        {
            "chapter": 24,
            "verse": 43,
            "text": "Көрбөйсүңбү, Аллаһ булуттарды (каалаган багытына) айдап, кийин аларды чогултат жана түрмөк-түрмөк кылып койот. Кийин сен алардын арасынан жамгыр чыкканын көрөсүң. (Аллаһ) асмандан: андагы (булут) тоолорунан мөндүр жаадырып, аны менен каалаган пенделерине (апаат) жеткирет жана аны каалаган пенделеринен буруп жиберет. Анын (булуттун) чагылганынын нуру көздөрдү көр кылгыдай болот"
        },
        {
            "chapter": 24,
            "verse": 44,
            "text": "Аллаһ түн менен күндүздү алмаштырып турат. Албетте, мында акылдуулар үчүн (Аллаһтын кудуретин тааныткан) сабак бар"
        },
        {
            "chapter": 24,
            "verse": 45,
            "text": "Аллаһ баардык жан-жаныбарды суудан жаратты. Алардын кээ бири сойлоп жүрөт, кээ бири эки буттап жүрөт, кээ бирлери төрт бут менен басат. Аллаһ каалаган нерсесин (каалагандай) жаратат. Аллаһ ар нерсеге Кудуреттүү"
        },
        {
            "chapter": 24,
            "verse": 46,
            "text": "Биз (Кураанда чындыкка багыттоочу) анык аяттарды түшүрдүк. Аллаһ каалаган пендесин Туура Жолго баштайт"
        },
        {
            "chapter": 24,
            "verse": 47,
            "text": "Алар «Биз Аллаһка, пайгамбарга ыйман келтирдик жана (экөөсүнүн буйруктарына) моюн сундук» дешет. Кийин, дал ушундан кийин (каалоолоруна ылайык келбеген буйруктарды аткарууга келгенде) алардын кээ бир тайпалары жүз буруп кетишет. Алар ыймандуу эмес"
        },
        {
            "chapter": 24,
            "verse": 48,
            "text": "Эгер араларында өкүм кылуу үчүн Аллаһка жана пайгамбарына чакырылса, капыстан бир топтору тескери басып кетишет"
        },
        {
            "chapter": 24,
            "verse": 49,
            "text": "Эгерде (талаштагы) чындык алар тарапта болсо, пайгамбарга баш ийип келишет"
        },
        {
            "chapter": 24,
            "verse": 50,
            "text": "Алардын жүрөгүндө илдет (эки жүздүүлүк) барбы? Же (Мухаммаддын пайгамбар экенинен) шектеништиби же болбосо, Аллаһ менен пайгамбары зулум кылат деп коркушабы? Жок! Алардын өздөрү заалым"
        },
        {
            "chapter": 24,
            "verse": 51,
            "text": "Ал эми, араларында өкүм кылуу үчүн Аллаһ жана пайгамбарына чакырылган кездеги ыймандуулардын сөзү: «Уктук жана моюн сундук» деп айтуу (гана болушу кажет). Дал ошолор гана жеңишке (Бейишке) жетүүчүлөр"
        },
        {
            "chapter": 24,
            "verse": 52,
            "text": "Ким Аллаһка жана пайгамбарына моюн сунса, Аллаһтан корксо жана такыба кылса, дал ошолор жеңишке жетүүчүлөр"
        },
        {
            "chapter": 24,
            "verse": 53,
            "text": "Эгер сен аларга (мунафыктарга «Мен менен жихадка чыккыла!» деп) буюрсаң, «албетте, чыгабыз!» деп, Аллаһтын аты менен, жан үрөп ант ичишет. (Аларга) айт: «(жалгандан) ант ичпегиле. (Силердин) моюн сунууңар белгилүү.! Аллаһ эмне амал кылганыңардан Кабардар.»"
        },
        {
            "chapter": 24,
            "verse": 54,
            "text": "(О, пайгамбар, адамдарга) айткын: «Аллаһка моюн сунгула жана пайгамбарга моюн сунгула! Эгер жүз үйүрсөңөр, Пайгамбарга өз милдети, силерге өз милдетиңер.? Эгер ага моюн сунсаңар анда, туура жолго түшөсүңөр. пайгамбардын мойнунда анык жеткирүүдөн башка (милдет) жок"
        },
        {
            "chapter": 24,
            "verse": 55,
            "text": "Аллаһ силердин араңардагы ыйман келтирген жана жакшы амалдарды аткарган адамдарды жер жүзүнө халифа кылууну убада берди, мурдагы (ушундай) кишилерди халифа кылганы сыяктуу. Жана аларга Өзү ыраазы болгон диндерин бекемдеп берүүнү, коркунучтарынан кийин (анысын) тынчтыкка алмаштырып берүүнү (да убада берди жана мындай шарт койду:) «Менин Өзүмө гана ибадат кылышат, Мага эч нерсени шерик кылышпайт». Ким ушундан кийин каапыр болсо, ошолор гана бузукулар.”"
        },
        {
            "chapter": 24,
            "verse": 56,
            "text": "Жана (силер о, момундар) намазды (так) аткаргыла, зекетти бергиле жана пайгамбарга моюн сунгула! Ажеп эмес (Аллаһтын) ырайымына бөлөнсөңөр"
        },
        {
            "chapter": 24,
            "verse": 57,
            "text": "(О, Мухаммад!) Каапырлар жер бетинде Аллаһтан качып кутулат деп ойлобо! (Акыретте болсо) алардын жайы тозокто! Кандай жаман акыбет"
        },
        {
            "chapter": 24,
            "verse": 58,
            "text": "О, ыйман келтиргендер! Кулдарыңар менен күңдөрүңөр жана эрезеге жетпеген бөбөктөрүңөр (силердин бөлмөгө кирүү үчүн) үч маал уруксат сурашсын:! Багымдат намазынан мурун (сырткы кийимиңерди кийе электе), Бешим убактысында(гы ысыктан) чечинип алганыңарда жана Куптан намазынан кийин (жатаарда). Ушул үч убак силер үчүн аврат (кийимсиз) болгон учурлар. Бул үч убактан башка убактарда (уруксатсыз кирсе) силерге да, аларга да күнөө жок. Алар силерге: бири-бириңерге аралашып жүрө бересиңер. Аллаһ силерге (өкүм) аяттарын мына ушинтип баяндайт. Аллаһ -Билүүчү, Даанышман"
        },
        {
            "chapter": 24,
            "verse": 59,
            "text": "Эгер силердин бөбөктөр эрезе жашына жетсе, алардан мурдагылар (чоңдор) сыяктуу (ар убакта) уруксат сурашсын. Аллаһ силерге аяттарын мына ушинтип (айкын) баяндайт. Аллаһ Билүүчү, Даанышман"
        },
        {
            "chapter": 24,
            "verse": 60,
            "text": "Аялдардын арасынан никеден үмүт үзүп, олтуруп (картайып) калгандары үчүн зыйнат-жасалгалары менен ачылып- чачылбаган абалда (чоң жоолук жана хижап-халат сыяктуу сырткы) кийимдеринин кээ бирин (махрам эместердин алдында) чечип коюусунда күнөө жок. (Бирок,) эгер (чечүүдөн) ыйба кылышса өздөрүнө жакшы. Аллаһ Угуучу, Билүүчү"
        },
        {
            "chapter": 24,
            "verse": 61,
            "text": "(Жихад жана ушул сыяктуу парыз амалдарды аткара албай калган) сокурларга, чолокторго жана оорулууларга күнөө жок. Жана силер үчүн (оо, момундар) өз үйүңөрдөн же атаңардын үйүнөн же апаңардын үйүнөн же ага-иниңердин үйүнөн же эже-сиңдиңердин үйүнөн же абаңардын үйүнөн же апчеңердин үйүнөн же таякеңердин үйүнөн же таежеңердин үйүнөн же ачкычы колуңарга (ишенип) тапшырылган үйлөрдөн же дос-жарандарыңардын үйүнөн (уруксатсыз) тамактанууңарда күнөө жок. (Ошондой эле,) чогуу же бөлүнүп тамак-танууңарда да күнөө жок. Эгер үйлөргө кирсеңер өзүңөргө Аллаһтын алдынан келген, таза, берекеттүү саламды бергиле.! Аллаһ силерге аяттарын ушинтип баяндайт. Акылыңарды иштетсеңер ажеп эмес"
        },
        {
            "chapter": 24,
            "verse": 62,
            "text": "(Чыныгы) момундар — Аллаһка жана Анын пайгамбарына ыйман келтирген адамдар. Качан алар (мусулмандарга) пайдалуу бир иштин үстүндө пайгамбар менен бирге болушса, андан уруксат сурамайынча кетип калышпайт. (О, Мухаммад!) Чынында, сенден уруксат сураган адамдар Аллаһка жана Анын пайгамбарына (чын ыклас менен) ишенгендер! Эгер алар кээ бир иштерине уруксат сурашса, алардан каалаганыңа уруксат бер жана алардын күнөөлөрүн кечирүүсүн Аллаһтан сура. Чынында, Аллаһ Кечиримдүү, Ырайымдуу"
        },
        {
            "chapter": 24,
            "verse": 63,
            "text": "(О, ыйман келтиргендер!) Өз араңарда пайгамбарга кайрылууну бири-бириңерге кайрылган сыяктуу (жөнөкөй) кылып албагыла!! Аллаһ силердин араңардагы суурулуп, жашыруун түрдө чыгып кете турган (мунафык) адамдарды жакшы билет. Пайгамбардын буйругуна каршы иш жасагандар баштарына (бул дүйнөдө) балээ же (Акыретте) жан ооруткан азап түшүп калусунан абайлашсын"
        },
        {
            "chapter": 24,
            "verse": 64,
            "text": "Уккула! Асмандардагы жана Жердеги нерселердин баары Аллаһтын мүлкү. Ал силер эмне иш үстүндө экениңерди билет. Ал эми, (пенделер) Өзүнө кайтарыла турган (Кыямат) Күнү болсо, аларга (бардык) иштеринин кабарын билдирет. Аллаһ - бардык нерселерди Билүүчү"
        },
        {
            "chapter": 25,
            "verse": 1,
            "text": "Ааламдарга (инсан жана жин ааламына) эскертүүчү болсун деп, пендесине ( Мухаммадга, чындык менен жалганды) Ажыратуучуну (Кураанды) түшүргөн Аллаһ Улук-Берекеттүү"
        },
        {
            "chapter": 25,
            "verse": 2,
            "text": "Аласмандардын жана Жердин падышасы, Өзүнө бала тутпаган, мүлкүндө шериги болбогон жана ар бир нерсени эң назик ченем-өлчөм менен жараткан Зат"
        },
        {
            "chapter": 25,
            "verse": 3,
            "text": "(Мушриктер болсо) Андан (Аллаһ Тааладан) башка, эч нерсени жарата албай турган, өздөрү жаратылган, өздөрүнө пайда дагы, зыян дагы жеткире албаган, не өлтүрүү, не тирилтүү, не (өлгөндөргө) кайра жан берүү колунан келбей турган нерселерди кудай тутуп алышты"
        },
        {
            "chapter": 25,
            "verse": 4,
            "text": "Каапырлар (Кураан жөнүндө): «Бул — жалган! Аны (Мухаммад) өзү ойлоп чыгарган жана ага башкалар жардам беришкен» деп, (акыйкатка) зулумдук кылышты жана жалган күбөлүк беришти"
        },
        {
            "chapter": 25,
            "verse": 5,
            "text": "Жана «Бул байыркылардын жомогу, аны (Мухаммад) жаздырып алган жана алар ага эртели-кеч (бирөөлөр тарабынан) айтып турулган» дешти"
        },
        {
            "chapter": 25,
            "verse": 6,
            "text": "(О, Мухаммад, аларга) айткын: «Аны (Кураанды мага) асмандардагы жана жердеги (бардык) сырды билген Зат (Аллаһ) түшүрдү. Ал Кечирүүчү, Ырайымдуу»"
        },
        {
            "chapter": 25,
            "verse": 7,
            "text": "(Мушриктер) айтышты: «Бул эмне деген пайгамбар болду-ыя?! Тамак-аш жейт, базарларда жүрөт?! Эгер ага, аны менен бирге (элдерди) эскертүүчү бир периште түшүрүлсө"
        },
        {
            "chapter": 25,
            "verse": 8,
            "text": "же ага (асмандан) казына ташталса, же болбосо, андан жей турган бак-бостону болсо.., (бул башка кеп) Заалым (каапыр) болгондор (дагы): «(О, адамдар) силер сыйкырланган кишиге ээрчип жатасыңар!» -дешти"
        },
        {
            "chapter": 25,
            "verse": 9,
            "text": "Карачы (о, Мухаммад!) алар сага кандай мисалдарды келтирип (эмнелерге окшотуп) жатышат. Алар адашып кетишти! Эми (эч качан туура) жолду таба алышпайт"
        },
        {
            "chapter": 25,
            "verse": 10,
            "text": "Эгер кааласа сага мындан да жакшыраак, түбүнөн дарыялар агып турган бактарды жана (бийик, кооздолгон) сарайларды жасап бере ала турган Аллаһ Улук-Берекеттүү"
        },
        {
            "chapter": 25,
            "verse": 11,
            "text": "Жок! (Каапырлар) Кыяматты (тап-такыр) жалганга чыгарышты! Бирок, Биз Кыяматты «жалган» дегендерге тозокту даярдап койгонбуз"
        },
        {
            "chapter": 25,
            "verse": 12,
            "text": "Тозок аларды алыс жерден көргөндө эле, анын (тозоктун) ачууланып айкырганын угушат"
        },
        {
            "chapter": 25,
            "verse": 13,
            "text": "Анан алар тозоктун (ортосундагы) тар жерге, кишенделген абалда ташталганда, ошол жерде өздөрүнө өлүм тилеп калышат"
        },
        {
            "chapter": 25,
            "verse": 14,
            "text": "Ал Күнү өлүмдү бир жолу эмес, көп жолу чакырасыңар"
        },
        {
            "chapter": 25,
            "verse": 15,
            "text": "(Ошондо, о, Мухаммад) сен аларга «Ушул жакшыбы же такыба кишилерге убада кылынган түбөлүк Бейиш жакшы беле?» деп айткын. Ал (Бейиш) такыба адамдардын кайта турган (түбөлүк) жайлары жана сыйлыктары"
        },
        {
            "chapter": 25,
            "verse": 16,
            "text": "Ал жерде алар үчүн каалаган нерселери даяр. (Алар анда) түбөлүккө калышат. (Бул) Раббиң Өз милдетине алган жоопкерчиликтүү убада болчу"
        },
        {
            "chapter": 25,
            "verse": 17,
            "text": "(Аллаһ) аларды жана алар ибадат кылган Аллаһтан башка «кудайларды» (бир жерге) чогулткан күндө: «(Эй, жалган кудайлар!) Менин мына бул пенделеримди («мага ибадат кыласыңар» деп) силер азгырдыңарбы?! Же алар өздөрү адашып кетиштиби» - дейт"
        },
        {
            "chapter": 25,
            "verse": 18,
            "text": "Алар айтышат: «Сен (О, Жараткан, шериги жана баласы бар болуудан) Тазасың! Сенден башканы Дос-Рабби кылуу бизге ылайык эмес! Бирок, Сен аларды жана алардын ата-бабаларын (дүйнөдө көп байлык менен) пайдалантырган элең, натыйжада зикирди (Сени эстөөнү) унутушту жана (бизди сага шерик кылып алышып) өлүмгө (тозокко) ылайык болуп калышты!»"
        },
        {
            "chapter": 25,
            "verse": 19,
            "text": "(Эй, Мушриктер! Мына, «кудайыңар») силер айткан сөздөрдү «жалган» деди. Эми силер (өзүңөрдөн азапты) буруп жиберүүгө да («кудайыңардан») жардам алууга да жетише албайсыңар. Силерден ким (акыйкатты четке кагып) зулумдук кылган болсо, ага чоң азапты таттырабыз"
        },
        {
            "chapter": 25,
            "verse": 20,
            "text": "(О, Мухаммад!) Сенден мурун Биз жиберген бардык пайгамбарлар тамак-аш жеп, базарларда жүрүшкөн. Биз бирөөңөрдү бирөөңөргө фитна-сыноо кылып койдук.! (Бул сыноолорго) сабыр кыла аласыңарбы? Сенин Раббиң (бардыгын) Көрүүчү"
        }
    ]
}
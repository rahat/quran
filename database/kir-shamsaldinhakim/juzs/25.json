{
    "juzs": [
        {
            "chapter": 41,
            "verse": 47,
            "text": "Кыяматтын илими Өзүнө гана кайтарылат.! Өз бүчүрүнөн чыга турган бардык мөмөлөр, бардык ургаачылар боюна көтөргөн жана төрөгөн нерселер Анын гана илими менен (камтылган)! Ошол (Кыямат) Күнү (Аллаһ) аларга: «Менин «шериктерим» кана?!» (дегенде) алар: «Биздин арабызда (Сенден башканын кудай экенине) күбө жок экенин Сага билдиребиз» дешти"
        },
        {
            "chapter": 41,
            "verse": 48,
            "text": "Жана буга чейин (Дүйнө жашоосунда) ага дуба кылган «кудайлары» алардан жоголуп, өздөрүнө куткаруучу жок болуп калганын анык билишти"
        },
        {
            "chapter": 41,
            "verse": 49,
            "text": "Инсан (өзүнө) жакшы дуба-тилек кылуудан эч чарчабайт. Эгер ага бир жамандык жетип калса, дароо мүңкүрөп, үмүтсүз болуп калат"
        },
        {
            "chapter": 41,
            "verse": 50,
            "text": "Эгерде ага жеткен кайгыдан соң Өз ырайымыбызды(н даамын) таттырсак, «Мен ушуга татыктуу элем. Кыямат болушуна да күмөнүм бар. Эгер (Кыямат чын болуп) мен Раббиме кайтарылган күндө деле, Анын алдында мага жакшылыктар (Бейиш) болот!» деп айтаары бышык. Биз каапыр болгон адамдарга жасаган иште-ринин кабарын берип, аларга катуу азап(тын «даамын») таттырабыз"
        },
        {
            "chapter": 41,
            "verse": 51,
            "text": "Эгер Биз инсанга нээмат берип койсок, (Бизден) жүз буруп, көөп, бой көтөрүп калат. Ал эми, бир жамандык жетип калса, узун-узун дубаларды окуп калат"
        },
        {
            "chapter": 41,
            "verse": 52,
            "text": "Айткын: «(Эй, мушриктер), айткылачы мага, эгер (Кураан) Аллаһтын алдынан (келгени чын) болуп, силер ага каапыр болсоңор, Аллаһка түбөлүк душмандыкта болгон кишиден көбүрөөк адашкан ким бар"
        },
        {
            "chapter": 41,
            "verse": 53,
            "text": "Биз аларга анын (Кураандын) акыйкат экени анык болгонго чейин, Өзүбүздүн (кудурет) белгилерибизди мейкиндиктерде жана алардын өздөрүндө көргөзүп койобуз. Раббиңдин ар нерседен Кабардар, Күбө экени (аларга) жетиштүү эмеспи"
        },
        {
            "chapter": 41,
            "verse": 54,
            "text": "Көңүл бургула! Алар Раббисине жолугуудан күмөндө болушууда! Көңүл бургула! Чынында ал ар бир нерсени (Өз илими менен) Камтуучу»"
        },
        {
            "chapter": 42,
            "verse": 1,
            "text": "Хаа, Мийм"
        },
        {
            "chapter": 42,
            "verse": 2,
            "text": "Айн, Сийн, Кааф"
        },
        {
            "chapter": 42,
            "verse": 3,
            "text": "Кудуреттүү, Даанышман Аллаһ сага жана сенден мурунку пайгамбарларга мына ушинтип вахий түшүрөт"
        },
        {
            "chapter": 42,
            "verse": 4,
            "text": "Асмандардагы жана жердегинин бардыгы Ага таандык. Ал-эң Жогорку, эң Улук"
        },
        {
            "chapter": 42,
            "verse": 5,
            "text": "(Мушрик коомдун ширк күнөөсүнүн оорлугу себептүү) үстүндөгү асмандар жарылып кеткидей болууда! Периштелер Раббисин мактап, Ага тасбих айтышууда жана жердеги пенделердин күнөөсүн кечирүүнү сурап жалбарышууда! Көңүл бургула, чынында Аллаһ(тын) бир Өзү гана Кечиримдүү, Ырайымдуу"
        },
        {
            "chapter": 42,
            "verse": 6,
            "text": "Аллаһтан башка «кудайларды» өздөрүнө башчы кылып алган мушриктерди(н иштерин) Аллаһ сактоочу (жана Кыяматта ошого жараша жазалоочу). (О, Мухаммад), сен аларга өкүл-кароолчу эмессиң"
        },
        {
            "chapter": 42,
            "verse": 7,
            "text": "Биз сага Уммул Курааны(н элин)! жана анын айланасындагы элдерди, шексиз, күмөнсүз Чогулуш Күндөн (Кыяматтан) эскертишиң үчүн араб тилиндеги Кураанды вахий кылдык. (Ошол күнү адамдардын) бир бөлүгү Бейиште, бир бөлүгү тозокто (болушат)"
        },
        {
            "chapter": 42,
            "verse": 8,
            "text": "Эгер Аллаһ кааласа бардыгын бир (диндеги) эл кылып коймок. Бирок, (даанышмандыгы менен) каалаган пендесин Өз ырайымына (динине) киргизет. Заалымдарга болсо, эч бир дос-башчы, эч бир жардамчы жок"
        },
        {
            "chapter": 42,
            "verse": 9,
            "text": "Же алар Аллаһдан башка «кудайларды» башчы кылышабы? (Адамга чыныгы) башчы - бул Аллаһ! Ал өлүктөрдү тирилтет! Ал- бардык нерсеге Кудуреттүү"
        },
        {
            "chapter": 42,
            "verse": 10,
            "text": "Эмнеде талашып калчу болсоңор, анын өкүмү- Аллаһка! Ушул Аллаһ менин Раббим! Өзүнө гана тобокел кылып, Өзүнө гана кайрыламын"
        },
        {
            "chapter": 42,
            "verse": 11,
            "text": "(Аллаһ-) асмандардын жана жердин Жаратуучусу. Ал силерге өзүңөрдөн жуп-түгөй жаратты. Жана Ал айбанаттардан да жуп-тарды жаратты. Силерди ошол (жуп-жубайлык) боюнча өндүрүп-өстүрөт. Ага (Аллаһка) эч нерсе окшобойт. Ал - Угуучу, Көрүүчү"
        },
        {
            "chapter": 42,
            "verse": 12,
            "text": "Асмандардын жана жер (казынасынын) ачкычтары бир Өзүнүн колунда. Каалаган пендесине ырыскыны кенен берет, каалаганына ченеп берет. Ал бардык нерсени Билүүчү"
        },
        {
            "chapter": 42,
            "verse": 13,
            "text": "Ал силерге Нухка осуят кылган динди Шарият кылып берди. Биз сага вахий кылган динди(н дал өзүн) Ибрахимге, Мусага жана Ыйсага: «Динди толук тургузгула (аткаргыла) жана анда бөлүнүп кетпегиле»-деп вахий кылганбыз. Силер даават кылган нерсе (тавхид ишеними) мушриктерге оор келди. Аллаһ ал нерсеге Өзү каалаган пендесин тандап, (Өзүнө) умтулган пендесин ага жолдоп коёт"
        },
        {
            "chapter": 42,
            "verse": 14,
            "text": "Алар өздөрүнө (Аллаһ тарабынан) илим (Тоорат, Инжил) келгенден кийин гана, өз ара көралбастыктан улам бөлүнүп кетишти.! Жана эгер Раббиң тарабынан алдын ала айтылган «белгилүү мөөнөткө чейин (азабы кечиктирилет) деген» Сөз болбогондо (каапырлар кыйратылып) алардын арасы (эчак эле) ажырым кылып коюлмак. Алардан кийин Китепке мураскор кылынган урпактар деле Андан (Тоораттан, Инжилден) катуу шектенүүдө болушту"
        },
        {
            "chapter": 42,
            "verse": 15,
            "text": "Ошондуктан, эми сен (үммөтүңө бекем) даават кыл, өзүңө буюрулгандай түз бол жана алар (каапырлар, мунафыктыр) каалаган жолдорду ээрчибе! Сен: «Аллаһ түшүргөн (ар бир) китепке ыйман келтирдим жана силердин араңарда адилет кылууга буюрулдум. Аллаһ менин да Раббим, силердин да Раббиңер. Бизге өз амал-ибадаттарыбыз, силерге да өз амал- ибадатыңар. Биз менен силердин араңарда (айтылбаган) далил калбады. Аллаһ биздин арабызды (Кыяматта) чогултат. Кайтуу Анын Өзүнө»- дегин"
        },
        {
            "chapter": 42,
            "verse": 16,
            "text": "Аллаһтын динине (оң) жооп берилгенден (чындыгы тастыкталгандан) кийин (дагы эле) Аллаһ жөнүндө далилдешип (талашып-тартышып)? жүргөн адамдардын далилдери Раббисинин алдында жалган. Аларга (Аллаһ тарабынан) каар-казап жана катуу азап бар"
        },
        {
            "chapter": 42,
            "verse": 17,
            "text": "Аллаһ Китепти жана Адилеттикти акыйкаттык менен түшүргөн. (О, Мухаммад!) Сен кайдан билесиң, Кыямат жакын болсо ажеп эмес"
        },
        {
            "chapter": 42,
            "verse": 18,
            "text": "Кыяматка ишенбеген каапырлар аны(н келишин) шаштырышат. Ыймандуулар болсо, андан коркушат жана анын Акыйкат экенин билишет. Көңүл бургула, чынында Кыяматтан шектенгендер катуу адашууда"
        },
        {
            "chapter": 42,
            "verse": 19,
            "text": "Аллаһ пенделерине Боорукер. Каалаган пендесине ырыскы берет. Ал Кубаттуу, Кудуреттүү"
        },
        {
            "chapter": 42,
            "verse": 20,
            "text": "Ким Акырет сыйлыгын кааласа анын сооп-сыйлыгын көбөйтөбүз. Ал эми, ким дүйнө сыйлыгын кааласа, андан (каалашынча) беребиз, бирок ага Акыретте (Акыреттик сыйлыктан) насип болбойт"
        },
        {
            "chapter": 42,
            "verse": 21,
            "text": "Же болбосо алардын (Аллаһка) шерик кошкон «кудайлары» барбы (жана алар) Аллаһ уруксат бербеген динди аларга Шарият кылып беришеби?!! Эгер («Алардын жазасы Кыяматта берилет» деген) таамай сөз болбосо, алардын арасында (ушул дүйнөдө эле, өлүм менен) өкүм кылынмак. Чынында заалымдарга жан ооруткан азап бар"
        },
        {
            "chapter": 42,
            "verse": 22,
            "text": "Сензаалым (каапыр) адамдарды жасаган (күнөө) иштеринен (келчү азаптан) коркуп, жалдыраган абалда көрөсүң. Ал (азап) аларга түшүүчү! Ал эми, ыйман келтирип салих амал кылган адамдар, Бейиш бактарында болушат. Аларга Раббилеринин алдында каалаган нерселери даяр. Бул улук пазилет"
        },
        {
            "chapter": 42,
            "verse": 23,
            "text": "Булар Өзүнүн ыймандуу жана салих амал кылган пенделерине Аллаһ сүйүнчүлөгөн куш кабар. (О, Мухаммад!) Айткын: «Мен ал (Кураан үйрөткөнүм) үчүн силерден акы сурабаймын. (Аллаһка) жакын болуудагы (өз ара) сүйүүнү гана сураймын». Ким жакшылык жасаса, Биз анысына дагы көп жакшылыктарды кошумча кылабыз. Чынында, Аллаһ (күнөөлөрдү) Кечирүүчү (жана жакшылыктарга) Шүгүр кылуучу"
        },
        {
            "chapter": 42,
            "verse": 24,
            "text": "Же болбосо, (мушриктер «Мухаммад) Аллаһка доомат кылды»-дешеби?! Эгер Аллаһ кааласа, жүрөгүңдү мөөрлөп коймок. Аллаһ (вахий менен) жалганды өчүрөт. Жана Өз сөздөрү менен Акыйкатты орнотот. Ал көкүрөктөрдөгү сырларды Билүүчү"
        },
        {
            "chapter": 42,
            "verse": 25,
            "text": "Аллаһ Өз пенделеринен тообаны кабыл алат жана күнөөлөрдү өчүрөт. Жана Ал силердин эмне жасап жатканыңарды билип турат"
        },
        {
            "chapter": 42,
            "verse": 26,
            "text": "Жана Ал ыйман келтирип, салих амалдарды жасаган адамдарга (дубаларын кабыл алуу менен) жооп берет жана аларды Өз пазилетинен аларды(н сообун) көбөйтөт. Ал эми, каапырларга катуу азап бар"
        },
        {
            "chapter": 42,
            "verse": 27,
            "text": "Эгер Аллаһ пенделерине ырыскыны кенен берсе, алар жер бетинде зулумдукка берилип кетишмек. Бирок Өзү каалаган өлчөмдө түшүрөт. Ал Өз пенделерин(ин табиятын) Көрүүчү (жана) Кабардар"
        },
        {
            "chapter": 42,
            "verse": 28,
            "text": "Ал (пенделерине) үмүтсүз болуп калгандарынан кийин жамгыр жаадырып, Өз ырайымын таратат. Ал Макталган Дос"
        },
        {
            "chapter": 42,
            "verse": 29,
            "text": "Асмандар менен жерди жаратканы жана ал экөөнө жаныбарларды таратканы Анын (кудуретинин) белгилеринен. Өзү каалаган убакытта аларды чогултуп алууга Кудуреттүү"
        },
        {
            "chapter": 42,
            "verse": 30,
            "text": "Силерге жеткен ар бир балээ-апаат өз кылмышыңар себептүү. Аллаһ көпчүлүктөн (күнөөсүн) кечирет"
        },
        {
            "chapter": 42,
            "verse": 31,
            "text": "Жана силер жер бетинде (Аллаһты) алсыз калтыра албайсыңар. (Ошондуктан) силерге Аллаһдан башка не бир дос, не бир жардамчы жок"
        },
        {
            "chapter": 42,
            "verse": 32,
            "text": "Анын (кудуретинин) белгилеринен (бири) деңиздеги тоо сыяктуу кемелер"
        },
        {
            "chapter": 42,
            "verse": 33,
            "text": "Эгер (Аллаһ) кааласа, шамалды токтотуп коёт. Анан (ал) кемелер деңиз бетинде токтоп калышат. Албетте бул нерседе ар бир сабырдуу, шүгүр кылуучу пенделер үчүн белгилер (сабактар) бар"
        },
        {
            "chapter": 42,
            "verse": 34,
            "text": "Же болбосо, ал кемелерди (жүргүнчүлөрү) жасаган (күнөө) иштер себептүү кыйроого учуратат. (Бирок) Ал көп адамдарды(н күнөөсүн) кечирип (аман-эсен жээкке чыгарып) жиберет"
        },
        {
            "chapter": 42,
            "verse": 35,
            "text": "Биздин аяттарыбыз жөнүндө талашкан адамдар билип алышсын: аларга (Аллаһтын кудуретинен) кутула турган жер жок"
        },
        {
            "chapter": 42,
            "verse": 36,
            "text": "Силерге берилген нерселердин бардыгы дүйнө жашоосунун (убактылуу) пайдасы. Ал эми, ыймандуу жана Раббисине тобокел кылган кишилер үчүн Аллаһтын алдындагы сыйлыктары жакшы жана түбөлүктүү"
        },
        {
            "chapter": 42,
            "verse": 37,
            "text": "Алар чоң күнөөлөрдөн жана бузук иштерден сактанып жүрүшөт. Эгер ачуусу келсе, (ичине жутуп, ачуусун келтиргендерди) кечирет"
        },
        {
            "chapter": 42,
            "verse": 38,
            "text": "Алар Раббисине (ар дайым) жооп беришет! жана намазды (калтырбай) окушат. Алардын (диний жана дүйнөлүк) иштери өз-ара масилет-кеңеш (менен болот). Жана алар Биз ырыскы кылып берген нерселерден садака-ихсан кылышат"
        },
        {
            "chapter": 42,
            "verse": 39,
            "text": "Жана алар өздөрүнө зулум жетсе (заалымга каршы баш көтөрүп) жеңишке жете турган кишилер"
        },
        {
            "chapter": 42,
            "verse": 40,
            "text": "Жамандыктын жазасы өзүндөй жамандык. Ал эми кимде-ким кечирип, (араны) оңдоп койсо анын сообун Аллаһ берет. Чынында, Аллаһ заалымдарды сүйбөйт"
        },
        {
            "chapter": 42,
            "verse": 41,
            "text": "Ким өзүнө зулум көргөзүлгөндөн кийин (заалымды) жеңип койсо, аларды күнөөлөгөнгө жол жок"
        },
        {
            "chapter": 42,
            "verse": 42,
            "text": "(Күнөөлөш үчүн) жол, (өзүнө зулум кылган), адамдарга (ашыкча) зулум кылган, жер бетинде акыйкатсыздык менен зордук-зомбулук кылган адамдарга каршы (ачылат). Андай адамдарга жан ооруткан азап бар"
        },
        {
            "chapter": 42,
            "verse": 43,
            "text": "Кимде-ким (зулумга) сабыр кылса жана (заалымды) кечирсе — бул өтө улук иштерден"
        },
        {
            "chapter": 42,
            "verse": 44,
            "text": "Ал эми, Аллаһ кимди адаштырып койсо, Андан (Аллаһтан) кийин ал үчүн эч бир дос-башчы калбайт. Жана сен заалымдарды, (Кыяматтагы) азапты көргөндө «(дүйнөгө) кайтууга жол бар бекен?!» деп какшап калгандарын көрөсүң"
        },
        {
            "chapter": 42,
            "verse": 45,
            "text": "Жана сен аларды, кордуктан моюндарын шылкыйткан абалда, (тозокко) көз кырын таштап, азапка алып келингенин көрөсүң. (Ошондо) ыймандуу адамдар айтат: «Чынында зыян тарткандар — алар Кыямат Күнү өздөрүнө жана үй-бүлөсүнө зыян жеткиргендер!» Көңүл бургула! Аныгында, заалымдар үзгүлтүксүз азапта"
        },
        {
            "chapter": 42,
            "verse": 46,
            "text": "Аларга Аллаһтан башка достору («кудайлары») жардам бере албайт. Аллаһ кимди адаштырса ал үчүн (кутулууга) жол жок"
        },
        {
            "chapter": 42,
            "verse": 47,
            "text": "(Артка) кайтарууга мүмкүн болбогон Күн, Аллаһ (Таала) тарабынан келип калганга чейин Раббиңерге жооп кайтарып (буйруктарын аткарып) калгыла! Ал күндө силерге (Аллаһтын азабынан) каччу жер, кайтаруучу (аскер) болбойт"
        },
        {
            "chapter": 42,
            "verse": 48,
            "text": "Эгер алар жүз үйрүп кетишсе (жөн кой). Биз сени аларга сакчы кылып жибербедик. Сенин милдетиң жеткирүүдөн гана турат. Биз эгер инсанга Өз ырайымыбызды(н даамын) таттырсак, аны менен сүйүнүп (оолугуп) калат. Ал эми өзү жасаган кылмыштары себептүү бир кайгы жетсе, чынында, инсан шүгүрсүз (экенин көргөзөт)"
        },
        {
            "chapter": 42,
            "verse": 49,
            "text": "Асмандар жана жер(дин бардык) мүлкү Аллаһка таандык. Каалаган нерсесин жаратат. Каалаган пендесине уул-перзент берет, каалаган пендесине кыз-перзент берет"
        },
        {
            "chapter": 42,
            "verse": 50,
            "text": "Же болбосо, перзенттерди уул-кызынан жуп-жуп (эгиз) кылып берет жана каалаган пендесин тукумсуз кылат. Чынында, Ал Билүүчү, Кудуреттүү"
        },
        {
            "chapter": 42,
            "verse": 51,
            "text": "Адамзатка Аллаһ сүйлөбөйт. Бир гана (Өз пайгамбарына) вахий-илхам иретинде, же парданын артынан сүйлөйт. Же болбосо, (периштеден) элчи жиберет. Анан ал, Өзүнүн уруксаты менен (пайгамбарга) Аллаһ каалаган сөздү вахий кылат. Ал эң Жогорку (жана) Даанышман"
        },
        {
            "chapter": 42,
            "verse": 52,
            "text": "Ошентип, Биз сага Өз буйругубуз менен Рухту (Кураанды) вахий кылдык. Сен (мындан мурун) не китеп, не ыйман эмне экенин билбейт элең. Бирок Биз аны (элдер үчүн) Нур кылып, аны менен каалаган пендебизди Туура Жолго баштайбыз. Жана сен дагы (Кураан Нуру менен) Туура Жолго баштайсың"
        },
        {
            "chapter": 42,
            "verse": 53,
            "text": "Аллаһтын жолуна. Асмандардагы жана жердеги бардык нерселер Аныкы! Көңүл бургула! Бардык иштер Аллаһка кайтат"
        },
        {
            "chapter": 43,
            "verse": 1,
            "text": "Хаа. Мийм"
        },
        {
            "chapter": 43,
            "verse": 2,
            "text": "Ачык баяндоочу Китепке ант"
        },
        {
            "chapter": 43,
            "verse": 3,
            "text": "Силер (анын маанисине) акыл калчашыңар үчүн Биз аны арабча Кураан кылдык"
        },
        {
            "chapter": 43,
            "verse": 4,
            "text": "Ал (Кураан) Биздин алдыбыздагы Китептердин Энесинде (Лавхул махфузда) эң жогорку, даанышман (даражада турат)"
        },
        {
            "chapter": 43,
            "verse": 5,
            "text": "(Эй, Мушриктер!) Эгер силер чектен чыккан (кылмышкер) коом болсоңор эле, Биз силерге зикирди (Кураанды) багыттабай коймок белек"
        },
        {
            "chapter": 43,
            "verse": 6,
            "text": "Биз абалкы элдерге нечендеген пайгамбарларды (Кураан сыяктуу ыйык китептер менен) жибердик"
        },
        {
            "chapter": 43,
            "verse": 7,
            "text": "Аларга качан бир пайгамбар келсе, аны шылдыңдап күлүшкөн"
        },
        {
            "chapter": 43,
            "verse": 8,
            "text": "Анан Биз аларды кыйраттык. Алар булардан (Курайш каапырларынан) кубаттуураак болчу жана абалкылардын мисалдары (ушул Китепте) өткөн"
        },
        {
            "chapter": 43,
            "verse": 9,
            "text": "Эгер сен алардан «Асмандар менен жерди ким жараткан?» деп сурасаң, «Кудуреттүү, Илимдүү (Аллаһ) жараткан» дешет"
        },
        {
            "chapter": 43,
            "verse": 10,
            "text": "Ал силер үчүн жерди килем (сыяктуу) кылды жана Туура Жолдо жүрүшүңөр үчүн анда жолдорду жаратты"
        },
        {
            "chapter": 43,
            "verse": 11,
            "text": "Жана ал асмандардан чен-өлчөм менен суу түшүрдү. Анан ошол суу менен өлүк шаарды тирилттик (жана ар түркүн өсүмдүктөр чыгардык). Силер да ушул сыяктуу (мүрзөңөрдөн) чыгарыласыңар"
        },
        {
            "chapter": 43,
            "verse": 12,
            "text": "Жана Ал бардык жуптарды жаратты.! Жана силер үчүн кемелерден, айбандардан турган унааларды, улоолорду жаратты"
        },
        {
            "chapter": 43,
            "verse": 13,
            "text": "(Мунун себеби:) алардын үстүнө минип, кийин Раббиңердин нээматын эскерип: «Бизге ушуну моюн сундурган Аллаһ (кемчиликтүү сыпаттардан) Аруу-Таза! (Эгер Ал моюн сундурбаса) өзүбүздүн кудуретибиз жетмек эмес"
        },
        {
            "chapter": 43,
            "verse": 14,
            "text": "Жана албетте, биз Раббибизге кайтып барабыз»- дешиңер үчүн"
        },
        {
            "chapter": 43,
            "verse": 15,
            "text": "Алар Аллаһка Өзүнүн пенделеринен бир бөлүктү (периштелерди «Аллаһтын кыздары» деп өкүм) кылышты. Инсан чынында жакшылыкты билбейт"
        },
        {
            "chapter": 43,
            "verse": 16,
            "text": "(Эй, мушриктер!) же болбосо, Аллаһ жараткан макулуктарынан кыз балдарды Өзү алып, силерге уул балдарды тандап бериптирби"
        },
        {
            "chapter": 43,
            "verse": 17,
            "text": "Эгер алардан бирине Рахман үчүн мисал келтирген (кыз перзент туулду деп) сүйүнчүлөп барылса, ачууланып, жүзү карарып кетет"
        },
        {
            "chapter": 43,
            "verse": 18,
            "text": "(Жана): «Эмне, кооздуктардын ичинде өстүрүлө турган, талашта (бир сөздү) даана айталбай турган кыз перзент бекен?!»-(дешет)"
        },
        {
            "chapter": 43,
            "verse": 19,
            "text": "Алар Рахмандын пенделери болгон периштелерди «кыздар» дешет. Эмне, алардын (кыз кылып) жаратылганын көрүп коюшуптурбу?! Алардын (бул жалган) күбөлүктөрү жазып коюлат жана (Акыретте катуу) сурак беришет"
        },
        {
            "chapter": 43,
            "verse": 20,
            "text": "Жана алар: «Эгер Рахман каалаганда биз аларга ибадат кылбайт элек (жана аларды «Аллаһтын кызы» дебейт элек») дешет. Бул (маселе) боюнча алардын эч кандай илими жок. Алар болгону алжып калган адамдар"
        },
        {
            "chapter": 43,
            "verse": 21,
            "text": "Же болбосо, Биз аларга аны (далил катары) бекем кармап алгыдай,! Кураандан мурун бир китеп түшүрүптүрбүзбү"
        },
        {
            "chapter": 43,
            "verse": 22,
            "text": "Жок! Алар: «Биз ата-бабаларыбызды (ушундай) дин- ишеним үстүндө тапкан элек. Биз ошолордун изи менен (жүргөндө гана) адашпайбыз»-дешет"
        },
        {
            "chapter": 43,
            "verse": 23,
            "text": "Дал ушул сыяктуу, сенден мурун бир айыл-шаарга эскертүүчү-пайгамбар жиберсек, ысырапкор (бай) адамдары: «Биз ата-бабаларыбызды (белгилүү) ишенимдин үстүндө тапканбыз. Биз ошолордун гана изине ээрчийбиз»-дешкен"
        },
        {
            "chapter": 43,
            "verse": 24,
            "text": "(Анда пайгамбар) айткан: «Биз силерге ата-бабаңар кармаган диниңерден туурараак дин алып келсекчи? Алар (дагы эле): «Биз силер алып келген динге ишенбейбиз», - дешти"
        },
        {
            "chapter": 43,
            "verse": 25,
            "text": "Анан... Биз алардан өч алдык. (Аллаһтын пайгамбарын) «жалганчы» деген адамдардын акыбети кандай болгонун көрүп ал"
        },
        {
            "chapter": 43,
            "verse": 26,
            "text": "Жана (эстегин): Бир кезде Ибрахим атасына жана (мушрик) коомуна «Мен силерден жана силер сыйынган «кудайыңардан» кол үздүм"
        },
        {
            "chapter": 43,
            "verse": 27,
            "text": "Мени жараткан Аллаһтын Өзү(нө гана сыйынамын). Ал мени Туура Жолго баштайт»- деди"
        },
        {
            "chapter": 43,
            "verse": 28,
            "text": "(Ибрахим) ал сөздү (ширк ибадатынан) кайтышса ажеп эмес (деп), (урпактарына) түбөлүк (мурас кылып) калтырды"
        },
        {
            "chapter": 43,
            "verse": 29,
            "text": "Мен аларды (Макка мушриктерин) жана ата-бабаларын, өздөрүнө Акыйкат (Ислам) жана анык пайгамбар (Мухаммад) келгенге чейин (кенен жашоо-ырыскы менен) пайдалантырдым"
        },
        {
            "chapter": 43,
            "verse": 30,
            "text": "Ал эми, качан аларга Акыйкат келгенде: «Бул — сыйкыр! Биз буга ишенбейбиз!»-дешти"
        },
        {
            "chapter": 43,
            "verse": 31,
            "text": "Жана айтышты: «Бул Кураан эки улук шаардагы (улук) адамдарга түшсө болмок»"
        },
        {
            "chapter": 43,
            "verse": 32,
            "text": "Раббиңдин (сага берген) ырайымын (пайгамбарчылыгын) ошолор бөлүштүргөн бекен? (Жок! Андай эмес) алардын дүйнө жашоосундагы өз ара тиричилик-ырыскыларын да Биз бөлүштүргөнбүз жана бирин-бирине моюн сундуруп алуулары үчүн кээ бирөөлөрүнүн даражасын башкаларынан бийик кылып койгонбуз. Бирок, алар чогулткан (байлык, даңк сыяктуу) нерселерден Раббиңдин ырайымы артыгыраак"
        },
        {
            "chapter": 43,
            "verse": 33,
            "text": "Эгер адамдар(дын бардыгы каапырлардын байлыгына азгырылып) бир (каапыр) үммөт болуп кетүү (коркунучу) болбогондо, Биз Рахманга каапыр болгондордун тамдарын жана аларга чыга турган шатыларынан өйдө күмүштөн кылып коймокпуз"
        },
        {
            "chapter": 43,
            "verse": 34,
            "text": "Үйлөрүнүн эшиктерин, жазданып (жөлөнүп) отурчу сөрүлөрүн"
        },
        {
            "chapter": 43,
            "verse": 35,
            "text": "Жана (башка) жасалга-зыйнаттарын (чылкый күмүштөн кылмакпыз). Бирок, булардын бардыгы дүйнө(нүн опасыз) пайдалары. Раббиңдин алдындагы Акырет (зыйнаттары) такыба кишилерге арналган"
        },
        {
            "chapter": 43,
            "verse": 36,
            "text": "Ким Рахмандын зикири — Кураандан жүз бурса, ага шайтанды жолдош кылып койобуз. Анан (Шайтан) анын жакыны болуп калат"
        },
        {
            "chapter": 43,
            "verse": 37,
            "text": "Кийин шайтандар аларды (Туура) Жолдон тосушат жана алар өздөрүн Туура Жолдо деп ойлоп жүрө беришет"
        },
        {
            "chapter": 43,
            "verse": 38,
            "text": "Анан качан гана (ошол бойдон өлүп) Бизге кайтып келгенде (шайтан-шеригине карап) «Эми, экөөбүздүн арабыз эки чыгыштын! арасындай алыс болгон болсо кана, (атаганат)! (Сен) аябай жаман жолдошсуң!» - дейт"
        },
        {
            "chapter": 43,
            "verse": 39,
            "text": "(Ширк жолун тандап өзүңөргө) зулумдук кылганыңар себептүү, бүгүн силерге (ширкиңер) пайда бербейт. Силер азапта (дагы аны менен) шерик болосуңар"
        },
        {
            "chapter": 43,
            "verse": 40,
            "text": "(О, Мухаммад!) Сен дүлөйгө сөз уктура аласыңбы же болбосо, сокур менен анык адашуудагы адамды Туура Жолго баштай аласыңбы"
        },
        {
            "chapter": 43,
            "verse": 41,
            "text": "Же Биз сени (алардан мурун Акырет сапарына) кетиребиз жана алардан (ошол жакта) өч алабыз"
        },
        {
            "chapter": 43,
            "verse": 42,
            "text": "Же болбосо, аларга убада кылган нерсебизди (баштарына түшүрчү азапты) сага (ушул дүйнөдө) көргөзөбүз. Аларга Биздин Кудуретибиз жетет"
        },
        {
            "chapter": 43,
            "verse": 43,
            "text": "Сен Өзүңө вахий кылынган Кураанды бекем карма! Чынында, сен Туура Жолдун үстүндөсүң"
        },
        {
            "chapter": 43,
            "verse": 44,
            "text": "Жана бул (Кураан) сен үчүн, сенин коомуң үчүн атак-даңк (жана сыймык)!! Жакында сураласыңар"
        },
        {
            "chapter": 43,
            "verse": 45,
            "text": "Сенден мурун жиберген пайгамбарларыбыздан сурачы, Биз (элдерге) Рахмандан башка кудайлар(га сыйынууга уруксат) бердик бекен"
        },
        {
            "chapter": 43,
            "verse": 46,
            "text": "Биз Мусаны аят-моожизаларыбыз менен, Фираун жана анын элине жибердик. Ал «Мен (силерге) ааламдардын Раббиси тарабынан жиберилген пайгамбармын»-деди"
        },
        {
            "chapter": 43,
            "verse": 47,
            "text": "Аларга биздин аят-моожизаларды алып келгенде” алардын үстүнөн күлүштү"
        },
        {
            "chapter": 43,
            "verse": 48,
            "text": "Аларга көргөзгөн ар бир (азап-) моожизабыз (абалкы) түгөйүнөн чоңураак. (Туура Жолго) кайтаар бекен деп, аларды (ушундай) азап менен кармадык"
        },
        {
            "chapter": 43,
            "verse": 49,
            "text": "Жана алар (Мусага) айтышты: «О, сыйкырчы! (Аллаһ) берген (пайгамбарлык) касиет(иң) менен Раббиңе дуба кыл. (Бизден балээни арылтсын) Биз Туура Жолго жүрөбүз»"
        },
        {
            "chapter": 43,
            "verse": 50,
            "text": "Качан Биз алардан азапты алып койсок, ошол замат (сөздөрүнөн) кайтып кетишти"
        },
        {
            "chapter": 43,
            "verse": 51,
            "text": "(Жана Фираун өз элине ) бийик добуш менен( мындай деди: «О, элим! Мен Мисир мамлекетинин жана бутумдун астынан агып турган мына бул (Нил) дарыяларынын падышасы эмесминби?! (Падышалыгымды) көрбөй жатасыңарбы"
        },
        {
            "chapter": 43,
            "verse": 52,
            "text": "Мен мына бул (кекечтенип) араң сүйлөгөн төмөн адамдан (Мусадан) артык эмесминби?!»"
        },
        {
            "chapter": 43,
            "verse": 53,
            "text": "«Эгер ага (асмандан) алтын билериктер ташталса, же аны жандап периштелер түшсө, (анда пайгамбар экенине ишенсе болот)»"
        },
        {
            "chapter": 43,
            "verse": 54,
            "text": "Ал өз элин(ин акылын ушинтип) кордоду эле, эли дагы моюн сунду. Алар (түпкүлүгүндө) бузуку эл болгон"
        },
        {
            "chapter": 43,
            "verse": 55,
            "text": "Алар (ошол иштери менен) Биздин ачуубузга тийди. Анан Биз алардан өч алып, бардыгын (деңизге) чөктүрүп жибердик"
        },
        {
            "chapter": 43,
            "verse": 56,
            "text": "(Ошентип), аларды өтмүш-тарых жана кийинки муундар үчүн (ачуу) сабак кылдык"
        },
        {
            "chapter": 43,
            "verse": 57,
            "text": "Жана качан гана Марямдын уулу (Ыйса тууралуу) мисал келтирилгенде, андан сенин коомуң ызы-чуу көтөрүшөт"
        },
        {
            "chapter": 43,
            "verse": 58,
            "text": "Жана (сага): «Биздин (арабдардын) кудайларыбыз жакшыбы же ал (Ыйса) жакшыбы?» дешет. Алар сага жаңжалдашуу үчүн гана мисал келтиришет. Алар жаңжалкеч элдер"
        },
        {
            "chapter": 43,
            "verse": 59,
            "text": "Ал (Ыйса) болгону Биз (пайгамбарчылыкты) нээмат кылып берген кул(убуз). Биз аны Исрайил урпактары үчүн (Өз кудуретибизден) мисал кылып (атасыз) жаратканбыз"
        },
        {
            "chapter": 43,
            "verse": 60,
            "text": "Эгер кааласак силердин ордуңарга, жер бетинде халифа-орун басар боло турган периштелерди жаратып коймокпуз"
        },
        {
            "chapter": 43,
            "verse": 61,
            "text": "Жана ал (Ыйса) — Кыяматтын белгиси.? Силер андан (Кыяматтан) эч шек санабагыла. Жана Менин Өзүмө гана моюн сунгула! Туура Жол —- ушул"
        },
        {
            "chapter": 43,
            "verse": 62,
            "text": "Шайтан силерди (Туура Жолдон) тосуп койбосун! Ал силерге анык душман"
        },
        {
            "chapter": 43,
            "verse": 63,
            "text": "Жана Ыйса (өз элине) анык далил-аяттар менен келгенде, айткан «Мен силерге (Аллаһ Таала тарабынан берилген) пайгамбарлык менен, силер талашып калган кээ бир нерселерди анык баяндап берүү үчүн келдим. Эми, Аллаһтан коркуп, мага моюн сунгула"
        },
        {
            "chapter": 43,
            "verse": 64,
            "text": "Чынында, менин да, силердин да Раббиңер — Аллаһ! Анын Өзүнө гана ибадат кылгыла! Туура Жол — ушул"
        },
        {
            "chapter": 43,
            "verse": 65,
            "text": "Анан (яхудий) жамааттар өз ара талашка түшүштү. Заалым адамдарга азаптуу Күндүн азабынын балээси болсун"
        },
        {
            "chapter": 43,
            "verse": 66,
            "text": "Алар өздөрүнө Кыямат Күндүн, (эч нерсени) сезбей турган абалдарында, капысынан келип калуусунан башка нерсени күтүшкөн жок"
        },
        {
            "chapter": 43,
            "verse": 67,
            "text": "Ал күнү достор бири-бирине душман болуп калышат.! Такыба кишилер гана андай болбойт"
        },
        {
            "chapter": 43,
            "verse": 68,
            "text": "«О, Менин (такыба) пенделерим! Бүгүн силерге коркунуч жок! Силер (бүгүн) капа да болбойсуңар!»"
        },
        {
            "chapter": 43,
            "verse": 69,
            "text": "Алар Биздин аяттарыбызга ыйман келтирип, мусулман болгон адамдар"
        },
        {
            "chapter": 43,
            "verse": 70,
            "text": "«(О, ыймандуу пенделер!) Силер жубайларыңар менен бирге сүйүнгөн абалда Бейишке киргиле!»"
        },
        {
            "chapter": 43,
            "verse": 71,
            "text": "Аларга алтын идиштер менен чөйчөктөр (тамак-шарабы менен) айлантып турулат. Ал жерде көңүл каалаган, көз кубанган бардык нерселер бар. Жана силер анда түбөлүк жашайсыңар"
        },
        {
            "chapter": 43,
            "verse": 72,
            "text": "Бул Бейиш... Аны силер (дүйнөдө) жасаган (сооптуу) амалыңар үчүн Аллаһтан мурас алдыңар"
        },
        {
            "chapter": 43,
            "verse": 73,
            "text": "Силер үчүн анда көп мөмө-жемиштер бар. Алардан (каалаганыңарча) жейсиңер"
        },
        {
            "chapter": 43,
            "verse": 74,
            "text": "(Ал эми) күнөөкөр адамдар тозок азабында түбөлүк калышат"
        },
        {
            "chapter": 43,
            "verse": 75,
            "text": "(Азап) алардан азайтылбайт жана алар анда (тозокто) үмүтсүз калуучулар"
        },
        {
            "chapter": 43,
            "verse": 76,
            "text": "Аларга Биз зулумдук кылбадык. Өздөрүнө-өздөрү зулум кылышты"
        },
        {
            "chapter": 43,
            "verse": 77,
            "text": "Жана алар (тозоктун кызматчы периштесине): «О, Маалик, (Раббиңе айтчы) бизге (өлүмдү) өкүм кылсынчы» дешет. (Анда) ал айтат: «Силер (ушул жерде ушул бойдон түбөлүк) туруучусуңар"
        },
        {
            "chapter": 43,
            "verse": 78,
            "text": "Чынында, Биз силерге Акыйкатты алып келдик, бирок, көпчүлүгүңөр аны жаман көрүп жатасыңар»"
        },
        {
            "chapter": 43,
            "verse": 79,
            "text": "Же болбосо, (динге каршы) бир ишти эрежелештирет. Биз да (аларга каршы) эреже түзүп койгонбуз"
        },
        {
            "chapter": 43,
            "verse": 80,
            "text": "Же болбосо, Биз алардын сырлары менен шыбыраган добуштарын укпайбыз деп ойлошобу! Жок! Угабыз! Жана алардын алдында (бардык кыймыл-аракет, шыбыраган добушунан өйдө) жаза турган элчилерибиз (периштелер) бар"
        },
        {
            "chapter": 43,
            "verse": 81,
            "text": "Айт (о, Мухаммад): «Эгер Аллаһтын баласы (чындап) бар болгондо, эң оболу ага өзүм ибадат кылмакмын"
        },
        {
            "chapter": 43,
            "verse": 82,
            "text": "(Бирок) Асмандар менен жердин жана Арштын Раббиси силердин («баласы бар» деп) сыпаттооңордон Таза!»"
        },
        {
            "chapter": 43,
            "verse": 83,
            "text": "(Эгер дааватыңа муюбаса) аларды жөн кой. Убада кылынган (Кыямат) күндөрүнө жолукканга чейин ойноп-күлүп, (күнөө иштерине) чумкуп жүрө беришсин"
        },
        {
            "chapter": 43,
            "verse": 84,
            "text": "Ал (Аллаһ) асманда да Кудай, жерде да Кудай. Жана Ал -Билүүчү, Даанышман"
        },
        {
            "chapter": 43,
            "verse": 85,
            "text": "Асмандардагы, жердеги жана экөөнүн арасындагы (бардык) нерселердин Ээси болгон Аллаһ Улук-Таберик! Кыяматтын илими Бир Өзүнүн алдында. Жана (бардыгыңар) Өзүнө гана кайтарыласыңар"
        },
        {
            "chapter": 43,
            "verse": 86,
            "text": "Алар (мушриктер) дуба кылып жаткан Аллаһтан башка «кудайлардын» колунда шапаат-актоо жок! Билген абалда Акыйкатка күбө болгон! адамдар(та гана шапаат насип кылат)"
        },
        {
            "chapter": 43,
            "verse": 87,
            "text": "Эгер сен алардан: «Силерди ким жараткан?» - деп сурасаң, «Аллаһ», дешет. Дагы кайда баратасыңар"
        },
        {
            "chapter": 43,
            "verse": 88,
            "text": "Жана (Аллаһ пайгамбарынын): «О, Раббим! Чынында, тиги адамдар ыйман келтирбеген коом»- деген сөзүн да билет"
        },
        {
            "chapter": 43,
            "verse": 89,
            "text": "Демек, сен аларды кечир жана: «Силерге салам, (бирок) жакында билип аласыңар»-дегин"
        },
        {
            "chapter": 44,
            "verse": 1,
            "text": "Хаа. Мийм"
        },
        {
            "chapter": 44,
            "verse": 2,
            "text": "Анык баяндоочу Китепке ант"
        },
        {
            "chapter": 44,
            "verse": 3,
            "text": "Бизаны (Кураанды) Ыйык (Кадыр) түнүндө түшүрдүк. Жана Биз (аны менен элдерди) эскертүүчүбүз"
        },
        {
            "chapter": 44,
            "verse": 4,
            "text": "Алтүндө ар бир өкүм кылынган иштер белгиленет.”"
        },
        {
            "chapter": 44,
            "verse": 5,
            "text": "Биздин буйругубуз болгону себептүү. Чынында, Биз пайгамбарларды жиберүүчүбүз"
        },
        {
            "chapter": 44,
            "verse": 6,
            "text": "Раббиңден ырайымдуулук иретинде. Чынында, Ал - Угуучу, Билүүчү"
        },
        {
            "chapter": 44,
            "verse": 7,
            "text": "(Жана Ал) эгер ишенсеңер, асмандардын, жердин жана ал экөөнүн ортосундагы (бардык) нерселердин Раббиси"
        },
        {
            "chapter": 44,
            "verse": 8,
            "text": "Эч бир кудай жок, жалгыз Өзү бар! Ал тирилтет жана өлтүрөт. Силердин жана абалкы ата-бабаңардын Раббиси"
        },
        {
            "chapter": 44,
            "verse": 9,
            "text": "Жок! Алар (ойлонуунун ордуна) күмөн санап оюнкарактык кылышууда"
        },
        {
            "chapter": 44,
            "verse": 10,
            "text": "Сен (алардын башына) асман анык түтүн келтирген Күндү күт"
        },
        {
            "chapter": 44,
            "verse": 11,
            "text": "Бул жан ооруткан азап (түтүн) адамдарды (мушриктерди) ороп алат"
        },
        {
            "chapter": 44,
            "verse": 12,
            "text": "(Анан алар): «О, Рабби! Биз ыйман келтирели! Бизден азапты арылта көр!» (дешет)"
        },
        {
            "chapter": 44,
            "verse": 13,
            "text": "Алар кайдан эсине келмек эле! Акыры, аларга (ушуга чейин эле) анык баяндоочу пайгамбар келген"
        },
        {
            "chapter": 44,
            "verse": 14,
            "text": "(Бирок) кийин андан жүз үйрүп: «(Кураан сага христиан аалымдары тарабынан) үйрөтүлгөн. (Сен) жиндисиң»- дешти"
        },
        {
            "chapter": 44,
            "verse": 15,
            "text": "Биз, аныгында, силерден азапты бир аз арылттык. Силер болсо (күнөөгө кайра) кайттыңар"
        },
        {
            "chapter": 44,
            "verse": 16,
            "text": "(Анан) чоң азап менен азапталган күнү? Биз силерден өч алдык"
        },
        {
            "chapter": 44,
            "verse": 17,
            "text": "Биз алардан мурун Фираун элин сынадык. Аларга улук элчи (Муса) келди"
        },
        {
            "chapter": 44,
            "verse": 18,
            "text": "(Жана мындай деди): «Аллаһтын пенделерин мага тапшыргыла!? Мен силерге ишеничтүү пайгамбармын"
        },
        {
            "chapter": 44,
            "verse": 19,
            "text": "Өзүңөрдү Аллаһтан жогору койбогула! Мен силерге анык далилдерди алып келдим"
        },
        {
            "chapter": 44,
            "verse": 20,
            "text": "Мени ташбараң кылууңардан коргоо тилеп өзүмдүн жана силердин Раббиңерге жалбарамын"
        },
        {
            "chapter": 44,
            "verse": 21,
            "text": "Эгер ыйман келтирбесеңер, мени жөн койгула»"
        },
        {
            "chapter": 44,
            "verse": 22,
            "text": "Анан ал Раббисине: «Алар күнөөкөр элдер экен. (Аларга азап жибер)»- деп дуба кылды"
        },
        {
            "chapter": 44,
            "verse": 23,
            "text": "(Аллаһ анын дубасын кабыл алып) «Менин пенделеримди алып түнү менен (Мисирден) чык. Силердин артыңардан кубалашат»- деп, (вахий кылды). (Фираун аларга жетейин деп калганда Аллай Таала Мусага «Таягың менен деңизди ур» деп вахий кылат. Буйрукту аткарганда, он эки уруу үчүн деңизден он эки жол ачылат. Муса эли менен аман-эсен өтүп, деӊизди дагы баягы калыбына келтирүү үчүн аса таягын саздап калганда, Аллай Таала, алардын артынан келген Фираун аскерлерин деӊиз-жолго киргизүү үчүн, Мусага)"
        },
        {
            "chapter": 44,
            "verse": 24,
            "text": "«Деңизди жөн кой. Алар чөгүп кетүүчү аскерлер!» - деди"
        },
        {
            "chapter": 44,
            "verse": 25,
            "text": "Алар нечендеген бактарды, булактарды"
        },
        {
            "chapter": 44,
            "verse": 26,
            "text": "Эгиндерди, эң мыкты үй-жайларды"
        },
        {
            "chapter": 44,
            "verse": 27,
            "text": "Жана ойноп-чардаган (башка көп) нээматтарды (ээсиз калтырып чөгүп кетишти)"
        },
        {
            "chapter": 44,
            "verse": 28,
            "text": "Ошентип, Биз аларды башка коомго (Исрайил урпактарына) мурастап бердик"
        },
        {
            "chapter": 44,
            "verse": 29,
            "text": "Аларга асман да, жер да ыйлаган жок! Аларга мөөнөт да берилген жок"
        },
        {
            "chapter": 44,
            "verse": 30,
            "text": "Биз Исрайил урпактарын кордук (кулчулук) азабынан —"
        },
        {
            "chapter": 44,
            "verse": 31,
            "text": "— Фираундан куткардык. Ал өзүн (Аллаһтан да) бийик сезген, чектен чыккан адамдардан эле"
        },
        {
            "chapter": 44,
            "verse": 32,
            "text": "Биз билген абалда аларды (Исрайил урпактарын) ааламдардан (адамдардан) тандап алган элек"
        },
        {
            "chapter": 44,
            "verse": 33,
            "text": "Жана аларга анык сыноолорду? ичине камтыган моожизаларды бердик"
        },
        {
            "chapter": 44,
            "verse": 34,
            "text": "Алар (Курайш каапырлары) айтышты"
        },
        {
            "chapter": 44,
            "verse": 35,
            "text": "«Биринчи өлүмүбүздөн башка өлүм (биринчи жашообуздан башка жашоо) жок. Биз (эч качан) кайра тирилбейбиз"
        },
        {
            "chapter": 44,
            "verse": 36,
            "text": "Эгер силер (о, момундар) чынчыл болсоңор,? биздин ата-бабабызды (тирилтип) алып келгилечи?!»"
        },
        {
            "chapter": 44,
            "verse": 37,
            "text": "Ушулар (Макка мушриктери) жакшыбы же болбосо, Тубба* коому жакшыбы? (Ал коом) булардан мурун жашаган (сан жагынан да, күч-кубат жагынан да булардан артык болгон) адамдар. Биз ошолорду да кыйраттык. (Себеби) алар күнөөкөр коом эле"
        },
        {
            "chapter": 44,
            "verse": 38,
            "text": "Биз асмандарды, жерди жана экөөсүнүн арасындагы нерселерди эрмек үчүн (беймаксат) жаратканыбыз жок"
        },
        {
            "chapter": 44,
            "verse": 39,
            "text": "Ал экөөсүн (жана ортосундагы нерселерди) Акыйкат менен жараттык. Бирок, (муну) алардын көпчүлүгү билбейт"
        },
        {
            "chapter": 44,
            "verse": 40,
            "text": "Чынында, (акыйкат менен жалган) ажыратыла турган (Кыямат) Күн бардык адамдардын эсеп берчү убактысы"
        },
        {
            "chapter": 44,
            "verse": 41,
            "text": "Ал күндө дос (өзүнүн) досуна эч нерсени жардам бере албайт жана өздөрү да (эч кимден) жардам ала албайт"
        },
        {
            "chapter": 44,
            "verse": 42,
            "text": "Бир гана Аллаһ ырайым кылган кишилерге (Аллаһ тарабынан жардам берилет). Ал Кудуреттүү жана Ырайымдуу"
        },
        {
            "chapter": 44,
            "verse": 43,
            "text": "(Тозоктогу) «Заккум» дарагы —"
        },
        {
            "chapter": 44,
            "verse": 44,
            "text": "Күнөөкөр адамдардын тамагы"
        },
        {
            "chapter": 44,
            "verse": 45,
            "text": "Ал курсактарда кайнаган ириң (же зайтун майы) сыяктуу"
        },
        {
            "chapter": 44,
            "verse": 46,
            "text": "Кайнак суунун кайнаганы сыяктуу"
        },
        {
            "chapter": 44,
            "verse": 47,
            "text": "«Аны (күнөөкөр адамды) кармагыла (жана) тозоктун ортосуна сүйрөгүлө!»"
        },
        {
            "chapter": 44,
            "verse": 48,
            "text": "Кийин башынан ылдый кайнак суу азабын куйгула!»"
        },
        {
            "chapter": 44,
            "verse": 49,
            "text": "(Эй, кылмышкер, мушрик! Азабыңды) тарт! Сен «улук-урматтуу» эмес белең"
        },
        {
            "chapter": 44,
            "verse": 50,
            "text": "Бул— силер ишенбеген азаптар"
        },
        {
            "chapter": 44,
            "verse": 51,
            "text": "Ал эми, такыбаа кишилер тынч-бейпил жерлерде"
        },
        {
            "chapter": 44,
            "verse": 52,
            "text": "Бейиштерде, булактарда"
        },
        {
            "chapter": 44,
            "verse": 53,
            "text": "«Истабрак» жана «сундус» (деген) жибек кийимдерден кийип, бет-маңдай (сүйлөшүп) отурушат"
        },
        {
            "chapter": 44,
            "verse": 54,
            "text": "Ошондой эле, Биз аларды бото көз сулууларга үйлөнтүп койобуз"
        },
        {
            "chapter": 44,
            "verse": 55,
            "text": "Алар анда эч кайгысыз абалда, ар түрдүү мөмөлөрдөн чакырышат"
        },
        {
            "chapter": 44,
            "verse": 56,
            "text": "Ал жерде биринчи (дүйнөдөгү) өлүмдөн башка өлүмдү(н даамын) татышпайт. (Аллаһ) аларды тозок азабынан сактаган"
        },
        {
            "chapter": 44,
            "verse": 57,
            "text": "(Бул) — Раббиңден болгон пазилет! Бул — чоң жеңиш"
        },
        {
            "chapter": 44,
            "verse": 58,
            "text": "(О, Мухаммад!) Биз аны (Кураанды) эскерме алышаар бекен деп, сенин тилиңе жеңил кылып койдук"
        },
        {
            "chapter": 44,
            "verse": 59,
            "text": "Эми сен (Аллаһ алардын жазасын беришин) күт. Алар да (сага бир зыян келишин) күтүшүүдө"
        },
        {
            "chapter": 45,
            "verse": 1,
            "text": "Ха. Мийм"
        },
        {
            "chapter": 45,
            "verse": 2,
            "text": "(Бул) Китептин түшүүсү Кудуреттүү, Даанышман тарабынан"
        },
        {
            "chapter": 45,
            "verse": 3,
            "text": "Чынында, асмандарда жана жерде момун адамдар үчүн (Аллаһтын Кудурет-Даанышмандыгына) белгилер бар"
        },
        {
            "chapter": 45,
            "verse": 4,
            "text": "Жана силердин жаратылууңарда, (Аллаһ жаратып, мейкиндиктерге) таратып жиберген жан-жаныбарларда анык ишенген адамдар үчүн (Аллаһтын кудуретине) белгилер бар"
        },
        {
            "chapter": 45,
            "verse": 5,
            "text": "Жана түн менен күндүн алмашып турушунда, Аллаһ асмандан түшүрүп, аны менен өлүк жерди тирилткен жамгырда, жана шамалдардын жүргүзүлүшүндө акылын иштеткен элдер үчүн белгилер бар"
        },
        {
            "chapter": 45,
            "verse": 6,
            "text": "Бул— Аллаһтын аяттары. Биз сага аларды акыйкат менен айтып берүүдөбүз.” Аллаһтан, Анын (акыйкат) аяттарынан кийин (булар) дагы кандай сөзгө ишенишет"
        },
        {
            "chapter": 45,
            "verse": 7,
            "text": "Ар бир күнөөкөр-дооматчыга өлүм болсун"
        },
        {
            "chapter": 45,
            "verse": 8,
            "text": "Алоөзүнө окуп берилген аяттарды угуп, такыр эч нерсе укпагандай текеберлигин улантты. Сен ага жан ооруткан азапты «сүйүнчүлөп» кой"
        },
        {
            "chapter": 45,
            "verse": 9,
            "text": "Ал (текебер адам) биздин аяттарыбыздан бир нерсе билип, (угуп) калса, (аны) мазактайт. Андай адамдарга кордоочу азап бар"
        },
        {
            "chapter": 45,
            "verse": 10,
            "text": "(Аларга өлүмдүн) ар жагында тозок бар! Тапкан дүйнө-мансаптары жана Аллаһдан башка тутунган дос-кудайлары аларга пайда бере албайт. Аларга чоң азап бар"
        },
        {
            "chapter": 45,
            "verse": 11,
            "text": "Бул (Кураан) — Туура Жол! Ал эми, Раббисинин аяттарына каапыр болгон адамдарга жан ооруткан азап арналган"
        },
        {
            "chapter": 45,
            "verse": 12,
            "text": "Аллаһ Өз каалоо буйругу менен (деңизде) кемелер жүрүшү үчүн жана (кемеге байланыштуу өнөр-кесиптер себептүү) Өзүнүн ырыскы-пазилетин издешиңер үчүн силерге деңизди моюн сундурду. Шүгүр кылсаңар ажеп эмес"
        },
        {
            "chapter": 45,
            "verse": 13,
            "text": "Жана Ал силер үчүн Өзүнүн пазилетинен асмандардагы жана жердеги бардык нерселерди моюн сундурду. Мында пикир кылган адамдар үчүн (Аллаһтын Кудуретине) белгилер бар"
        },
        {
            "chapter": 45,
            "verse": 14,
            "text": "(О, Мухаммад!) Ыйман келтирген адамдарга айт, Аллаһтын (Акыреттеги) күндөрүн (өн эч нерсени) үмүт кылбагандарды кечиришсин. (Аллаһ Таала ал) коомду өз иштерине жараша (Акыретте) жазалашы үчүн"
        },
        {
            "chapter": 45,
            "verse": 15,
            "text": "Ким сооп иш жасаса - өзүнө пайда. Ким күнөө иш жасаса - өзүнө зыян. Кийин (баарыңар) Раббиңерге кайтарыласыңар"
        },
        {
            "chapter": 45,
            "verse": 16,
            "text": "Биз аныгында Исраил урпактарына (Тоорат) китепти, өкүмдү жана пайгамбарлыкты берип, таза-пакиза нерселерден ырыс-насип жегизип (бардык) ааламдардан (адамдардан) абзел кылган элек"
        },
        {
            "chapter": 45,
            "verse": 17,
            "text": "Жана аларга анык иш (Дин-Шарият) бердик. Алар өздөрүнө келген илимден кийин гана (Дин ишинде) талашып калышты, өз-ара көралбастыктан улам. Албетте, Раббиң Кыямат күнү алардын арасында талашкан нерселерине өкүм (ажырым) чыгарат"
        },
        {
            "chapter": 45,
            "verse": 18,
            "text": "Кийин Биз сени Динден болгон жолдун — Шарияттын үстүндө (жүрүүчү) кылдык. Эми ошону гана ээрчигин. Билбеген адамдардын каалоолорун ээрчибегин"
        },
        {
            "chapter": 45,
            "verse": 19,
            "text": "(Эгер аларды ээрчисең) Аллаһтын эч бир азабын сенден кайтара алышпайт. Чынында, заалымдар бири-бирине дос болушат. Аллаһ болсо такыба кишилердин досу"
        },
        {
            "chapter": 45,
            "verse": 20,
            "text": "Бул (Кураан) адамдар үчүн акылчырак, Туура Жол жана анык ишенген элдер үчүн ырайым"
        },
        {
            "chapter": 45,
            "verse": 21,
            "text": "Же болбосо, күнөө иш кылган адамдар, Биз аларды ыйман келтирип, салих амал кылган адамдар сыяктуу (абзел кылышыбызды жана) өздөрүнүн жашоолору менен өлүмдөрү да (алардыкы менен) бир (даражада) болушун ойлоштубу? Кандай жаман өкүм чыгарышат"
        },
        {
            "chapter": 45,
            "verse": 22,
            "text": "Аллаһ асмандар менен жерди Акыйкат менен жана эч бир жан(га) зулумдук кылынбаган абалда, өз ишине жараша жаза (же сыйлык) алышы үчүн жаратты"
        },
        {
            "chapter": 45,
            "verse": 23,
            "text": "Сен өз (напсинин) каалосун кудай кылып алган жана (натыйжада) Аллаһ аны (хидаятка ылайык эмес экенин) билип, адаштырып койгон, кулагына, жүрөгүнө мөөр баскан жана көзүнө парда тосуп койгон адамды көрдүң беле? Аллаһтан башка ким аны Туура Жолго баштай алмак?! Эсиңерге келбейсиңерби эми"
        },
        {
            "chapter": 45,
            "verse": 24,
            "text": "(Каапырлар) айтышат: «Ушул дүйнөдөгү жашообуздан башка жашоо жок. Өлөбүз, жашайбыз. Бизди заман(дын өтүшү) гана өлтүрөт (Аллаһ өлтүрбөйт)». Бул жөнүндө аларда илим жок. Алар болгону күмөнгө таянышат"
        },
        {
            "chapter": 45,
            "verse": 25,
            "text": "Качан аларга биздин анык-далилдүү аяттарыбыз окуп берилсе «Эгер (кайра тирилүү бар» деген) сөзүңөрдө чынчыл болсоңор, бизге (өлүп кеткен) ата-бабаларыбызды (тирилтип) алып келгилечи?!» деген сөздөн башка «далилдери» болбойт"
        },
        {
            "chapter": 45,
            "verse": 26,
            "text": "Айткын: «Силерге Аллаһ өмүр берет, кийин Өзү өлтүрөт. Андан соң күмөнсүз Кыямат күн үчүн баарыңарды чогултат. Бирок, (муну) көп адамдар билбейт"
        },
        {
            "chapter": 45,
            "verse": 27,
            "text": "Асмандар жана жердин мүлкү Аллаһка таандык. Ал эми Кыямат болгон күндө жалганчылар зыян тартып калышат"
        },
        {
            "chapter": 45,
            "verse": 28,
            "text": "Жана сен (ал күнү) ар үммөттү чөгөлөгөн абалда көрөсүң.! Ар бир үммөт өз китебине чакырылат. Ал күнү баарыңар кылмышыңарга жараша үлүш (жаза же сыйлык) аласыңар"
        },
        {
            "chapter": 45,
            "verse": 29,
            "text": "Бул Китебибиз силерге акыйкатты (гана) сүйлөйт. Биз силер жасаган иштерди (периштелерге) жаздыртып койгонбуз"
        },
        {
            "chapter": 45,
            "verse": 30,
            "text": "Ал эми, ыйман келтирип, салих амал кылгандарды Раббиси Өз ырайымына алат. Бул анык жеңиш"
        },
        {
            "chapter": 45,
            "verse": 31,
            "text": "А бирок, каапыр болгон адамдар(га айтылат): «Силерге Менин аяттарым окуп берилбедиби?! Анан силер текеберленип, күнөөкөр коом болдуңар"
        },
        {
            "chapter": 45,
            "verse": 32,
            "text": "Силерге: «Аллаһтын убадасы — акыйкат! Кыяматтын болушунда шек жок!»-деп, айтылганда, «Кыямат эмне экенин билбейм. («Болбой калышы да мүмкүн» деп) ойлоймун. Анык билбейбиз» -дегенсиңер"
        },
        {
            "chapter": 45,
            "verse": 33,
            "text": "Алардын жасаган (күнөө) иштери анык билинди жана алардын башына өздөрү (дүйнөдө) мазактаган нерсе (тозок азабы) түштү"
        },
        {
            "chapter": 45,
            "verse": 34,
            "text": "Анан аларга айтылды: «(Дүйнө жашоосунда) ушул күнүңөрдү «унутуп койгонуңар» сыяктуу, бүгүн Биз дагы силерди «унутуп койобуз». Силердин жайыңар — тозок! Силерге эч кандай жардамчылар болбойт"
        },
        {
            "chapter": 45,
            "verse": 35,
            "text": "Мунун себеби, силер Аллаһтын аяттарын мазактагансыңар жана силерди дүйнө жашоосу азгырып койгон. Эми бүгүн андан чыгарылбайсыңар. Жана артыңарга (дүйнөгө) да кайтарылбайсыңар!»"
        },
        {
            "chapter": 45,
            "verse": 36,
            "text": "Аллаһка — асмандардын Раббисине, жердин Раббисине жана бүт ааламдардын Раббисине мактоолор болсун"
        },
        {
            "chapter": 45,
            "verse": 37,
            "text": "Асмандарда жана жерде (бүт) улуулук Аныкы! Ал —Кудуреттүү, Даанышман"
        }
    ]
}
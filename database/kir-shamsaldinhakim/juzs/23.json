{
    "juzs": [
        {
            "chapter": 36,
            "verse": 28,
            "text": "Анын (өлтүрүлгөн мусулмандын) артынан Биз (каапыр) коомдун үстүнө асмандан (периштелерден куралган) аскерлерибизди түшүрбөдүк. Түшүрбөйт да болчубуз"
        },
        {
            "chapter": 36,
            "verse": 29,
            "text": "(Себеби:) Бир гана ач айкырык болду! Анан.., бардыгы (өлүп, кыйрап) тынып калышты"
        },
        {
            "chapter": 36,
            "verse": 30,
            "text": "Кайран гана пенделер! (Айып өздөрүндө!) Аларга бир пайгамбар келсе эле (дароо) шылдыңдай башташат"
        },
        {
            "chapter": 36,
            "verse": 31,
            "text": "Көрүшпөйбү, Биз алардан мурун нечендеген (каапыр) муундарды кыйратып салдык! Эми алар өздөрүнө (бул дүйнөгө) кайтып келишпейт"
        },
        {
            "chapter": 36,
            "verse": 32,
            "text": "Албетте, алардын (кыйрагандардын) бардыгы (Кыяматта) Биздин алдыбызда (суроо-жооп үчүн) даяр турушат"
        },
        {
            "chapter": 36,
            "verse": 33,
            "text": "Аларга (кудуретибизден дагы бир) белги-өлүк жер. Биз аны (жамгыр менен) тирилттик жана андан данды (өндүрүп) чыгардык. Эми, ошондон жеп жатышат"
        },
        {
            "chapter": 36,
            "verse": 34,
            "text": "Жана Биз жерде курмалардан, жүзүмдөрдөн бак-бостондорду жараттык. Жана анын боорун жарып, булактарды чыгардык"
        },
        {
            "chapter": 36,
            "verse": 35,
            "text": "Ошол бактардын мөмөсүнөн жесин деп. Ал мөмөлөрдү алардын колу жасаган жок! Шүгүр кылышпайбы, эми"
        },
        {
            "chapter": 36,
            "verse": 36,
            "text": "Жер өстүрүп чыгарган нерселерден, өздөрүнөн жана өздөрү да билбеген (көп) нерселерден бардык жуп-жубайларды жараткан Аллаһ — Аруу,Таза"
        },
        {
            "chapter": 36,
            "verse": 37,
            "text": "Аларга (дагы бир) белги — түн. Биз андан күндүздү сыйрып алаарыбыз менен, алар караңгыда калышат"
        },
        {
            "chapter": 36,
            "verse": 38,
            "text": "(Дагы бир белги —) Күн, өзүнө белгиленген орунда гана (айланып) жүрөт. Бул — Кудуретүү, Билүүчүнүн тагдыр кылганы"
        },
        {
            "chapter": 36,
            "verse": 39,
            "text": "Биз Айга да, курманын эски шиңгили сыяктуу болуп (ийрейип) калганга чейин бир нече орундарды белгилеп койгонбуз"
        },
        {
            "chapter": 36,
            "verse": 40,
            "text": "Күн (өз айлануусунда) Айга жетиши мүмкүн эмес, түн дагы күндүздөн озуп кете албайт.! Бардыгы асманда сүзүп жүрүшөт"
        },
        {
            "chapter": 36,
            "verse": 41,
            "text": "Аларга (дагы бир) белги: (Нухтун доорунда) Биз алардын урпактарын (айбандар жана ыймандуу адамдар менен) толтурулган кемеде (топон суунун бетине) көтөрүп койгонубуз"
        },
        {
            "chapter": 36,
            "verse": 42,
            "text": "Дагы (бир белги) Биз аларга ошол кеме сыяктуу (бирок, башка түрдөгү) мине турган нерселерди жаратып бердик"
        },
        {
            "chapter": 36,
            "verse": 43,
            "text": "Эгер кааласак Биз аларды (кеме менен сапарга чыккан араб мушриктерин) чөктүрүп жиберебиз. Кийин аларга эч бир жардамчы болбойт жана куткарылышпайт"
        },
        {
            "chapter": 36,
            "verse": 44,
            "text": "(Бирок, качан) Биз тараптан ырайым болсо жана белгилүү убакытка чейин пайдалануулары үчүн куткарылышы мүмкүн"
        },
        {
            "chapter": 36,
            "verse": 45,
            "text": "Эгер аларга алдыңардагы жана артыңардагы (азаптан) корккула, ажеп эмес ырайымына жолуксаңар деп айтылчу болсо, (такыр кулак салышпайт)"
        },
        {
            "chapter": 36,
            "verse": 46,
            "text": "Аларга Раббилеринин аят-белгилеринен бири келсе, андан да жүз бурушат"
        },
        {
            "chapter": 36,
            "verse": 47,
            "text": "Эгер аларга: «Аллаһ ырыскы кылып берген нерселерден (муктаждарга) садака кылгыла»-деп айтылса, каапырлар момундарга: «Аллаһ Өзү тамактандырууну каалаган кишилерди биз тамактандырабызбы?! Силер анык адашууда экенсиңер!»-дешет"
        },
        {
            "chapter": 36,
            "verse": 48,
            "text": "Жана айтышат: «Эгер чынчыл болсоңор (айткылачы) бул убада (Кыямат) качан келет?»"
        },
        {
            "chapter": 36,
            "verse": 49,
            "text": "Алар (эч нерседен бейкапар) өз ара жаңжалдашып турганда (жандарын) ала турган бир айкырыкты гана күтүп калышты.”"
        },
        {
            "chapter": 36,
            "verse": 50,
            "text": "(Аларга өлүм келгенде) осуят кылууга да үлгүрбөй калышат. Жана үй-бүлөлөрүнө да кайтып бара алышпайт"
        },
        {
            "chapter": 36,
            "verse": 51,
            "text": "Жана (Кыяматта) Сур (кернейи экинчи ирет) тартылат. Кийин, капыстан алар Раббисине (сурак берүү үчүн) мүрзөлөрүнөн суурулуп чыгышат"
        },
        {
            "chapter": 36,
            "verse": 52,
            "text": "(Жана) айтышат: «О, шорубуз! Бизди уйкубуздан (өлүмдөн) ким тургузду экен?! Бул Рахмандын (кайра тирилүү жөнүндөгү) убадасы турбайбы! пайгамбарлар туура сүйлөгөн экен!»"
        },
        {
            "chapter": 36,
            "verse": 53,
            "text": "Бир гана айкырык (Сур кернейинин добушу) болот. Анан дароо алардын баары Биздин алдыбызда туруп калышат"
        },
        {
            "chapter": 36,
            "verse": 54,
            "text": "Ал күндө эч бир жан зулумдук көрбөйт. Жана силер өзүңөр жасаган ишиңерге гана ылайык жаза аласыңар"
        },
        {
            "chapter": 36,
            "verse": 55,
            "text": "Ал Күнү Бейиш элдери кубаныч менен гана алек"
        },
        {
            "chapter": 36,
            "verse": 56,
            "text": "Жубайлары менен көлөкөнүн астына коюлган сөрүлөрдө жөлөнүп отурушат"
        },
        {
            "chapter": 36,
            "verse": 57,
            "text": "Ал жерде алар үчүн мөмөлөр, тилеген бардык нерселери бар"
        },
        {
            "chapter": 36,
            "verse": 58,
            "text": "Алардын Ырайымдуу Раббиси тарабынан «Салам» деген сөз (айтылат)"
        },
        {
            "chapter": 36,
            "verse": 59,
            "text": "Эй, күнөөкөрлөр! Бул күндө силер (жакшылардан) бөлүнгүлө"
        },
        {
            "chapter": 36,
            "verse": 60,
            "text": "О, Адам урпактары! Мен силерге: «Шайтанга ибадат кылбагыла! Ал силерге анык душман"
        },
        {
            "chapter": 36,
            "verse": 61,
            "text": "Өзүмө гана ибадат кылгыла! Туура Жол — ушул!» деп буюрбадым беле"
        },
        {
            "chapter": 36,
            "verse": 62,
            "text": "Ал силерден көп муундарды азгырып жиберди го! Акылыңарды иштетпейт белеңер"
        },
        {
            "chapter": 36,
            "verse": 63,
            "text": "Силерге убада кылынган тозок — ушул"
        },
        {
            "chapter": 36,
            "verse": 64,
            "text": "Каапыр болгонуңар себептүү бүгүн ага киргиле!»"
        },
        {
            "chapter": 36,
            "verse": 65,
            "text": "Ал күндө алардын оозуна мөөр басып койобуз. Бизге анын кылмыштары жөнүндө колдору сүйлөйт, буттары күбөлүк берет"
        },
        {
            "chapter": 36,
            "verse": 66,
            "text": "Жана эгер кааласак, көзүн тегиздеп (сокур кылып) койобуз. Анан Бейиш жолун издегенге шашылышат. Көрмөк кайда эми"
        },
        {
            "chapter": 36,
            "verse": 67,
            "text": "Жана эгер кааласак аларды турган жеринде катырып койобуз. Алдыга басканга да артка кайтканга да кудурети келбей калат"
        },
        {
            "chapter": 36,
            "verse": 68,
            "text": "Биз кимге узун өмүр берсек, анын түзүлүшүн начар кылып койобуз. Акылдарын иштетишпейби"
        },
        {
            "chapter": 36,
            "verse": 69,
            "text": "Биз ага (Мухаммадга) ыр үйрөткөнүбүз жок. (Акын болуу) ага ылайык эмес. Ал (Мухаммад окуган нерселер) Зикир (эскертүү) жана анык Кураан"
        },
        {
            "chapter": 36,
            "verse": 70,
            "text": "Тирүү адамдарды эскертүү үчүн жана каапырларга (азап жөнүндөгү өкүм) сөздү чындыкка чыгаруу үчүн (түшүрүлгөн эскертүү)"
        },
        {
            "chapter": 36,
            "verse": 71,
            "text": "Алар көрбөй жатышабы, Биз алар үчүн Өз Колубуз жасаган нерселерден чарба айбандарын жаратып, колдоруна мүлк кылып бердик"
        },
        {
            "chapter": 36,
            "verse": 72,
            "text": "Жана аларга ал(айбанд)арды моюн сундуруп бердик. Алардан арасынан мингендери бар, этин жегендери бар"
        },
        {
            "chapter": 36,
            "verse": 73,
            "text": "Жана аларда пайдалар (айран, сүт сыяктуу) ичимдиктер бар. Шүгүр кылышпайбы?! (Шүгүр кылмак кайда! Кайра, ошол нерселерди Аллай эмес, арбактар, бут-статуялар жаратып бергенсип)"
        },
        {
            "chapter": 36,
            "verse": 74,
            "text": "Аллаһтан башка нерселерди кудай кылып алышты. Алардан жардам болсо кана"
        },
        {
            "chapter": 36,
            "verse": 75,
            "text": "(«Кудайлары») аларга жардам берүүгө кудуреттүү эмес!. (Бирок ошого карабай) аларга даярдалган аскерлер (сыяктуу кызматын кылып, сыйына беришет)"
        },
        {
            "chapter": 36,
            "verse": 76,
            "text": "(О, пайгамбар!) Сени алардын сөздөрү кайгыга салбасын. Биз алардын жашыруун, ашкере иштерин билип турабыз"
        },
        {
            "chapter": 36,
            "verse": 77,
            "text": "Инсан билбейби, Биз аны (бир тамчы) суудан жараттык эле, анан капыстан Бизге анык душман болуп чыга келди"
        },
        {
            "chapter": 36,
            "verse": 78,
            "text": "Жана, өзүнүн (эмнеден) жаралганын унутуп, (чириген сөөктү колуна кармап): «Сөпөт болгон сөөктү ким (кайрадан) тирилте алат?»-деп, Бизге (каршы) мисал келтирет"
        },
        {
            "chapter": 36,
            "verse": 79,
            "text": "Айткын: «Аны биринчи ирет (оболу топурактан, анан бел суудан) жараткан Кудай (кайра дагы ошол топурактан) тирилтет. Ал ар бир макулукту (кандай жаратаарын жакшы) билет"
        },
        {
            "chapter": 36,
            "verse": 80,
            "text": "Ал силерге көк (жана ным) дарактан отун жасап берген.! Силер аны жагып жатасыңар"
        },
        {
            "chapter": 36,
            "verse": 81,
            "text": "Асмандарды жана Жерди жарата алган Зат алардын окшошун (экинчи ирет) жаратууга кудуреттүү эмеспи?? Жок! Кудуреттүү! Ал эң мыкты жаратуучу жана эң илимдүү"
        },
        {
            "chapter": 36,
            "verse": 82,
            "text": "Эгер бир нерсени (жаратууну) кааласа, Анын иши «Бол!» деп айтуудан гана турат. Анан ал нерсе болуп калат"
        },
        {
            "chapter": 36,
            "verse": 83,
            "text": "Бардык нерселердин бийлик-өкүмдарлыгы Өз колунда болгон Аллаһ (мушриктердин «жарата албайт» деген сыпаттоосунан) Таза! Бардыгыңар Өзүнө кайта-рыласыңар"
        },
        {
            "chapter": 37,
            "verse": 1,
            "text": "Саптарткан периштелерге ант ичип"
        },
        {
            "chapter": 37,
            "verse": 2,
            "text": "(Шамалдарды) айдоочу периштелерге ант ичип"
        },
        {
            "chapter": 37,
            "verse": 3,
            "text": "(Ар дайым) Зикирди (Куранды) окуп туруучу периштелерге ант ичип (айтамын)"
        },
        {
            "chapter": 37,
            "verse": 4,
            "text": "Силердин кудайыңар чынында Жалгыз"
        },
        {
            "chapter": 37,
            "verse": 5,
            "text": "(Ал) асмандардын, жердин жана экөөсүнүн арасындагы (бардык) нерселердин Раббиси. Жана Ал чыгыштардын (жана батыштардын) да Раббиси"
        },
        {
            "chapter": 37,
            "verse": 6,
            "text": "Чынында, Биз Дүйнө асманын жылдыздар зыйнаты менен кооздодук"
        },
        {
            "chapter": 37,
            "verse": 7,
            "text": "Жана (асмандарды) ар бир бейбаш шайтандан сактадык"
        },
        {
            "chapter": 37,
            "verse": 8,
            "text": "Алар жогорку жамаатты(н сөзүн) уга албайт.? (Эгер угууга аракет кылса) ар тараптан (учар жылдыздар менен) атып урулат"
        },
        {
            "chapter": 37,
            "verse": 9,
            "text": "(Ушинтип) айдап жиберилет. Аларга (тиги дүйнөдө) үзгүлтүксүз азап бар"
        },
        {
            "chapter": 37,
            "verse": 10,
            "text": "Ал эми, кимиси (кайып кабарынан) бир гана сөз уурдап алган болсо, ага күйдүрүп жиберүүчү куйруктуу жылдыз кууп жетет (жана өрттөп жиберет)"
        },
        {
            "chapter": 37,
            "verse": 11,
            "text": "Сен алардан (мушриктерден) сурачы, аларды жаратуу кыйынга турабы же Биз жараткан (асман, жер, периште сыяктуу) нерселердиби? Чынында, Биз аларды жабышчаак ылайдан эле жаратып койгонбуз"
        },
        {
            "chapter": 37,
            "verse": 12,
            "text": "Сен (алардын ишенбегенине) таң каласың. Алар (болсо, сени) шылдыңдашат"
        },
        {
            "chapter": 37,
            "verse": 13,
            "text": "Эгер эскертилчү болсо, эсине (акылына) келбейт"
        },
        {
            "chapter": 37,
            "verse": 14,
            "text": "Эгер бир аят-далил көрүшсө (андан бетер) шылдыңдашат"
        },
        {
            "chapter": 37,
            "verse": 15,
            "text": "Жана: «Бул анык сыйкыр» дешет"
        },
        {
            "chapter": 37,
            "verse": 16,
            "text": "(Дагы алар:) «Эгер биз өлүп, сөөк жана топурак болуп калсак, кайрадан тирилебизби"
        },
        {
            "chapter": 37,
            "verse": 17,
            "text": "Илгерки ата-бабаларыбыз дагы (кайра тирилеби)?!» - дешет"
        },
        {
            "chapter": 37,
            "verse": 18,
            "text": "Айткын: «Ооба. Силер (мушрик ата-бабаңар дагы) кор болгон абалыңарда (тирилесиңер)"
        },
        {
            "chapter": 37,
            "verse": 19,
            "text": "Ал болгону (Исрафил периште тарта турган «Сур» кернейинин) бир гана добушу. Анан алар (тирилип, Кыямат окуяларына) карап турган болушат»"
        },
        {
            "chapter": 37,
            "verse": 20,
            "text": "Жана: «О, бизге кайгы! Бул Кыямат го!» (дешет. Ошондо аларга кайыптан үн угулат)"
        },
        {
            "chapter": 37,
            "verse": 21,
            "text": "«Бул силер «жалган» деген Ажыратуу Күнү!»"
        },
        {
            "chapter": 37,
            "verse": 22,
            "text": "«Заалым (каапыр) адамдарды (каапыр) жубайлары менен, сыйынган «кудайларын» кошуп чогулткула"
        },
        {
            "chapter": 37,
            "verse": 23,
            "text": "Аллаһтан башка(га сыйынышкан эле). Жана тозок жолуна айдагыла"
        },
        {
            "chapter": 37,
            "verse": 24,
            "text": "Жана аларды (Махшар майданында) токтоткула.! Алардан суралат"
        },
        {
            "chapter": 37,
            "verse": 25,
            "text": "«Эмне үчүн бири-бириңерден жардам сурабай жатасыңар?!»"
        },
        {
            "chapter": 37,
            "verse": 26,
            "text": "Жок! Алар бүгүн эрксиз туткундар"
        },
        {
            "chapter": 37,
            "verse": 27,
            "text": "(Анан) алар (өз-ара жаңжал-сүрөөн көтөрүп) бирин-бири (күнөөлөп) собол ыргытышат"
        },
        {
            "chapter": 37,
            "verse": 28,
            "text": "(Ээрчигендер башчыларга) айтат: «Силер бизге оң тарап (күч кубат, зордук) менен келгенсиңер (жана бизди ката жолго мажбурла-гансыңар)»"
        },
        {
            "chapter": 37,
            "verse": 29,
            "text": "(Башчылар) айтат: «Жок! Өзүңөр ыйманды кабыл албай койгонсуңар"
        },
        {
            "chapter": 37,
            "verse": 30,
            "text": "Силердин үстүңөрдө биздин бийлик жок болчу. Тескерисинче, өзүңөр акыйкатка каршы коом элеңер"
        },
        {
            "chapter": 37,
            "verse": 31,
            "text": "Эми, Раббибиздин Сөзү (азабы) бардыгыбызга ырас болду. Биз чынында азап тартуучуларбыз"
        },
        {
            "chapter": 37,
            "verse": 32,
            "text": "Биз силерди (мажбурлаган жокпуз) азгырганбыз. Өзүбүз деле азгырылган кишилер элек»"
        },
        {
            "chapter": 37,
            "verse": 33,
            "text": "Эми, алар ушул күнкү азапта дагы окшош-шерик болушат"
        },
        {
            "chapter": 37,
            "verse": 34,
            "text": "Албетте, Биз күнөөкөрлөрдү ушинтебиз"
        },
        {
            "chapter": 37,
            "verse": 35,
            "text": "(Дүйнө жашоосунда) аларга «Эч бир кудай жок, бир гана Аллаһ бар (ошого гана сыйынгыла)» деп айтылганда текеберленишкен"
        },
        {
            "chapter": 37,
            "verse": 36,
            "text": "Жана: «Биз өзүбүздүн кудайларыбызды ушул жинди акын (Мухаммад) үчүн таштайт белек?!» дешет (болчу)"
        },
        {
            "chapter": 37,
            "verse": 37,
            "text": "Жок! (Андай эмес! Мухаммад) акыйкатты алып келген жана пайгамбарларды тастыктаган"
        },
        {
            "chapter": 37,
            "verse": 38,
            "text": "(О, мушриктер!) Силер албетте жан ооруткан азапты татасыңар"
        },
        {
            "chapter": 37,
            "verse": 39,
            "text": "Жасаган (күнөө) ишиңерге жараша жаза аласыңар"
        },
        {
            "chapter": 37,
            "verse": 40,
            "text": "Ал эми Аллаһтын ыкластуу (жалгыз Өзүнө ибадат кылган) пенделери"
        },
        {
            "chapter": 37,
            "verse": 41,
            "text": "Аларга белгиленген ырыскылар бар"
        },
        {
            "chapter": 37,
            "verse": 42,
            "text": "Мөмө-жемиштер.., жана алар урмат-сый көргөзүлгөн абалда"
        },
        {
            "chapter": 37,
            "verse": 43,
            "text": "Эң жакшы (нээматтуу) Бейиштерде"
        },
        {
            "chapter": 37,
            "verse": 44,
            "text": "(Кооз, дарыялар жээгиндеги) сөрүлөрдө бири-бирине бет маңдай (олтурушат)"
        },
        {
            "chapter": 37,
            "verse": 45,
            "text": "Аларга (Бейиштеги) агып турган булактан шарап кеселери айлантып турулат"
        },
        {
            "chapter": 37,
            "verse": 46,
            "text": "Алар ап-апак, ичүүчүлөр үчүн таттуу"
        },
        {
            "chapter": 37,
            "verse": 47,
            "text": "Баш айланткан зыяндуулугу жок, (андан) мас болушпайт"
        },
        {
            "chapter": 37,
            "verse": 48,
            "text": "Жана алардын алдында көздөрүн (өз жубайынан башкаларга) каратпаган бакыраң көз сулуулар бар"
        },
        {
            "chapter": 37,
            "verse": 49,
            "text": "Алар аздектеп коюлган жумуртка сыяктуу"
        },
        {
            "chapter": 37,
            "verse": 50,
            "text": "(Бейиштегилер) бет маңдай отурушуп, бири-бирине суроо берип сүйлөшүшөт"
        },
        {
            "chapter": 37,
            "verse": 51,
            "text": "Алардан бирөөсү айтты: «Менин бир жакын таанышым бар эле"
        },
        {
            "chapter": 37,
            "verse": 52,
            "text": "Ал (мага): «Сен (кайра тирилүүнү) тастыктоочулардансыңбы"
        },
        {
            "chapter": 37,
            "verse": 53,
            "text": "Эмне, биз өлүп, топурак жана сөөк болуп калсак деле (кайрадан тирилтилип, бул дүйнөдө) жасаган ишибизге жооп беребизби?»-деген. (Бейиши Адам шериктерине)"
        },
        {
            "chapter": 37,
            "verse": 54,
            "text": "«Силер да карап көрбөйсүңөрбү» деди"
        },
        {
            "chapter": 37,
            "verse": 55,
            "text": "Карады. Аны тозоктун чок ортосунда (азапта турганын) көрүп (мындай деди)"
        },
        {
            "chapter": 37,
            "verse": 56,
            "text": "«Аллаһка ант! Сен мени өлтүрө жаздаган экенсиң"
        },
        {
            "chapter": 37,
            "verse": 57,
            "text": "Эгер мага Раббимдин (ыйман) нээматы болбогондо, мен дагы (тозок үчүн) даярдалган (бактысыз) кишилерден болуп калмакмын"
        },
        {
            "chapter": 37,
            "verse": 58,
            "text": "Биз өлбөптүрбүзбү"
        },
        {
            "chapter": 37,
            "verse": 59,
            "text": "Биринчи өлүмүбүз менен гана өлдүк. (Анан кайра тирилгенде) азапка салынбадык"
        },
        {
            "chapter": 37,
            "verse": 60,
            "text": "Албетте, бул чоң жеңиш"
        },
        {
            "chapter": 37,
            "verse": 61,
            "text": "Амал кылгандар ушундай жеңиш үчүн амал кылышсын!»"
        },
        {
            "chapter": 37,
            "verse": 62,
            "text": "(О, адамдар!) ушул (Бейиштеги жашоо) жакшыбы же Заккум? дарагы жакшыбы"
        },
        {
            "chapter": 37,
            "verse": 63,
            "text": "Биз аны заалымдарга азап болушу үчүн жараттык"
        },
        {
            "chapter": 37,
            "verse": 64,
            "text": "Ал-тозоктун тереңинен өсүп чыккан дарак"
        },
        {
            "chapter": 37,
            "verse": 65,
            "text": "Анын бүчүрлөрү шайтандардын башына окшойт"
        },
        {
            "chapter": 37,
            "verse": 66,
            "text": "Алар (тозоктогулар) андан курсактарын толтура-толтура жешет"
        },
        {
            "chapter": 37,
            "verse": 67,
            "text": "Кийин анын үстүнөн аларга (ичкенде бетти, оозду күйдүрүп, ичегилерди үзүп жибере турган даражадагы) кайнак суу ичирилет"
        },
        {
            "chapter": 37,
            "verse": 68,
            "text": "Кийин алар (дагы да терең) тозокко кайтарылышат"
        },
        {
            "chapter": 37,
            "verse": 69,
            "text": "Чынында, алар ата-бабаларын адашкан (Аллаһтан башка «кудайларга» сыйынган) абалда табышкан эле"
        },
        {
            "chapter": 37,
            "verse": 70,
            "text": "Ошолордун изинен чуркап кетишти"
        },
        {
            "chapter": 37,
            "verse": 71,
            "text": "Алардан мурун, абалкылардан көпчүлүгү дагы адашып кетишкен"
        },
        {
            "chapter": 37,
            "verse": 72,
            "text": "Биз алардын ичине эскертүүчү пайгамбарларды жиберген элек"
        },
        {
            "chapter": 37,
            "verse": 73,
            "text": "Эми карачы, эскертилген адамдардын акыбет-көргүлүктөрү эмне болгонун"
        },
        {
            "chapter": 37,
            "verse": 74,
            "text": "Ал эми, Аллаһка ыклас менен (жалгыз Өзүнө) ибадат кылган пенделер адашкан жок"
        },
        {
            "chapter": 37,
            "verse": 75,
            "text": "(Бир кезде) Бизге Нух бийик добуш менен(«О, Раббим! Жер бетинде бир дагы каапырлардын үйүн калтырба!» деп) дуба кылды. Биз эң жакшы жооп берүүчүбүз"
        },
        {
            "chapter": 37,
            "verse": 76,
            "text": "Биз аны менен үй-бүлөсүн (каапыр уулунан башкасын!) чоң балээден куткардык"
        },
        {
            "chapter": 37,
            "verse": 77,
            "text": "Жана анын (кемеге чыккан) урпактарын гана (аман) калуучулардан кылдык"
        },
        {
            "chapter": 37,
            "verse": 78,
            "text": "Жана аны(н ысымын) кийинки муундар арасында (даңазалуу) калтырдык"
        },
        {
            "chapter": 37,
            "verse": 79,
            "text": "Нухка ааламдарда (түбөлүк) салам болсун"
        },
        {
            "chapter": 37,
            "verse": 80,
            "text": "Албетте, Биз (жакшынакай ибадат кылган) мухсиндерди ушинтип сыйлайбыз"
        },
        {
            "chapter": 37,
            "verse": 81,
            "text": "Чынында, ал Биздин момун пенделерибизден болчу"
        },
        {
            "chapter": 37,
            "verse": 82,
            "text": "Кийин Биз башкаларды чөктүрүп жибердик"
        },
        {
            "chapter": 37,
            "verse": 83,
            "text": "Ибрахим (пайгамбар) дагы анын (Нухтун) жамаатынан (тавхидди кармаган пенделерден) эле"
        },
        {
            "chapter": 37,
            "verse": 84,
            "text": "Бир кезде ал Раббисине (ширктен) таза жүрөк менен келди"
        },
        {
            "chapter": 37,
            "verse": 85,
            "text": "(Жана) атасы менен коомуна (мындай) деди: «Эмнелерге эле сыйынып жатасыңар"
        },
        {
            "chapter": 37,
            "verse": 86,
            "text": "Аллаһтан башка өзүңөр ойлоп тапкан (жасалма) кудайды тандайсыңарбы"
        },
        {
            "chapter": 37,
            "verse": 87,
            "text": "Ааламдардын Раббиси (Аллаһ) жөнүндө кандай ойлойсуңар?» (Күндөрдүн биринде чоӊ элдик майрам болуп, бардыгы майрам талаасына кетип жатышты. Ибрахимди да «жүр» дешкенде ал)"
        },
        {
            "chapter": 37,
            "verse": 88,
            "text": "Жылдыздарга бир карап алып"
        },
        {
            "chapter": 37,
            "verse": 89,
            "text": "«Мен ооруп турам»-деди"
        },
        {
            "chapter": 37,
            "verse": 90,
            "text": "Бардыгы андан бурулуп (талаага) кетишти"
        },
        {
            "chapter": 37,
            "verse": 91,
            "text": "Анан Ибрахим алардын (ибадатканадагы) «кудайларына» тез жетип келип: «(Алдыңардагы тамактан) жебейсиңерби?»"
        },
        {
            "chapter": 37,
            "verse": 92,
            "text": "Эмнеге сүйлөбөй жатасыңар?!» -деди"
        },
        {
            "chapter": 37,
            "verse": 93,
            "text": "Анан аларды күч менен уруп (талкалап) салды (жана балтаны чоң «кудайдын» колуна илип койду)"
        },
        {
            "chapter": 37,
            "verse": 94,
            "text": "(Эли кечинде) ага чуркап келишти. (Жана аны омуроолоп, кандай жаза берсек экен деп, чуру-чуу түшүп турганда, Ибрахим учурдан пайдаланып дааватын улантып)"
        },
        {
            "chapter": 37,
            "verse": 95,
            "text": "Айтты: «Өзүңөр жонуп жасаган нерселерге ибадат кыласыңарбы"
        },
        {
            "chapter": 37,
            "verse": 96,
            "text": "Силерди да, силердин ишиңерди! да Аллаһ жараткан"
        },
        {
            "chapter": 37,
            "verse": 97,
            "text": "(Мушриктер) айтышты: «Ал үчүн (отундан) «үйлөрдү» куруп (жандырып) отко таштагыла"
        },
        {
            "chapter": 37,
            "verse": 98,
            "text": "Ага каршы (ушундай) амалды тандашты. Биз аларды(н өзүн) төмөн (жеңилген) кылып койдук"
        },
        {
            "chapter": 37,
            "verse": 99,
            "text": "(Ибрахим) айтты: «Мен Раббиме кетемин! Ал мени Туура Жолго баштайт!» (Ибрахим Шам жерине кетип, ошол жакта жашап калды. Өмүрү бир кыйла өтүп калса да, перзент көрбөгөндөн улам Раббисине дуба кылды)"
        },
        {
            "chapter": 37,
            "verse": 100,
            "text": "«О, Раббим! Мага салих (таза) инсандардан (боло турган бир перзент) берчи?!»"
        },
        {
            "chapter": 37,
            "verse": 101,
            "text": "Анан Биз ага бир жумшак пейил перзент (көрүшү) менен сүйүнчү кабар бердик"
        },
        {
            "chapter": 37,
            "verse": 102,
            "text": "Качан ал перзент (сүймөнчүк болуп) Ибрахим менен бирге жүрүү курагына жеткенде, (ага) «О, балакайым! Мен түшүмдө сени курман чалып жатканымды көрүптүрмүн. Ойлонуп көр, эмне дейсиң?! деди. «Атаке,— деди ал-буюрулганды аткара бериңиз. Аллаһ кааласа мени сабыр кылуучулардан экенимди көрөсүз»"
        },
        {
            "chapter": 37,
            "verse": 103,
            "text": "Экөөсү (Аллаһтын амирине) моюн сунуп, атасы аны маңдайы менен жерге жаткырганда"
        },
        {
            "chapter": 37,
            "verse": 104,
            "text": "«О, Ибрахим! — деп добуш кылдык —"
        },
        {
            "chapter": 37,
            "verse": 105,
            "text": "Сен түшүңдү (анда берилген буйрукту) ырас билип аткардың. Биз жакшы амал кылуучу адамдарды ушинтип сыйлайбыз»"
        },
        {
            "chapter": 37,
            "verse": 106,
            "text": "Чынында, бул анык сыноо болгон"
        },
        {
            "chapter": 37,
            "verse": 107,
            "text": "Жана Биз Ысмайылдын ордуна улук курмандык бердик"
        },
        {
            "chapter": 37,
            "verse": 108,
            "text": "Биз аны(н ысымын) кийинки муундардын арасында (даңазалуу кылып) калтырдык"
        },
        {
            "chapter": 37,
            "verse": 109,
            "text": "Ибрахимге (Аллаһтын) салам(ы) болсун"
        },
        {
            "chapter": 37,
            "verse": 110,
            "text": "Биз жакшыларды ушинтип сыйлайбыз"
        },
        {
            "chapter": 37,
            "verse": 111,
            "text": "Чынында ал Биздин момун пенделерибизден болгон"
        },
        {
            "chapter": 37,
            "verse": 112,
            "text": "Жана Биз ага Исхак жөнүндө куш кабар бердик. (Исхак) салих пайгамбарлардын бири"
        },
        {
            "chapter": 37,
            "verse": 113,
            "text": "Биз ага (Ибрахимге) Жана Исхакка (көп) берекеттерди бердик. Ал экөөсүнүн урпактарынын арасынан жакшы(лар) да, өзүнө анык зулум кылгаңн(дар) да чыкты"
        },
        {
            "chapter": 37,
            "verse": 114,
            "text": "Биз Муса менен Харунга да жакшылык кылдык"
        },
        {
            "chapter": 37,
            "verse": 115,
            "text": "Жана ал экөөсү менен алардын коомун чоң балээден куткардык"
        },
        {
            "chapter": 37,
            "verse": 116,
            "text": "Жана (душмандарына каршы) аларга жардам бердик. Натыйжада экөө жеңүүчүлөрдөн болушту"
        },
        {
            "chapter": 37,
            "verse": 117,
            "text": "Жана ал экөөсүнө анык баяндалган Китеп (Тоорат) берип"
        },
        {
            "chapter": 37,
            "verse": 118,
            "text": "Туура Жолго баштадык"
        },
        {
            "chapter": 37,
            "verse": 119,
            "text": "Жана аларды акыркы муундардын арасында (даңазалуу кылып) калтырдык"
        },
        {
            "chapter": 37,
            "verse": 120,
            "text": "Муса менен Харунга салам болсун"
        },
        {
            "chapter": 37,
            "verse": 121,
            "text": "Биз жакшыларды ушинтип сыйлайбыз"
        },
        {
            "chapter": 37,
            "verse": 122,
            "text": "Чынында, экөө тең Биздин ыймандуу пенделерибизден"
        },
        {
            "chapter": 37,
            "verse": 123,
            "text": "Иляс! дагы элчи-пайгамбарлардан эле"
        },
        {
            "chapter": 37,
            "verse": 124,
            "text": "Бир кезде ал коомуна (мындай) деди: «(Аллаһтан) коркпойсуңарбы"
        },
        {
            "chapter": 37,
            "verse": 125,
            "text": "Эң мыкты Жаратуучуну (Аллаһты) таштап, «Баьлга» дуба кыласыңарбы"
        },
        {
            "chapter": 37,
            "verse": 126,
            "text": "Силердин да, абалкы ата-бабаңардын да Раббиси Аллаһ эле го?!»"
        },
        {
            "chapter": 37,
            "verse": 127,
            "text": "Бирок, коому ага моюн сунбады. Натыйжада (азапка) даярдалгандардан болушту"
        },
        {
            "chapter": 37,
            "verse": 128,
            "text": "Ал эми, Аллаһтын мухлис (Өзүнө гана ибадат кылган) пенделери (андай эмес)"
        },
        {
            "chapter": 37,
            "verse": 129,
            "text": "Жана Биз аны(н ысымын) акыркылардын арасында (даңазалуу) калтырдык"
        },
        {
            "chapter": 37,
            "verse": 130,
            "text": "Иляска (Аллаһтан) салам болсун"
        },
        {
            "chapter": 37,
            "verse": 131,
            "text": "Чынында, Биз жакшыларды ушинтип сыйлайбыз"
        },
        {
            "chapter": 37,
            "verse": 132,
            "text": "Ал Биздин момун пенделерибиздин бири"
        },
        {
            "chapter": 37,
            "verse": 133,
            "text": "Лут дагы элчи-пайгамбарлардан эле"
        },
        {
            "chapter": 37,
            "verse": 134,
            "text": "Бир кезде Биз аны жана анын үй-бүлөсүнүн бардыгын (асмандан жааган таш - балээсинен) куткарганбыз"
        },
        {
            "chapter": 37,
            "verse": 135,
            "text": "Бир гана кемпир(и) азапта калуучулардын арасында калды. (Себеби ал ыймандуу болбогон)"
        },
        {
            "chapter": 37,
            "verse": 136,
            "text": "Анан Биз башкаларды кыйраттык"
        },
        {
            "chapter": 37,
            "verse": 137,
            "text": "(Эй, Макка мушриктери!) Силер алардын (кыйраган элдин чалдыбарларынын) үстүнөн ары-бери өтөсүңөрго, эрте менен"
        },
        {
            "chapter": 37,
            "verse": 138,
            "text": "жана кечинде. Акылыңарды иштетпейсиңерби"
        },
        {
            "chapter": 37,
            "verse": 139,
            "text": "Чынында, Юнус дагы элчи-пайгамбарлардан бири"
        },
        {
            "chapter": 37,
            "verse": 140,
            "text": "Бир кезде ал (элине таарынып, жеринен) качып чыгып, толуп калган кемеге отурду"
        },
        {
            "chapter": 37,
            "verse": 141,
            "text": "Анан чүчүкулак тартышты эле, ал жеңилгендерден болуп калды"
        },
        {
            "chapter": 37,
            "verse": 142,
            "text": "Анан ал (башкалар тарабынан) жемеленип турганда чоң балык жутуп жиберди"
        },
        {
            "chapter": 37,
            "verse": 143,
            "text": "Эгер ал Аллахты аруулаган пенделерден болбогондо"
        },
        {
            "chapter": 37,
            "verse": 144,
            "text": "Балыктын курсагында кайра тирилген күнгө чейин калып кетмек"
        },
        {
            "chapter": 37,
            "verse": 145,
            "text": "Анан аны (жээктеги) жалаң жерге ыргытып жибердик. Ал ооруп калган эле"
        },
        {
            "chapter": 37,
            "verse": 146,
            "text": "Биз анын үстүнө ашкабак өсүмдүгүн өстүрүп (көлөкөсү менен калкалап) койдук"
        },
        {
            "chapter": 37,
            "verse": 147,
            "text": "Юнусту жүз миң же андан көбүрөөк элге пайгамбар кылган элек"
        },
        {
            "chapter": 37,
            "verse": 148,
            "text": "Анан алар (тооба кылып) ыйман келтиришти. Биз аларды (белгилүү) мөөнөткө чейин (өмүр нээматы менен) пайдалантырдык"
        },
        {
            "chapter": 37,
            "verse": 149,
            "text": "(О, Мухаммад!) Сен алардан (периштелерге сыйынган мушриктерден) сурачы, Раббилерине кыз перзенттерди, өздөрүнө уул перзенттерди ыраа көрүшөбү"
        },
        {
            "chapter": 37,
            "verse": 150,
            "text": "Же болбосо, Биз периштелерди ургаачы кылып жаратканыбызды көрүшүптүрбү"
        },
        {
            "chapter": 37,
            "verse": 151,
            "text": "Уккула, Алар ойдон чыгарылган жалгандарында (мындай) дешет"
        },
        {
            "chapter": 37,
            "verse": 152,
            "text": "«Аллаһтын баласы бар». Алар — жеткен жалганчылар"
        },
        {
            "chapter": 37,
            "verse": 153,
            "text": "(Аллаһ) уулдардын ордуна кыздарды тандап алыптырбы"
        },
        {
            "chapter": 37,
            "verse": 154,
            "text": "Силерге эмне болгон?! Кандай гана (жаман) өкүм чыгарып жатасыңар"
        },
        {
            "chapter": 37,
            "verse": 155,
            "text": "(Аллаһтын баласы болбостугун) эстебейсиңерби"
        },
        {
            "chapter": 37,
            "verse": 156,
            "text": "Же (колуңарда) анык далил барбы? (Же силерге Кураандан башка ыйык китеп түштүбү)"
        },
        {
            "chapter": 37,
            "verse": 157,
            "text": "(Анда) алып келгиле, китебиңерди, эгер чынчыл болсоңор"
        },
        {
            "chapter": 37,
            "verse": 158,
            "text": "Алар Аллаһ менен жиндердин арасында (өздөрүнчө) тууганчылык бар дешет. (Андай эмес). Жиндер өздөрүнүн (суракка) даярдалганын билишет"
        },
        {
            "chapter": 37,
            "verse": 159,
            "text": "Аллаһ алар сыпаттаган (кемчилдиктүү) сыпаттардан Аруу-Таза"
        },
        {
            "chapter": 37,
            "verse": 160,
            "text": "Ал эми, Аллаһтын жакшы амал кылган пенделери (Аллаһты кемчилдиктүү сыпаттар менен сыпаттабайт)"
        },
        {
            "chapter": 37,
            "verse": 161,
            "text": "(О, мушриктер!) Силер дагы, силер сыйынган «кудайыңар» дагы"
        },
        {
            "chapter": 37,
            "verse": 162,
            "text": "эч кимди адаштыра албайсыңар"
        },
        {
            "chapter": 37,
            "verse": 163,
            "text": "(Эзелки Тагдыр Китебинде) тозокко кирүүчү (болуп жазылган) адамдарды гана (адаштыра аласыңар)"
        },
        {
            "chapter": 37,
            "verse": 164,
            "text": "(Периштелер айтат:) «Биздин бардыгыбыздын белгилүү орун-даражаларыбыз бар"
        },
        {
            "chapter": 37,
            "verse": 165,
            "text": "Жана биз (Аллаһтын кызматында) сап тартып туруучуларбыз"
        },
        {
            "chapter": 37,
            "verse": 166,
            "text": "Жана биз, чынында (Аллаһка) тасбих айтуучуларбыз!» (Кийинки аяттарда мушриктердин жалган-чылыгы ашкереленет)"
        },
        {
            "chapter": 37,
            "verse": 167,
            "text": "Алар айтышат"
        },
        {
            "chapter": 37,
            "verse": 168,
            "text": "«Эгер биздин алдыбызда абалкылардын зикири (баяндалган Ыйык Китеп) болсо"
        },
        {
            "chapter": 37,
            "verse": 169,
            "text": "Биз деле мухлис (Аллаһтын Өзүнө сыйынган) пенделери болмокпуз»"
        },
        {
            "chapter": 37,
            "verse": 170,
            "text": "Анан ага (өздөрү самаган Китепке) каапыр болушту. Эми тез арада (адашкандыктарын) билип алышат"
        },
        {
            "chapter": 37,
            "verse": 171,
            "text": "Элчи-пайгамбар кылып жиберилген пенделерибиз үчүн (Тагдыр Китебинде төмөндөгүчө) сөзүбүз жазылган"
        },
        {
            "chapter": 37,
            "verse": 172,
            "text": "«Чынында алар гана жардам берилген адамдар"
        },
        {
            "chapter": 37,
            "verse": 173,
            "text": "Чынында Биздин аскерибиз гана жеңүүчүлөр!»"
        },
        {
            "chapter": 37,
            "verse": 174,
            "text": "Сен алардан (мушриктерден) белгилүү убакытка чейин жүзүңдү бур"
        },
        {
            "chapter": 37,
            "verse": 175,
            "text": "Жана аларды(н акыбетин) карап тур! Өздөрү да тез эле көрүп калышат"
        },
        {
            "chapter": 37,
            "verse": 176,
            "text": "Алар Биздин азабыбызды шаштырып жатышабы"
        },
        {
            "chapter": 37,
            "verse": 177,
            "text": "Эгер азап алардын турак-жайларына түшчү болсо, эскертилген адамдардын таңдары жаман (караңгы) болуп калат"
        },
        {
            "chapter": 37,
            "verse": 178,
            "text": "Сен белгилүү убакытка чейин алардан жүзүңдү бур"
        },
        {
            "chapter": 37,
            "verse": 179,
            "text": "Жана аларды(н акыбетин) карап тур. Өздөрү да тез эле көрүп калышат"
        },
        {
            "chapter": 37,
            "verse": 180,
            "text": "Кудуреттүүлүк Ээси — Раббиң алардын (кемчилдиктүү) сыпаттоолорунан Таза"
        },
        {
            "chapter": 37,
            "verse": 181,
            "text": "Пайгамбарларга салам болсун"
        },
        {
            "chapter": 37,
            "verse": 182,
            "text": "Ааламдардын Раббиси Аллаһка мактоолор болсун"
        },
        {
            "chapter": 38,
            "verse": 1,
            "text": "Сад. Даңазалуу Кураанга? ант"
        },
        {
            "chapter": 38,
            "verse": 2,
            "text": "Бирок, каапырлар (Кураанга каршы) текеберликте жана душманчылыкта"
        },
        {
            "chapter": 38,
            "verse": 3,
            "text": "Биз алардан мурун (Ыйык Китепке каршы болгон) муундардын арасынан көпчүлүгүн кыйратканбыз. Анан (баштарына азап келип калганда өкүрүп-бакырып) жалбарышкан. Бирок, эми кутулуунун убактысы эмес болчу"
        },
        {
            "chapter": 38,
            "verse": 4,
            "text": "Өздөрүнүн ичинен аларга эскертүүчү-пайгамбар келгенине (ишенбөөчүлүк менен) таңыркап, каапыр болгон адамдар: «Бул (Мухаммад) сыйкырчы-жалганчы"
        },
        {
            "chapter": 38,
            "verse": 5,
            "text": "Ал (биздин) көп кудайларды бир эле Кудай кылат бекен?! Бул өтө таң калычтуу нерсе!»- дешти"
        },
        {
            "chapter": 38,
            "verse": 6,
            "text": "Алардын чоңдору чыгып: «Жүргүлө (кеттик) өзүңөрдүн кудайыңарга сабыр менен (бекем) тургула! Чынында, бул (жоругу менен анын бийликке жетүүсү) максат кылынган"
        },
        {
            "chapter": 38,
            "verse": 7,
            "text": "Биз мындайды акыркы элдерден (ата-бабаларыбыздан) уккан эмеспиз. Бул ойлоп табылган жорук"
        },
        {
            "chapter": 38,
            "verse": 8,
            "text": "Биздин арабыздан (адам калбагансып) Зикир-Кураан ушуга түшүрүлүптүрбү?!»-(дешти). Жок! Алар Менин Зикир-Кураанымдан шектенишүүдө. Балким, алар азапты татып көрбөгөн(дөн улам ушинтип жатышкандыр)"
        },
        {
            "chapter": 38,
            "verse": 9,
            "text": "Же кудуреттүү, Берешен Раббиңдин Ырайым казыналары алардын ыктыярындабы"
        },
        {
            "chapter": 38,
            "verse": 10,
            "text": "Же асмандар менен жердин жана экөөсүнүн арасындагы нерселердин падышалыгы алардын колундабы?! Анда, себептерин таап (асманга) көтөрүлүшсүн (жана, эгер колдорунан келсе Мухаммадга түшүрүлүп жаткан Аллаһтын Ырайымын кыркып салышсын)"
        },
        {
            "chapter": 38,
            "verse": 11,
            "text": "Алар ал жер, бул жердеги (уюгушкан) топтордон турган жеңилген аскерлер"
        },
        {
            "chapter": 38,
            "verse": 12,
            "text": "Алардан мурун да Нухтун (каапыр) коому (Нухту), Аад элдери (Худ пайгамбарды), казыктардын кожоюну Фираун (Мусаны)"
        },
        {
            "chapter": 38,
            "verse": 13,
            "text": "Самуд коому (Салихты), Лут коому (Лутту), бак-бостон элдери (Шуайбды) жалганчы кылышкан. Ошолор дагы уюшкан топтор эле"
        },
        {
            "chapter": 38,
            "verse": 14,
            "text": "Бардыгы пайгамбарларды «жалганчы» дешкен убакта Менин азабым (аларга) хакк (ылайык) болду"
        },
        {
            "chapter": 38,
            "verse": 15,
            "text": "Булар (Макка каапырлары) эч кайтарып болбой турган бир гана ач айкырыкты! гана күтүп жатышат"
        },
        {
            "chapter": 38,
            "verse": 16,
            "text": "Жана алар «О, Рабби бизге өзүбүздүн (азаптан турган) тиешебизди Эсеп Күндөн мурун эле тездетип бере бер»-дешти"
        },
        {
            "chapter": 38,
            "verse": 17,
            "text": "Алардын сөздөрүнө сабыр кыл жана күч-кубаттуу пендебиз Даудду эсте. Ал (Аллаһка) өтө берилген пенде болчу"
        },
        {
            "chapter": 38,
            "verse": 18,
            "text": "Биз ага, аны менен бирге эртели-кеч тасбих айта турган тоолорду моюн сундурдук"
        },
        {
            "chapter": 38,
            "verse": 19,
            "text": "Жана топ-топ куштарды да (моюн сундурдук. Бардыгы (тоо-таш жана куштар) ага моюн сунган эле"
        },
        {
            "chapter": 38,
            "verse": 20,
            "text": "Жана Биз анын мүлк-бийлигин бекем кылдык, Хикмат (даанышмандык) жана өтүмдүү (өкүмдүү) Сөз бердик"
        },
        {
            "chapter": 38,
            "verse": 21,
            "text": "Сага (о, Мухаммад), талашкан адамдардын кабары келди беле? Ошондо, алар (эки маселе талашкан адам ибадатканадагы) мээрапка дубал ашып"
        },
        {
            "chapter": 38,
            "verse": 22,
            "text": "Капысынан Даудга кирип келгенде, алардан коркуп кетти. «Коркпогун-дешти алар-биз бири экинчисине зулумдук кылган талашуучулар болобуз. Биздин ортобузда акыйкат менен өкүм кыл. Зулумдук кылба! Жана бизди Туура Жолго башта!»"
        },
        {
            "chapter": 38,
            "verse": 23,
            "text": "«Бул менин өз бурадарым (деди бирөөсү), анын токсон тогуз соолук коюу бар. Менин коюм бирөө гана. Анан бул: «Муну да мага бер» - деп (алып койду) жана сөздө мени жеңип алды»"
        },
        {
            "chapter": 38,
            "verse": 24,
            "text": "(Дауд муну угаар замат шашылып): «Сенин (бир) коюңду сурап (өзүнүн койлоруна кошуп) алуу менен сага зулум кылыптыр! Нечендеген достор бири-бирине зулум кылышат. Бир гана ыйман келтирип, салих амал кылгандар (андай эмес). Алар өтө сейрек» деди Жана (ошондо) Дауд Биз аны сынап жатканыбызды билип калды дагы Раббисинен кечирим сурап,! рукуу, тооба кылган абалда (сажда кылып) боюн жерге таштады"
        },
        {
            "chapter": 38,
            "verse": 25,
            "text": "Биз ал үчүн бул (күнөө) ишти кечирдик. Чынында, Биздин алдыбызда ага ынактык-жакындык жана жакшы акыбет бар"
        },
        {
            "chapter": 38,
            "verse": 26,
            "text": "О, Дауд! Биз сени жер бетинде (Өзүбүздөн) халифа-орунбасар кылдык. Эми, адамдар арасында акыйкаттык менен өкүм жүргүз. Жана напсиңдин каалоолоруна ээрчибе — Аллаһтын жолунан адаштырып жиберет. Чынында, Аллаһтын жолунан адашкандарга унуткандары себептүү Эсеп Күнүндө катуу азап бар"
        },
        {
            "chapter": 38,
            "verse": 27,
            "text": "Биз асман менен жерди жана экөөсүнүн арасындагы нерселерди эрмек үчүн (беймаксат) жаратпадык. Бул-каапырлардын ойлогону. Каапырларга тозоктогу «увайл» азабы болсун"
        },
        {
            "chapter": 38,
            "verse": 28,
            "text": "Же биз ыйман келтирип, салих амал кылгандарды жер бетинде бузукулук кылуучулар менен тең кылат бекенбиз?! Же болбосо такыбаа кишилерди ыпыластар менен тең кылат бекенбиз"
        },
        {
            "chapter": 38,
            "verse": 29,
            "text": "Биз сага бул берекеттүү (Кураан) Китепти анын айаттарын акылдуу адамдар түшүнүп окушу жана (андан) акыл-насаат алышы үчүн түшүрдүк"
        },
        {
            "chapter": 38,
            "verse": 30,
            "text": "Жана Биз Даудга Сулайманды белек кылдык. Ал (Сулайман) абдан жакшы пенде! Чынында, ал (Раббисине) өтө берилген"
        },
        {
            "chapter": 38,
            "verse": 31,
            "text": "Бир кезде, кечке маал ага ойноктогон тулпарлар көргөзүлдү"
        },
        {
            "chapter": 38,
            "verse": 32,
            "text": "(Ошондо ал): «Мен кооздукту сүйүүнү Раббимди эскерүүдөн абзел көрүп калган турбаймынбы! (Күн) бетине парда тартып алыптыр!» - деди"
        },
        {
            "chapter": 38,
            "verse": 33,
            "text": "Ошол (мени алаксыткан) тулпарларды алып келгиле!» Анан (тулпарлардын) моюндары менен буттарын (кылычы менен) «сылай» баштады"
        },
        {
            "chapter": 38,
            "verse": 34,
            "text": "Биз Сулайманга сыноо түшүрдүк жана тактысына бир денени таштап койдук. Кийин ал тообо кылды"
        },
        {
            "chapter": 38,
            "verse": 35,
            "text": "(Жана) айтты: «О, Раббим! Мени кечир! Мага менден кийин (Кыяматка чейин) эч кимге берилбей турган бийлик бер! Албетте, сен Берешен Затсың"
        },
        {
            "chapter": 38,
            "verse": 36,
            "text": "(Дубасын кабыл кылгандан) кийин Биз ага, анын буйругу менен каалаган тарабына мелүүн жүрө турган шамалды"
        },
        {
            "chapter": 38,
            "verse": 37,
            "text": "Бардык куруучу, деңизге чумкуучу жин-шайтандарды"
        },
        {
            "chapter": 38,
            "verse": 38,
            "text": "Жана алардан башка (азоо) жиндерди да кишенделген абалда моюн сундуруп (кызматчы кылып) бердик"
        },
        {
            "chapter": 38,
            "verse": 39,
            "text": "(Жана айттык:) «Биздин берешендигибиз-ушул (кааласаң) сен дагы (башкаларга) бер, (каалабасаң) бербе. (Бул боюнча) эсеп кылынбайсың"
        },
        {
            "chapter": 38,
            "verse": 40,
            "text": "Чынында Биздин алдыбызда ал үчүн ынактык жана жакшы акыбет бар"
        },
        {
            "chapter": 38,
            "verse": 41,
            "text": "(О, Мухаммад, сен ушул Китепте) Биздин пендебиз Айюбду да эстегин. Бир кезде ал Раббисине: «Мага шайтан азап-машакат жеткирди!» деп жалбарды"
        },
        {
            "chapter": 38,
            "verse": 42,
            "text": "«Бутуң менен жерди тепкиниң. Бул (сен үчүн) жууна турган жана иче турган муздак суу» (деди Аллаһ)"
        },
        {
            "chapter": 38,
            "verse": 43,
            "text": "Биз ага Өзүбүз тараптан мээрим иретинде жана (тээ Кыяматка чейинки) акылдууларга сабак болсун деп үй-бүлөсүн дагы ошончо кошумчасы менен кайтарып бердик"
        },
        {
            "chapter": 38,
            "verse": 44,
            "text": "(О, Айюб!) Колуңа бир боо (чыбык) ал дагы (аялыңды) ошону менен саба! Антыңды бузба!? Чынында, Биз анын сабырдуулугун көрдүк. Ал эң мыкты пенде! Ал (Раббисине) өтө берилген"
        },
        {
            "chapter": 38,
            "verse": 45,
            "text": "Сен (о, Мухаммад!) Биздин пенделерибиз, (дин ишинде) кайраттуу жана акылы зирек болгон Ибрахим, Исхак жана Яькубдарды да эстегин"
        },
        {
            "chapter": 38,
            "verse": 46,
            "text": "Биз аларды (өзгөчө бир) касиет — Акыретти эстөө менен ыкластуу КЫЛДЫК"
        },
        {
            "chapter": 38,
            "verse": 47,
            "text": "Ырасында, алар Биздин алдыбызда тандап алынган жакшы адамдардан"
        },
        {
            "chapter": 38,
            "verse": 48,
            "text": "Жана (бул китепте) Ысмайылды, Аль-Ясаьны, жана Зуль-Кифлдерди да эстегин. Бардыгы жакшы пенделер"
        },
        {
            "chapter": 38,
            "verse": 49,
            "text": "Ушул — (пайгамбарлардын) баяны. Ал эми, такыбалуу кишилерге жакшы акыбет"
        },
        {
            "chapter": 38,
            "verse": 50,
            "text": "(жана) «Адн» бейиштери бар. Аларга (ысымы аталган пайгамбарларга) эшиктери (дайым) ачылуу"
        },
        {
            "chapter": 38,
            "verse": 51,
            "text": "Алар Бейиште(ти сөрүлөрдө) жамбаштап жатышып, көп мөмө-жемиштерди ичимдик-суусундуктарды чакырышат"
        },
        {
            "chapter": 38,
            "verse": 52,
            "text": "Алардын алдында жалаң бир курактагы, (өз жубайынан башкага) көз артпаган селкилер (кызматта) болушат"
        },
        {
            "chapter": 38,
            "verse": 53,
            "text": "Силерге Эсеп Күнү үчүн убада кылынган нерселер — ушул"
        },
        {
            "chapter": 38,
            "verse": 54,
            "text": "Бул - биздин түгөнгүс ырыскыларыбыз"
        },
        {
            "chapter": 38,
            "verse": 55,
            "text": "Ушул (сыйлыктар такыбаа кишилерге арналган) Ал эми, күнөөкөрлөр үчүн жаман акыбет бар"
        },
        {
            "chapter": 38,
            "verse": 56,
            "text": "Алар тозокко ташталат. Ал кандай жаман орун"
        },
        {
            "chapter": 38,
            "verse": 57,
            "text": "(Эй, тозоктогулар!) Мына бул кайнак суу жана ириң! Анын «даамын» таткыла"
        },
        {
            "chapter": 38,
            "verse": 58,
            "text": "Жана башка ушул сыяктуу ар түркүн (азаптар) бар! (Кийинки аяттарда тозокко киргизилип жаткан тозокулар бири-бирин айыпташат. Эң оболу азгыруучу-башчылар кирет. Алар өздөрүнүн артынан топурап келе жаткан жана дүйнөдө өздөрү азгырган адамдардын тобун бири-бирине көргөзүп мындай дешет)"
        },
        {
            "chapter": 38,
            "verse": 59,
            "text": "«Мына бул (топураган) топ дагы силер менен киргендер. Алар кош келишпеди. Алар албетте, тозокко ташталат»"
        },
        {
            "chapter": 38,
            "verse": 60,
            "text": "«Өзүңөргө кош келүү жок! — дешет (беркилер) — бизди бул жерге силер алып келдиңер! Бул эмне деген жаман орун"
        },
        {
            "chapter": 38,
            "verse": 61,
            "text": "О, Раббибиз! Бизди бул жерге алып келгендерге тозок азабын эки эсе көбөйтүп бер!» (Алар бул дүйнөдө өздөрү жаман көргөн момундарды да тозокто көргүсү келгендиктен мындай дешет)"
        },
        {
            "chapter": 38,
            "verse": 62,
            "text": "«Эмне биз жаман көргөн кишилерди көрбөй жатабыз"
        },
        {
            "chapter": 38,
            "verse": 63,
            "text": "Же аларды шылдыңдадыкпы? Же (алар тозоко түшкөн, бирок) көзүбүз аларды көрбөй жатабы?»"
        },
        {
            "chapter": 38,
            "verse": 64,
            "text": "Чынында, тозок элдеринин ушул жаңжалдашуусу (боло турган) акыйкат"
        },
        {
            "chapter": 38,
            "verse": 65,
            "text": "(О, Мухаммад!) Айткын: «Аныгында, мен болгону бир эскертүүчүмүн. Эч бир кудай жок, бир гана Аллаһ бар. Ал жалгыз жана (күнөөлүүлөргө) Каардуу"
        },
        {
            "chapter": 38,
            "verse": 66,
            "text": "Ал асмандардын, жердин жана экөөнүн ортосундагы нерселердин Раббиси! Ал Кудуреттүү (жана) Кечиримдүү"
        },
        {
            "chapter": 38,
            "verse": 67,
            "text": "(Мушриктерге) айт: «Бул (Кураан) -Улук кабар"
        },
        {
            "chapter": 38,
            "verse": 68,
            "text": "Силер болсо, андан жүз буруп жатасыңар"
        },
        {
            "chapter": 38,
            "verse": 69,
            "text": "Эң жогорку жамааттын (периштелердин) талашып жатканы жөнүндө менде илим жок болчу"
        },
        {
            "chapter": 38,
            "verse": 70,
            "text": "Мага, өзүмдүн анык эскертүүчү (жеткирүүчү) экеним гана вахий кылынууда»"
        },
        {
            "chapter": 38,
            "verse": 71,
            "text": "Эстегин, бир кезде Раббиң периштелерге: «Мен ылайдан адам жасаймын"
        },
        {
            "chapter": 38,
            "verse": 72,
            "text": "Ага келбет берип, ичине Өз Рухумдан үйлөп (жан) киргизгенде, ага сажда кылган абалда жыгылгыла» деди"
        },
        {
            "chapter": 38,
            "verse": 73,
            "text": "Бардык периштелер сажда кылышты"
        },
        {
            "chapter": 38,
            "verse": 74,
            "text": "Бир гана Иблис текеберленип, (сажда кылбай) каапырлардан болду"
        },
        {
            "chapter": 38,
            "verse": 75,
            "text": "(Аллаһ): «О, Иблис, Мен Өзүмдүн эки Колум менен жараткан нерсеге сажда кылуудан сени эмне тосту?! Текеберлендиңби, же жогорку даражалуу болуп калдыңбы?!»-деди"
        },
        {
            "chapter": 38,
            "verse": 76,
            "text": "«Мен андан жакшымын, мени оттон, аны болсо (кайдагы чалчык) ылайдан жараткансың»- деди (Иблис)"
        },
        {
            "chapter": 38,
            "verse": 77,
            "text": "(Аллаһ) айтты: «Эми сен андан (Бейиштен) чык! Сен (Менин ырайымымдан) куулгансың"
        },
        {
            "chapter": 38,
            "verse": 78,
            "text": "Сага Кыяматка чейин Менин наалатым болсун!»"
        },
        {
            "chapter": 38,
            "verse": 79,
            "text": "(Иблис) айтты: «О, Раббим! (Адамзат) кайра тирилген (Кыямат) күнүнө чейин мага (өлбөй, жашоого) мөөнөт бер?!»"
        },
        {
            "chapter": 38,
            "verse": 80,
            "text": "(Аллаһ): «Сен мөөнөт берилгендерден болдуң"
        },
        {
            "chapter": 38,
            "verse": 81,
            "text": "Белгилүү убакыттын күнүнө чейин»- деди"
        },
        {
            "chapter": 38,
            "verse": 82,
            "text": "(Иблис) айтты: «Сенин Кудуретиңе ант, мен алардын бардыгын азгырамын"
        },
        {
            "chapter": 38,
            "verse": 83,
            "text": "Алардын арасынан Сага ыклас менен ибадат кылгандарды гана азгырууга кудуретим жетпейт»"
        },
        {
            "chapter": 38,
            "verse": 84,
            "text": "(Аллаһ) айтты: «Чын-чынын айтамын"
        },
        {
            "chapter": 38,
            "verse": 85,
            "text": "Сен жана алардын (инсандардын) арасынан сага ээрчигендер менен тозокту толтурамын!»"
        },
        {
            "chapter": 38,
            "verse": 86,
            "text": "Айт: «Мен анын (Кураанды үйрөткөнүмдүн) ордуна силерден акы сурабаймын. Мен жасалма (пайгамбар) кишилерден да эмесмин"
        },
        {
            "chapter": 38,
            "verse": 87,
            "text": "Бул (Кураан) ааламдар үчүн зикир-эскертүүдөн башка эмес"
        },
        {
            "chapter": 38,
            "verse": 88,
            "text": "Анын кабарыңн(ын чындык экенин) бир аздан кийин (Кыяматта) билип аласыңар"
        },
        {
            "chapter": 39,
            "verse": 1,
            "text": "Бул Китептин (Кураандын) түшүшү Кудуреттүү, Даанышман Аллаһ тарабынан"
        },
        {
            "chapter": 39,
            "verse": 2,
            "text": "(О, Мухаммад!) Биз сага Китепти Акыйкат менен түшүрдүк. Эми Динди Аллаһтын Өзүнө гана калыс абалда ибадат кыл"
        },
        {
            "chapter": 39,
            "verse": 3,
            "text": "Көңүл бургула! Калыс Дин Аллаһ үчүн! Андан башканы дос (кудай) кылып алгандар: «Биз аларга, бизди Аллаһка жакын кылышы үчүн гана ибадат кылуудабыз» (дешет). Чынында, алар талашкан нерселерде алардын арасында Аллаһ (гана) өкүм кылат. Аллаһ жалганчыларды жана каапырларды Туура Жолго баштабайт"
        },
        {
            "chapter": 39,
            "verse": 4,
            "text": "Эгер Аллаһ баласы болууну каалаганда, Өзү жараткан нерселердин арасынан Өзү каалаганын тандап (бала кылып) алмак. Аллаһ (мындан) Аруу-Таза! Ал-Жалгыз, Жеңүүчү Аллаһ"
        },
        {
            "chapter": 39,
            "verse": 5,
            "text": "Аласмандар менен жерди Акыйкат (даанышмандык жана максат) менен жаратты. Ал түндү күндүзгө, күндүздү түнгө оройт. Жана Ал Күн менен Айды (Өзүнө) моюн сундурду. (Күн, Ай жана башка жылдыздардын) бардыгы белгиленген мөөнөткө (Кыяматка) чейин (сүзүп) жүрүшөт. Көңүл бургула! Ал- Кудуреттүү, Кечиримдүү"
        },
        {
            "chapter": 39,
            "verse": 6,
            "text": "Ал силерди бир жандан (Адам-Атадан) жаратты. Кийин андан жуп-түгөйүн жасады. Жана (Аллаһ) силер үчүн чарба айбандарынан сегиз жупту түшүрдү.! Ал силерди энеңердин ичиндеги үч караңгылыктын ичинде, акырындык менен, баскычтар түрүндө жаратат. Ушул Аллаһ — силердин Раббиңер (Бардык) мүлк Анын колунда. Эч бир кудай жок, жалгыз Өзү гана бар! Дагы кайда бурулуп кетип жатасыңар"
        },
        {
            "chapter": 39,
            "verse": 7,
            "text": "Эгер каапыр болсоңор, (билип койгула) Аллаһ силерден Беймуктаж. Ал пенделеринин каапыр болуп кетишине ыраазы болбойт. Ал эми (Өзүнө ыклас менен ибадат кылып) шүгүр келтирсеңер, ушуга силерден ыраазы болот. Эч бир көтөрүүчү башка бирөөнүн жүгүн (күнөөсүн) көтөрбөйт. Кийин силердин кайтууңар-Раббиңерге! Анан Ал силерге (бул дүйнөдө) жасаган ишиңердин кабарын билдирет. Чынында Ал—көкүрөктөгү сырларды Билүүчү"
        },
        {
            "chapter": 39,
            "verse": 8,
            "text": "Эгер инсанды бир зыян кармаса, Раббисине гана кайткан абалда дуба кылат. Кийин (Аллаһ) Өзү тарабынан ага нээмат (зыяндан арылуу) берсе, жаңы эле Ага дуба кылган нерсени унутуп, (өзүн жана башкаларды) азгыруу үчүн Аллаһка теңдеш-шерик келтире баштайт. (Аларга) айткын: «Каапырчылыгың менен бир аз пайдаланып тур. (Бир аздан кийин Кыямат келгенде) сен тозок элдеринен болосуң"
        },
        {
            "chapter": 39,
            "verse": 9,
            "text": "Же болбосо, (ушул мушрик), Раббисинин ырайымынан үмүткер болуп, Акыреттен коркуп түн ичинде (намазда) турган, сажда кылган абалдагы (Аллаһка) моюн сунуучу киши менен тең боло алабы? Айт: «Билимдүү адамдар менен билимсиз адамдар тең боло албайт. Чынында (Аллаһты жана Акыретти) акылдуу адамдар гана эскеришет"
        },
        {
            "chapter": 39,
            "verse": 10,
            "text": "Менин ыймандуу пенделериме айткын: «Раббиңерден корккула! Ушул дүйнөдө жакшылык (амалдарын) жасагандар үчүн (Акыретте андан абзел) жакшылык бар. Жана Аллаһтын жери кенен.! Албетте, Ал сабырдуу момундарга сооп-сыйлыктарын эсепсиз толуктап берет"
        },
        {
            "chapter": 39,
            "verse": 11,
            "text": "Айт: «Мен дин-ибадатты Аллаһтын Өзүнө гана калыс кылууга буюрулдум"
        },
        {
            "chapter": 39,
            "verse": 12,
            "text": "Жана мусулмандардын алдыңкысы болууга буюрулдум»"
        },
        {
            "chapter": 39,
            "verse": 13,
            "text": "Айт: «Эгер мен Раббиме (ширк келтирүү менен) күнөө кылсам Улуу Күндүн азабынан коркомун!»"
        },
        {
            "chapter": 39,
            "verse": 14,
            "text": "Айт: «Аллаһтын Өзүнө гана динимди калыс кылган абалда ибадат кыламын"
        },
        {
            "chapter": 39,
            "verse": 15,
            "text": "(Эй, мушриктер!) Силер дагы Өзүнөн башка каалаган «кудайыңарга» ибадат кыла бергиле» Айт: «Кыямат Күнү өздөрүнө жана үй-бүлөсүнө зыян келтирген адамдар чыныгы зыян тартуучулар! Көңүл бургула: Анык зыян тартуу - ушул"
        },
        {
            "chapter": 39,
            "verse": 16,
            "text": "Алар үчүн (Кыяматта) үстүлөрүнөн да, астыларынан да жалындуу «көлөкөлөр» бар. Аллаһ Өз пенделерин ушу менен коркутат. О, пенделерим! Менден гана корккула"
        },
        {
            "chapter": 39,
            "verse": 17,
            "text": "Ал эми, Тагутка! ибадат кылбай, Аллаһтын Өзүнө (ибадат кылуу менен) кайткан адамдарга сүйүнчүлөр бар! Эми Менин (ошол) пенделериме кубанычтуу кабар бер"
        },
        {
            "chapter": 39,
            "verse": 18,
            "text": "Алар сөздү угуп эң мыктысын? ээрчишет. Алар — Аллаһ Туура Жолго баштаган кишилер. Ошолор гана акылдуу кишилер"
        },
        {
            "chapter": 39,
            "verse": 19,
            "text": "(О, Мухаммад!) азап сөзү акыйкат болуп (тагдырына жазылып) калган адамды (сен Туура Жолго баштай алар белең?!) Сен тозоктогу адамды куткарып кала алар белең"
        },
        {
            "chapter": 39,
            "verse": 20,
            "text": "А, бирок, Раббилеринен такыба кылган адамдарга (Бейиште) кабат-кабат курулган бөлмөлөр бар, алардын түбүнөн дарыялар агып турат. (Бул) Аллаһтын убадасы. Аллаһ убадасына кыянат кылбайт"
        },
        {
            "chapter": 39,
            "verse": 21,
            "text": "Көрбөй жатасыңбы, Аллаһ асмандан суу түшүрүп, аны жер боорундагы булактарга жолдоп койду. Анан аны менен ар түрдүү түстөгү өсүмдүктөрдү чыгарат. Кийин (ал өсүмдүктөр) кургайт. Сен алардын саргарып калганын көрөсүң. Кийин (Аллаһ) аларды кургак чөпкө айлантат. Чынында бул нерседе акылдуу адамдар үчүн эскерме-сабактар бар"
        },
        {
            "chapter": 39,
            "verse": 22,
            "text": "Аллаһ көкүрөгүн Исламга ачып, (натыйжада) ал Раббисинен берилген Нур-хидаяттын үстүндө болгон адам (таш жүрөк адам менен теңби?) Аллаһты эскерүүдөн жүрөктөрү таш болуп калгандарга өлүм болсун! Алар анык адашууда"
        },
        {
            "chapter": 39,
            "verse": 23,
            "text": "Аллаһ эң мыкты сөздөрдү бири-бирине окшош жана (аяттары) кайталанып келген Китеп сүрөтүндө түшүрдү. Ал Китептен (аны окугандан жана уккандан) Раббисинен корккон пенделердин терилери титирейт. Анан терилери жана жүрөктөрү Аллаһты эстегенге жумшап калат. Бул Аллаһтын Хидаят (Туура Жол) бергени. Аллаһ Өз Хидаяты менен каалаган пендесин Туура Жолго баштайт. Ал эми, Аллаһ кимди адаштырып койсо, ал үчүн Туура Жолго баштоочу табылбайт"
        },
        {
            "chapter": 39,
            "verse": 24,
            "text": "Кыямат Күнү жаман азаптан бетин калкалаган адам (Аллаһ Хидаят берген адамга окшойбу?) (Ошол Күнү) заалымдарга «Өзүңөр жасаган (күнөө) иштерди (н азабын) таткыла!» деп айтылат"
        },
        {
            "chapter": 39,
            "verse": 25,
            "text": "Алардан мурунку (каапыр) адамдар дагы (динди) жалганга чыгарышкан. Анан аларга өздөрү сезбеген тараптан азап келген"
        },
        {
            "chapter": 39,
            "verse": 26,
            "text": "Ошентип, Аллаһ аларга бул дүйнө жашоосунда кордук (азабын) таттырды. Ал эми, Акырет азабы эгер билишсе, (мындан да) катуураак"
        },
        {
            "chapter": 39,
            "verse": 27,
            "text": "Биз бул Кураанда адамдарга ар түрдүү мисалдарды келтирдик. Кана эми (көбүрөөк Аллаһты) эстешсе"
        },
        {
            "chapter": 39,
            "verse": 28,
            "text": "Араб тилиндеги Кураан шекилинде, эч бир катасы жок абалда (түшүрдүк) Кана эми, такыба кылышса"
        },
        {
            "chapter": 39,
            "verse": 29,
            "text": "Аллаһ бир (кул) кишини мисал келтирет: Аны талашкан көп кожоюндары бар. Дагы бир (кул) киши бир гана кожоюнга моюн сунат. Экөөсүнүн мисалы окшошпу?! Аллаһка мактоолор болсун! Жок, (муну) алардын көпчүлүгү билбейт"
        },
        {
            "chapter": 39,
            "verse": 30,
            "text": "(О, Мухаммад!) Сен да өлөсүң, алар дагы өлүшөт"
        },
        {
            "chapter": 39,
            "verse": 31,
            "text": "Кийин силер Кыямат Күндө Раббиңердин алдында талашасыңар"
        }
    ]
}
{
    "maqras": [
        {
            "chapter": 72,
            "verse": 1,
            "text": "Айт (о, Мухаммад) “Мага (Аллаһ Тааладан мындай деген) вахий келди: Жиндерден бир жамааты (Кураанды) угушту жана (бири-бирине мындай) дешти: “Биз ажаайып Кураан? уктук"
        },
        {
            "chapter": 72,
            "verse": 2,
            "text": "Ал Туура Жолго баштайт экен. Биз ага ыйман келтирдик. Эми, биз Раббибизге эч кимди шерик кылбайбыз"
        },
        {
            "chapter": 72,
            "verse": 3,
            "text": "Чынында Раббибиздин кудурети бийик (жана) Ал (Өзүнө) аял да, перзент да туткан эмес"
        },
        {
            "chapter": 72,
            "verse": 4,
            "text": "Чынында, биздин акмактарыбыз Аллаһ жөнүндө акылга сыйбаган (жалган) сөздөрдү айтышат"
        },
        {
            "chapter": 72,
            "verse": 5,
            "text": "Биз болсо, инсандар менен жиндер Аллаһка (Анын улуулугуна жарашпаган) жалган сөздөрдү эч качан доомат кылбайт деп ойлочубуз"
        },
        {
            "chapter": 72,
            "verse": 6,
            "text": "Көрсө, инсандардан кээ бир адамдар кээ бир жиндерден коргоо сурашат экен. Натыйжада алар (жиндер) алардын коркуусун (дагы да) көбөйтүп коюшат"
        },
        {
            "chapter": 72,
            "verse": 7,
            "text": "Алар (жиндердин арасындагы каапырлар) дагы силер(дин араңардагы каапырлар) күмөн кылгандай Аллаһ эч кимди эч качан кайра тирилтире албайт деп ойлошот"
        },
        {
            "chapter": 72,
            "verse": 8,
            "text": "Биз асманга тырмышканда, аны (периштелерден турган) корукчулар жана оттуу жылдыздар менен толо экенин көрдүк"
        },
        {
            "chapter": 72,
            "verse": 9,
            "text": "Мурун биз асмандагы тыңшоочу орундарга олтуруп (кайып кабарын угуп) алаар элек. Эми болсо, ким угууга аракет кылса аңдып-күтүп турган оттуу жылдызга жолугат"
        },
        {
            "chapter": 72,
            "verse": 10,
            "text": "Жана биз (асмандагы кайып илиминде) жердеги кишилерге жамандык белгилендиби же Раббиси аларга жакшылык кааладыбы, биле албай калабыз"
        },
        {
            "chapter": 72,
            "verse": 11,
            "text": "Биздин арабызда (ыймандуу) жакшыларыбыз да, андан башкачаларыбыз да бар. Биз ар кандай жолдогулар элек"
        },
        {
            "chapter": 72,
            "verse": 12,
            "text": "Жана биз аныгында (төмөндөгү чындыкка) ынандык: Биз эч качан жер бетинде (же асманда) Аллаһты алсыз кыла албайт экенбиз жана Андан качып да кете албайт экенбиз.”"
        },
        {
            "chapter": 72,
            "verse": 13,
            "text": "Биз (Кураандагы) Туура Жолду укканыбызда ага ыйман келтирдик. Ким Раббисине ыйман келтирсе (жасаган сооп иштери) кемитип коюлуудан жана (күнөөлөрүнүн) көбөйтүп коюлуусунан коркпойт"
        },
        {
            "chapter": 72,
            "verse": 14,
            "text": "Биздин арабызда мусулмандар да бар (ислам жолунан) адашкандар да бар. Эми ким исламга кирген болсо, анда алар туура багытты тандап алышыптыр"
        },
        {
            "chapter": 72,
            "verse": 15,
            "text": "Ал эми, адашкандар (демек алар) тозокко отун болгондор"
        },
        {
            "chapter": 72,
            "verse": 16,
            "text": "Эгер алар (исламдык) жолдо түз жүрсө мол суу менен сугарабыз"
        },
        {
            "chapter": 72,
            "verse": 17,
            "text": "аларды сынаш үчүн.! Жана (ошондо) ким Раббисинин эскертүүсүнөн (Кураандан) жүз бурса, (Аллаһ) аны оор азапка жолуктурат"
        },
        {
            "chapter": 72,
            "verse": 18,
            "text": "(Бардык) мечиттер Аллаһка ибадат кылуу үчүн! Силер Аллаһка кошуп башка “кудайларга” дуба кылбагыла"
        },
        {
            "chapter": 72,
            "verse": 19,
            "text": "Аллаһтын пендеси (Мухаммад Кураан окуу менен) Аллаһка дуба кылып турганда (жиндер жабалактап келип) бири-бирин басып-тебелеп таштоого аз калды"
        },
        {
            "chapter": 72,
            "verse": 20,
            "text": "Айт (о, Мухаммад!): “Мен жалаң өзүмдүн Раббиме гана дуба (ибадат) кыламын жана Ага эч нерсени шерик кылбаймын”"
        },
        {
            "chapter": 72,
            "verse": 21,
            "text": "Айт: “Силерге зыян жеткирүү да, пайда келтирүү да менин колуман келбейт”"
        },
        {
            "chapter": 72,
            "verse": 22,
            "text": "(Дагы) айт: “(Эгер мен күнөө иш кылчу болсом) мени Аллаһтын азабынан эч ким сактап кала албайт жана мен эч качан (жалынып баруу үчүн) Андан башка коргоочу таба албаймын"
        },
        {
            "chapter": 72,
            "verse": 23,
            "text": "(Менин колумда) Аллаһ тарабынан (келген кабарларды) жеткирүү жана Анын пайгамбарлыгы гана (бар) Ким Аллаһ жана пайгамбарына күнөө кылса, ага тозок оту даяр! Ал жерде түбөлүк калышат"
        },
        {
            "chapter": 72,
            "verse": 24,
            "text": "Алар өздөрүнө убада кылынган нерсени (азапты) көргөндө, кимдин колдоочусу алсызыраак жана саны азыраак экенин билип алышат"
        },
        {
            "chapter": 72,
            "verse": 25,
            "text": "Айт: ”Силерге убада кылынган нерсе жакынбы же Раббим ага алыс мөөнөт койгонбу, билбеймин”"
        },
        {
            "chapter": 72,
            "verse": 26,
            "text": "Кайыпты билүүчү (Аллаһ!) Ал Өз кайыбын эч кимге билдирбейт"
        },
        {
            "chapter": 72,
            "verse": 27,
            "text": "Бирок, Өзү каалаган пайгамбар(лар)га гана билдирет. Албетте, Аллаһ анын (пайгамбардын) алды жана арты жагынан (периште) коргоочуларды дайындайт"
        },
        {
            "chapter": 72,
            "verse": 28,
            "text": "(Мухаммад төмөнкүлөрдү) билиши үчүн: (периштелер) Раббисинин кабарларын (жиндерден коргоп) жеткизишкен жана (Раббиси) алардын (бардык) абалдарын билип, бардык нерселерди эсеп-китеп кылып койгон"
        },
        {
            "chapter": 73,
            "verse": 1,
            "text": "О, оронуп жаткан киши"
        },
        {
            "chapter": 73,
            "verse": 2,
            "text": "Түндөсү тур (жана ибадат кыл!?) Бир аз гана бөлүгүндө-жарымында (уктасаң) мейли"
        },
        {
            "chapter": 73,
            "verse": 3,
            "text": "Же болбосо, (уйкуну) андан (жарымдан) аз гана кемит"
        },
        {
            "chapter": 73,
            "verse": 4,
            "text": "Же бир аз кош жана Кураанды кыраатын келиштирип оку!“"
        },
        {
            "chapter": 73,
            "verse": 5,
            "text": "Биз жакында сага салмактуу Сөздү (Кураанды) түшүрөбүз"
        },
        {
            "chapter": 73,
            "verse": 6,
            "text": "Түңкү убакыттар(да ибадат кылуу жана Кураан окуунун көңүлгө) тамгалануусу катуураак жана сөзү туурараак"
        },
        {
            "chapter": 73,
            "verse": 7,
            "text": "Күндүзүндө болсо сенин узун убарагерчилигиң бар"
        },
        {
            "chapter": 73,
            "verse": 8,
            "text": "(Кураан окуганыңда “Бисмиллахир Рахмаанир Рахийм” деп) Раббиңдин ысымын эсте жана ал үчүн (дүйнөлүк ойлордон) толук үзүл"
        },
        {
            "chapter": 73,
            "verse": 9,
            "text": "(Аллаһ) Чыгыштын жана Батыштын Раббиси! Андан башка сыйынууга татыктуу кудай жок! Демек, (О, Мухаммад) сен Аны гана (өзүңө) таяныч кылып ал"
        },
        {
            "chapter": 73,
            "verse": 10,
            "text": "(О, Мухаммад) алардын айткандарына сабыр кыл жана алардан акырын гана алыс боло тур"
        },
        {
            "chapter": 73,
            "verse": 11,
            "text": "(Динди) жалган деген байлык-мансап ээлерин Мага кой жана аларга бир аз мөөнөт бер"
        },
        {
            "chapter": 73,
            "verse": 12,
            "text": "Биздин алдыбызда аларга арналган оор кишендер жана алоолонгон от бар"
        },
        {
            "chapter": 73,
            "verse": 13,
            "text": "Жана тикенектүү тамак менен жан ооруткан азап бар"
        },
        {
            "chapter": 73,
            "verse": 14,
            "text": "Ал (Кыямат) күнү жер менен тоолор титиреп, тоолор (суудай) аккан кумдөбөлөргө айланат"
        },
        {
            "chapter": 73,
            "verse": 15,
            "text": "(Эй, Макка каапырлары!) Биз Фираунга (Муса) пайгамбарды жибергенибиз сыяктуу, силерге да (Мухаммад) пайгамбарды жибердик. (Ал) силерге күбө болуп турат"
        },
        {
            "chapter": 73,
            "verse": 16,
            "text": "Фираун айгамбарга каршы чыкты эле, Биз аны катуу (азап менен) алып койдук"
        },
        {
            "chapter": 73,
            "verse": 17,
            "text": "Эгер каапыр болсоңор жаш балдардын чачын агартып жибере турган Күндөн кантип сактана аласыңар"
        },
        {
            "chapter": 73,
            "verse": 18,
            "text": "Ал (коркунучтуу Күндөгү кыйроолор) себептүү асман дагы барчаланып кетет! Анын (Аллаһтын) убадасы аткарылат"
        },
        {
            "chapter": 73,
            "verse": 19,
            "text": "Албетте, бул(айтылганд)ар эскертүү гана. Ким кааласа Раббисине (алып баруучу туура) жолду (тандап) алат.”"
        }
    ]
}
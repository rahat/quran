{
    "rukus": [
        {
            "chapter": 76,
            "verse": 1,
            "text": "Инсандын үстүнөн (ал жарала электе) доорлордун (нечендеген) мезгил(дер)и өткөн. (Анда инсан) эске да алынбай турган (жок нерсе) эле"
        },
        {
            "chapter": 76,
            "verse": 2,
            "text": "Чынында, Биз инсанды (энелик менен аталык уруктун) аралашмасынан турган бир тамчы суудан жараттык. (Жана ушул абалын билээр бекен деп) аны сынап, уга турган, көрө турган (аң-сезимдүү) кылдык"
        },
        {
            "chapter": 76,
            "verse": 3,
            "text": "(Кийин) Биз ага (жакшы менен жаман) жолду тааныттык. (Эми ал) же шүгүр (ибадат) кылуучу болот, же каапыр (болот)"
        },
        {
            "chapter": 76,
            "verse": 4,
            "text": "Биз чынында каапырлар үчүн чынжырларды, (темир) көгөндөрдү жана тозокту даярдап койдук"
        },
        {
            "chapter": 76,
            "verse": 5,
            "text": "Ыймандуу адамдар (бейиштерде) «каафур»? аралаштырылган (шарапты) чөйчөктөрдөн ичишет"
        },
        {
            "chapter": 76,
            "verse": 6,
            "text": "(“Каафур”) булагы... Аны Аллаһтын (бейишке арзыган) пенделери (каалаган жерине) агызышып, (каалагандай) ичишет.”"
        },
        {
            "chapter": 76,
            "verse": 7,
            "text": "Алар (дүйнө жашоосунда) назирлерин! аткарышкан жана жамандыгы жайылган күндөн (Кыяматтан жана андагы Аллаһтын азабынан) коркушкан"
        },
        {
            "chapter": 76,
            "verse": 8,
            "text": "Жана бей-бечараларга, жетимдер менен туткундагыларга, өздөрү сүйүп (жегиси келип) турган тамактан жедирип? (мындай дешкен)"
        },
        {
            "chapter": 76,
            "verse": 9,
            "text": "«Биз силерди Аллаһтын Жүзү (ыраазычылыгы) үчүн тамактандыруудабыз. Биз силерден (эч кандай) акы жана алкыш сурабайбыз"
        },
        {
            "chapter": 76,
            "verse": 10,
            "text": "Биз Раббибизден (жана жүрөктү) сыга турган, оор күндөн (Кыяматтан) коркобуз»"
        },
        {
            "chapter": 76,
            "verse": 11,
            "text": "Анан Аллаһ аларды ушул күндүн жамандыгынан куткарып (жүздөрүнө) нур жана кубаныч (белгилерин) берди"
        },
        {
            "chapter": 76,
            "verse": 12,
            "text": "Жана (дүйнө жашоосунда шайтандын, напсинин азгырыктарына) сабыр кылгандары себептүү аларды Бейиш менен, жибек (кийимдер) менен сыйлады"
        },
        {
            "chapter": 76,
            "verse": 13,
            "text": "Алар ал жердеги (бейиштеги) сөрүлөргө жөлөнүп отурушат. Ал жерде алар күндү(н ысыгын) да, кычыраган суукту да көрүшпөйт"
        },
        {
            "chapter": 76,
            "verse": 14,
            "text": "Аларга Бейиш (бактарынын) көлөкөсү тийип, мөмөлөрү ийилип турат"
        },
        {
            "chapter": 76,
            "verse": 15,
            "text": "Аларга күмүш идиштер(де тамак-аш) жана шише чөйчөктөр(дө шарап) айлантып турулат"
        },
        {
            "chapter": 76,
            "verse": 16,
            "text": "Күмүш чөйчөктөр... Аны(н ичиндеги шарапты кызматчылар кажетке жараша) өлчөп-ченеп (куюп) турушат"
        },
        {
            "chapter": 76,
            "verse": 17,
            "text": "Ал жерде (ыймандууларга) занжабил? аралаштырылган шарап"
        },
        {
            "chapter": 76,
            "verse": 18,
            "text": "(жана) «Салсабил» деп аталган (агып турган) булак (суусу ичирилет)"
        },
        {
            "chapter": 76,
            "verse": 19,
            "text": "Аларды(н кызматында) түбөлүк жаш жигиттер айланып-тегеренишет. Эгер сен аларды көрсөң чачылган берметтерби деп ойлойсуң"
        },
        {
            "chapter": 76,
            "verse": 20,
            "text": "Назар салсаң ал жерде (түгөнгүс) нээматарды жана өтө чоң дөөлөттү көрөсүң"
        },
        {
            "chapter": 76,
            "verse": 21,
            "text": "Алардын (Бейишке түшкөн ыймандуулардын) үстүндө жашыл жибектен жана (алтын-күмүш, асыл таштар кадалган) баркут-кымкаптан кийимдер... (Эркек- аялынын баарынын колдоруна) күмүш билериктер тагылган... Раббилери аларды тунук-пакиза шарап менен сугарган"
        },
        {
            "chapter": 76,
            "verse": 22,
            "text": "(О, ыймандуулар!) Булар — силер үчүн сыйлык! Жана силердин (дүйнөдөгү аз гана) аракетиңер! ченемсиз нээматтар менен төлөндү"
        }
    ]
}
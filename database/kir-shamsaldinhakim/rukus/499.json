{
    "rukus": [
        {
            "chapter": 68,
            "verse": 34,
            "text": "Албетте, такыба кишилер үчүн Раббисинин алдында эң мыкты бейиштер бар"
        },
        {
            "chapter": 68,
            "verse": 35,
            "text": "(Эй, Макка мушриктери!) эмне, биз мусулмандарды (силерге окшогон) күнөөкөрлөр сыяктуу кылат бекенбиз"
        },
        {
            "chapter": 68,
            "verse": 36,
            "text": "Силерге эмне болгон?! Кандай өкүм чыгарып жатасыңар"
        },
        {
            "chapter": 68,
            "verse": 37,
            "text": "Же силердин алдыңарда аны сабак кылып окуган (Ыйык) Китеп бар беле"
        },
        {
            "chapter": 68,
            "verse": 38,
            "text": "(Же) Ал (китептин ичинде) силер үчүн өзүңөр каалаган нерсе (бар бекен)"
        },
        {
            "chapter": 68,
            "verse": 39,
            "text": "Же болбосо, силер үчүн Биздин мойнубузда Кыямат күнүнө чейин жете турган «Силер каалаган (бардык) нерсе(лер) силер үчүн мүмкүн» деген ант-убада бар бекен"
        },
        {
            "chapter": 68,
            "verse": 40,
            "text": "(О, Мухаммад), алардан сурачы, кимиси буга кепил боло алат"
        },
        {
            "chapter": 68,
            "verse": 41,
            "text": "Же алардын (каалоо тилектерин орундатып бере турган Аллаһтан башка) кудайлары барбы?! Эгер чынчыл болушса, (ошол) кудай-ларын алып келишсин"
        },
        {
            "chapter": 68,
            "verse": 42,
            "text": "(Кыямат) күнү Балтыр ачылып, (бардык элдер) сажда кылууга чакырылганда, алар (мушриктер сажда кылууга) жарабай калышат"
        },
        {
            "chapter": 68,
            "verse": 43,
            "text": "Көздөрү жерге кадалып, аларды кордук орогон абалда (турушат) Алар (дүйнө жашоосунда) сак-саламат болуп (сажда кылууга жарап) турганда саждага чакырылышкан эле"
        },
        {
            "chapter": 68,
            "verse": 44,
            "text": "(О, Мухаммад!) Сен бул Сөздү (Кураанды) жалган дегендерди Мага кой! Биз аларды билбеген тарабынан эч билгизбей азапка салабыз"
        },
        {
            "chapter": 68,
            "verse": 45,
            "text": "Мен аларга мөөнөт беремин. Менин амалкерлигим бекем"
        },
        {
            "chapter": 68,
            "verse": 46,
            "text": "Же болбосо (о, Мухаммад) сен алардан (өзүңдүн дааватың үчүн) акы сурап, алар болсо төлөөдөн кыйналып жатышабы"
        },
        {
            "chapter": 68,
            "verse": 47,
            "text": "Же алардын алдында кайып (ааламындагы Тагдыр Китеби) барбы (жана) алар (ошондон окугандарын) жазышабы"
        },
        {
            "chapter": 68,
            "verse": 48,
            "text": "Эми (о, Мухаммад) сен Раббиңдин өкүмүнө сабыр кыл! Балыктын «ээси» (Юнус пайгамбар) сыяктуу (элиңе сабырсыз) болбо! Бир кезде ал (балыктын ичине) жутулган бойдон (кап-караңгы курсакта отуруп) Раббисине дуба кылган болчу"
        },
        {
            "chapter": 68,
            "verse": 49,
            "text": "Эгерде ага Раббисинин нээматы (жакшылыгы) жетпегенде, жек көрүлгөн абалда жайдак жерге (кароосуз) таштап коюлмак"
        },
        {
            "chapter": 68,
            "verse": 50,
            "text": "Анан Раббиси аны (кайрадан пайгамбарчылык үчүн) тандап, салих (жакшы) инсандардан кылды"
        },
        {
            "chapter": 68,
            "verse": 51,
            "text": "(О, Мухаммад) каапыр болгон адамдар зикирди (Кураанды) уккан мезгилде (ичи өрттөнүп) сени көздөрү менен оодара сала жаздашат жана: «Ал жинди!»-дешет"
        },
        {
            "chapter": 68,
            "verse": 52,
            "text": "Ал (Кураан) бүт ааламдар үчүн (эң даанышман) насаат-эскермеден башка нерсе эмес"
        }
    ]
}
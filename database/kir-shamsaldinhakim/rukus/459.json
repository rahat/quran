{
    "rukus": [
        {
            "chapter": 52,
            "verse": 29,
            "text": "(О, Мухаммад! Үммөтүңө) эскерткин! Сен Раббиңдин нээматы себептүү бакшы (көзү ачык) да эмессиң, жинди да эмессиң"
        },
        {
            "chapter": 52,
            "verse": 30,
            "text": "Же болбосо, алар (мушриктер: «Бул) акын. Анын өлүмүн күтө туралы»- дешеби"
        },
        {
            "chapter": 52,
            "verse": 31,
            "text": "Айткын: «Күтө бергиле. Мен да силерге кошулуп (Аллаһ силерге азаб берүүсүн) күтөмүн»"
        },
        {
            "chapter": 52,
            "verse": 32,
            "text": "Же болбосо алардын «акылдары» ушуга (Куранды жалганга чыгарууга) буюрабы?! Же алар чектен чыккан элби"
        },
        {
            "chapter": 52,
            "verse": 33,
            "text": "Же болбосо, «(Мухаммад) аны (Кураанды) оюнан чыгарып сүйлөгөн»-дешеби? Жок! Алар ыйман келтиришпейт"
        },
        {
            "chapter": 52,
            "verse": 34,
            "text": "Эгер («Кураанды инсан ойлоп чыгарган» деген сөздөрүндө) чынчыл болушса, ага окшогон бир гана сөз алып келишсин"
        },
        {
            "chapter": 52,
            "verse": 35,
            "text": "Же болбосо, алар эч нерсесиз (жаратуучусу жок эле) жаралып калышканбы? Же өздөрү жаратуучубу"
        },
        {
            "chapter": 52,
            "verse": 36,
            "text": "Же болбосо, асмандар менен жерди алар жаратышты беле? Жок! Алар ишенбейт"
        },
        {
            "chapter": 52,
            "verse": 37,
            "text": "Же болбосо, Раббиңдин казына-мүлкү алардын колундабы? Же алар (ошол казына-мүлккө) кожоюнбу"
        },
        {
            "chapter": 52,
            "verse": 38,
            "text": "Же болбосо, алардын колунда аны менен (асмандагы кайып кабарларды) уга турган шатысы барбы? (Эгер бар болсо) анык далил менен, уккан кишисин алып келишсин"
        },
        {
            "chapter": 52,
            "verse": 39,
            "text": "Же болбосо, Ага (Аллаһ Таалага) кыз перзенттер, өздөрүнө уул перзенттерби"
        },
        {
            "chapter": 52,
            "verse": 40,
            "text": "Же болбосо, Сен алардан (дин үйрөткөнүң үчүн) акы сурап жатасыңбы? (Анан) Алар (ошол акыны) төлөөдөн кыйналып калышканбы"
        },
        {
            "chapter": 52,
            "verse": 41,
            "text": "Же болбосо, алардын алдында кайып (илими) бар бекен жана алар аны жазып алышыптырбы"
        },
        {
            "chapter": 52,
            "verse": 42,
            "text": "Же болбосо, алар (сага каршы бир) амалкөйлүк ойлоп жатышкандыр! Каапырлардын амалдары өздөрүнө зыян болуп кайтат"
        },
        {
            "chapter": 52,
            "verse": 43,
            "text": "Же болбосо, алардын Аллаһтан башка кудайлары барбы? (Жок!) Аллаһ алар кошкон ширктен Таза"
        },
        {
            "chapter": 52,
            "verse": 44,
            "text": "Эгер алар асмандан (өздөрүнүн башына) түшүп келе жаткан (балээнин) бир бөлүгүн көрсө да, (анын балээ экенин ойлоп да койбостон) «бул түрмөктөлгөн булут» дешет"
        },
        {
            "chapter": 52,
            "verse": 45,
            "text": "(О, Мухаммад!) Сен аларды кыйрап калчу күндөрүнө (Кыяматка) жолукканга чейин жөн кой"
        },
        {
            "chapter": 52,
            "verse": 46,
            "text": "Ал күнү аларга айлакерликтери пайда бербейт жана аларга жардам да берилбейт"
        },
        {
            "chapter": 52,
            "verse": 47,
            "text": "Жана заалым (каапыр) болгон адамдарга мындан (тозоктон) башка азаптар! да бар. Бирок алардын көпчүлүгү (муну) билишпейт"
        },
        {
            "chapter": 52,
            "verse": 48,
            "text": "Эми, Раббиңдин өкүмүнө сабыр кыл! Сен Биздин көз алдыбыздасың. Жана (беш убак намазга) турганда, Раббиңе мактоо жана тасбих айт"
        },
        {
            "chapter": 52,
            "verse": 49,
            "text": "Түндүн (бир бөлүгүндө) жана да жылдыздар кеткен (таң) мезгилинде дагы Ага тасбих айт"
        }
    ]
}
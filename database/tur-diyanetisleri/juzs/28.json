{
    "juzs": [
        {
            "chapter": 58,
            "verse": 1,
            "text": "Kocası hakkında seninle tartışan ve Allah'a şikayette bulunan kadının sözünü Allah işitmiştir; esasen Allah konuşmanızı işitir. Doğrusu Allah işitendir, görendir"
        },
        {
            "chapter": 58,
            "verse": 2,
            "text": "İçinizde karılarını \"zıhar\" yapanlar bilsinler ki, karıları anneleri değildir; anneleri ancak, onları doğuranlardır. Doğrusu söyledikleri kötü ve asılsız bir sözdür. Allah şüphesiz affedendir, bağışlayandır"
        },
        {
            "chapter": 58,
            "verse": 3,
            "text": "Karılarını zıhar yoluyla boşamak isteyip, sonra sözlerinden dönenlerin, ailesiyle temas etmeden bir köle azad etmeleri gerekir. Size bu hususta böylece öğüt verilmektedir. Allah, işlediklerinizden haberdardır"
        },
        {
            "chapter": 58,
            "verse": 4,
            "text": "Azad edecek köle bulamayanın, ailesiyle temastan önce iki ay birbiri peşinden oruç tutması gerekir. Buna gücü yetmeyen, altmış düşkünü doyurur. Bu kolaylık, Allah'a ve Peygamberine inanmış olmanızdan ötürüdür; bunlar, Allah'ın koyduğu sınırlardır; inkar edenler için can yakıcı azap vardır"
        },
        {
            "chapter": 58,
            "verse": 5,
            "text": "Allah'a ve Peygamberine karşı gelenler, kendilerinden öncekiler nasıl alçaltıldı ise öyle alçaltılacaklardır. Biz, apaçık ayetler indirmişizdir, bunları inkar edene alçaltıcı azap vardır"
        },
        {
            "chapter": 58,
            "verse": 6,
            "text": "Allah onların hepsini dirilttiği gün, kendilerine işlediklerini haber verir; Allah onları bir bir saymıştır, fakat kendileri unutmuşlardır. Allah her şeye şahiddir"
        },
        {
            "chapter": 58,
            "verse": 7,
            "text": "Göklerde olanları da, yerde olanları da Allah'ın bildiğini bilmez misin? Üç kişinin gizli bulunduğu yerde dördüncü mutlaka O'dur; beş kişinin gizli bulunduğu yerde altıncıları mutlaka O'dur; bunlardan az veya çok, ne olursa olsunlar nerede bulunurlarsa bulunsunlar, mutlak onlarla beraberdir. Sonra, kıyamet günü, işlediklerini onlara haber verir. Doğrusu Allah her şeyi bilendir"
        },
        {
            "chapter": 58,
            "verse": 8,
            "text": "Gizli toplantıdan menedilen, sonra menolundukları şeyi yapmaya kalkışarak günah işlemek, düşmanlık etmek ve Peygambere karşı gelmek konusunda gizli gizli konuşanları görmedin mi? Sana geldiklerinde, Allah'ın seni selamlamadığı bir şekilde seni selamlarlar; içlerinden, \"Gerçekten peygamber olsaydı Allah'ın bizi, söylediklerimizden ötürü, cezalandırması gerekmez miydi?\" derler. Cehennem onlara yeter. Oraya girerler, ne kötü dönüştür"
        },
        {
            "chapter": 58,
            "verse": 9,
            "text": "Ey inananlar! Gizli konuştuğunuz zaman, günah işlemeyi, düşmanlık etmeyi ve Peygambere karşı gelmeyi fısıldaşmayın; iyilik yapmak ve Allah'a karşı gelmekten sakınmayı konuşun; kıyamet günü huzurunda toplanacağınız Allah'tan sakının"
        },
        {
            "chapter": 58,
            "verse": 10,
            "text": "Gizli toplantılar inananları üzmek için şeytanın istediği şeydir; Allah'ın izni olmadıkça şeytan onlara bir zarar veremez; inananlar yalnız Allah'a güvensinler"
        },
        {
            "chapter": 58,
            "verse": 11,
            "text": "Ey inananlar! Toplantılarda, size, \"Yer açın\" denince yer açın ki Allah da size genişlik versin; \"Kalkın\" denildiği zaman da hemen kalkın ki, Allah, içinizden inanmış olanları ve kendilerine ilim verilenleri derecelerle yükseltsin. Allah işlediklerinizden haberdardır"
        },
        {
            "chapter": 58,
            "verse": 12,
            "text": "Ey inananlar! Peygamberle hususi olarak konuşacağınızda, bu konuşmanızdan önce fakirlere sadaka veriniz; bu, sizin daha iyi ve daha temiz olmanız içindir. Eğer sadaka verecek bir şey bulamazsanız üzülmeyiniz. Allah şüphesiz bağışlayandır, acıyandır"
        },
        {
            "chapter": 58,
            "verse": 13,
            "text": "Hususi konuşmanızdan önce sadaka vermekten ürktünüz mü ki bunu yerine getirmediniz? Ama Allah, tevbenizi kabul etmiştir. Öyleyse namazı kılın, zekatı verin, Allah'a ve Peygamberine itaat edin. Allah, işlediklerinizden haberdardır"
        },
        {
            "chapter": 58,
            "verse": 14,
            "text": "Allah'ın gazabettiği milleti dost edinen münafıkları görmedin mi? Onlar ne sizdendir ne de onlardan, bile bile, yalan yere yemin etmektedirler"
        },
        {
            "chapter": 58,
            "verse": 15,
            "text": "Allah, onlara çetin bir azap hazırlamıştır. İşledikleri şey ne kötüdür"
        },
        {
            "chapter": 58,
            "verse": 16,
            "text": "Yeminlerini kalkan edindiler de, Allah yolundan alıkoydular; onlara alçaltıcı bir azap vardır"
        },
        {
            "chapter": 58,
            "verse": 17,
            "text": "Malları ve çocukları, onlara, Allah katında bir fayda sağlamaz. Onlar cehennemliklerdir, orada temelli kalacaklardır"
        },
        {
            "chapter": 58,
            "verse": 18,
            "text": "Allah, onların hepsini tekrar dirilttiği gün, size yemin ettikleri gibi O'na yemin ederler; kendilerine bir yarar sağlayacağını sanırlar. Dikkat edin; onlar şüphesiz yalancıdırlar"
        },
        {
            "chapter": 58,
            "verse": 19,
            "text": "Şeytan onların başlarına dikilip Allah'ı anmayı unutturmuştur. İşte onlar şeytanın taraftarlarıdır. İyi bilin; şeytanın taraftarları elbette hüsrandadırlar"
        },
        {
            "chapter": 58,
            "verse": 20,
            "text": "Allah'a ve Peygamberine karşı gelenler; işte onlar, en alçak kimselerle beraberdirler"
        },
        {
            "chapter": 58,
            "verse": 21,
            "text": "Allah, \"And olsun ki Ben ve peygamberlerim üstün geleceğiz\" diye yazmıştır. Doğrusu Allah kuvvetlidir, güçlüdür"
        },
        {
            "chapter": 58,
            "verse": 22,
            "text": "Allah'a ve ahiret gününe inanan bir milletin, babaları veya oğulları veya kardeşleri ya da akrabaları olsa bile Allah'a ve Peygamberine karşı gelenlere, sevgi beslediklerini görmezsin. İşte Allah, imanı bunların kalblerine yazmış, katından bir nur ile onları desteklemiştir. Onları, içlerinden ırmaklar akan, içinde temelli kalacakları cennetlere koyar. Allah onlardan hoşnut olmuştur, onlar da Allah'tan hoşnut olmuştur. İşte bunlar, Allah'tan yana olanlardır. İyi bilin ki, saadete erecek olanlar, Allah'tan yana olanlardır"
        },
        {
            "chapter": 59,
            "verse": 1,
            "text": "Göklerde olanlar da yerde olanlar da Allah'ı tesbih ederler. O güçlüdür, Hakim'dir"
        },
        {
            "chapter": 59,
            "verse": 2,
            "text": "Kitap ehlinden inkarcı olanları ilk sürgünde yurtlarından çıkaran O'dur. Oysa ey inananlar! Çıkacaklarını sanmamıştınız, onlar da, kalelerinin kendilerini Allah'tan koruyacağını sanmışlardı. Ama Allah'ın azabı onlara beklemedikleri yerden geldi, kalblerine korku saldı; evlerini kendi elleriyle ve inananların elleriyle yıkıyorlardı. Ey akıl sahipleri! Ders alın"
        },
        {
            "chapter": 59,
            "verse": 3,
            "text": "Allah onlara sürülmeyi yazmamış olsaydı, dünyada başka şekilde azap verecekti. Ahirette onlara ateş azabı vardır"
        },
        {
            "chapter": 59,
            "verse": 4,
            "text": "Bu, Allah'a ve Peygamberine karşı gelmelerinden ötürüdür. Kim Allah'a karşı gelirse bilsin ki Allah'ın cezalandırması şüphesiz çetindir"
        },
        {
            "chapter": 59,
            "verse": 5,
            "text": "İnkarcı kitap ehlinin yurtlarında hurma ağaçlarını kesmeniz veya onları kesmeyip gövdeleri üzerinde ayakta bırakmanız Allah'ın izniyledir. Allah yoldan çıkanları böylece rezilliğe uğratır"
        },
        {
            "chapter": 59,
            "verse": 6,
            "text": "Ey inananlar! Onların mallarından, Allah'ın Peygamberine verdiği şeyler için siz ne at ve ne de deve sürdünüz; fakat Allah peygamberlerine, dilediği kimselere karşı üstünlük verir. Allah herşeye Kadir'dir"
        },
        {
            "chapter": 59,
            "verse": 7,
            "text": "Allah'ın, fethedilen memleketler halkının mallarından Peygamberine verdikleri; Allah, Peygamber, yakınlar, yetimler, yoksullar ve yolda kalmışlar içindir; ta ki içinizdeki zenginler arasında elden ele dolaşan bir devlet olmasın. Peygamber size ne verirse onu alın, sizi neden menederse ondan geri durun; Allah'tan sakının, doğrusu Allah'ın cezalandırması çetindir"
        },
        {
            "chapter": 59,
            "verse": 8,
            "text": "Allah'ın verdiği bu ganimet malları bilhassa; yurtlarından ve mallarından edilmiş olan, Allah'tan bir lütuf ve rıza dileyen, Allah'ın dinine ve Peygamberine yardım eden muhacir fakirlerindir. İşte doğru olanlar bunlardır"
        },
        {
            "chapter": 59,
            "verse": 9,
            "text": "Daha önceden Medine'yi yurt edinmiş ve gönüllerine imanı yerleştirmiş olan kimseler, kendilerine hicret edip gelenleri severler; onlara verilenler karşısında içlerinde bir çekememezlik hissetmezler; kendileri zaruret içinde bulunsalar bile onları kendilerinden önde tutarlar. Nefsinin tamahkarlığından korunabilmiş kimseler, işte onlar saadete erenlerdir"
        },
        {
            "chapter": 59,
            "verse": 10,
            "text": "Onlardan sonra gelenler: \"Rabbimiz! Bizi ve bizden önce inanmış olan kardeşlerimizi bağışla; kalbimizde müminlere karşı kin bırakma; Rabbimiz! Şüphesiz Sen şefkatlisin, merhametlisin\" derler"
        },
        {
            "chapter": 59,
            "verse": 11,
            "text": "Münafıkların, kitap ehlinin inkarcılarından olan kardeşlerine: \"Eğer siz yurdunuzdan çıkarılırsanız and olsun ki, biz de sizinle beraber çıkarız; sizin aleyhinizde kimseye asla uymayız; eğer savaşa tutuşursanız mutlaka size yardım ederiz\" dediklerini görmedin mi? Allah onların yalancı olduklarına şahidlik eder"
        },
        {
            "chapter": 59,
            "verse": 12,
            "text": "Onlar çıkarılmış olsalar, and olsun ki, onlarla beraber çıkmazlar; savaşa tutuşmuş olsalar, and olsun ki, onlara yardıma koşmazlar; onlara yardıma gitseler, mutlaka geri dönüp kaçarlar, sonra yardım da görmezler"
        },
        {
            "chapter": 59,
            "verse": 13,
            "text": "Ey inananlar! Onların yüreklerine korku salan, Allah'tan çok sizlersiniz; çünkü onlar, anlamayan kimselerdir"
        },
        {
            "chapter": 59,
            "verse": 14,
            "text": "Onlar sizinle toplu olarak, ancak surla çevrilmiş kasabalar içinde veya duvarlar arkasından savaşı kabul edebilirler. Kendi aralarındaki çekişmeleri ise serttir; onları birlik sanırsın, oysa kalbleri birbirinden ayrıdır. Bu, akletmeyen bir topluluk olmalarındandır"
        },
        {
            "chapter": 59,
            "verse": 15,
            "text": "Onların durumu, kendilerinden az zaman önce geçmiş ve işlerinin karşılığını tatmış olanların durumu gibidir. Onlara can yakıcı azap vardır"
        },
        {
            "chapter": 59,
            "verse": 16,
            "text": "İkiyüzlülerin durumu insana: \"İnkar et!\" deyip, insan da inkar edince: \"Doğrusu ben senden uzağım; Alemlerin Rabbi olan Allah'tan korkarım\" diyen şeytanın durumu gibidir"
        },
        {
            "chapter": 59,
            "verse": 17,
            "text": "İkisinin sonucu da, içinde temelli kalacakları ateş olacaktır. Zalimlerin cezası budur"
        },
        {
            "chapter": 59,
            "verse": 18,
            "text": "Ey inananlar! Allah'tan sakının; herkes yarına ne hazırladığına baksın; Allah'tan sakının, çünkü Allah işlediklerinizden haberdardır"
        },
        {
            "chapter": 59,
            "verse": 19,
            "text": "Allah'ı unutup da, Allah'ın da kendilerini kendilerine unutturduğu kimseler gibi olmayın; onlar, yoldan çıkmış kimselerdir"
        },
        {
            "chapter": 59,
            "verse": 20,
            "text": "Cehennemliklerle cennetlikler bir değildir. Kurtuluşa ermiş kimseler cennetliklerdir"
        },
        {
            "chapter": 59,
            "verse": 21,
            "text": "Eğer Biz Kuran'ı bir dağa indirmiş olsaydık, sen, onun, Allah korkusuyla başeğerek parça parça olduğunu görürdün. Bu misalleri, insanlar düşünsünler diye veriyoruz"
        },
        {
            "chapter": 59,
            "verse": 22,
            "text": "O, görüleni de görülmeyeni de bilen, kendisinden başka tanrı olmayan Allah'tır. O, acıyıcı olandır, acıyandır"
        },
        {
            "chapter": 59,
            "verse": 23,
            "text": "O, kendisinden başka tanrı olmayan, hükümran, çok kutsal; esenlik veren, güvenlik veren, görüp gözeten, güçlü, buyruğunu herşeye geçiren, ulu olan, Allah'tır. Allah onların koştukları eşlerden (ortaklardan) münezzehtir"
        },
        {
            "chapter": 59,
            "verse": 24,
            "text": "O, vareden, güzel yaratan, yarattıklarına şekil veren, en güzel adlar kendisinin olan Allah'tır. Göklerde ve yerde olanlar O'nu tesbih ederler. O güçlüdür, Hakim'dir"
        },
        {
            "chapter": 60,
            "verse": 1,
            "text": "Ey inananlar! Benim de düşmanım, sizin de düşmanınız olanları dost edinmeyin. Onlar, size gelen gerçeği inkar etmişken, onlara sevgi gösteriyorsunuz; oysa onlar, Rabbiniz olan Allah'a inandığınızdan ötürü sizi ve Peygamberi yurdunuzdan çıkarıyorlar. Eğer sizler Benim yolumda savaşmak ve rızamı kazanmak için çıkmışsanız onlara nasıl sevgi gösterirsiniz? Ben, sizin gizlediğinizi de, açığa vurduğunuzu da bilirim. İçinizden onlara sevgi gösteren kimse, şüphesiz doğru yoldan sapmıştır"
        },
        {
            "chapter": 60,
            "verse": 2,
            "text": "Eğer sizi elegeçirirlerse sizin onlara gösterdiğiniz sevgiyi göstermezler, size düşman olurlar, ellerini ve dillerini fenalık etmek için uzatırlar, keşke inkar etseniz isterler"
        },
        {
            "chapter": 60,
            "verse": 3,
            "text": "Yakınlarınız ve çocuklarınız size kıyamet gününde bir fayda veremezler. Allah onlarla sizi ayırır. Allah işlediklerinizi görendir"
        },
        {
            "chapter": 60,
            "verse": 4,
            "text": "İbrahim ve onunla beraber olanlarda, sizin için uyulacak güzel bir örnek vardır. Onlar milletlerine şöyle demişlerdi: \"Biz sizden ve Allah'tan başka taptıklarınızdan uzağız; sizin dininizi inkar ediyoruz; bizimle sizin aranızda yalnız Allah'a inanmanıza kadar ebedi düşmanlık ve öfke başgöstermiştir.\" -Yalnız, İbrahim'in, babasına: \"And olsun ki, senin için mağfiret dileyeceğim, fakat sana Allah'tan gelecek herhangi bir şeyi savmaya gücüm yetmez\" sözü bu örneğin dışındadır- \"Rabbimiz! Sana güvendik, Sana yöneldik; dönüş Sanadır"
        },
        {
            "chapter": 60,
            "verse": 5,
            "text": "Rabbimiz! Bizi, inkar edenlerle deneme; bizi bağışla, doğrusu Sen, güçlü olan, Hakim olansın"
        },
        {
            "chapter": 60,
            "verse": 6,
            "text": "And olsun ki, sizlerden, Allah'ı ve ahiret gününü uman kimse için, bunlarda güzel örnekler vardır. Kim yüz çevirirse kendi aleyhine olur, doğrusu Allah müstağnidir, övülmeğe layıktır"
        },
        {
            "chapter": 60,
            "verse": 7,
            "text": "Allah'ın sizinle, düşmanlık gösterdiğiniz kimseler arasında bir sevgi yaratması umulur; Allah Kadir'dir, Allah bağışlayandır, acıyandır"
        },
        {
            "chapter": 60,
            "verse": 8,
            "text": "Allah, din uğrunda sizinle savaşmayan, sizi yurdunuzdan çıkarmayan kimselere iyilik yapmanızı ve onlara karşı adil davranmanızı yasak kılmaz; doğrusu Allah adil olanları sever"
        },
        {
            "chapter": 60,
            "verse": 9,
            "text": "Allah, ancak sizinle din uğrunda savaşanları, sizi yurtlarınızdan çıkaranları ve çıkarılmanıza yardım edenleri dost edinmenizi yasak eder; kim onları dost edinirse, işte onlar zalimdir"
        },
        {
            "chapter": 60,
            "verse": 10,
            "text": "Ey inananlar! İnanmış kadınlar hicret ederek size gelirlerse onları deneyin, hicretlerinin sebebini inceleyin. Allah onların imanlarını çok iyi bilir. Onların mümin kadınlar olduklarını öğrenirseniz, inkarcılara geri çevirmeyin. Bu kadınlar, o inkarcılara helal değildir Onlar da bunlara helal olmazlar. İnkarcıların bu kadınlara verdikleri mehirleri iade edin: Bu kadınların mehirlerini kendilerine verdiğiniz zaman, onlarla evlenmenizde bir engel yoktur. İnkarcı kadınları nikahınızda tutmayın; onlara verdiğiniz mehri isteyin; inkarcı erkekler de hicret eden mümin kadınlara verdikleri mehirleri istesinler. Allah'ın hükmü budur; aranızda O hükmeder. Allah bilendir, Hakim'dir"
        },
        {
            "chapter": 60,
            "verse": 11,
            "text": "Ey mümin erkekler! Eğer inkar eden (kafir olan) eşlerinize sarfettiklerinizden inkarcılara bir şey geçecek olursa ganimetten, eşleri giden mümin erkeklere sarfettikleri miktar kadarını verin. İnandığınız Allah'a karşı gelmekten sakının"
        },
        {
            "chapter": 60,
            "verse": 12,
            "text": "Ey Peygamber! İnanmış kadınlar, Allah'a hiçbir ortak koşmamak, hırsızlık yapmamak, zina etmemek, çocuklarını öldürmemek, başkasının çocuğunu sahiplenerek kocasına isnadda bulunmamak ve uygun olanı işlemekte sana karşı gelmemek şartıyla sana beyat etmek üzere geldikleri zaman, onları kabul et; onlara Allah'tan bağışlanma dile; doğrusu Allah, bağışlayandır, acıyandır"
        },
        {
            "chapter": 60,
            "verse": 13,
            "text": "Ey inananlar! Allah'ın gazabına uğramış milleti dost edinmeyin; inkarcıların kabirde bulunan kimselerden umutlarını kestikleri gibi, onlar da, ahiretten umutlarını kesmişlerdir"
        },
        {
            "chapter": 61,
            "verse": 1,
            "text": "Göklerde olanlar da yerde olanlar da Allah'ı tesbih ederler. O, güçlüdür, Hakim'dir"
        },
        {
            "chapter": 61,
            "verse": 2,
            "text": "Ey inananlar! Yapmayacağınız şeyi niçin söylersiniz"
        },
        {
            "chapter": 61,
            "verse": 3,
            "text": "Yapmayacağınız şeyi söylemeniz, Allah katında büyük gazaba sebep olur"
        },
        {
            "chapter": 61,
            "verse": 4,
            "text": "Doğrusu Allah, kendi uğrunda, kenetlenmiş bir duvar gibi, saf halinde çarpışanları sever"
        },
        {
            "chapter": 61,
            "verse": 5,
            "text": "Musa milletine: \"Ey milletim! Beni niçin incitirsiniz? Oysa, benim size gönderilmiş Allah'ın bir peygamberi olduğumu biliyorsunuz\" demişti. Ama onlar yoldan sapınca, Allah da onların kalblerini saptırmıştı. Allah, yoldan çıkan milleti doğru yola eriştirmez"
        },
        {
            "chapter": 61,
            "verse": 6,
            "text": "Meryem oğlu İsa: \"Ey İsrailoğulları! Doğrusu ben, benden önce gelmiş olan Tevrat'ı doğrulayan, benden sonra gelecek ve adı Ahmet olacak bir peygamberi müjdeleyen, Allah'ın size gönderilmiş bir peygamberiyim\" demişti. Ama o elçi, kendilerine belgelerle geldiği zaman: \"Bu, apaçık bir sihirdir\" demişlerdi"
        },
        {
            "chapter": 61,
            "verse": 7,
            "text": "Müslüman olmağa çağırılmışken gelmeyip Allah'a karşı yalan uydurandan daha zalim kimdir? Allah, zalim olan milleti doğru yola eriştirmez"
        },
        {
            "chapter": 61,
            "verse": 8,
            "text": "Ağızlarıyla Allah'ın nurunu söndürmek isterler. İnkarcılar ne kadar istemeseler de, Allah nurunu, dinini tamamlayacaktır"
        },
        {
            "chapter": 61,
            "verse": 9,
            "text": "Ortak koşanlar istemese de, dinini bütün dinlerden üstün kılmak için, Peygamberini, doğruluk rehberi Kuran ve gerçek dinle gönderen O'dur"
        },
        {
            "chapter": 61,
            "verse": 10,
            "text": "Ey inananlar! Sizi can yakıcı bir azabdan kurtaracak, kazançlı bir yolu size göstereyim mi"
        },
        {
            "chapter": 61,
            "verse": 11,
            "text": "Allah'a ve Peygamberine inanırsınız; Allah yolunda canlarınızla, mallarınızla cihat edersiniz; bilseniz, bu sizin için en iyi yoldur"
        },
        {
            "chapter": 61,
            "verse": 12,
            "text": "Böyle yaparsanız, Allah günahlarınızı size bağışlar, sizi, içlerinden ırmaklar akan cennetlere, Adn cennetlerinde hoş yerlere koyar. Büyük kurtuluş budur"
        },
        {
            "chapter": 61,
            "verse": 13,
            "text": "Bundan başka, sevdiğiniz bir şey daha: Allah katından bir yardım ve yakın bir zafer vardır. İnananlara müjde ver"
        },
        {
            "chapter": 61,
            "verse": 14,
            "text": "Ey inananlar! Allah'ın dininin yardımcıları olun. Nitekim, Meryem oğlu İsa, Havarilere: \"Allah'a giden yolda yardımcılarım kimlerdir?\" deyince, Havariler: \"Allah'ın dininin yardımcıları biziz\" demişlerdi. İsrailoğullarının bir takımı böylece inanmış, bir takımı da inkar etmişti; ama Biz, inananları düşmanlarına karşı destekledik de üstün geldiler"
        },
        {
            "chapter": 62,
            "verse": 1,
            "text": "Göklerde olanlar ve yerde bulunanlar, hükümran, çok kutsal, güçlü ve Hakim olan Allah'ı tesbih ederler"
        },
        {
            "chapter": 62,
            "verse": 2,
            "text": "Kitapsız (okuma-yazma bilmeyen) kimseler arasından, kendilerine ayetlerini okuyan, onları arıtan, onlara Kitabı ve hikmeti öğreten bir Peygamber gönderen O'dur. Onlar, daha önce, şüphesiz apaçık bir sapıklık içinde idiler"
        },
        {
            "chapter": 62,
            "verse": 3,
            "text": "Onlardan başkalarına da -ki henüz onlara katılmamışlardır- Kitap ve hikmeti öğretmek üzere, Peygamberi gönderen Allah'tır. O, güçlüdür, Hakim'dir"
        },
        {
            "chapter": 62,
            "verse": 4,
            "text": "Bu, Allah'ın dilediğine verdiği lütfüdür. Allah, büyük lütuf sahibidir"
        },
        {
            "chapter": 62,
            "verse": 5,
            "text": "Kendilerine Tevrat öğretildiği halde, onun gereğini yapmayanların durumu, sırtına kitap yüklenmiş merkebin durumu gibidir. Allah'ın ayetlerini yalanlayan kimselerin durumu ne kötüdür! Allah zalimleri doğru yola eriştirmez"
        },
        {
            "chapter": 62,
            "verse": 6,
            "text": "De ki: \"Ey Yahudiler! Bütün insanlar bir yana, yalnız kendinizin Allah'ın dostları olduğunuzu iddia ediyorsanız ve bunda samimi iseniz, ölümü dilesenize"
        },
        {
            "chapter": 62,
            "verse": 7,
            "text": "Yaptıklarından ötürü, ölümü asla dileyemezler. Allah, zalimleri bilendir"
        },
        {
            "chapter": 62,
            "verse": 8,
            "text": "De ki: \"Doğrusu kendisinden kaçtığınız ölüm mutlaka karşınıza çıkacaktır; sonra; görüleni de görülmeyeni de bilen Allah'a döndürüleceksiniz, O size işlediklerinizi haber verecektir"
        },
        {
            "chapter": 62,
            "verse": 9,
            "text": "Ey inananlar! Cuma günü namaz için ezan okunduğu zaman Allah'ı anmaya koşun; alım satımı bırakın; bilseniz, bu sizin için daha iyidir"
        },
        {
            "chapter": 62,
            "verse": 10,
            "text": "Namaz bitince yeryüzüne yayılın; Allah'ın lütfundan rızık isteyin; Allah'ı çok anın ki saadete erişesiniz"
        },
        {
            "chapter": 62,
            "verse": 11,
            "text": "Onlar bir kazanç veya bir eğlence gördüklerinde, seni ayakta bırakarak oraya yöneldiler. De ki: \"Allah katında olan, eğlenceden de kazançtan da hayırlıdır. Allah, rızık verenlerin en iyisidir"
        },
        {
            "chapter": 63,
            "verse": 1,
            "text": "İkiyüzlüler sana gelince: \"Senin şüphesiz Allah'ın Peygamberi olduğuna şehadet ederiz\" derler. Allah, senin kendisinin peygamberi olduğunu bilir; bunun yanında Allah, ikiyüzlülerin yalancı olduklarını da bilir"
        },
        {
            "chapter": 63,
            "verse": 2,
            "text": "Onlar, yeminlerini kalkan edinerek Allah'ın yolundan alıkoyarlar. İşledikleri işler gerçekten ne kötüdür"
        },
        {
            "chapter": 63,
            "verse": 3,
            "text": "Bu, önce inanıp sonra inkar etmiş olmalarındandır. Bu yüzden kalbleri mühürlenmiştir; artık anlamazlar"
        },
        {
            "chapter": 63,
            "verse": 4,
            "text": "Onlara baktığın zaman cüsseleri hoşuna gider; konuşurlarsa sözlerini dinlersin; tıpkı, sıralanmış kof kütük gibidirler; her çığlığı kendi aleyhlerine sayarlar; onlar düşmandır, onlardan çekin; Allah canlarını alsın, nasıl da aldatılıp döndürülüyorlar"
        },
        {
            "chapter": 63,
            "verse": 5,
            "text": "Onlara: \"Gelin de Allah'ın Peygamberi sizin için mağfiret dilesin\" dendiği zaman, başlarını çevirirler; büyüklük taslayarak yüz çevirdiklerini görürsün"
        },
        {
            "chapter": 63,
            "verse": 6,
            "text": "Onlar için, bağışlanma dilesen de dilemesen de birdir; Allah onları bağışlamayacaktır. Doğrusu Allah, yoldan çıkmış milleti doğru yola eriştirmez"
        },
        {
            "chapter": 63,
            "verse": 7,
            "text": "Bunlar: \"Allah'ın Peygamberinin yanında bulunanlara bir şey vermeyin de dağılıp gitsinler\" diyen kimselerdir. Oysa göklerin ve yerin hazineleri Allah'ındır, ama ikiyüzlüler bu gerçeği anlamazlar"
        },
        {
            "chapter": 63,
            "verse": 8,
            "text": "Eğer bu savaşdan Medine'ye dönersek, şerefli kimseler alçakları and olsun ki, oradan çıkaracaktır\" diyorlardı. Oysa, şeref Allah'ın, Peygamberinin ve inananlarındır, ama ikiyüzlüler bu gerçeği bilmezler"
        },
        {
            "chapter": 63,
            "verse": 9,
            "text": "Ey inananlar! Sizi, mallarınız ve çocuklarınız Allah'ı anmaktan alıkoymasın; böyle olanlar hüsrana uğrayanlardır"
        },
        {
            "chapter": 63,
            "verse": 10,
            "text": "Birine ölüm gelip de: \"Rabbim! Beni yakın bir süreye kadar ertelesen de, sadaka versem, iyilerden olsam\" diyeceği zaman gelmezden önce, size verdiğimiz rızıklardan sarfedin"
        },
        {
            "chapter": 63,
            "verse": 11,
            "text": "Bir canın eceli gelip çatınca, Allah onu asla geri bırakmaz; Allah, işlediklerinizden haberdardır"
        },
        {
            "chapter": 64,
            "verse": 1,
            "text": "Göklerde olanlar ve yerde bulunanlar Allah'ı tesbih ederler. Hükümranlık O'nundur, Övülmek O'na mahsustur. O herşeye Kadir'dir"
        },
        {
            "chapter": 64,
            "verse": 2,
            "text": "Sizi yaratan O'dur; kiminiz inkarcı kiminiz mümindir. Allah yaptıklarınızı gören'dir"
        },
        {
            "chapter": 64,
            "verse": 3,
            "text": "Gökleri ve yeri gerektiği gibi yaratmıştır. Size şekil vermiş ve şeklinizi güzel yapmıştır. Dönüş O'nadır"
        },
        {
            "chapter": 64,
            "verse": 4,
            "text": "Göklerde ve yerde olanları bilir; gizlediklerinizi de açığa vurduklarınızı da bilir; Allah, kalblerde olanı da bilendir"
        },
        {
            "chapter": 64,
            "verse": 5,
            "text": "Daha önce inkar edip de, inkarlarının karşılığını tadan kimselerin haberi size gelmedi mi? Onlara, can yakıcı azap vardır"
        },
        {
            "chapter": 64,
            "verse": 6,
            "text": "Bu, kendilerine peygamberleri belgelerle geldiğinde: \"Bizi doğru yola bir insan mı eriştirecek?\" diyerek inkar edip gerçeğe yüz çevirmelerinden ötürüdür. Allah hiçbir şeye muhtaç olmadığını ortaya koymuştur. Allah müstağnidir, övülmeğe layık olandır"
        },
        {
            "chapter": 64,
            "verse": 7,
            "text": "İnkar edenler, tekrar dirilmeyeceklerini ileri sürerler. De ki: \"Evet; Rabbime and olsun ki, şüphesiz diriltileceksiniz ve sonra, yaptıklarınız size bildirilecektir. Bu, Allah'a kolaydır"
        },
        {
            "chapter": 64,
            "verse": 8,
            "text": "Öyleyse Allah'a, Peygamberine ve indirdiğimiz nura, Kuran'a inanın; Allah işlediklerinizden haberdardır"
        },
        {
            "chapter": 64,
            "verse": 9,
            "text": "Toplanma günü için, sizi bir araya getirdiği zaman, işte o, kimin aldandığının ortaya çıkacağı gündür; Allah'a kim inanmış ve yararlı iş işlemişse, Allah onun kötülüklerini örter, onu içinde temelli ve sonsuz kalacağı, içlerinden ırmaklar akan cennetlere koyar; büyük kurtuluş işte budur"
        },
        {
            "chapter": 64,
            "verse": 10,
            "text": "İnkar edip, ayetlerimizi yalanlayanlar, işte onlar da ateşliklerdir, orada temellidirler. Ne kötü bir dönüştür"
        },
        {
            "chapter": 64,
            "verse": 11,
            "text": "Başa gelen hiçbir musibet Allah'ın izni olmaksızın olamaz; Allah'a kim inanırsa onun gönlünü doğruya yöneltir. Allah herşeyi bilendir"
        },
        {
            "chapter": 64,
            "verse": 12,
            "text": "Allah'a itaat edin; eğer bundan yüz çevirirseniz bilin ki Peygamberimize düşen apaçık tebliğdir"
        },
        {
            "chapter": 64,
            "verse": 13,
            "text": "Allah vardır, O'ndan başka tanrı yoktur. İnananlar yalnız Allah 'a güvensinler"
        },
        {
            "chapter": 64,
            "verse": 14,
            "text": "Ey inananlar! Eşleriniz ve çocuklarınızdan size düşmanlık edenler olur, onlardan sakının; ama, siz affeder, suçlarını örter ve bağışlarsanız bilin ki Allah da bağışlar ve acır"
        },
        {
            "chapter": 64,
            "verse": 15,
            "text": "Doğrusu mallarınız ve çocuklarınız bir imtihandır. Büyük ecir ise Allah katındadır"
        },
        {
            "chapter": 64,
            "verse": 16,
            "text": "Allah'a karşı gelmekten gücünüzün yettiği kadar sakının, buyruklarını dinleyin, itaat edin; kendinizin iyiliğine olarak mallarınızdan sarfedin; nefsinin tamahkarlığından korunan kimseler, işte onlar saadete erenlerdir"
        },
        {
            "chapter": 64,
            "verse": 17,
            "text": "Eğer Allah'a güzel bir ödünç takdiminde bulunursanız, onu sizin için kat kat yapar ve sizi bağışlar; Allah, şükrün karşılığını verendir; Halim'dir"
        },
        {
            "chapter": 64,
            "verse": 18,
            "text": "Görüleni görülmeyeni bilendir, güçlüdür. Hakim'dir"
        },
        {
            "chapter": 65,
            "verse": 1,
            "text": "Ey Peygamber! Kadınları boşayacağınızda, onları, iddetlerini gözeterek boşayın ve iddeti sayın; Rabbiniz olan Allah'tan sakının; onları, apaçık bir hayasızlık yapmaları hali bir yana evlerinden çıkarmayın, onlar da çıkmasınlar. Bunlar, Allah'ın sınırlarıdır. Allah'ın sınırlarını kim aşarsa, şüphesiz, kendine yazık etmiş olur. Bilmezsin, olur ki, Allah bunun ardından bir hal meydana getirir"
        },
        {
            "chapter": 65,
            "verse": 2,
            "text": "Kadınların iddet süreleri biteceğinde, onları ya uygun bir şekilde alıkoyun, ya da onlardan ayrılın; içinizden de iki adil şahit getirin; şahidliği Allah için yapın; işte bu, Allah'a ve ahiret gününe inanan kimseye verilen öğüttür. Allah, kendisine karşı gelmekten sakınan kimseye kurtuluş yolu sağlar, ona beklemediği yerden rızık verir. Allah'a güvenen kimseye O yeter. Allah, buyruğunu yerine getirendir. Allah her şey için bir ölçü var etmiştir"
        },
        {
            "chapter": 65,
            "verse": 3,
            "text": "Kadınların iddet süreleri biteceğinde, onları ya uygun bir şekilde alıkoyun, ya da onlardan ayrılın; içinizden de iki adil şahit getirin; şahidliği Allah için yapın; işte bu, Allah'a ve ahiret gününe inanan kimseye verilen öğüttür. Allah, kendisine karşı gelmekten sakınan kimseye kurtuluş yolu sağlar, ona beklemediği yerden rızık verir. Allah'a güvenen kimseye O yeter. Allah, buyruğunu yerine getirendir. Allah her şey için bir ölçü var etmiştir"
        },
        {
            "chapter": 65,
            "verse": 4,
            "text": "Kadınlarınızdan ay hali görmekten kesilenler ile henüz ay hali görmemiş olanların iddetleri hususunda şüpheye düşerseniz, bilin ki, onların iddet beklemesi üç aydır; gebe olanların iddeti, doğurmaları ile tamamlanır. Allah, buyruğuna karşı gelmekten sakınan kimseye işinde kolaylık verir"
        },
        {
            "chapter": 65,
            "verse": 5,
            "text": "Bu, Allah'ın size indirmiş olduğu buyruğudur. Kim Allah'ın buyruğuna karşı gelmekten sakınırsa, O, onun kötülüklerini örter, ecrini büyültür"
        },
        {
            "chapter": 65,
            "verse": 6,
            "text": "Boşadığınız, fakat iddeti dolmamış kadınları gücünüz nispetinde, kendi oturduğunuz yerde oturtun. Onları sıkıntıya sokmak için zarar vermeye kalkışmayın. Eğer hamile iseler, doğurmalarına kadar nafakalarını verin. Çocuğu sizin için emzirirlerse, onlara ücretlerini ödeyin; aranızda uygun bir şekilde anlaşın; eğer güçlükle karşılaşırsanız çocuğu başka bir kadın emzirebilir"
        },
        {
            "chapter": 65,
            "verse": 7,
            "text": "Varlıklı olan kimse, nafakayı varlığına göre versin; rızkı ancak kendisine yetecek kadar verilmiş olan kimse, Allah'ın kendisine verdiğinden versin; Allah kimseye, verdiği rızkı aşan bir yük yüklemez. Allah, güçlükten sonra kolaylık verir"
        },
        {
            "chapter": 65,
            "verse": 8,
            "text": "Rablerinin ve O'nun peygamberlerinin buyruğundan çıkan nice kasabalar halkını Biz, çetin bir hesaba çekmiş, onları, görülmedik bir azaba uğratmışızdır"
        },
        {
            "chapter": 65,
            "verse": 9,
            "text": "Onlar, işlerinin karşılığını tattılar; işlerinin sonu hüsran oldu"
        },
        {
            "chapter": 65,
            "verse": 10,
            "text": "Allah onlara çetin bir azap hazırlamıştır. Ey inanmış olan akıl sahipleri! Allah'tan sakının; Allah size Kuran'ı indirmiştir"
        },
        {
            "chapter": 65,
            "verse": 11,
            "text": "İnanıp yararlı işler işleyenleri karanlıklardan aydınlığa çıkarmak üzere, size Allah'ın apaçık ayetlerini okuyan bir Peygamber göndermiştir. Kim Allah'a inanır ve yararlı iş işlerse, Allah onu, içinde temelli ve sonsuz kalınacak, içlerinden ırmaklarakan cennetlere koyar. Allah ona gerçekten güzel rızık vermiştir"
        },
        {
            "chapter": 65,
            "verse": 12,
            "text": "Yedi göğü ve yerden de bir o kadarını yaratan Allah'tır, Allah'ın herşeye Kadir olduğunu ve Allah'ın ilminin herşeyi kuşattığını bilmeniz için Allah'ın buyruğu bunlar arasında iner durur"
        },
        {
            "chapter": 66,
            "verse": 1,
            "text": "Eşlerinin rızasını gözeterek, Allah'ın sana helal kıldığı şeyi niçin kendine yasak ediyorsun? Allah bağışlayandır, acıyandır"
        },
        {
            "chapter": 66,
            "verse": 2,
            "text": "Allah şüphesiz size, yeminlerinizi keffaretle geri almanızı meşru kılmıştır. Allah sizin dostunuzdur. O, bilendir, Hakim'dir"
        },
        {
            "chapter": 66,
            "verse": 3,
            "text": "Peygamber, eşlerinden birine gizlice bir söz söylemişti. O, bunu Peygamberin diğer bir eşine haber verince, Allah da Peygambere durumu bildirmiş, o da bir kısmını yüzüne vurmuş bir kısmını yüzüne vurmaktan geri durmuştu. Eşine, gizlice söylediği şeyibaşkasına nakletmiş olduğunu bildirince, eşi: \"Bunu sana kim haber verdi?\" demiş, o da: \"Bana, herşeyi bilen ve herşeyden haberdar olan Allah haber verdi\" demişti"
        },
        {
            "chapter": 66,
            "verse": 4,
            "text": "Ey Peygamber'in eşleri! Eğer ikiniz de Allah'a tevbe ederseniz, kaymış olan kalpleriniz düzelmiş olur. Eğer eşinizin aleyhinde yardımlaşarak bir şey yapmağa kalkarsanız, bilin ki Allah onun dostu, bundan başka Cebrail, iyi müminler ve melekler de yardımcısıdır"
        },
        {
            "chapter": 66,
            "verse": 5,
            "text": "Ey Peygamber'in eşleri! Eğer o sizi boşarsa, Rabbi ona; sizden daha iyi olan, kendini Allah'a veren, inanan, boyun eğen, tevbe eden, kulluk eden, oruç tutan, dul ve bakire eşler verebilir"
        },
        {
            "chapter": 66,
            "verse": 6,
            "text": "Ey inananlar! Kendinizi ve çoluk çocuğunuzu cehennem ateşinden koruyun; onun yakıtı, insanlar ve taşlardır; görevlileri, Allah'ın kendilerine verdiği emirlere baş kaldırmayan, kendilerine buyrulanları yerine getiren pek haşin meleklerdir"
        },
        {
            "chapter": 66,
            "verse": 7,
            "text": "Ey inkar edenler! Bugün özür beyan etmeyin, ancak işlediklerinizin karşılığını görmektesiniz\" denir"
        },
        {
            "chapter": 66,
            "verse": 8,
            "text": "Ey inananlar! Yürekten tevbe ederek Allah'a dönün ki, Rabbiniz kötülüklerinizi örtsün, sizi, içlerinden ırmaklar akan cennetlere koysun. Allah'ın Peygamberini ve onunla beraber olan müminleri utandırmayacağı o gün, ışıkları önlerinde ve defterleri sağlarından verilmiş olarak yürürler ve: \"Rabbimiz! Işığımızı tamamla, bizi bağışla, doğrusu Sen herşeye Kadir'sin\" derler"
        },
        {
            "chapter": 66,
            "verse": 9,
            "text": "Ey Peygamber! İnkarcılarla ve ikiyüzlülerle savaş; onlara karşı sert davran. Onların varacakları yer cehennemdir, ne kötü dönüştür"
        },
        {
            "chapter": 66,
            "verse": 10,
            "text": "Allah, inkar edenlere, Nuh'un karısıyla Lut'un karısını misal gösterir: Onlar, kullarımızdan iki iyi kulun nikahı altında iken onlara karşı hainlik edip inkarlarını gizlemişlerdi de iki peygamber Allah'tan gelen azabı onlardan savamamışlardı. O iki kadına: \"Cehenneme girenlerle beraber siz de girin\" dendi"
        },
        {
            "chapter": 66,
            "verse": 11,
            "text": "Allah, inanlara Firavun'un karısını misal gösterir: O: \"Rabbim! Katından bana cennette bir ev yap; beni Firavun'dan ve onun işlediklerinden kurtar; beni zalim milletten kurtar\" demişti"
        },
        {
            "chapter": 66,
            "verse": 12,
            "text": "Mahrem yerini korumuş olan İmran kızı Meryem de bir misaldir. Ona ruhumuzdan üflemiştik; Rabbinin sözlerini ve kitablarını tasdik etmişti; o, Bize gönülden itaat edenlerdendi"
        }
    ]
}
{
    "maqras": [
        {
            "chapter": 24,
            "verse": 35,
            "text": "Allah göklerin ve yerin Nur'udur. O'nun nuru, içinde ışık bulunan bir kandil yuvasına benzer. O ışık bir cam içindedir, cam ise, sanki inci gibi parlayan bir yıldızdır; bu ne yalnız doğuda ve ne de yalnız batıda bulunan bereketli zeytin ağacından yakılır. Ateş değmese bile, nerdeyse yağın kendisi aydınlatacak! Nur üstüne nurdur. Allah dilediğini nuruna kavuşturur. Allah insanlara misaller verir. O, herşeyi bilir"
        },
        {
            "chapter": 24,
            "verse": 36,
            "text": "Allah'ın yüksek tutulmasına ve içlerinde adının anılmasına izin verdiği evlerde, insanlar sabah akşam O'nu tesbih ederler"
        },
        {
            "chapter": 24,
            "verse": 37,
            "text": "Bunları ne ticaret ve ne de alışveriş Allah'ı anmaktan, namaz kılmaktan, zekat vermekten alıkoyar. Bunlar, gönüllerin ve gözlerin döneceği günden korkarlar"
        },
        {
            "chapter": 24,
            "verse": 38,
            "text": "Allah, onları işlediklerinin en güzeliyle mükafatlandırır ve lütfundan onlara fazlasıyla verir. Allah dilediğini hesapsız şekilde rızıklandırır"
        },
        {
            "chapter": 24,
            "verse": 39,
            "text": "İnkar edenlerin işleri engin çöllerdeki serap gibidir. Susayan kimse onu su zanneder, fakat oraya geldiğinde hiçbir şey bulamaz. Orada Allah'ı bulur ve O da hesabını görür. Allah hesabı çabuk görendir"
        },
        {
            "chapter": 24,
            "verse": 40,
            "text": "Veya derin denizin karanlıklarına benzer. Onu üstüste dalgalar ve dalgaların üstünde de bulutlar örter; karanlıklar üstünde karanlıklar; insan elini uzattığı zaman, nerdeyse onu bile göremez. Allah'ın nur vermediği kimsenin nuru olmaz"
        },
        {
            "chapter": 24,
            "verse": 41,
            "text": "Göklerde ve yerde olan kimselerin, sıra sıra uçan kuşların Allah'ı tesbih ettiğini görmez misin? Her biri kendi niyaz ve tesbihini bilir. Allah, onların yaptıklarını bilendir"
        },
        {
            "chapter": 24,
            "verse": 42,
            "text": "Göklerin ve yerin hükümranlığı Allah'ındır. Dönüş Allah'adır"
        },
        {
            "chapter": 24,
            "verse": 43,
            "text": "Bilmez misiniz ki, Allah bulutları sürer, sonra onları bir araya getirir; üstüste yığar, sen de onların arasından yağmur yağdığını görürsün. Gökten içinde dolu bulunan dağlar gibi bulutlar indirir, dilediğini ona uğratır, dilediğinden de uzak tutar. Bu bulutların şimşeğinin parıltısı nerdeyse gözleri alır"
        },
        {
            "chapter": 24,
            "verse": 44,
            "text": "Allah geceyi gündüze, gündüzü geceye çevirir. Doğrusu, görebilenler için bunda ibretler vardır"
        },
        {
            "chapter": 24,
            "verse": 45,
            "text": "Allah bütün canlıları sudan yaratmıştır. Kimi karnı üzerinde sürünür, kimi iki ayakla yürür, kimi dört ayakla yürür. Allah dilediğini yaratır, Allah şüphesiz herşeye Kadir'dir"
        },
        {
            "chapter": 24,
            "verse": 46,
            "text": "And olsun ki, açıklayıcı ayetler indirmişizdir. Allah dilediğini doğru yola eriştirir"
        },
        {
            "chapter": 24,
            "verse": 47,
            "text": "Münafıklar: \"Allah'a ve Peygamber'e inandık, itaat ettik\" derler; sonra da bir takımı yüz çevirirler. İşte bunlar inanmış değillerdir"
        },
        {
            "chapter": 24,
            "verse": 48,
            "text": "Aralarında hüküm vermek üzere Allah'a ve Peygamberine çağırıldıkları zaman, bir takımı hemen yüz çevirirler. İşte bunlar inanmış değillerdir"
        },
        {
            "chapter": 24,
            "verse": 49,
            "text": "Ama hak kendilerinden tarafa ise, itaatle koşa koşa gelirler"
        },
        {
            "chapter": 24,
            "verse": 50,
            "text": "Kalplerinde hastalık mı var, yoksa şüphelenmişler midir, yahut Allah'ın ve Peygamberinin onlara haksızlık yapacağından mı korkmaktadırlar? Hayır; onlar sadece zalimdirler"
        },
        {
            "chapter": 24,
            "verse": 51,
            "text": "Aralarında hüküm verilmek üzere Allah'a ve Peygambere çağırıldıkları vakit: \"İşittik, itaat ettik\" demek, ancak müminlerin sözüdür, işte saadete erenler onlardır"
        },
        {
            "chapter": 24,
            "verse": 52,
            "text": "Allah'a ve Peygambere itaat eden, Allah'tan korkan ve O'ndan sakınan kimseler, işte onlar kurtulanlardır"
        }
    ]
}
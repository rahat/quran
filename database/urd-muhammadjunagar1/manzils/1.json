{
    "manzils": [
        {
            "chapter": 1,
            "verse": 1,
            "text": "shuro karta hoon Allah ke naam se jo bada meherbaan nihaayath1 rahem wala hai"
        },
        {
            "chapter": 1,
            "verse": 2,
            "text": "sub taarif Allah ta’ala ke liye hai jo tamaam jahaano ka paalne wala hai"
        },
        {
            "chapter": 1,
            "verse": 3,
            "text": "bada meherbaan nihaayath rahem karne wala"
        },
        {
            "chapter": 1,
            "verse": 4,
            "text": "badhle ke din (yaani) qayaamath ka maalik"
        },
        {
            "chapter": 1,
            "verse": 5,
            "text": "hum sirf teri hee ibaadath karte hai aur sirf tuj hee se madad chaahte hai"
        },
        {
            "chapter": 1,
            "verse": 6,
            "text": "hamein sidhi (aur sacchi) raah dikha"
        },
        {
            "chapter": 1,
            "verse": 7,
            "text": "un logo ki raah jin par tu ne in’aam kiya, un ki nahi jin par ghazab kiya gaya (yani wo log jinhone haq ko pehchaana magar us par amal paira nahi hoye) aur na gumraaho ki (yaani wo log jo jihaalath ke sabab raahe haq se bargashta2 ho gaye)"
        },
        {
            "chapter": 2,
            "verse": 1,
            "text": "alif laam meem"
        },
        {
            "chapter": 2,
            "verse": 2,
            "text": "is kitaab (ke Allah ki kitaab hone) mein koyi shak nahi, parhezgaaro1 ko raah dikhaane wali hai"
        },
        {
            "chapter": 2,
            "verse": 3,
            "text": "jo log ghayb par imaan laate hai aur namaaz ko qayem rakhte hai aur hamaare diye hoye (maal) mein se qarch karte hai"
        },
        {
            "chapter": 2,
            "verse": 4,
            "text": "aur jo log imaan laate hai us par jo aap ki taraf utaara gaya aur jo aap se pehle utaara gaya aur wo aaqirath par bhi yaqeen rakhte hai"
        },
        {
            "chapter": 2,
            "verse": 5,
            "text": "yahi log apne rub ki taraf se hidaayath par hai aur yahi log falaah aur najaath paane wale hai"
        },
        {
            "chapter": 2,
            "verse": 6,
            "text": "kaafiro ko aap ka darsana ya na daraana baraabar hai, ye log imaan na layenge"
        },
        {
            "chapter": 2,
            "verse": 7,
            "text": "Allah ne un ke dilo par aur un ke kaano par muhar kardi hai aur un ki aankho par parda hai aur un ke liye bada azaab hai"
        },
        {
            "chapter": 2,
            "verse": 8,
            "text": "baaz log kehte hai ke hum Allah ta’ala par aur qayaamath ke din par imaan rakhte hai lekin dar haqiqath wo imaan wale nahi hai"
        },
        {
            "chapter": 2,
            "verse": 9,
            "text": "wo Allah ta’ala ko aur imaan walo ko dhoka dete hai lekin dar asl wo khud apne aap ko dhoka de rahe hai, magar samajhte nahi"
        },
        {
            "chapter": 2,
            "verse": 10,
            "text": "un ke dilo mein bimari thi Allah ta’ala ne unhe bimari mein mazeed2 bada diya aur un ke jhot ki wajeh se un ke liye dardnaak azaab hai"
        },
        {
            "chapter": 2,
            "verse": 11,
            "text": "aur jab un se kaha jaata hai ke zameen mein fasaad na karo, to jawaab dete hai ke hum to sirf islaah karne waale hai"
        },
        {
            "chapter": 2,
            "verse": 12,
            "text": "qabardaar! yaqinan yahi log fasaad karne waale hai lekin sha’oor (samajh) nahi rakhte"
        },
        {
            "chapter": 2,
            "verse": 13,
            "text": "aur jab un se kaha jaata hai ke aur logo(yaani sahaba) ki tarah tum bhi imaan lao, to jawaab dete hai ke kya hum aisa imaan laye jaisa be’waqoqf laye hai,qabardaar ho jao! Yaqinan yahi be’waqoof hai, lekin jaante nahi"
        },
        {
            "chapter": 2,
            "verse": 14,
            "text": "aur jab imaan waalo se milte hai to kehte hai ke hum bhi imaan waale hai aur jab apne bado ke paas jaate hai to kehte hai ke hum to tumhaare saath hai,hum to un se sirf mazaaq karte hai"
        },
        {
            "chapter": 2,
            "verse": 15,
            "text": "Allah tala bhi un se mazaaq karta hai aur unhe un ki sarkashi3 aur behkaawe mein aur bada deta hai"
        },
        {
            "chapter": 2,
            "verse": 16,
            "text": "ye wo log hai jinhone gumraahi ko hidaayath ke badhle mein qarid liya, pus na to un ki tijaarath ne un ko fayeda pahochaaya aur na ye hidaayath waale hoye"
        },
        {
            "chapter": 2,
            "verse": 17,
            "text": "un ki misaal us shaqs ki si hai jis ne aag jalaayi, pus aas pas ki chize roushni mein aayi hee thi ke Allah un ke noor ko le gaya aur unhe andhero mein chohd diya jo nahi dekhte"
        },
        {
            "chapter": 2,
            "verse": 18,
            "text": "behre gonge andhe hai, pus wo nahi lauthte"
        },
        {
            "chapter": 2,
            "verse": 19,
            "text": "ya asmaani barsaath ki tarah jis mein andheriya aur garaj aur bijli ho, mauth se darr kar kadaake ki wajeh se apni ongliya apne kaano mein daal lete hai, aur Allah ta’ala kaafiro ko gherne wala hai"
        },
        {
            "chapter": 2,
            "verse": 20,
            "text": "qarib hai ke bijli un ki aankhe ochak le jaaye, jab un ke liye roushni karti hai to us mein chalte phirte hai aur jab un par andhera karti hai to khade ho jsate hai aur agar Allah ta’ala chaahe to un ke kaano aur ankho ko bekaar karde, yaqinan Allah ta’ala har cheez par khudrath rakhne wala hai"
        },
        {
            "chapter": 2,
            "verse": 21,
            "text": "aye logo! apne us rub ki ibaadath karo jis ne tumhe aur tum se pehle ke logo ko paida kiya, yahi tumhaara bachao hai"
        },
        {
            "chapter": 2,
            "verse": 22,
            "text": "jis ne tumhaare liye zameen ko farsh aur asmaan ko chath banaya aur asmaan se paani utaar kar us se phal paida kar ke tumhe rozi di, qabardaar ba-wajoodh jaanne ke Allah ke shareek muqarrar na karo"
        },
        {
            "chapter": 2,
            "verse": 23,
            "text": "hum ne jo kuch apne bande par utara hai us mein agar tumhe shak ho aur tum sacche ho to is jaisi ek surath tum bana lao, tumhe eqtiyaar hai ke Allah ta’ala ke siva apne madadgaaro ko bhi bulalo"
        },
        {
            "chapter": 2,
            "verse": 24,
            "text": "pus agar tum ne na kya aur tum har giz nahi kar sakte, to (ise saccha maan kar) us aag se bacho jis ka indhan4 insaan aur patthar hai, jo kaafiro ke liye tayyaar ki gayi hai"
        },
        {
            "chapter": 2,
            "verse": 25,
            "text": "aur imaan waalo aur nek amal karne waalo ko un jannato ki khush qabryaa do, jin ke niche nehre beh rahi hai, jab kabhi wo phalo ka rizkh diye jayenge aur hum-shakal laye jayenge to kahenge ye wahi hai jo hum is se pehle diye gaye thein, aur un ke liye biwiya hai saaf suthri aur wo un jannatho mein hamesha rehne wale hai"
        },
        {
            "chapter": 2,
            "verse": 26,
            "text": "yaqinan Allah ta’ala kisi misaal ke bayaan karne se nahi sharmaata, qwaah macchar ki ho ya us se bhi halki cheez ki, imaan waale to ose apne rub ki jaanib se sahih samajhte hai aur kuffaar kehte hai ke is misaal se Allah ne kya muraad5 li hai? us ke zariye beshtar ko gumraah karta hai aur aksar logo ko raah raasth par laata hai aur gumraah to sirf faasiqo ko hee karta hai"
        },
        {
            "chapter": 2,
            "verse": 27,
            "text": "jo log Allah ta’ala ke mazboath ehadh ko tod dete hai aur Allah tala ne jin chizo ke jodne ka hukm diya hai unhe kaat te aur zameen mein fasaad phailaate hai,yahi log nuqsaan uthaane waale hai"
        },
        {
            "chapter": 2,
            "verse": 28,
            "text": "tum Allah ke saath kaise kufr karte ho? halaan ke tum murda thein us ne tumhe ko zinda kiya, phir tumhe masr dalega phir tumhe zinda karega, phir osi ki taraf lautaye jaoge"
        },
        {
            "chapter": 2,
            "verse": 29,
            "text": "wo Allah jis ne tumhaare liye zameen ki tamaam cheezo ko paida kiya phir asmaan ki taraf qasd6 kiya aur un ko theek thaak saath asmaan banaaya aur wo har cheez ko jaanta hai"
        },
        {
            "chapter": 2,
            "verse": 30,
            "text": "aur jab tere rub ne farishto se kaha ke main zameen mein qalifa banaane wala hoon, to unhone kaha, aise shaqs ko kyo paida karta hai jo zameen mein fasaad kare aur qoon bahaaye? aur hum teri tasbih humdh pakizgi bayaan karne waale hai, Allah ta’ala ne farmaaya jo mein jaanta hoon tum nahi jaante"
        },
        {
            "chapter": 2,
            "verse": 31,
            "text": "aur Allah ta’ala ne aadam ko tamaam naam sikhaa kar un chizo ko farishto ke saamne pesh kiya aur farmaya ke agar tum sacche ho to in cheezo ke naam bataao"
        },
        {
            "chapter": 2,
            "verse": 32,
            "text": "un sub ne kaha aye Allah! teri zaath paak hai, hamein to sirf utna hee ilm hai jitna tu ne hamein sikha rakha hai, pure ilm aur hikmath waala to, tu hee hai"
        },
        {
            "chapter": 2,
            "verse": 33,
            "text": "Allah ta’ala ne (hazrath)Aadam(alaihissalam) se farmaya tum in ke naam batado, jab unhone bata diye to farmaya ke kya main ne tumhe (pehle hee) na kaha tha ke zameen aur asmaan ka ghayb main hee jaanta hoon aur mere ilm mein hai jo tum zaaher kar rahe ho aur jo tum chipaate thein"
        },
        {
            "chapter": 2,
            "verse": 34,
            "text": "aur jab hum ne farishto se kaha ke aadam ko sajda karo, to iblees ke siva sub ne sajda kiya, us ne inkaar kiya aur takabbur kiya aur wo kaafiro mein ho gaya"
        },
        {
            "chapter": 2,
            "verse": 35,
            "text": "aur hum ne keh diya ke aye aadam! tum aur tumhaari biwi jannath mein raho aur jahaa kahi se chaaho ba-faraaghath khaao piyo, lekin us daraqth ke qareeb bhi na jaana,warna zaalim ho jaoge"
        },
        {
            "chapter": 2,
            "verse": 36,
            "text": "lekin shaitaan ne un ko behka kar wahaa se nikalwa hee diya aur hum ne keh diya ke utar jao! tum ek dosre ke dushman ho, aur ek waqt muqarrar tak tumhaare liye zameen mein teherna aur fayeda uthaana hai"
        },
        {
            "chapter": 2,
            "verse": 37,
            "text": "(hazrath) Aadam (alaihissalam) ne apne rub se chand batein sikhli aur Allah ta’ala ne un ki tauba quboal farmaayi, beshak wahi tauba qubaol karne waala aur rahem karne wala hai"
        },
        {
            "chapter": 2,
            "verse": 38,
            "text": "hum ne kaha tum sub yaha se chale jao, jab kabhi tumhaare paas meri hidaayath pahoche to, us ki tabedaari karne waalo par koyi khauf wa gham nahi"
        },
        {
            "chapter": 2,
            "verse": 39,
            "text": "aur jo inkaar kar ke hamaari aayato ko jhut laaye, wo jahannami hai aur hamesha osi mein rahenge"
        },
        {
            "chapter": 2,
            "verse": 40,
            "text": "aye bani israel! meri us nemath ko yaad karo jo main ne tum par in’aam ki aur mere ehadh ko pura karo, main tumhaare ehadh ko pura karonga aur mujh hee se daro"
        },
        {
            "chapter": 2,
            "verse": 41,
            "text": "aur is kitaab par imaan lao jo main ne tumhaari kitaabo ki tasdiq mein naazil farmaayi hai aur us ke saath tum hee pehle kaafir na bano aur meri aayato ko thodi thodi qimat par na faroqth karo aur sirf mujh hee se daro"
        },
        {
            "chapter": 2,
            "verse": 42,
            "text": "aur haq ko bastil ke ssath qalath malath na karo aur na, haq ko chipaao, tumhe to khud us ka ilm hai"
        },
        {
            "chapter": 2,
            "verse": 43,
            "text": "aur namaazo ko qaayem karo aur zakaath do aur ruko karne waalo ke saath ruko karo"
        },
        {
            "chapter": 2,
            "verse": 44,
            "text": "kya logo ko bhalaiyyo ka hukm karte ho? aur khud apne aap ko bhool jaate ho, ba-wajaodh ye ke tum kitaab padte ho, kya itni bhi tum mein samajh nahi"
        },
        {
            "chapter": 2,
            "verse": 45,
            "text": "aur sabr aur namaaz ke saath madad talab karo ye cheez shaaq7 hai magar darr rakhne walo par"
        },
        {
            "chapter": 2,
            "verse": 46,
            "text": "jo jaante hai ke beshak wo apne rub se mulaaqath karne waale aur yaqinan wo osi ki taraf laut kar jaane wale hai"
        },
        {
            "chapter": 2,
            "verse": 47,
            "text": "aye aulaad yaqoob! meri us nemath ko yaad karo jo main ne tum par in’aam ki aur main ne tumhe tamaam jahaano par fazilath di"
        },
        {
            "chapter": 2,
            "verse": 48,
            "text": "us din se darte raho jab koyi kisi ko nafa na de sakega aur na hee us ki baabath koyi sifaarish qubool hogi aur na koyi badhla us ke ewaz8 liya jayega aur na wo madad kiye jayenge"
        },
        {
            "chapter": 2,
            "verse": 49,
            "text": "aur jab hum ne tumhe ferauniyo se najaath di jo tumhe budh-tareen azaab dete thein jo tumhaare ladko ko maar dalte thein aur tumhari ladkiyo ko chohd dete thein, us najaath dene mein tumhaare rub ki badi meherbaani thi"
        },
        {
            "chapter": 2,
            "verse": 50,
            "text": "aur jab hum ne tumhazre liye darya cheer(phaad) diya aur tumhe us se paar kar diya aur ferauniyo ko tumhaari nazro ke saamne us mein dubo diya"
        },
        {
            "chapter": 2,
            "verse": 51,
            "text": "aur hum ne hazrath moosa (alaihissalam) se chaalis raatho ka wada kiya, phir tum ne us ke baadh bachda poojna shuro kar diya aur zaalim ban gaye"
        },
        {
            "chapter": 2,
            "verse": 52,
            "text": "lekin hum ne ba-wajoodh us ke phir bhi tumhe maaf kar diya ta ke tum shukr karo"
        },
        {
            "chapter": 2,
            "verse": 53,
            "text": "aur hum ne Moosa (alaihissalaam) ko tumhaari hidaayath ke liye kitaab aur maujize ata farmaaye"
        },
        {
            "chapter": 2,
            "verse": 54,
            "text": "jab (hazrath) Moosa (alaihissalaam) ne apni khaum se kaha ke aye meri khaum! bachde ko maboodh bana kar tumne apni jaano par zulm kiya hai, ab tum apne paida karne waale ki taraf rujo karo, apne ko aapas mein qatal karo, tumhaari behteri Allah ta’ala ke nazdeek isi mein hai, to us ne tumhaari tauba qubool ki,wo tauba qubool karne waala aur rahem wa karam karne waala hai"
        },
        {
            "chapter": 2,
            "verse": 55,
            "text": "aur (tum ose bhi yaad karo)tum ne (hazrath) Moosa (alaihissalaam) se kaha tha ke jab tak hum apne rub ko saamne na dekhle hargiz imaan na layenge (jis gustaaqi ki sazaa mein) tum par tumhaare dekhte hoye bijli giri"
        },
        {
            "chapter": 2,
            "verse": 56,
            "text": "lekin phir is liye ke tum shukr guzaari karo us mauth ke baadh bhi hum ne tumhe zinda kar diya"
        },
        {
            "chapter": 2,
            "verse": 57,
            "text": "aur hum ne tum par baadal ka saaya kiya aur tum par mann wa salwa9 utaara (aur keh diya) ke hamaari di hoyi paakiza cheeze khaao, aur unhone hum par zulm nahi kiya albatta wo khud apni jaano par zulm karte thein"
        },
        {
            "chapter": 2,
            "verse": 58,
            "text": "aur hum ne tum se kaha ke us basti mein jao aur jo kuch jahaa kahi se chaaho ba-faraaghat10 khaao piyo aur darwaaze mein sajde karte hoye guzro aur zabaan se hittaah11 kaho, hum tumhaari khataaye maaf farma denge aur neki karne waalo ko aur zyaada denge"
        },
        {
            "chapter": 2,
            "verse": 59,
            "text": "phir un zaalimo ne us baath ko jo un se kahi gayi thi badal daali, hum ne bhi un zaalimo par un ke fisq wa nafarmaani ki wajeh se asmaani azaab naazil kiya"
        },
        {
            "chapter": 2,
            "verse": 60,
            "text": "aur jab Moosa (alaihissalaam) ne apni khaum ke liye paani maanga, to hum ne kaha ke apni laathi patthar par maaro, jis se baarah chashme phoot nikle, aur har gruh ne apna chashma pehchaan liya (aur hum ne keh diya ke) Allah ta’ala ka rizkh khaao piyo aur zameen mein fasaad na karte phiro"
        },
        {
            "chapter": 2,
            "verse": 61,
            "text": "aur jab tum ne kaha aye Moosa! hum se ek hee qism ke khaane par hargiz sabr na ho sakega, is liye apne rub se dua ki jiye ke wo hamein zameen ki paidawaar saag, kakdi, gyaho, masoor aur pyaaz de, aap ne farmaaya, behtar cheez ke badhle adna cheez kyo talab karte ho! accha shaher mein jaao waha tumhaari chaahath ki ye sub cheeze milengi, un par zillath wa maskani daal di gayi aur Allah ka ghazab le kar wo laute, ye is liye ke wo Allah ta’ala ki ayato ke saath kufr karte thein aur nabiyo ko na haq qatal karte thein, ye un ki na farmaaniyo aur zyaadatiyo ka natija hai"
        },
        {
            "chapter": 2,
            "verse": 62,
            "text": "musalmaan ho, yahodi ho, nasaara ho, ya saabi ho, jo koyi bhi Allah ta’ala par aur qayaamath ke din par imaan laaye aur nek amal kare un ke ajr un ke rub ke paas hai aur un par na to koyi khauf hai aur na udaasi"
        },
        {
            "chapter": 2,
            "verse": 63,
            "text": "aur jab hum ne tum se waada liya aur tum par toor pahaad la khada kar diya (aur kaha) jo hum ne tumhe diya hai ose mazbooti se thaam lo aur jo kuch us mein hai ose yaad karo ta ke tum bach sako"
        },
        {
            "chapter": 2,
            "verse": 64,
            "text": "lekin tum us ke baadh bhi phir gaye, phir agar Allah ta’ala ka fazl aur us ki rehmath tum par na hoti to tum nuqsaan waale ho jaate"
        },
        {
            "chapter": 2,
            "verse": 65,
            "text": "aur yaqinan tumhe un logo ka ilm bhi hai jo tum mein se hafte ke baare mein hadh se bad gaye aur hum ne bhi keh diya ke tum zaleel bandar ban jaao"
        },
        {
            "chapter": 2,
            "verse": 66,
            "text": "ose hum ne aglo pichlo ke liye ibrath ka sabab bana diya aur parhezgaaro ke liye waaz wa nasihath ka"
        },
        {
            "chapter": 2,
            "verse": 67,
            "text": "aur hazrath Mosa (alaihissalam) ne jab apni khaum se kaha ke Allah ta’ala tumhe ek gaaye zubaah karne ka hukm deta hai, to unhone ne kaha hum se mazaaq kyo karte hai? aap ne jawaab diya ke main aisa jaahel hone se Allah ta’ala ki panaah pakadta hoon"
        },
        {
            "chapter": 2,
            "verse": 68,
            "text": "unhone ne kaha aye Mosa! dua ki jiye ke Allah ta’ala hamaare liye is ki maahiyath12 bayaan karde, aap ne farmaaya suno! wo gaaye na to bilkul budiya ho na baccha, balke darmiyaani umr ki naujawaan ho, ab jo tumhe hukm diya gaya hai baja lao"
        },
        {
            "chapter": 2,
            "verse": 69,
            "text": "wo phir kehne lage ke dua ki jiye ke Allah ta’ala bayaan kare ke us ka rang kya hai? farmaya wo kehta hai ke wo gaaye zardh13 rang ki hai, chamkila aur dekhne waalo ko bhala lagne waala us ka rang hai"
        },
        {
            "chapter": 2,
            "verse": 70,
            "text": "wo kehne lage ke apne rub se aur dua ki jiye ke hamein us ki mazeed maahiyath batlaaye, is qism ki gaaye to bahuth hai, pata nahi chalta agar Allah ne chaaha to hum hidaayath waale ho jaenge"
        },
        {
            "chapter": 2,
            "verse": 71,
            "text": "aap ne farmaya ke Allah ka farmaan hai ke wo gaaye kaam karne waali zameen mein hal jootne wali aur kheto ko paani pilaane wali nahi, wo tandrusth aur be-daagh hai, unhone ne kaha ab aap ne haq waazeh kar diya, go wo hukm bardaari ke qareeb na thein, lekin ose maana aur wo gaaye zubah kardi"
        },
        {
            "chapter": 2,
            "verse": 72,
            "text": "jab tum ne ek shaqs ko qatal kar daala, phir us mein eqtelaaf karne lage aur tumhaari poshidgi ko Allah ta’ala zaaher karne wala tha"
        },
        {
            "chapter": 2,
            "verse": 73,
            "text": "hum ne kaha ke us gaaye ka ek tukda maqtool ke jism par laga do (wo ji uthega) isi tarah Allah murdo ko zinda kar ke tumhe tumhaari aqal mandi ke liye apni nishaaniya dikhaata hai"
        },
        {
            "chapter": 2,
            "verse": 74,
            "text": "phir us ke baadh tumhaare dil patthar jaise, balke us se bhi zyaada saqth ho gaye, baaz pattharo se to nehre beh nikalti hai aur baaz phat jaate hai aur un se paani nikal aata hai aur baaz Allah ta’ala ke darr se gir gir padte hai aur tum Allah ta’ala ko apne amaal se ghaafil na jaano"
        },
        {
            "chapter": 2,
            "verse": 75,
            "text": "(musalmano!) Kya tumhaari qaahish hai ke ye log imaandar ban jaaye halaan ke in mein aise log bhi jo kalaam Allah ko sun kar, aqal wa ilm waale hote hoye, phir bhi badal daala karte hai"
        },
        {
            "chapter": 2,
            "verse": 76,
            "text": "jab imaan walo se milte hai to apni imaandari zaaher karte hai aur jab aapas mein milte hai to kehte hai ke musalmaano ko kyo wo baatein pahochate ho jo Allah ta’ala ne tumhe sikhaayi hai, kya jaante nahi ke ye to Allah ta’ala ke paas tum par un ki hujjath ho jayegi"
        },
        {
            "chapter": 2,
            "verse": 77,
            "text": "kya nahi jaante ke Allah ta’ala un ki poshidgi14 aur zaaherdari sub ko jaanta hai"
        },
        {
            "chapter": 2,
            "verse": 78,
            "text": "un mein se baaz an-pad aise bhi hai jo kitaab ke sirf zaaheri alfaaz ko hee jaante hai aur sirf gumaan aur atkal hee par hai"
        },
        {
            "chapter": 2,
            "verse": 79,
            "text": "un logo ke liye wayl15 hai jo apne haatho ki likhi hoyi kitaab ko Allah ta’ala ki taraf ki kehte hai aur us taraah dunya kamaate hai, un ke haatho ki likhaayi ko aur un ki kamaayi ko wayl (halaakath) aur afsoos hai"
        },
        {
            "chapter": 2,
            "verse": 80,
            "text": "ye log kehte hai ke hum to sirf chand roz jahannam mein rahenge, un se kaho ke kya tumhaare paas Allah tala ka koyi parvaana hai? agar hai to yaqinan Allah ta’ala apne waade ka qilaaf nahi karega (hargiz nahi) balke tum to Allah ke zimme wo batein lagaate ho jinhe tum nahi jaante"
        },
        {
            "chapter": 2,
            "verse": 81,
            "text": "yaqinan jis ne bhi bore kam kiye aur us ki nafarmaaniyo ne ose gher liya, wo hamesha ke liye jahannami hai"
        },
        {
            "chapter": 2,
            "verse": 82,
            "text": "aur jo log imaan laaye aur nek kaam kare wo jannati hai jo jannath mein hamesha rahenge"
        },
        {
            "chapter": 2,
            "verse": 83,
            "text": "aur jab hum ne bani israel se waada liya ke tum Allah ta’ala ke siva dosre ki ibaadath na karna aur maa baap ke saath accha sulook karna, osi tarah qaraabat-daaro, yatimo aur miskino ke saath, aur logo ko acchi batein kehna, namaaze qaayem rakhna aur zakaath dete raha karna, lekin thode se logo ke alaawa tum sub phir gaye aur mu mod liya"
        },
        {
            "chapter": 2,
            "verse": 84,
            "text": "aur jab hum ne tum se waada liya ke aapas mein qoon na bahaana(qatal na karna)aur aapas waalo ko jila watan16 na karna, tum ne iqraar kiya aur tum us ke shaahed bane"
        },
        {
            "chapter": 2,
            "verse": 85,
            "text": "lekin phir bhi tum ne aapas mein qatal kiya aur aapas ke ek firqe ko jila watan bhi kiya aur gunaah aur zyaadati ke kaamo mein un ke qilaaf dosre ki taraf daari ki, haan jab wo khaidi ho kar tumhaare paas aaye to tum ne un ke fidye diye, lekin un ka nikaalna jo tum par haraam tha (us ka kuch qayaal na kiya) kya baaz ehkaam par imaan rakhte ho aur baaz ke saath kufr karte ho? tum mein se jo bhi aisa kare us ki saza us ke siva kya ho, ke dunya mein ruswaayi aur qayaamath ke din saqth azaab ki maar, aur Allah ta’ala tumhaare amaal se be-qabar nahi"
        },
        {
            "chapter": 2,
            "verse": 86,
            "text": "ye wo log hai jinhone dunya ki zindagi ko aaqirath ke badhle qareed liya, un ke na ta azaab halke honge aur na un ki madad ki jayegi"
        },
        {
            "chapter": 2,
            "verse": 87,
            "text": "hum ne (hazrath) Moosa ko kitaab di aur un ke piche aur rasool bheje aur hum ne (hazrath) Isa ibn Maryam ko roushan dalile di aur ruhul qudus17 se un ki tayeed karwaayi, lekin jab kabhi tumhaare paas rasool wo cheez laaye jo tumhaari tabiyato ke qilaaf thi, tum ne jhat se takabbur kiya, pas baaz ko to jhutla diya aur baaz ko qatal bhi kar daala"
        },
        {
            "chapter": 2,
            "verse": 88,
            "text": "ye kehte hai ke hamaare dil ghilaaf waale hai, nahi nahi, balke un ke kufr ki wajeh se unhe Allah ta’ala ne mal’oon18 kar diya hai, un ka imaan bahuth hee thoda hai"
        },
        {
            "chapter": 2,
            "verse": 89,
            "text": "aur un ke paas jab Allah ta’ala ki kitaab un ki kitaab ko saccha karne waali aayi, halaan ke pehle ye khud (us ke zariye) kaafiro par fatah chahte thein, to ba-wajoodh aa jaane aur ba-wajoodh pehchaan lene ke phir kufr karne lage, Allah ta’ala ki laanath ho kaafiro par"
        },
        {
            "chapter": 2,
            "verse": 90,
            "text": "bahuth buri hai wo cheez jis ke badhle unhone apne aap ko bech daala,wo unka kufr karna hai, Allah ta’ala ki taraf se naazil shuda cheez ke saath mahaz is baath se jal kar ke Allah ta’ala ne apna fazal apne jis bandhe par chaaha naazil farmaaya, us ke baayes ye log ghazab par ghazab ke mustaheq ho gaye, aur un kaafiro ke liye ruswa karne waala azaab hai"
        },
        {
            "chapter": 2,
            "verse": 91,
            "text": "aur jab un se kaha jaata hai ke Allah ta’ala ki utaari hoyi kitaab par imaan laao, to keh dete hai ke jo hum par utaari gayi, us par hamaara imaan hai, halan ke us ke baadh waali ke sath jo un ki kitaab ki tasdeeaq karne waali hai kufr karte hai, accha un se ye to daryaath kare ke agar tumhaara imaan pehli kitaabo par hai to phir tum ne agle ambiyaa ko kyo qatal kiya"
        },
        {
            "chapter": 2,
            "verse": 92,
            "text": "tumhaare paas to Mosa yahi daleele le kar aaye, lekin tum ne phir bhi bachda puja, tum ho hee zaalim"
        },
        {
            "chapter": 2,
            "verse": 93,
            "text": "jab hum ne tum se waada liya aur tum par toor ko khada kar diya (aur keh diya) ke hamaari di hoyi cheez ko mazbooth thaamo aur suno! to unhone kaha hum ne suna aur nafarmaani ki aur un ke aur un ke dilo mein bachde ki muhabbath (goya) pila di gayi ba-sabab un ke kufr ke, un se keh di jiye ke tumhaara imaan tumhe bura hukm de raha hai, agar tum momin ho"
        },
        {
            "chapter": 2,
            "verse": 94,
            "text": "aap kehdi jiye ke agar aaqirath ka ghar sirf tumhaare hee liye hai, Allah ke nazdik aur kisi ke liye nahi, to aao apni sacchayi ke sabooth mein mauth talab karo"
        },
        {
            "chapter": 2,
            "verse": 95,
            "text": "lekin apni kartuto ko dekhte hoye kabi bhi mauth nahi mangenge, Allah ta’ala zaalimo ko qoob janta hai"
        },
        {
            "chapter": 2,
            "verse": 96,
            "text": "balke sub se zyaada dunya ki zindagi ka harees aye Nabi! aap inhee ko payenge, ye hirs zindagi mein mushriko se bhi zyaada hai in mein se to har shaqs ek ek hazaar saal ki umr chahta hai, go ye umr diya jaana bhi unhe azaab se nahi choda sakta, Allah ta’ala un ke kaamo ko ba-qoobi dekh raha hai"
        },
        {
            "chapter": 2,
            "verse": 97,
            "text": "(aye Nabi!) aap kehdi jiye ke jo Jibraeel ka dushman ho jis ne aap ke dil par paighaam baari ta’ala utaara hai, jo paighaam un ke paas ki kitaab ki tasdeeq karne waala aur momino ko hidaayath aur khush qabri dene wala hai"
        },
        {
            "chapter": 2,
            "verse": 98,
            "text": "(to Allah bhi us ka dushman hai) jo shaqs Allah ka aur us ke farishto aur us ke rasulo aur Jibraeel aur Mikaeel ka dushman ho, aise kaafiro ka dushman khud Allah hai"
        },
        {
            "chapter": 2,
            "verse": 99,
            "text": "aur yaqinan hum ne aap ki taraf roushan dalile bheji hai, jin ka inkaar sivaaye badh kaaro ke koyi nahi karta"
        },
        {
            "chapter": 2,
            "verse": 100,
            "text": "ye log jab kabhi koyi ehadh karte hai to un ki ek na ek jamaath ose tod deti hai, balke un mein se aksar imaan se qaali hai"
        },
        {
            "chapter": 2,
            "verse": 101,
            "text": "jab kabhi un ke paas Allah ka koyi rasool un ki kitaab ki tasdeeq karne waala aaya, un ahle kitaab ke ek firqe ne Allah ki kitaab ko is tarah peet piche daal diya goya jaante hee na thein"
        },
        {
            "chapter": 2,
            "verse": 102,
            "text": "aur us cheez ke piche lag gaye jise shayaateen hazrath Sulaiman ki hukumath mein padte thein, Sulaiman ne to kufr na kiya tha, balke ye kufr shaitaan ka tha, wo logo ko jaadu sikhaya karte thein aur baabul mein harooth marooth do farishto par jo utaara gaya tha wo duno bhi kisi shaqs ko us waqth tak nahi sikhaate thein jab tak ye na kehde ke hum to ek azmaayesh hai, tu kufr na kar, phir log un se wo sikhte jis se qaawind wa biwi mein judaayi daal de aur dar asl wo baghair Allah ta’ala ki marzi ke kisi ko koyi nuqsaan nahi pahocha sakte, ye log wo sikhte hai jo unhe nuqsaan pahochaaye aur nafa na pahocha sa ke, aur wo bil yaqeen jaante hai ke us ke lene waale ka aaqirath mein koyi hissa nahi,aur wo badh tareen cheez hai jis ke badhle wo apne aap ko faruqth kar rahe hai, kaash ke ye jaante hote"
        },
        {
            "chapter": 2,
            "verse": 103,
            "text": "agar ye log saaheb imaan muttaqi ban jaate to Allah ta’ala ki taraf se behetreen sawaab unhe milta, agar ye jaante hote"
        },
        {
            "chapter": 2,
            "verse": 104,
            "text": "aye imaan waalo tum Nabi (sallallahu’alaihi’wasallam) ko ra’eena19 na kaha karo, balke unzurna20 kaho, yani hamaari taraf dekhiye aur sunte raha karo aur kaafiro ke liye dardnaak azaab hai"
        },
        {
            "chapter": 2,
            "verse": 105,
            "text": "na to ahle kitaab ke kaafir aur na mushrikeen chaahte hai ke tum par tumhaare rub ki koyi bhalaayi nazil ho (un ke is hasad se kya hoa) Allah ta’ala jise chaahe apni rehmath qususiyath se ataa faramaaye, Allah ta’ala bade fazl wala hai"
        },
        {
            "chapter": 2,
            "verse": 106,
            "text": "jis ayath ko hum mansooq karde ya bhulade, us se behtar ya us jaisi aur laate hai, kya tu nahi jaanta ke Allah tala har cheez par qaadir hai"
        },
        {
            "chapter": 2,
            "verse": 107,
            "text": "kya tujhe ilm nahi ke zameen wa asmaan ka mulk Allah hee ke liye hai,aur Allah ke siva tumhaara koyi wali aur madadgaar nahi"
        },
        {
            "chapter": 2,
            "verse": 108,
            "text": "kya tum apne rasoal se yahi pochna chaahte ho jo is se pehle Mosa (alaihissalaam)se pucha gaya tha? (suno) imaan ko kufr se badalne waala sidhi raah se bhatak jaata hai"
        },
        {
            "chapter": 2,
            "verse": 109,
            "text": "in ahale kitab ke aksar log ba-wajoodh haq waazeh ho jaane ke mahez hasad wa baghz ki bina par tumhe bhi imaan se hata dena chahte hai, tum bhi maaf karo aur chohdo yaha tak ke Allah ta’ala apna hukm laaye, yaqinan Allah ta’ala har cheez par khudrath rakhta hai"
        },
        {
            "chapter": 2,
            "verse": 110,
            "text": "tum namaaze qaayem rakho aur zakaath dete raha karo aur jo kuch bhalaayi tum apne liye aage bhejoge, sub kuch Allah ke paas paloge, beshak Allah ta’ala tumhaare amaal ko qoob dekh raha hai"
        },
        {
            "chapter": 2,
            "verse": 111,
            "text": "ye kehte hai ke jannath mein yahood wa nasara ke siva aur koi na jayega, ye sirf un ki aarzoye hai, un se kaho ke agar tum sacche ho to koyi daleel to pesh karo"
        },
        {
            "chapter": 2,
            "verse": 112,
            "text": "suno! jo bhi apne aap ko quloos ke saath Allah ke saamne jhukaade, beshak ose us ka rab pura badhla dega, us par na tu koyi khauf hoga na gham aur udaasi"
        },
        {
            "chapter": 2,
            "verse": 113,
            "text": "yahood kehte hai ke nasraani haq par nahi, aur nasraani kehte hai ke yahodi haq par nahi, halaan ke ye sub log taurath padte hai, isi tarah in hee jaisi bath be ilm bhi kehte hai, qayaamath ke din Allah un ke is eqtelaaf ka faisla un ke darmiyaan kar dega"
        },
        {
            "chapter": 2,
            "verse": 114,
            "text": "us shaqs se bad kar zalim kaun hai jo Allah ta’ala ki masjido mein Allah ta’ala ke zikr kiye jaane ko roke aur un ki barbaadi ki koshish kare, aise logo ko khauf khaate hoye hee us mein jaana chahiye, un ke liye dunya mein bhi ruswaayi hai aur aaqirath mein bhi bada azaab hai"
        },
        {
            "chapter": 2,
            "verse": 115,
            "text": "aur mashriq aur maghrib ka maalik Allah hee hai, tum jidhar bhi muh karo udar hee Allah ka muh hai, Allah ta’ala kushaadgi aur wus’ath waala aur bade ilm waala hai"
        },
        {
            "chapter": 2,
            "verse": 116,
            "text": "ye kehte hai ke Allah ta’ala ki aulaad ha (nahi balke) wo paak hai, zameen wa asmaan ki tamaam maqlooq us ki milkiyath mein hai aur har ek us ka farmabardaar hai"
        },
        {
            "chapter": 2,
            "verse": 117,
            "text": "wo zameen aur asmaano ka ibteda’an paida karne waala hai, wo jis kaam ko karna chaahe, keh deta hai ke ho ja, bas wo wahi ho jaata hai"
        },
        {
            "chapter": 2,
            "verse": 118,
            "text": "isi tarah be ilm logo ne bhi kaha ke khud Allah ta’ala hum se batein kyo nahi karta ya hamaare paas koyi nishaani kyo nahi aati? isi tarah aisi hee baath in ke aglo ne bhi kahi thi, un ke aur in ke dil yeksa ho gaye, hum ne to yaqeen waalo ke liye nishaaniya bayaan kardi"
        },
        {
            "chapter": 2,
            "verse": 119,
            "text": "hum ne aap ko haq ke saath khush qabri dene waala aur daraane waala bana kar bheja hai aur jahannamiyo ke baare mein aap se pursish nahi hogi"
        },
        {
            "chapter": 2,
            "verse": 120,
            "text": "aap se yahod wa nasaara har giz raazi nahi honge jab tak ke aap un ke maz’hab ke taabe na ban jaaye, aap keh dijiye ke Allah ki hidaayath hee hidaayath hai aur agar aap ne ba wajoodh apne paas ilm aa jaane ke phir un ki qwaahisho ki pairvi ki, to Allah ke paas aap ka na to koyi wali hoga aur na madadgaar"
        },
        {
            "chapter": 2,
            "verse": 121,
            "text": "jinhe hum ne kitaab di hai aur wo ose padne ke haq ke saath padte hai, wo is kitaab par bhi imaan rakhte hai aur jo us ke saath kufr kare wo nuqsaan waala hai"
        },
        {
            "chapter": 2,
            "verse": 122,
            "text": "aye aulaade yaqoob! main ne jo nemate tum par in’aam ki hai unhe yaad karo aur main ne to tumhe tamaam jahaano par fazilath de rakhi thi"
        },
        {
            "chapter": 2,
            "verse": 123,
            "text": "us din se daro jis din koyi nafs kisi nafs ko kuch fayeda na pahocha sakega, na kisi shaqs se koyi fidya qubool kiya jayega, na ose koyi shifa’ath nafa degi, na un ki madad ki jayegi"
        },
        {
            "chapter": 2,
            "verse": 124,
            "text": "jab Ibraheem (alaihissalam) ko un ke rab ne kayi kayi baatho se azmaaya aur unhone sub ko pura kar diya, to Allah ne farmaaya ke main tumhe logo ka imaam bana donga, arz karne lage, aur meri aulad ko, farmaaya ke mera waada zaalimo se nahi"
        },
        {
            "chapter": 2,
            "verse": 125,
            "text": "hum ne baitullah ko logo ke liye sawaab aur aman wa amaan ki jagah banaaya, tum muqaam Ibraheem ko jaaye namaaz muqarrar karlo, hum ne Ibraheem (alaihissalam) aur Ismail (alaihissalam) se waada liya ke tum mere ghar ko tawaaf karne waalo aur etekaaf karne walo aur ruko sajda karne waalo ke liye paak saaf rakho"
        },
        {
            "chapter": 2,
            "verse": 126,
            "text": "jab Ibraheem ne kaha, aye parvardigaar! tu is jagah ko aman waala shahar bana aur yaha ke baashindo ko, jo Allah ta’ala aur qayaamath ke din par imaan rakhne waale ho, phalo ki roziya de, Allah ta’ala ne farmaaya, main kaafiro ko bhi thoda fayeda donga, phir unhe aag ke azaab ki taraf be bus kar donga, ye pahochne ki jagah buri hai"
        },
        {
            "chapter": 2,
            "verse": 127,
            "text": "Ibraheem (alaihissalam) aur Ismail (alaihissalam) kaaba ki bunyaadein aur diwaare uthaate jaate thein aur kehte ja rahe thein ke hamaare parvardigar! tu hum se qubool farma, tu hee sunne waala aur jaanne wala hai"
        },
        {
            "chapter": 2,
            "verse": 128,
            "text": "aye hamaare rub! hamein apna farmabardaar banaale aur hamaari aulaad mein se bhi ek jamaath ko apni ita’ath guzar rakh aur hamein apni ibadatein sikha aur hamari tauba qubool farma, tu tauba qubol farmaane wala aur rahem wa karam karne waala hai"
        },
        {
            "chapter": 2,
            "verse": 129,
            "text": "aye hamaare rab! un mein unhee mein se rasool bhej, jo un ke paas teri aayate pade, unhe kitaab wa hikmath sikhaaye aur unhe paak kare, yaqinan tu ghalba waala aur hikmath waala hai"
        },
        {
            "chapter": 2,
            "verse": 130,
            "text": "deene ibrahimi se wahi be raghbati karega jo mahaz be waqoof ho, hum ne tu ose dunya mein bhi barguzida kiya tha, aur aaqirath mein bhi wo neko kaaro mein se hai"
        },
        {
            "chapter": 2,
            "verse": 131,
            "text": "jab kabhi bhi unhe un ke rub ne kaha farmabardaar ho ja, unhone kaha main ne rabbul aalameen ki farmabardaari ki"
        },
        {
            "chapter": 2,
            "verse": 132,
            "text": "osi ki wasiyath Ibraheem aur Yaqub ne apni aulaad ko ki, ke hamaare baccho! Allah ta’ala ne tumhaare liye is deen ko pasand farma liya hai, qabardaar! tum musalmaan hee marna"
        },
        {
            "chapter": 2,
            "verse": 133,
            "text": "kya (hazrath) Yaqub ke inteqaal ke waqth tum maujod thein? jab unhone apni aulaad ko kaha ke mere baadh tum kis ki ibdath karoge? to sab ne jawaab diya ke aap ke maboodh ki aur aap ke aaba wa ajdaad Ibraheem (alaihissalaam) aur Ismail (alaihissalaam) aur Ishaq (alaihissalaam) ke maboodh ki, jo maboodh ek hee hai aur hum osi ke farmabardaar rahenge"
        },
        {
            "chapter": 2,
            "verse": 134,
            "text": "ye jamaath to guzar choki, jo unhone kiya wo un ke liye hai, aur jo tum karoge tumhaare liye hai, un ke amaal ke baare mein tum nahi poche jaoge"
        },
        {
            "chapter": 2,
            "verse": 135,
            "text": "ye kehte hai ke yahood wa nasaara ban jaao, to hidaayath paoge, tum kaho balke sahih raah par millath ibrahimi waale hai, aur Ibraheem qaalis Allah ke parastaar thein aur mushrik na thein"
        },
        {
            "chapter": 2,
            "verse": 136,
            "text": "aye musalmaano! tum sab kaho ke hum Allah par imaan laaye aur us cheez par bhi jo hamaari taraf utaari gayi aur jo cheez Ibraheem,Ismail,Is’haaq, Yaqub(alaihimussalaam) aur un ki aulaad par utaari gayi, aur jo kuch Allah ki jaanib se Moosa aur Isa(alaihima assalam) aur dosre ambiya(alaihimussalam)diye gaye, hum un mein se kisi ke darmiyaan farq nahi karte, hum Allah ke farmabardaar hai"
        },
        {
            "chapter": 2,
            "verse": 137,
            "text": "agar wo tum jaisa imaan laaye, to hidaayath paaye, aur agar mu mode to wo sarih eqtelaaf mein hai, Allah ta’ala un se anqareeb aap ki kifaayath karega, aur wo qoob sunne aur jaanne wala hai"
        },
        {
            "chapter": 2,
            "verse": 138,
            "text": "Allah ka rang iqtiyaar karo aur Allah ta’ala se accha rang kis ka hoga? hum to osi ki ibaadath karne waale hai"
        },
        {
            "chapter": 2,
            "verse": 139,
            "text": "aap kehdi jiye kya tum hum se Allah ke baare mein jhagadte ho, jo hamaara aur tumhaara rab hai, hamaare liye hamaare amaal hai aur tumhaare liye tumhaare amaal, hum to osi ke liye muqlis hai"
        },
        {
            "chapter": 2,
            "verse": 140,
            "text": "kya tum kehte ho ke Ibraheem aur Ismail aur Is’haaq aur Yaqub (alaihimussalam) aur un ki aulaad yahodi ya nasraani thein? kehdo kya tum zyaada jaante ho ya Allah tala? Allah ke paas shahadath chipaane wale se zyaada zaalim aur kaun hai? aur Allah tumhaare kaamo se ghaafil nahi"
        },
        {
            "chapter": 2,
            "verse": 141,
            "text": "ye ummath hai jo guzar chuki, jo unhone kiya un ke liye hai aur jo tum ne kiya tumhaare liye, tum un ke amaal ke baare mein sawaal na kiye jaoge"
        },
        {
            "chapter": 2,
            "verse": 142,
            "text": "an qareeb nadaan log kahenge ke jis qible par ye thein us se unhe kis cheez ne hataaya? aap kehdi jiye ke mashriq wa maghrib ka maalik Allah ta’ala hee hai, wo jise chaahe sidhi raah ki hidaayath karde"
        },
        {
            "chapter": 2,
            "verse": 143,
            "text": "hum ne isi tarah tumhe aadil ummath banaya hai ta ke tum logo par gawaah ho jaao aur rasool (sallallahualaihiwasallam) tum par gawaah ho jaaye, jis qible par tum pehle se thein ose hum ne sirf is liye muqarrar kiya tha ke hum jaan le ke rasool ka saccha taabedar kaun hai aur kaun hai jo apni ediyo ke bal palat jaata hai, go ye kaam mushkil hai, magar jinhe Allah ne hidaayath di hai (un par koi mushkil nahi) Allah ta’ala tumhaare imaan zaaya na karega, Allah ta’ala logo ke saath shafaqqath aur meherbaani karne waala hai"
        },
        {
            "chapter": 2,
            "verse": 144,
            "text": "hum aap ke chehre ko baar baar asmaan ki taraf uthte hoye dekh rahe hai, ab hum aap ko us qible ki janib mutawajje21 karenge jis se aap khush ho jaaye, aap apna mu masjid haraam ki taraf pher le aur aap jahaa kahi ho apna mu osi taraf phera kare, ahale kitaab ko is baath ke Allah ki taraf se barhaq hone ka qatayi22 ilm hai, aur Allah ta’ala un amaal se ghaafil nahi jo ye karte hai"
        },
        {
            "chapter": 2,
            "verse": 145,
            "text": "aur aap agar che ahale kitab ko tamaam dalile de di, lekin wo aap ke qible ki pairvi nahi karenge aur na aap un ke qible ko maanne wale hai aur na ye aapas mein ek dosre ke qible ko maanne wale hai,vaur agar aap ba wajodh ye ke aap ke pas ilm aa choka, phir bhi un ki qwaahisho ke piche lag jaaye, to bil yaqeen aap bhi zaalimo mein se ho jayenge"
        },
        {
            "chapter": 2,
            "verse": 146,
            "text": "jinhe hum ne kitaab di hai wo to ose aisa pehchaante hai jaise koyi apne baccho ko pehchaane, un ki ek jamaath haq ko pehchaan kar phir chipaati hai"
        },
        {
            "chapter": 2,
            "verse": 147,
            "text": "aap ke rub ki taraf se ye saraasar haq hai, qabardaar aap shak karne waalo mein se na hona"
        },
        {
            "chapter": 2,
            "verse": 148,
            "text": "har shaqs ek na ek taraf mutawajje ho raha hai, tum nekiyo ki taraf daudo, jahaa kahi bhi tum hoge, Allah tumhe le ayega, Allah ta’ala har cheez par qaadir hai"
        },
        {
            "chapter": 2,
            "verse": 149,
            "text": "aap jahaa se nikle apna mu (namaaz ke liye) masjid haraam ki taraf kar liya kare, yahi haq hai aap ke rab ki taraf se, jo kuch tum kar rahe ho us se Allah ta’ala be qabar nahi"
        },
        {
            "chapter": 2,
            "verse": 150,
            "text": "aur jis jagah se aap nikle apna mu masjid haraam ki taraf pherle aur jaha kahi tum ho apne chehre osi taraf kiya karo, ta ke logo ki koi hujjath23 tum par baaqi na reh jaaye, sivaaye un logo ke jinhone un mein se zulm kiya hai, tum un se na daro, mujh hee se daro aur ta ke main apni nemath tum par puri karo aur is liye bhi ke tum raahe rasth pao"
        },
        {
            "chapter": 2,
            "verse": 151,
            "text": "jis tarah hum ne tum mein tum hee mein se rasaol bheja jo hamaari aayate tumhaare saamne tilaawath karta hai aur tumhe paak karta hai aur tumhe kitaab wa hikmath aur wo cheeze sikhaata hai jin se tum be ilm thein"
        },
        {
            "chapter": 2,
            "verse": 152,
            "text": "is liye tum mera zikr karo, main bhi tumhe yaad karonga, meri shukar guzaari karo aur na-shukri se bacho"
        },
        {
            "chapter": 2,
            "verse": 153,
            "text": "aye imaan waalo sabr aur namaaz ke zariye madad chaaho, Allah ta’ala sabr waalo ka saath deta hai"
        },
        {
            "chapter": 2,
            "verse": 154,
            "text": "aur Allah ta’ala ki raah ke shahido ko murda math kaho, wo zinda hai, lekin tum nahi jaante"
        },
        {
            "chapter": 2,
            "verse": 155,
            "text": "aur hum kisi na kisi tarah tumhaari azmaayesh zaroor karenge, dushman ke darr se, bhook pyaas se, maal wa jaan aur phalo ki kami se aur un sabr karne waalo ko khush qabri de di jiye"
        },
        {
            "chapter": 2,
            "verse": 156,
            "text": "jinhe jab kabhi koyi musibath atai hai to keh diya karte hai ke hum to khud Allah ta’ala ki milkiyath hai aur hum osi ki taraf lautne wale hai"
        },
        {
            "chapter": 2,
            "verse": 157,
            "text": "un par un ke rab ki nawaazishe aur rehmate hai aur yahi log hidaayath yaafta hai"
        },
        {
            "chapter": 2,
            "verse": 158,
            "text": "safa aur marwa Allah ta’ala ki nishaniyo mein se hai, is liye baitullah ka haj wa umraah karne waale par un ka tawaaf kar lene mein bhi koyi gunah nahi, apni khushi se bhalaayi karne waalo ka Allah qadardaan hai, aur unhe qoob jaanne wala hai"
        },
        {
            "chapter": 2,
            "verse": 159,
            "text": "jo log hamaari utari hoyi dalilo aur hidaayath ko chipaate hai, ba-wajoodh ye ke hum ose apni kitaab mein logo ke liye bayan kar chuke hai, un logo par Allah ki aur tamaam laanath karne waalo ki laanath hai"
        },
        {
            "chapter": 2,
            "verse": 160,
            "text": "magar wo log jo tauba karle aur islaah karle aur bayaan karde, to main un ki tauba qubool kar leta hoon aur main tauba qubool karne wala aur rahem wa karam karne waala hoon"
        },
        {
            "chapter": 2,
            "verse": 161,
            "text": "yaqinan jo kuffaar apne kufr mein hee mar jaaye un par Allah ta’ala ki, farishto ki aur tamaam logo ki laanath hai"
        },
        {
            "chapter": 2,
            "verse": 162,
            "text": "jis mein ye hamesha rahenge, na un se azaab halka kiya jayega aur na unhe dheel di jayegi"
        },
        {
            "chapter": 2,
            "verse": 163,
            "text": "tum sab ka maboodh ek hee maboodh hai, us ke siva koyi maboodh barhaq nahi, wo bahuth rahem karne waala aur bada meherbaan hai"
        },
        {
            "chapter": 2,
            "verse": 164,
            "text": "asmaano aur zameen ki paidayish, raath din ka her pher, kashtiyo ka logo ko nafa dene waali chizo ko liye hoye samandar mein chalna, asmaan se paani utaar kar, murda zamin ko zinda kar dena, is mein har qism ke jaanwaro ko phaila dena, hawaao ke ruq badalna, aur baadal jo asmaan aur zameen ke darmiyaan musaqqar hai, in mein aqal mandu ke liye khudrath ilaahi ki nishaniya hai"
        },
        {
            "chapter": 2,
            "verse": 165,
            "text": "baaz log aise bhi hai jo Allah ke shareek auro ko tehra kar un se aisi muhabbath rakhte hai, jaisi muhabbath Allah se honi chahiye, aur imaan waale Allah ki muhabbath mein bahuth saqth hote hai, kaash ke mushrik log jaante jab ke Allah ke azaab ko dekh kar (jaan lenge) ke tamaam taqaath Allah hee ko hai aur Allah ta’ala saqth azaab dene wala hai (to hargiz shirk na karte)"
        },
        {
            "chapter": 2,
            "verse": 166,
            "text": "jis waqth peshwa24 log apne taabedaro25 se bezaar ho jayenge aur azaab ko apni aankho se dekh lenge aur kul rishte naate toot jayenge"
        },
        {
            "chapter": 2,
            "verse": 167,
            "text": "aur tabedaar log kehne lagenge, kaash hum dunya ki taraf dobaara jaaye, to hum bhi un se aise hee bezaar ho jaaye jaise ye hum se hai, isi tarah Allah ta’ala unhe unke amaal dikhaega un ko hasrath dilaane ko, ye hargiz jahannam se na niklenge"
        },
        {
            "chapter": 2,
            "verse": 168,
            "text": "logo! zameen mein jitni bhi halaal aur pakiza cheeze hai unhe khaao piyo aur shaitaani raah par na chalo, wo tumhara khula hoa dushman hai"
        },
        {
            "chapter": 2,
            "verse": 169,
            "text": "wo tumhe sirf boraayi aur behayaai ka aur Allah ta’ala par un baatho ke kehne ka hukm deta hai jin ka tumhe ilm nahi"
        },
        {
            "chapter": 2,
            "verse": 170,
            "text": "aur un se jab kabhi kaha jata hai ke Allah ta’ala ki utaari hoyi kitaab ki taabedaari karo, to jawaab dete hai ke hum to us tariqe ki pairvi karenge jis par hum ne apne baap dadaao ko paya, go un ke baap daada be aqal aur gum karda raah ho"
        },
        {
            "chapter": 2,
            "verse": 171,
            "text": "kuffaar ki misaal un jaanwaro ki tarah hai jo apne charwaahe ki sirf pukaar aur awaaz hee ko sunte hai (samajhte nahi) wo behre,gonge aur andhe hai,unhe aqal nahi"
        },
        {
            "chapter": 2,
            "verse": 172,
            "text": "aye imaan waalo! jo paakiza cheeze hum ne tumhe de rakhi hai unhe khaao piyo aur Allah ta’ala ka shukar karo,agar tum khaas osi ki ibaadath karte ho"
        },
        {
            "chapter": 2,
            "verse": 173,
            "text": "tum par murda aur (baha hoa) qoon aur suwwar ka gosht aur har wo cheez jis par Allah ke siva dosro ka naam pukaara gaya ho haraam hai, phir jo majboor ho jaaye aur wo hadh se badne waala aur zyaadati karne waala na ho, us par un ke khaane mein koyi gunaah nahi, Allah ta’ala baqshish karne waala meherbaan hai"
        },
        {
            "chapter": 2,
            "verse": 174,
            "text": "be shak jo log Allah ta’ala ki utaari hoyi kitaab chupaate hai aur ose thodi thodi si qimath par bechte hai, yaqeen maano ke ye apne pet mein aag bhar rahe hai, qayamath ke din Allah ta’ala un se baath bhi na karega, na unhe paak karega, balke un ke liye dardnaak azaab hai"
        },
        {
            "chapter": 2,
            "verse": 175,
            "text": "ye wo log hai jinhone gumraahi ko hidaayath ke badle aur azaab ko maghfirath ke badle khareed liya hai, ye log aag ka azaab kitna bardaasht karne waale hai"
        },
        {
            "chapter": 2,
            "verse": 176,
            "text": "in azaabo ka baayes26 yahi hai ke Allah ta’ala ne sacchi kitaab utaari aur us kitaab mein eqtelaaf karne waale yaqinan door ke qilaaf mein hai"
        },
        {
            "chapter": 2,
            "verse": 177,
            "text": "sari acchaayi mashriq aur maghrib ki taraf mu karne mein hee nahi, balke haqiqatan accha wo shaqs hai jo Allah ta’ala par,qayaamath ke din par farishto par, kitabullah par aur nabiyo par imaan rakhne waala ho, jo maal se muhabbath karne ke ba wajoodh qaraabat-daaro, yatimo, miskino, musafiro aur sawal karne waale ko de, ghulaamo ko azaad kare namaaz ki paabandi aur zakaath ki adayegi kare, jab waada kare tab ose pura kare, tangdasti, dukh dard aur ladaayi ke waqth sabr kare, yahi sacche log hai aur yahi parhezgar hai"
        },
        {
            "chapter": 2,
            "verse": 178,
            "text": "aye imaan waalo tum par maqtulo ka qisaas lena farz kiya gaya hai, azaad, azaad ke badle, ghulam, ghulam ke badle, aurath, aurath ke badle, haan jis kisi ko us ke bhai ki taraf se kuch maafi dedi jaaye, ose bhalaayi ki itteba karni chahiye, aur asaani ke saath diyath27 ada karni chaahiye,t umhaare rab ki taraf se ye taqfeef aur rehmath hai, is ke baadh bhi jo sarkashi kare ose dardnaak azaab hoga"
        },
        {
            "chapter": 2,
            "verse": 179,
            "text": "aqalmando! qisaas mein tumhaare liye zindagi hai, is baayes se tum (qatal na haq se) rukoge"
        },
        {
            "chapter": 2,
            "verse": 180,
            "text": "tum par farz kar diya gaya hai ke jab tum mein se koyi marne lage aur maal chohd jaata ho, to apne maa baap aur qaraabath daaro ke liye acchaayi ke saath wasiyath kar jaaye, parhezgaaro par ye haq aur saabith hai"
        },
        {
            "chapter": 2,
            "verse": 181,
            "text": "ab jo shaqs ose sunne ke baadh badal de us ka gunaah badalne waale par hee hoga waqeyi Allah ta’ala sunne waala, jaanne waala hai"
        },
        {
            "chapter": 2,
            "verse": 182,
            "text": "haan jo shaqs wasiyath karne waale ki jaanib daari ya gunaah ki wasiyath kar dene se dare, pas wo un mein aapas mein islaah kara de, to us par gunaah nahi, Allah ta’ala baqshne waala meherbaan hai"
        },
        {
            "chapter": 2,
            "verse": 183,
            "text": "aye imaan walo tum par roze rakhna farz kiya gaya jis tarah tum se pehle logo par farz kiye gaye thein, ta ke tum taqwa iqtiyaar karo"
        },
        {
            "chapter": 2,
            "verse": 184,
            "text": "ginte ke chand hee din hai lekin tum mein se jo shaqs bimaar ho ya safar mein ho to wo aur dino mein ginti ko pura karle aur us ki taaqath rakhne waale fidya mein ek miskeen ko khana de, phir jo shaqs neki mein sabqath kare wo osi ke liye behtar hai, lekin tumhaare haq mein behtar kaam roze rakhna hee hai agar tum ba ilm ho"
        },
        {
            "chapter": 2,
            "verse": 185,
            "text": "maahe ramzaan wo hai jis mein Qur’aan utaara gaya jo logo ko hidaayath karne waala hai aur jis mein hidaayath ki aur haq wa baatil ki tameez ki nishaaniya hai, tum mein se jo shaqs is mahine ko paaye ose roze rakhna chahiye, haan jo bimaar ho ya musaafir ho ose dosre dino mein ye ginti puri karni chahiye, Allah ta’ala ka iraada tumhaare sath asaani ka hai,saqti ka nahi, wo chaahta hai ke tum ginti puri karlo aur Allah ta’ala ki di hoyi hidaayath par us ki badaayi bayaan karo aur us ka shukar karo"
        },
        {
            "chapter": 2,
            "verse": 186,
            "text": "jab mere bande mere baare mein aap se sawaal kare, to aap kehde ke main bahut hee qareeb hoon har pukaarne wale ki pukaar ko jab kabhi wo mujhe pukaare, qubool kaarta hoon, is liye logo ko bhi chaahiye ke wo meri baath maan liya kare aur mujh par imaan rakhe, yahi un ki bhalaayi ka baayes hai"
        },
        {
            "chapter": 2,
            "verse": 187,
            "text": "roze ki raatho mein apni biwiyo se milna tumhaare liye halaal kiya gaya, wo tumhaara libaas hai aur tum un ke libaas ho, tumhari poshida qayaanato ka Allah ta’ala ko ilm hai, us ne tumhaari tauba qubool farma kar tum se dar guzar farma liya, ab tumhe un se mubaashirath ki aur Allah ta’ala ki likhi hoyi cheez ko talaash karne ki ijaazath hai, tum khaate pite raho yaha tak ke subaah ka safedh dhaaga, siyaah dhaage se zaaher ho jaaye, phir raath tak roze ko pura karo, aur aurto se us waqth mubaashirath na karo jab ke tum masjido mein etekaaf mein ho, ye Allah ta’ala ki hudoodh hai, tum in ke qareeb bhi na jaao, isi tarah Allah ta’ala apni aayate logo ke liye bayaan farmaata hai, ta ke wo bache"
        },
        {
            "chapter": 2,
            "verse": 188,
            "text": "aur ek dosre ka maal na haq na khaaya karo, na haakimo ko rishwath pahocha kar kisi ka kuch maal zulm wa sitam se apna kar liya karo, halaan ke tum jaante ho"
        },
        {
            "chapter": 2,
            "verse": 189,
            "text": "log aap se chaand ke baare mein sawaal karte hai, aap kehdi jiye ke ye logo (ki ibaadath) ke waqto aur haj ke mausam ke liye hai (ehram ki haalath mein) aur gharo ke piche se tumhaara aana kuch neki nahi, balke neki waala wo hai jo muttaqi ho, aur gharo mein to darwaazo mein se aaya karo, aur Allah se darte raho, ta ke tum kamyaab ho jaao"
        },
        {
            "chapter": 2,
            "verse": 190,
            "text": "lado Allah ki raah mein un se jo tum se ladte hai aur zyaadati na karo, Allah ta’ala zyaadati karne waale ko pasand nahi farmaata"
        },
        {
            "chapter": 2,
            "verse": 191,
            "text": "unhe maaro jahaa bhi paao aur unhe nikaalo jahaa se unhone tumhe nikaala hai aur (suno) fitna qatal se zyaada saqth hai aur masjid haraam ke paas un se ladaayi na karo, jab tak ye khud tum se na lade, agar ye tum se lade to tum bhi unhe maaro, kaafiro ka badhla yahi hai"
        },
        {
            "chapter": 2,
            "verse": 192,
            "text": "agar ye baaz aa jaaye to Allah ta’ala baqshne waala meherbaan hai"
        },
        {
            "chapter": 2,
            "verse": 193,
            "text": "un se lado jab tak ke fitna na mit jaaye aur Allah ta’ala ka deen ghaalib na aa jaaye agar ye ruk jaaye (to tum bhi ruk jaao) zyaadati to sirf zaalimo par hee hai"
        },
        {
            "chapter": 2,
            "verse": 194,
            "text": "hurmath waale mahine hurmath waale mahino ke badhle hai, aur hurmate adle badle ki hai, jo tum par zyaadati kare, tum bhi us par osi ke misl28 zyaadati karo jo tum par ki hai, aur Allah ta’ala se darte raha karo aur jaan rakho ke Allah ta’ala parhezgaaro ke saath hai"
        },
        {
            "chapter": 2,
            "verse": 195,
            "text": "Allah ta’ala ki raah mein qarch karo aur apne haatho halaakath mein na pado, aur sulok wa ehsaan karo, Allah tala ehsaan karne walo ko dosth rakhta hai"
        },
        {
            "chapter": 2,
            "verse": 196,
            "text": "haj aur umre ko Allah tala ke liye pura karo, haan agar tum rok liye jaao to jo qurbaani mayassar ho ose kar daalo, aur apne sar na mundwaao jab tak ke qurbaani, qurbaan gaah tak na pahonch jaaye, albatta tum mein se jo bimaar ho, ya us ke sar mein koyi takleef ho (jis ki wajeh se sar mundaale) to us par fidya hai, qwaah roze rakh le,qwaah sadqa de de, qwaah qurbani kare, pas jab tum aman ki haalath mein ho jaao to jo shaqs umre se le kar haj tak tamatto29 kare, pas ose jo qurbaani mayassar ho ose kar daale, jise taaqath hee na ho wo teen roze to haj ke dino mein rakh le aur saath waapsi mein, ye pure das ho gae, ye hukm un ke liye hai jo masjid haraam ke rehne waale na ho, logo! Allah se darte raho aur jaan lo ke Allah ta’ala saqth azaab waala hai"
        },
        {
            "chapter": 2,
            "verse": 197,
            "text": "haj ke mahine muqarrar hai, is liye jo shaqs in mein haj laazim karle, wo apni biwi se mel milap karne, gunah karne aur ladaayi jhagde karne se bachta rahe, tum jo neki karoge us se Allah ta’ala ba qabar hai, aur apne saath safar qarch le liya karo, sub se behtar tosha Allah ta’ala ka darr hai, aur aye aqal-mando mujh se darte raha karo"
        },
        {
            "chapter": 2,
            "verse": 198,
            "text": "tum par apne rub ka fazl talaash karne mein koyi gunaah nahi, jab tum arfaath se lauto mash’are haraam ke paas zikr ilaahi karo aur us ka zikr karo jaise ke us ne tumhe hidaayath di, halaan ke tum is se pehle raah bhule hoye thein"
        },
        {
            "chapter": 2,
            "verse": 199,
            "text": "phir tum us jagaah se lauto jis jagaah se sub log lauthte hai aur Allah ta’ala se talab baqshish karte raho, yaqinan Allah ta’ala baqshne waala meherbaan hai"
        },
        {
            "chapter": 2,
            "verse": 200,
            "text": "phir jab tum arkaan haj ada kar chuko, to Allah ta’ala ka zikr karo jis tarah apne baap daado ka zikr kiya karte thein, balke us se bhi zyaada, baaz log wo bhi hai jo kehte hai aye hamaare rab hamein dunya mein de, aise logo ka aqirath mein koyi hissa nahi"
        },
        {
            "chapter": 2,
            "verse": 201,
            "text": "aur baaz log wo bhi hai jo kehte hai aye hamaare rab! hamein dunya mein neki de aur aaqirath mein bhi bhalaayi ata farma aur hemein azaab jahannam se najaath de"
        },
        {
            "chapter": 2,
            "verse": 202,
            "text": "ye wo log hai jin ke liye un ke amaal ka hissa hai aur Allah ta’ala jald hisaab lene waala hai"
        },
        {
            "chapter": 2,
            "verse": 203,
            "text": "aur Allah ta’ala ki yaad un ginti ke chand dino (ayyaam tashreeq)mein karo, do din ki jaldi karne waale par bhi koyi gunaah nahi, aur jo piche reh jaaye us par bhi koyi gunaah nahi, ye parhezgaar ke liye hai aur Allah ta’ala se darte raho aur jaan rakho ke tum sab osi ki taraf jama kiye jaoge"
        },
        {
            "chapter": 2,
            "verse": 204,
            "text": "baaz logo ki dunyaawi gharz30 ki baatein aap ko khush kar deti hai aur wo apne dil ki baatho par Allah ko gawaah karta hai, halaan ke dar asl wo zabardasth jhagdaalo hai"
        },
        {
            "chapter": 2,
            "verse": 205,
            "text": "jab wo laut kar jaata hai to zameen mein fasaad phailaane ki aur kheti aur nasal ki barbaadi ki koshish mein laga rehta hai aur Allah ta’ala fasaad31 ko na-pasand karta hai"
        },
        {
            "chapter": 2,
            "verse": 206,
            "text": "aur jab us se kaha jaaye ke Allah se dar, to takabbur aur ta-aassub32 ose gunaah par aamada33 kar deta hai, aise ke liye bas jahannam hee hai aur yaqinan wo badh-tareen jagah hai"
        },
        {
            "chapter": 2,
            "verse": 207,
            "text": "aur baaz log wo bhi hai jo Allah ta’ala ki raza mandi ki talab mein apni jaan tak bech daalte hai aur Allah ta’ala apne bando par badi meherbaani karne waala hai"
        },
        {
            "chapter": 2,
            "verse": 208,
            "text": "imaan walo! Islaam mein pure pure daakhil ho jao aur shaitaan ke qadmo ki tabedaari na karo, wo tumhaara khula dushman hai"
        },
        {
            "chapter": 2,
            "verse": 209,
            "text": "agar tum ba-wajoodh tumhaare paas daleele aa jaane ke bhi phisal jaao to jaan lo ke Allah ta’ala ghalba34 waala aur hikmath35 waala hai"
        },
        {
            "chapter": 2,
            "verse": 210,
            "text": "kya logo ko is baath ka intezaar hai ke un ke paas khud Allah ta’ala abr ke sayebaano mein aa jaaye aur farishte bhi, aur kaam intehaa tak pahocha diya jaaye, Allah hee ki taraf tamaam kaam lautaaye jaate hai"
        },
        {
            "chapter": 2,
            "verse": 211,
            "text": "bani israel se pucho to, ke hum ne unhe kis qadar roushan nishaaniya ata farmaayi aur jo shaqs Allah ta’ala ki nemato ko apne paas pahoch jaane ke baadh badal daale (wo jaan le) ke Allah ta’ala bhi saqth azaabo waala hai"
        },
        {
            "chapter": 2,
            "verse": 212,
            "text": "kaafiro ke liye dunya ki zindagi qoob zinatdaar36 ki gayi hai, wo imaan waalo se hasi mazaaq karte hai, halaan ke parhezgaar log qayaamath ke din un se aala37 honge, Allah ta’ala jise chaahta hai be-hisaab rozi deta hai"
        },
        {
            "chapter": 2,
            "verse": 213,
            "text": "dar asl log ek hee gruh38 thein, Allah ta’ala ne nabiyo ko khush qabriya dene aur daraane waala bana kar bheja aur un ke saath sacchi kitabein naazil farmaayi, ta ke logo ke har eqtelaafi amr39 ka faisla ho jaaye, aur sirf unhee logo ne jinhe kitaab di gayi thi apne paas dalaayel40 aa chukne ke baadh aapas ke baghz wa eenaad41 ki wajeh se us mein eqtelaaf kiya, is liye Allah paak ne imaan waalo ki is eqtelaaf mein bhi haq ki taraf apni mashiyath42 se rehbari ki aur Allah jis ko chaahe sidhi raah ki taraf rehbari karta hai"
        },
        {
            "chapter": 2,
            "verse": 214,
            "text": "kya tum ye gumaan kiye baithe ho ke jannath mein chale jaoge, halaan ke ab tak tum par wo halaath nahi aaye jo tum se agle logo par aaye thein, unhe bimariya aur musibate pahochi aur yahaa tak ke jhin-jode43 gaye, ke rasool aur us ke saath ke imaan waale kehne lage ke Allah ki madad kab ayegi? sun rakho ke Allah ki madad qareeb hee hai"
        },
        {
            "chapter": 2,
            "verse": 215,
            "text": "aap se pochte hai ke wo kya qarch kare? aap kehdi jiye ke jo maal tum qarch karo wo maa baap ke liye hai, aur rishtedaaro aur yatimo aur miskino aur musaafiro ke liye hai aur tum jo kuch bhalaayi karoge Allah ta’ala ko us ka ilm hai"
        },
        {
            "chapter": 2,
            "verse": 216,
            "text": "tum par jihaad farz kiya gaya, go wo tumhe dushwaar44 maaloom ho, mumkin hai ke tum kisi cheez ko buri jaano aur dar-asl wahi tumhaare liye bhali ho aur ye bhi mumkin hai ke tum kisi cheez ko acchi samjho, halaan ke wo tumhaare liye buri ho, haqiqi ilm Allah hee ko hai, tum mahez be-qabar ho"
        },
        {
            "chapter": 2,
            "verse": 217,
            "text": "log aap se hurmath waale mahino45 mein ladaayi ki baabath46 sawaal karte hai, aap kehdi jiye ke un mein ladaayi karna bada gunaah hai, lekin Allah ki raah se rokna, us ke saath kufr karna, aur masjid haraam se rokna, wahaa ke rehne waalo ko wahaa se nikaalna, Allah ke nazdeek is se bhi bada gunaah hai, ye fitna qatal se bhi bada gunaah hai, ye log tum se ladaayi bhidaayi karte hee rahenge yahaa tak ke agar un se ho sake to tumhe tumhaare deen se murtad47 karde aur tum se jo log apne deen se palat jaaye aur osi kufr ki haalath mein mare un ke amaal dunyaawi aur uqravi sub ghaarath ho jayenge, ye log jahannami honge aur hamesha hamesha jahannam mein hee rahenge"
        },
        {
            "chapter": 2,
            "verse": 218,
            "text": "al batta imaan laane waale, hijrath karne waale, Allah ki raah mein jihaad karne waale hee rehmath ilaahi ke ummeed waar hai, Allah ta’ala bahuth baqshne waala aur bahuth meherbaani karne waala hai"
        },
        {
            "chapter": 2,
            "verse": 219,
            "text": "log aap se sharaab aur joye ka masla pochte hai, aap kehdi jiye ke in duno mein bahuth bada gunaah hai, aur logo ko is se dunyaavi fayeda bhi hota hai, lekin un ka gunaah un ke nafa se bahuth zyaada hai, aap se ye bhi daryaafth48 karte hai ke kya kuch qarch kare? to aap keh dijiye ke haajath49 se zyaada cheez, Allah ta’ala isi tarah apne ehkaam saaf saaf tumhaare liye bayaan farma raha hai, ta ke tum sonch samajh sako"
        },
        {
            "chapter": 2,
            "verse": 220,
            "text": "dunya aur aaqirath ke umoor ko, aur tujh se yatimo ke baare mein bhi sawaal karte hai, aap keh dijiye ke un ki khair qwahi behtar hai, tum agar un ka maal apne maal mein mila bhi lo, to wo tumhaare bhai hai, badh niyyath aur nek niyyath har ek ko Allah qoob jaanta hai aur agar Allah chaahta to tumhe mashaqqath50 mein daal deta, yaqinan Allah ta’ala ghalba waala aur hikmath wala hai"
        },
        {
            "chapter": 2,
            "verse": 221,
            "text": "aur shirk karne waali aurto se ta waqt ye ke51 wo imaan na laaye tum nikaah na karo, imaan waali laundi bhi shirk karne waali azaad aurath se bahuth behtar hai, go tumhe mushrika hee acchi lagti ho, aur na shirk karne waale mardo ke nikaah mein apni aurto ko do jab tak wo imaan na laaye, imaan waala ghulaam azaad mushrik se behtar hai, go mushrik tumhe accha lage, ye log jahannam ki taraf bulaate hai aur Allah jannath ki taraf aur apni baqshish ki taraf apne hukm se bulaata hai, wo apni aayate logo ke liye bayaan farma raha hai, ta ke wo nasihath haasil kare"
        },
        {
            "chapter": 2,
            "verse": 222,
            "text": "aap se haiz ke baare mein sawaal karte hai, kehdi jiye ke wo gandagi hai, haalath haiz mein aurto se alag raho, aur jab tak wo paak na ho jaaye un ke qareeb na jao, haan jab wo paak ho jaaye to un ke paas jaao jahaa se Allah ne tumhe ijaazath di hai, Allah tauba karne waalo ko aur paak rehne walo ko pasand farmata hai"
        },
        {
            "chapter": 2,
            "verse": 223,
            "text": "tumhaari biwiya tumhaari khetiya hai, apni khetiyo mein jis tarah chaaho aao aur apne liye (nek amaal ) aage bhejo aur Allah ta’ala se darte raha karo aur jaan rakho ke tum us se milne waale ho aur imaan waalo ko khush qabri suna di jiye"
        },
        {
            "chapter": 2,
            "verse": 224,
            "text": "aur Allah ta’ala ko apni qasmo ka (is tarah) nishaana na banaao ke bhalaayi aur parhezgaari aur logo ke darmiyaan ki islaah ko chohd baitho aur Allah ta’ala sunne waala, jaanne waala hai"
        },
        {
            "chapter": 2,
            "verse": 225,
            "text": "Allah ta’ala tumhe tumhaari un qasmo par na pakdega jo puqta na ho, haan us ki pakad us cheez par hai jo tumhaare dilo ka fel52 ho, Allah ta’ala baqshne waala aur burdubaar53 hai"
        },
        {
            "chapter": 2,
            "verse": 226,
            "text": "jo log apni biwiyo se (taalluq na rakhne ki) qasme khaaye, un ke liye chaar mahine ki muddath hai, phir agar wo laut aaye to Allah ta’ala bhi baqshne waala meherbaan hai"
        },
        {
            "chapter": 2,
            "verse": 227,
            "text": "aur agar talaaq ka hee qasd54 karle, to Allah ta’ala sunne waala jaanne waala hai"
        },
        {
            "chapter": 2,
            "verse": 228,
            "text": "talaaq waali aurte apne aap ko teen haiz tak roke rakhe, unhe halaal nahi ke Allah ne jo un ke rehem55 mein paida kiya ho ose chipaaye, agar unhe Allah ta’ala par aur qayaamath ke din par imaan ho, un ke qaawind is muddath mein unhe lauta lene ke pure haqdaar hai agar un ka iraada islaah ka ho, aur aurto ke bhi waise hee haq hai, jaise un par mardo ke hai acchaayi ke saath, haan mardo ko aurto par fazilath hai, aur Allah ta’ala ghaalib hai hikmath wala hai"
        },
        {
            "chapter": 2,
            "verse": 229,
            "text": "ye talaaqe do martaba hai, phir ya to acchaayi se rokna, ya umdagi56 ke saath chohd dena hai, aur tumhe halaal nahi ke tum ne unhe jo de diya hai us mein se kuch bhi lo, haan ye aur baath hai ke duno ko Allah ki hade qaayem na rakh sakne ka khauf ho, is liye agar tumhe dar ho ke ye duno Allah ki hade qaayem na rakh sakenge to aurath rehaayi paane ke liye kuch de daale, is mein duno par gunaah nahi, ye Allah ki hudoodh hai, qabardaar in se aage na badna aur jo log Allah ki hado se tajaawuz57 kar jaaye wo zaalim hai"
        },
        {
            "chapter": 2,
            "verse": 230,
            "text": "phir agar us ko (tisri baar) talaaq dede, to ab us ke liye halaal nahi jab tak ke wo aurath us ke siva dosre se nikaah na kare, phir agar wo bhi talaaq dede, to un duno ko mel-jol kar lene mein koyi gunaah nahi, bashart ye ke, ye jaan le ke Allah ki hado ko qaayem rakh sakenge, ye Allah ta’ala ke hudoodh hai jinhe wo jaanne waalo ke liye bayaan farma raha hai"
        },
        {
            "chapter": 2,
            "verse": 231,
            "text": "jab tum aurto ko talaaq do aur wo apni iddath58 qatam karne par aaye, to ab unhe acchi taraah basaao, ya bhalaayi ke saath alag kardo, aur unhe takleef pahochne ki gharz se zulm wa zyaadati ke liye na ruko, jo shaqs aisa kare us ne apni jaan par zulm kiya, tum Allah ke ehkaam ko hasi khel na banaao, aur Allah ka ehsaan jo tum par hai yaad karo aur jo kuch kitaab wa hikmath us ne naazil farmaayi hai jis se tumhe nasihath kar raha hai ose bhi, aur Allah ta’ala se darte raha karo aur jaan rakho ke Allah ta’ala har cheez ko jaanta hai"
        },
        {
            "chapter": 2,
            "verse": 232,
            "text": "aur jab tum apni aurto ko talaaq do aur wo apni iddath puri karle to unhe unke qaawindo se nikaah karne se na roko jab ke wo aapas mein dastoor59 ke mutaabiq razaamandh ho, ye nasihath unhe ki jaati hai jinhe tum mein se Allah ta’ala par aur qayaamath ke din par yaqeen wa imaan ho, is mein tumhaari behetreen safaayi aur pakizgi hai, Allah ta’ala jaanta hai aur tum nahi jaante"
        },
        {
            "chapter": 2,
            "verse": 233,
            "text": "maaye apni aulaad ko do saal kaamil doodh pilaaye jin ka iraada doodh pilaane ki muddath bilkul puri karne ka ho aur jin ke bacche hai un ke zimme un ka roti kapda hai jo mutaabiq dastoor ke ho, har shaqs utni hee takleef diya jaata hai jitni us ki taaqat ho, maa ko us ke bacche ki wajeh se ya baap ko us ki aulaad ki wajeh se koyi zarar na pahochaaya jaaye, waaris par bhi isi jaisi zimmedaari hai, phir agar duno (yani maa baap) apni raza mandi aur ba-hami mashwere se doodh chodaana chaahe to duno par kuch gunaah nahi aur agar tumhaara iraada apni aulaad ko doodh pilwaane ka ho to bhi tum par koyi gunaah nahi, jab ke tum un ko mutaabiq dastoor ke jo dena ho wo un ke hawaale kardo, Allah ta’ala se darte raho aur jaante raho ke Allah ta’ala tumhaare amaal ki dekh bhaal kar raha hai"
        },
        {
            "chapter": 2,
            "verse": 234,
            "text": "tum mein se jo log fauth60 ho jaaye aur biwiya chohd jaaye wo aurte apne aap ko chaar mahine aur das (din) iddath mein rakhe, phir jab muddath qatam karle to jo acchaayi ke saath wo apne liye kare us mein tum par koyi gunaah nahi aur Allah ta’ala tumhaare har amal se qabardaar hai"
        },
        {
            "chapter": 2,
            "verse": 235,
            "text": "tum par is mein koyi gunaah nahi ke tum ishaaratan kinaayatan61 un aurto se nikaah ki baabat kaho ya apne dil mein poshida62 iraada karo, Allah ta’ala ko ilm hai ke tum zaroor un ko yaad karoge, lekin tum un se poshida waade na karlo, haan ye aur baath hai ke tum bhali baath bola karo, aur aqd nikaah jab tak ke iddath qatam na ho jaaye poqta na karo, jaan rakho ke Allah ta’ala ko tumhaare dilo ki baatho ka bhi ilm hai, tum us se khauf khaate raha karo aur ye bhi jaan rakho ke Allah ta’ala baqshish aur hilm63 waala hai"
        },
        {
            "chapter": 2,
            "verse": 236,
            "text": "agar tum aurto ko baghair haath lagaaye aur baghair meher muqarrar kiye talaaq de do to bhi tum par koyi gunaah nahi, haan unhe kuch na kuch fayeda do, khush haal apne andaaz se aur tangdasth apni taaqath ke mutabiq, dastoor ke mutaabiq accha fayeda de, bhalaayi karne waalo par ye laazim hai"
        },
        {
            "chapter": 2,
            "verse": 237,
            "text": "aur agar tum aurto ko isse pehle talaaq dedo ke tum ne unhe haath lagaaya ho aur tum ne un ka maher bhi muqarrar kar diya ho to muqarrara meher ka aadha meher dedo, ye aur baath hai ke wo khud maaf karde, ya wo shaqs maaf karde jis ke haath mein nikaah ki grah64 hai, tumhaara maaf kar dena taqwa se bahuth nazdeek hai aur aapas ki fazilath aur buzrugi65 ko faraamoosh66 na karo, yaqinan Allah ta’ala tumhaare amaal ko dekh raha hai"
        },
        {
            "chapter": 2,
            "verse": 238,
            "text": "namaazo ki hifaazath karo, bil qusoos darmyaan waali namaaz ki aur Allah ta’ala ke liye ba-adab khade raha karo"
        },
        {
            "chapter": 2,
            "verse": 239,
            "text": "agar tumhe khauf ho to paidal hee sahi ya sawaar hee sahi, haan jab aman ho jaaye to Allah ka zikr karo jis tarah ke us ne tumhe us baath ki taleem di jise tum nahi jaante thein"
        },
        {
            "chapter": 2,
            "verse": 240,
            "text": "jo log tum mein se fauth ho jaaye aur biwiya chohd jaaye wo wasiyath kar jaaye ke un ki biwiya saal bhar tak fayeda uthaaye, unhe koyi na nikaale, haan agar wo khud nikal jaaye to tum par us mein koyi gunah nahi jo wo apne liye acchaayi se kare, Allah ta’ala ghaalib aur hakeem hai"
        },
        {
            "chapter": 2,
            "verse": 241,
            "text": "talaaq waaliyo ko acchi tarah fayeda dena parhezgaaro par laazim hai"
        },
        {
            "chapter": 2,
            "verse": 242,
            "text": "Allah ta’ala isi tarah apni aayate tum par zaaher farma raha hai ta ke tum samjho"
        },
        {
            "chapter": 2,
            "verse": 243,
            "text": "kya tum ne unhe nahi dekha jo hazaaro ki tedaad mein thein aur mauth ke dar ke maare apne gharo se nikal khade hoe thein, Allah ta’ala ne unhe farmaaya mar jaao, phir unhe zinda kar diya, be-shak Allah ta’ala logo par bada fazl waala hai, lekin aksar log na shukre hai"
        },
        {
            "chapter": 2,
            "verse": 244,
            "text": "Allah ki raah mein jihaad karo aur jaan lo ke Allah ta’ala sunta, jaanta hai"
        },
        {
            "chapter": 2,
            "verse": 245,
            "text": "aisa bhi koyi hai jo Allah ta’ala ko accha qarz de, bas Allah ta’ala ose bahuth bada chada kar ata farmaaye, Allah hee tangi67 aur kushaadgi68 karta hai aur tum sab osi ki taraf lautaaye jaoge"
        },
        {
            "chapter": 2,
            "verse": 246,
            "text": "kya aap ne (hazrath) Moosa ke baadh waali bani israel ki jamaath ko nahi dekha, jab ke unhone apne paighambar se kaha ke kisi ko hamaara badshaah bana di jiye ta ke hum Allah ki raah mein jihaad kare, paighambar ne kaha ke mumkin hai jihaad farz ho jaane ke baadh tum jihaad na karo, unhone kaha ke bhala hum Allah ki raah mein jihaad kyo na karenge? hum to apne gharo se ujaade gaye hai aur baccho se door kar diye gaye hai, phir jab un par jihaad farz hoa to sivaaye thode se logo ke sab phir gaye aur Allah ta’ala zaalimo ko qoob jaanta hai"
        },
        {
            "chapter": 2,
            "verse": 247,
            "text": "aur unhe un ke nabi ne faramaaya ke Allah ta’ala ne taalooth ko tumhaara badshaah bana diya hai, to kehne lage ke bhala us ki hum par kaise hukumath ho sakti hai? us se to bahuth zyaada haqdaar badshaahath ke hum hai, us ko to maali kushaadgi bhi nahi di gayi, nabi ne farmaaya suno, Allah ta’ala ne isi ko tum par barguzida kiya hai aur ose ilmi aur jismaani bartari bhi ata farmaayi hai, baath ye hai ke Allah jise chaahe apna mulk de, Allah ta’ala kushaadgi waala aur ilm waala hai"
        },
        {
            "chapter": 2,
            "verse": 248,
            "text": "un ke nabi ne unhe phir kaha ke us ki badshaahi ki zaaheri nishaani ye hai ke tumhaare paas wo sandooq aa jayega jis mein tumhaare rab ki taraf se dil-jamyee69 hai aur aala Mosa aur aala Haroon ka baqiya tarka hai, farishte ose utha kar layenge, yaqinan ye to tumhaare liye kholi daleel hai agar tum imaan waale ho"
        },
        {
            "chapter": 2,
            "verse": 249,
            "text": "jab (hazrath) Talooth lashkaro ko le kar nikle to kaha suno Allah ta’ala tum ko ek neher se azmaane waala hai, jis ne us mein se paani pi liya wo mera nahi aur jo ose na chake wo mera hai, haan ye aur baath hai ke apne haath se ek chullo bhar le, lekin sivaaye chand ke baaqi sab ne wo paani pi liya, (hazrath)Talooth momineen sameth jab neher se guzar gaye to wo log kehne lage ke aaj to hum mein taaqath nahi ke jaaloth aur us ke lashkaro se lade, lekin Allah ta’ala ki mulaqaath par yaqeen rakhne waalo ne kaha, basa auqaat choti aur thodi si jamaate badi aur bahuth si jamaato par Allah ke hukm se ghalba pa leti hai, Allah ta’ala sabr waalo ke saath hai"
        },
        {
            "chapter": 2,
            "verse": 250,
            "text": "jab un ka jaalooth aur us ke lashkar se muqaabla hoa to unhone dua maangi ke aye parvardigaar hamein sabr de, saabith qadmi de, aur khaum kuffaar par hamaari madad farma"
        },
        {
            "chapter": 2,
            "verse": 251,
            "text": "chuna che Allah ta’ala ke hukm se unhone jaalotiyo ko shikast dedi aur (hazrath)Dawood (alaihissalaam) ke haatho jalooth qatal hoa aur Allah ta’ala ne Dawood (alaihissalaam) ko mamlikath wa hikmath aur jitna kuch chaaha ilm bhi ata farmaaya, agar Allah ta’ala baaz logo ko baaz se dafa na karta to zameen mein fasaad phail jaata, lekin Allah ta’ala dunya waalo par bada fazl wa karam karne waala hai"
        },
        {
            "chapter": 2,
            "verse": 252,
            "text": "ye Allah ta’ala ki aayate hai jinhe hum haqqaaniyath ke saath aap par padte hai, bil yaqeen aap rasulo mein se hai"
        },
        {
            "chapter": 2,
            "verse": 253,
            "text": "ye rasool hai jin mein se hum ne baaz ko baaz par fazilath di hai, in mein se baaz wo hai jin se Allah ta’ala ne baath cheeth ki hai aur baaz ke darje bulandh kiye hai, aur hum ne Isa bin Maryam ko maujezaath ataa farmaaye aur ruhul qudos se un ki tayeed ki, agar Allah ta’ala chaahta to un ke baadh waale apne paas daleel aa jaane ke baadh hargiz aapas mein ladaayi bhidaayi na karte, lekin un logo ne eqtelaaf kiya, un mein se baaz to momin hoye aur baaz kaafir, aur agar Allah ta’ala chaahta to ye aapas mein na ladte, lekin Allah ta’ala jo chaahta hai karta hai"
        },
        {
            "chapter": 2,
            "verse": 254,
            "text": "aye imaan waalo! jo hum ne tumhe de rakha hai us mein se qarch karte raho is se pehle ke wo din aaye jis mein na tijaarath hai na dosti aur shifa’ath, aur kaafir hee zaalim hai"
        },
        {
            "chapter": 2,
            "verse": 255,
            "text": "Allah ta’ala hee maboodh bar-haq hai jis ke siva koyi maboodh nahi jo zinda aur sab ka thaamne waala hai, jise na oong aaye na neend, us ki milkiyath mein zameen aur asmaano ki tamaam cheeze hai, kaun hai jo us ki ijaazath ke baghair us ke saamne shifa’ath kar sake, wo jaanta hai jo un ke saamne hai aur jo un ke piche hai, aur wo us ke ilm mein se kisi cheez ka ehaata nahi kar sakte magar jitna wo chaahe, us ki kursi ki wus-ath ne zameen wa asmaan ko gher rakha hai aur Allah ta’ala un ki hifaazath se na thakta aur na uktaata70 hai, wo to bahuth buland aur bahuth bada hai"
        },
        {
            "chapter": 2,
            "verse": 256,
            "text": "deen ke baare mein koyi zabardasti nahi, hidaayath zalaalath se roushan ho chuki hai, is liye jo shaqs Allah ta’ala ke siva dosre mabudo ka inkaar kar ke Allah ta’ala par imaan laaye us ne mazbooth kade ko thaam liya, jo kabhi na totega, aur Allah ta’ala sunne waala jaanne waala hai"
        },
        {
            "chapter": 2,
            "verse": 257,
            "text": "imaan laane waalo ka karsaaz71 Allah ta’ala khud hai, wo unhe andhero se roushni ki taraf nikaal le jaata hai aur kaafiro ke auliya shayaateen hai, wo unhe roushni se nikaal kar andhero ki taraf le jaate hai, ye log jahannami hai jo hamesha osi mein pade rahenge"
        },
        {
            "chapter": 2,
            "verse": 258,
            "text": "kya tu ne ose nahi dekha jo saltanath pa kar Ibraheem (alaihissalaam) se us ke rab ke baare mein jhagad raha tha, jab Ibraheem (alaihissalaam) ne kaha ke mera rab to wo hai jo jilaata72 hai aur maarta hai, wo kehne laga main bhi jilaata aur maarta hoon, Ibraheem (alaihissalaam) ne kaha Allah suraj ko mashriq ki taraf se le aata hai, tu ose maghrib ki jaanib se le aa, ab to wo kaafir bhoon-chuka reh gaya, aur Allah ta’ala zaalimo ko hidaayath nahi deta"
        },
        {
            "chapter": 2,
            "verse": 259,
            "text": "ya us shaqs ke maanind73 ke jis ka guzar us basti par hoa jo chath ke bal aundhi padi hoyi thi,wo kehne laga us ki mauth ke baadh Allah ta’ala ose kis tarah zinda karega? to Allah ta’ala ne ose maar diya, sau saal ke liye phir ose uthaaya, pocha kitni muddat tujh par guzri? kehne laga ek din ya din ka kuch hissa, farmaaya balke tu sau saal tak raha, phir ab tu apne khaane pine ko dekh, ke bilkul qaraab nahi hoa, aur apne ghadhe ko bhi dekh, hum tujhe logo ke liye ek nishaani banaate hai, tu dekh ke hum haddiyo ko kis taraah uthaate hai phir un par gosht chadaate hai, jab ye sab zaaher ho chuka to kehne laga main jaanta hoon ke Allah ta’ala har cheez par qaadir hai"
        },
        {
            "chapter": 2,
            "verse": 260,
            "text": "aur jab Ibraheem (alaihissalaam) ne kaha ke aye mere parvardigaar! mujhe dikha, tu murdo ko kis tarah zinda karega? (janaab baari ta’ala ne) farmaaya kya tumhe imaan nahi? jawaab diya imaan to hai lekin mere dil ki taskeen74 ho jayegi, farmaaya chaar parinde lo un ke tukde kar daalo phir har pahaad par un ka ek ek tukda rakh do phir unhe pukaaro, tumhaare paas daudte hoye aa jayenge, aur jaan rakho ke Allah ta’ala ghaalib aur hikmato waala hai"
        },
        {
            "chapter": 2,
            "verse": 261,
            "text": "jo log apna maal Allah ta’ala ki raah mein qarch karte hai, un ki misaal us daane jaisi hai jis mein se saath baaliya nikli aur har baali mein sau daane ho aur Allah ta’ala jise chaahe bada chada kar de aur Allah ta’ala kushaadgi waala aur ilm waala hai"
        },
        {
            "chapter": 2,
            "verse": 262,
            "text": "jo log apna maal Allah ki raah mein qarch karte hai phir us ke baadh na to ehsaan jataate hai, na eza75 dete hai, un ka ajr un ke rab ke paas hai, un par na to kuch khauf hai na wo udaas honge"
        },
        {
            "chapter": 2,
            "verse": 263,
            "text": "narm baath kehna aur maaf kar dena us sadqe se behtar hai jis ke baadh eza rasaani ho aur Allah ta’ala be-niyaaz aur burdubaar hai"
        },
        {
            "chapter": 2,
            "verse": 264,
            "text": "aye imaan walo apni qairaath ko ehsaan jataa kar aur eza pahochaa kar barbaadh na karo jis taraah wo shaqs jo apna maal logo ke dikhaawe ke liye qarch kare aur aur na Allah ta’ala par imaan rakhe na qayaamath par, us ki misaal us saaf patthar ki taraah hai jis par thodi si mitthi ho phir us par zoordaar mina76 barse aur wo ose bilkul saaf aur saqth chohd de, in riyaa kaaro ko apni kamaayi mein se koyi cheez haath nahi lagti aur Allah ta’ala kaafiro ki khaum ko sidhi raah nahi dikhaata"
        },
        {
            "chapter": 2,
            "verse": 265,
            "text": "un logo ki misaal jo apna maal Allah ta’ala ki razaa mandi ki talab mein dil ki khushi aur yaqeen ke saath qarch karte hai, us baagh jaisi hai jo oonchi zameen par ho aur zoor daar baarish us par barse aur wo apna phal dogna la de, aur agar us par baarish na bhi barse to phuwar hee kaafi hai aur Allah tumhaare kaam dekh raha hai"
        },
        {
            "chapter": 2,
            "verse": 266,
            "text": "kya tum mein se koyi bhi ye chaahta hai ke us ka khajuro aur anguro ka baagh ho jis mein nehre beh rahi ho aur har qism ke phal maujood ho, us shaqs ka bhudaapa aa gaya ho, us ke nanhe nanhe se bacche bhi ho, aur achaanak baagh ko bagola lag jaaye jis mein aag bhi ho, pas wo baagh jal jaaye, isi tarah Allah ta’ala tumhaare liye aayate bayaan karta hai ta ke tum ghaur wa fikr karo"
        },
        {
            "chapter": 2,
            "verse": 267,
            "text": "aye imaan waalo apni paakiza kamaayi mein se aur zameen mein se tumhaare liye hamaari nikaali hoyi cheezo mein se qarch karo, un mein se buri cheezo ke qarch karne ka qasd na karna jise tum khud lene waale nahi ho, haan agar aankhe bandh karlo to, aur jaan lo ke Allah ta’ala be-parwaah aur qobiyo waala hai"
        },
        {
            "chapter": 2,
            "verse": 268,
            "text": "shaitaan tumhe faqiri se dhamkaata hai aur be-hayaai ka hukm deta hai aur Allah ta’ala tum se apni baqshish aur fazl ka waada karta hai, Allah ta’ala wus-ath waala aur ilm waala hai"
        },
        {
            "chapter": 2,
            "verse": 269,
            "text": "wo jise chaahe hikmath aur danaayi deta hai aur jo shaqs hikmath aur samajh diya jaaye wo bahuth saari bhalaayi diya gaya aur nasihath sirf aqal mandh hee haasil karte hai"
        },
        {
            "chapter": 2,
            "verse": 270,
            "text": "tum jitna kuch qarch karo yaani qayraath aur jo kuch nazar maano ose Allah ta’ala ba-qoobi jaanta hai aur zaalimo ka koyi madadgaar nahi"
        },
        {
            "chapter": 2,
            "verse": 271,
            "text": "agar tum sadqe qairaath ko zaaher karo to wo bhi accha hai aur agar tum ose poshida poshida miskino ko dedo to ye tumhaare haq mein behtar hai, Allah ta’ala tumhaare gunaaho ko mita dega aur Allah ta’ala tumhaare tamaam amaal ki qabar rakhne waala hai"
        },
        {
            "chapter": 2,
            "verse": 272,
            "text": "unhe hidaayath par la khada karna tere zimme nahi balke hidaayath Allah ta’ala deta hai jise chaahta hai, aur tum jo bhali cheez Allah ki raah mein doge us ka fayda khud paoge, tumhe sirf Allah ta’ala ki razaa mandi ki talab ke liye hee qarch karna chahiye, tum jo kuch maal qarch karoge us ka pura pura badhla tumhe diya jayega aur tumhaara haq na maara jayega"
        },
        {
            "chapter": 2,
            "verse": 273,
            "text": "sadqaath ke mustaheq sirf wo ghurba hai jo Allah ki raah mein rok diye gaye, jo mulk mein chal phir nahi sakte, nadaan log unki be-sawaali ki wajeh se unhe maaldaar qayaal karte hai, aap un ke chehre dekh kar qayaafa77 se unhe pehchaan lenge, wo logo se chimat kar sawaal nahi karte, tum jo kuch maal qarch karo to Allah ta’ala us ka jaanne waala hai"
        },
        {
            "chapter": 2,
            "verse": 274,
            "text": "jo log apne maalo ko raath din chupe khule qarch karte hai un ke liye un ke rab ta’ala ke paas ajr hai aur na unhe khauf hai aur na ghamgini"
        },
        {
            "chapter": 2,
            "verse": 275,
            "text": "soodh qoor log na khade honge magar isi tarah jis tarah wo khada hota hai jise shaitaan cho kar qibti banaade, ye is liye ke ye kaha karte thein ke tijaarath bhi soodh hee ki tarah hai halaan ke Allah ta’ala ne tijaarath ko halaal kiya aur soodh ko haraam, jo shaqs apne paas aayi hoyi Allah ta’ala ki nasihath sun kar ruk gaya, us ke liye wo hai jo guzra aur us ka maamla Allah ta’ala ki taraf hai aur jo phir dobaara (haraam ki taraf) lauta, wo jahannami hai, aise log hamesha hee us mein rahenge"
        },
        {
            "chapter": 2,
            "verse": 276,
            "text": "Allah ta’ala soodh ko mitaata hai aur sadqe ko bhadaata hai aur Allah ta’ala kisi na-shukre aur gunehgaar se muhabbath nahi karta"
        },
        {
            "chapter": 2,
            "verse": 277,
            "text": "be-shak jo log imaan ke saath (sunnath ke mutaabiq) nek kaam karte hai, namaazo ko qaayam karte hai aur zakaath adaa karte hai un ka ajr un ke rab ta’ala ke paas hai, un par na to koyi khauf hai na udaasi aur gham"
        },
        {
            "chapter": 2,
            "verse": 278,
            "text": "aye imaan waalo Allah ta’ala se daro, jo soodh baakhi reh gaya hai wo chohd do agar tum sach moch imaandaar ho"
        },
        {
            "chapter": 2,
            "verse": 279,
            "text": "aur agar aisa nahi karte to Allah ta’ala se aur us ke rasool se ladne ke liye tayyaar ho jaao, haan agar tauba karlo to tumhaara asal maal tumhaara hee hai, na tum zulm karo, na tum par zulm kiya jaaye"
        },
        {
            "chapter": 2,
            "verse": 280,
            "text": "aur agar koyi tangi waala ho to ose asaani tak muhullath deni chaahiye aur sadqa karo, tumhaare liye bahuth hee behtar hai agar tum mein ilm ho"
        },
        {
            "chapter": 2,
            "verse": 281,
            "text": "aur us din se daro jis mein tum sub Allah ta’ala ki taraf lautaaye jaoge aur har shaqs ko us ke amaal ka pura pura badhla diya jayega aur un par zulm nahi kiya jayega"
        },
        {
            "chapter": 2,
            "verse": 282,
            "text": "aye imaan waalo jab tum aapas mein ek dosre se miyaad muqarrar78 par qarz ka maamla karo to ose likh liya karo aur likhne waale ko chaahiye ke tumhaara aapas ka maamla adl se likhe, kaatib ko chaahiye ke likhne se inkaar na kare jaise Allah ta’ala ne ose sikhaaya hai pas ose bhi likh dena chaahiye aur jis ke zimme haq ho wo likh waaye aur apne Allah ta’ala se dare, jo us ka rab hai aur haq mein se kuch ghataaye nahi, haan jis shaqs ke zimme haq hai wo agar nadaan ho ya kamzoor ho ya likh waane ki taaqath na rakhta ho, to us ka wali adl ke saath likh waade aur apne mein se do mard gawaah rakhlo, agar do mard na ho to ek mard aur do aurte jinhe tum gawaaho mein se pasand karlo, ta ke ek ki bhool chook ko dosri yaad dilaade aur gawaaho ko chahiye ke wo jab bolaaye jaaye to inkaar na kare aur qarz ko jis ki muddath muqarrar hai, qwaah chohta ho ya bada ho likhne mein kaaheli na karo, Allah ta’ala ke nazdeek ye baath bahuth insaaf waali hai, aur gawaahi ko bhi durusth rakhne waali aur shak wa shuba se bhi zyaada bachaane wali hai, haan ye aur baath hai ke wo maamla naqd tijaarath ki shakal mein ho jo aapas mein tum len den kar rahe ho to tum par us ke na likhne mein koyi gunaah nahi, qareed wa furuqth ke waqt bhi gawaah muqarrar kar liya karo aur (yaad rakho ke) na to likhne waale ko nuqsaan pahochaaya jaaye na gawaah ko aur agar tum ye karo to ye tumhaari khuli na-farmaani hai, Allah ta’ala se daro, Allah ta’ala tumhe taleem de raha hai aur Allah ta’ala har cheez ko qoob jaanne waala hai"
        },
        {
            "chapter": 2,
            "verse": 283,
            "text": "aur agar tum safar mein ho aur likhne waala na paao to rehen qabza mein rakh liya karo, haan agar aapas mein ek dosre se mutma-in ho, to jise amaanat di gayi hai wo ose adaa karde aur Allah ta’ala se darta rahe jo us ka rab hai aur gawaahi ko na chupaao, aur jo ose chupaale wo gunehgaar dil waala hai aur jo kuch tum karte ho ose Allah ta’ala qoob jaanta hai"
        },
        {
            "chapter": 2,
            "verse": 284,
            "text": "asmaano aur zameen ki har cheez Allah ta’ala hee ki milkiyath hai, tumhaare dilo mein jo kuch hai ose tum zaaher karo ya chupaao Allah ta’ala us ka hisaab tum se lega, phir jise chaahe baqshe aur jise chaahe sazaa de aur Allah ta’ala har cheez par qaadir hai"
        },
        {
            "chapter": 2,
            "verse": 285,
            "text": "rasool imaan laaya us cheez par jo us ki taraf Allah ta’ala ki jaanib se utri aur momin bhi imaan laaye, ye sab Allah ta’ala aur us ke farishto par aur us ki kitaabo par aur us ke rasulo par imaan laaye, us ke rasulo mein se kisi mein hum tafreeq79 nahi karte, unhone keh diya ke hum ne suna aur ita’ath ki, hum teri baqshish talab karte hai, aye hamaare rab! aur hamein teri hee taraf lautna hai"
        },
        {
            "chapter": 2,
            "verse": 286,
            "text": "Allah ta’ala kisi jaan ko us ki taaqath se zyaada takleef nahi deta, jo neki wo kare wo us ke liye aur jo buraayi wo kare wo us par hai, aye hamaare rab! agar hum bhol gaye ho ya qata ki ho, to hamein na pakadna, aye hamaare rab! hum par wo bojh na daal jo hum se pehle logo par daala tha, aye hamaare rab! hum par wo bojh na daal jis ki hamein taaqath na ho aur hum se darguzar farma! aur hamein baqsh de aur hum par rahem kar! to hee hamaara maalik hai, hamein kaafiro ki khaum par ghalba ata farma"
        },
        {
            "chapter": 3,
            "verse": 1,
            "text": "alif laam meeem"
        },
        {
            "chapter": 3,
            "verse": 2,
            "text": "Allah ta’ala wo hai jis ke siva koyi maboodh nahi, jo zinda aur sab ka nigehbaan hai"
        },
        {
            "chapter": 3,
            "verse": 3,
            "text": "jis ne aap par haq ke saath is kitaab ko naazil farmaaya hai, jo apne se pehle ki tasdeeq karne waali hai, osi ne is se pehle tauraath aur injeel ko utaara tha"
        },
        {
            "chapter": 3,
            "verse": 4,
            "text": "is se pehle, logo ko hidaayath karne waali bana kar aur Qur’aan bhi osi ne utaara, jo log Allah ta’ala ki aayato se kufr karte hai un ke liye saqt azaab hai, aur Allah ta’ala ghaalib hai, badhla lene waala hai"
        },
        {
            "chapter": 3,
            "verse": 5,
            "text": "yaqinan Allah ta’ala par zameen wa asmaan ki koyi cheez poshida nahi"
        },
        {
            "chapter": 3,
            "verse": 6,
            "text": "wo maa ke pet mein tumhaari surate jis taraah ki chaahta hai banaata hai, us ke siva koyi maboodh bar-haq nahi, wo ghaalib hai hikmath waala hai"
        },
        {
            "chapter": 3,
            "verse": 7,
            "text": "wahi Allah ta’ala hai jis ne tujh par kitaab utaari, jis mein waaze mazbooth aayate hai jo asal kitaab hai aur baaz mutashaabe1 aayate hai, pas jin ke dil mein kaji2 hai wo to is ke mutashaabe aayato ke piche lag jaate hai, fitne ki talab aur un ki muraad ki justajo ke liye, halaan ke un ke haqiqi muraad3 ko sivaaye Allah ta’ala ke koyi nahi jaanta, aur puqta wa mazbooth ilm waale yahi kehte hai ke hum to un par imaan la chuke, ye hamaare rab ki taraf se hai aur nasihath to sirf aqal-mandh haasil karte hai"
        },
        {
            "chapter": 3,
            "verse": 8,
            "text": "aye hamaare rab! hamein hidaayath dene ke baadh hamaare dil tede na karde aur hamein apne paas se rehmath ata farma, yaqinan tu hee bahuth badi ataa dene waala hai"
        },
        {
            "chapter": 3,
            "verse": 9,
            "text": "aye hamaare rab! tu yaqinan logo ko ek din jama karne waala hai jis ke aane mein koyi shak nahi, yaqinan Allah ta’ala waada qilaafi nahi karta"
        },
        {
            "chapter": 3,
            "verse": 10,
            "text": "kaafiro ko un ke maal aur un ki aulaad Allah ta’ala (ke azaab) se chodaane mein kuch kaam na ayengi, ye to jahannam ka indhan hee hai"
        },
        {
            "chapter": 3,
            "verse": 11,
            "text": "jaisa aale feraun ka haal hoa, aur un ka jo un se pehle thein, unhone hamaari aayato ko jhutlaaya, phir Allah ta’ala ne bhi unhe un ke gunaaho par pakad liya, aur Allah ta’ala saqt azaab waala hai"
        },
        {
            "chapter": 3,
            "verse": 12,
            "text": "kaafiro se keh dijiye! ke tum an-qareeb maghloob kiye jaoge aur jahannam ki taraf jamaa kiye jaoge aur wo bura thikaana hai"
        },
        {
            "chapter": 3,
            "verse": 13,
            "text": "yaqinan tumhaare liye ibrath ki nishaani thi un do jamaato mein jo ghath4 gayi thi, ek jamaath to Allah ta’ala ki raah mein lad rahi thi aur dosra gruh kaafiro ka tha, wo unhe apni aankho se apne se dogna kar ke dekhte thein aur Allah ta’ala jise chaahe apni madad se qawi5 karta hai, yaqinan us mein aankho waalo ke liye badi ibrath hai"
        },
        {
            "chapter": 3,
            "verse": 14,
            "text": "marghoob6 cheezo ki muhabbath logo ke liye muzayyan7 kardi gayi hai, jaise aurte aur bete aur sone aur chaandi ke jama kiye hoye khazaane aur nishaandaar ghode aur chaupaaye aur kheti, ye dunya ki zindagi ka samaan hai, aur lautne ka accha thikaana to Allah ta’ala hee ke paas hai"
        },
        {
            "chapter": 3,
            "verse": 15,
            "text": "aap keh dijiye! main tumhe is se bahuth hee behtar cheez bataao? taqwa waalo ke liye un ke rab ta’ala ke paas jannate hai jin ke niche nehre beh rahi hai jin mein wo hamesha rahenge, aur pakiza biwiya aur Allah ta’ala ki raza mandi hai, sab bandhe Allah ta’ala ki nigaah mein hai"
        },
        {
            "chapter": 3,
            "verse": 16,
            "text": "jo kehte hai ke aye hamaare rab! hum imaan la chuke, is liye hamaare gunaah maaf farma aur hamein aag ke azaab se bacha"
        },
        {
            "chapter": 3,
            "verse": 17,
            "text": "jo sabr karne waale aur sach bolne waale aur farmabardaari karne waale aur Allah ki raah mein qarch karne waale aur pichli raath ko baqshish maangne waale hai"
        },
        {
            "chapter": 3,
            "verse": 18,
            "text": "Allah ta’ala, farishte aur ahle ilm is baath ki gawaahi dete hai ke Allah ke siva koyi maboodh nahi aur wo adl ko qaayam rakhne waala hai, us ghaalib aur hikmath ke siva koyi ibaadath ke laayeq nahi"
        },
        {
            "chapter": 3,
            "verse": 19,
            "text": "beshak Allah ta’ala ke nazdeek deen Islaam hee hai aur ahle kitaab ne apne paas ilm aa jaane ke baadh aapas ki sarkashi aur hasad ki bina par hee eqtelaaf kiya hai, aur Allah ta’ala ki aayato ke saath jo bhi kufr kare Allah ta’ala us ka jald hisaab lene waala hai"
        },
        {
            "chapter": 3,
            "verse": 20,
            "text": "phir bhi agar ye aap se jhagde to aap kehde ke main aur mere tabedaaro ne Allah ta’ala ke saamne apna sare tasleem qam8 kar diya aur ahle kitaab se aur an-pad logo se keh dijiye! ke kya tum bhi ita’ath karte ho? pas agar ye bhi tabedaar ban jaaye to yaqinan hidaayath waale hai aur agar ye rugardaani9 kare to aap par sirf pahocha dena hai aur Allah bandho ko qoob dekh bhaal raha hai"
        },
        {
            "chapter": 3,
            "verse": 21,
            "text": "jo log Allah ta’ala ki aayato se kufr karte hai aur na-haq nabiyo qatal kar daalte hai aur jo log adl wa insaaf ki baath kahe unhe bhi qatal kar daalte hai, to aye nabi! unhe dardnaak azaabo ki qabar de dijiye"
        },
        {
            "chapter": 3,
            "verse": 22,
            "text": "un ke amaal dunya wa aaqirath mein ghaarath hai aur un ka koyi madadgaar nahi"
        },
        {
            "chapter": 3,
            "verse": 23,
            "text": "kya aap ne unhe nahi dekha jinhe ek hissa kitaab ka diya gaya hai, wo apne aapas ke faislo ke liye Allah ta’ala ki kitaab ki taraf bolaaye jaate hai, phir bhi ek jamaath un ki mu pher kar laut jaati hai"
        },
        {
            "chapter": 3,
            "verse": 24,
            "text": "us ki wajeh un ka ye kehna hai ke hamein to gine chone chand din hee aag jalayegi, un ki ghadi ghadaayi baatho ne unhe unke deen ke baare mein dhoke mein daal rakha hai"
        },
        {
            "chapter": 3,
            "verse": 25,
            "text": "pas kya haal hoga jab ke hum unhe us din jama karenge? jis ke aane mein koyi shak nahi aur har shaqs apna apna kiya pura pura diya jayega, aur un par zulm na kiya jayega"
        },
        {
            "chapter": 3,
            "verse": 26,
            "text": "aap keh dijiye, aye Allah! aye tamam jahaan ke maalik! tu jise chaahe badshaahi de aur jis se chaahe saltanath cheen le, aur tu jise chaahe izzath de aur jise chaahe zillath de, tere hee haath mein sab bhalaiyya hai, beshak tu har cheez par qaadir hai"
        },
        {
            "chapter": 3,
            "verse": 27,
            "text": "tu hee raath ko din mein daakhil karta hai aur din ko raath mein le jaata hai, tu hee be-jaan se jaandaar paida karta hai aur tu hee jaandaar se be-jaan paida karta hai, tu hee hai ke jise chaahta hai be-shumaar rozi deta hai"
        },
        {
            "chapter": 3,
            "verse": 28,
            "text": "momino ko chaahiye ke imaan waalo ko chohd kar kaafiro ko apna dosth na banaaye aur jo aisa karega wo Allah ta’ala ki kisi himaayath10 mein nahi magar ye ke un ke shar se kisi tarah, bachaao maqsoodh ho aur Allah ta’ala khud tumhe apni zaath se dara raha hai aur Allah ta’ala hee ki taraf laut jaana hai"
        },
        {
            "chapter": 3,
            "verse": 29,
            "text": "keh dijiye! ke qaah tum apne sino ki baatein chupaao, qaah zaaher karo, Allah ta’ala (beher haal) jaanta hai, aasmaano aur zameen mein jo kuch hai sab ose maalom hai aur Allah ta’ala har cheez par qaadir hai"
        },
        {
            "chapter": 3,
            "verse": 30,
            "text": "jis din har nafs (shaqs) apni ki hoyi nekiyo ko aur apni ki hoyi buraaiyyo ko maujoodh paalega, aarzo karega ke kaash! us ke aur buraaiyyo ke darmiyaan bahuth hee doori hoti, Allah ta’ala tumhe apni zaath se dara raha hai aur Allah ta’ala apne bandho par bada hee meherbaan hai"
        },
        {
            "chapter": 3,
            "verse": 31,
            "text": "keh dijiye! agar tum Allah ta’ala se muhabbath rakhte ho to meri tabedaari karo, khud Allah ta’ala tum se muhabbath karega aur tumhaare gunaah maaf farma dega aur Allah ta’ala bada baqshne waala meherbaan hai"
        },
        {
            "chapter": 3,
            "verse": 32,
            "text": "keh dijiye! ke Allah ta’ala aur rasool ki ita’ath karo agar ye mu pher le to beshak Allah ta’ala kaafiro se muhabbath nahi karta"
        },
        {
            "chapter": 3,
            "verse": 33,
            "text": "beshak Allah ta’ala ne tamaam jahaan ke logo mein se Aadam(alaihissalaam) ko aur Nuh(alaihissalaam) ko, Ibraheem(alaihissalaam) ke khandaan aur Imraan ke khandan ko muntaqab farma liya"
        },
        {
            "chapter": 3,
            "verse": 34,
            "text": "ke ye sab aapas mein ek dosre ki nasal se hai aur Allah ta’ala sunta jaanta hai"
        },
        {
            "chapter": 3,
            "verse": 35,
            "text": "jab Imran ki biwi ne kaha ke aye mere rab! mere pet mein jo kuch hai ose main ne tere naam azaad karne ki nazar maani, tu meri taraf se qubool farma! yaqinan tu qoob sunne waala aur puri tarah jaanne waala hai"
        },
        {
            "chapter": 3,
            "verse": 36,
            "text": "jab bacchi ko jana, to kehne lagi ke parvardigaar! mujhe to ladki hoyi, Allah ta’ala ko qoob maloom hai ke kya aulaad hoyi hai, aur ladka, ladki jaisa nahi, main ne us ka naam Maryam rakha, main ose aur us ki aulaad ko shaitaan mardood se teri panaah mein deti hoon"
        },
        {
            "chapter": 3,
            "verse": 37,
            "text": "pas ose us ke parvardigaar ne acchi tarah qubool farmaaya aur ose behetreen parvarish di, us ki khair qabar lene waala Zakariya(alaihissalaam) ko banaaya, jab kabhi Zakariya(alaihissalaam) un ke hujre mein jaate, un ke paas rozi rakhi hoyi paate, wo pochte aye Maryam! ye rozi tumhaare paas kahaa se aayi? wo jawaab deti ke ye Allah ta’ala ke paas se hai, beshak Allah ta’ala jise chaahe be-shumaar rozi de"
        },
        {
            "chapter": 3,
            "verse": 38,
            "text": "osi jageh Zakariya (alaihissalaam) ne apne rab se dua ki, kaha ke aye mere parvardigaar! mujhe apne paas se paakiza aulaad ataa farma, beshak tu dua ka sunne waala hai"
        },
        {
            "chapter": 3,
            "verse": 39,
            "text": "pas farishto ne unhe awaaz di jab ke wo hujre mein khade namaaz pad rahe thein, ke Allah ta’ala tujhe Yahya ki yaqini khush qabri deta hai, jo Allah ta’ala ke kalme ki tasdeeq karne waala, sardaar, zabite-nafs11 aur nabi hai, nek logo mein se"
        },
        {
            "chapter": 3,
            "verse": 40,
            "text": "kehne lage aye mere rab mere haan baccha kaise hoga? main bilkul bodah ho gaya hoon aur meri biwi baanj hai, farmaaya isi tarah Allah ta’ala jo chaahe karta hai"
        },
        {
            "chapter": 3,
            "verse": 41,
            "text": "kehne lage parvardigaar mere liye us ki koyi nishaani muqarrar karde, farmaaya nishaani ye hai ke teen din tak tu logo se baath na kar sakega, sirf ishaare se samjhayega, tu apne rab ka zikr kasrath se kar aur subaah wa shaam osi ki tasbih bayaan karta reh"
        },
        {
            "chapter": 3,
            "verse": 42,
            "text": "aur jab farishto ne kaha aye Maryam, Allah ta’ala ne tujhe barguzida kar liya aur tujhe paak kar diya aur saare jahaan ki aurto mein se tere inteqaab kar liya"
        },
        {
            "chapter": 3,
            "verse": 43,
            "text": "aye Maryam! tu apne rab ki ita’ath kar aur sajda kar aur ruko karne waalo ke saath ruko kar"
        },
        {
            "chapter": 3,
            "verse": 44,
            "text": "ye ghayb ki qabro mein se hai jise hum teri taraf wahi se pahochaate hai, tu un ke paas na tha jab ke wo apne qalam daal rahe thein ke Maryam ko un mein se kaun paalega? aur na tu, un ke jhagadne ke waqth un ke paas tha"
        },
        {
            "chapter": 3,
            "verse": 45,
            "text": "jab farishto ne kaha aye Maryam! Allah ta’ala tujhe apne ek kalme ki khush qabri deta hai, jis ka naam Masih Isa bin Maryam hai jo dunya aur aaqirath mein zee izzath hai aur wo mere muqarrabeen12 mein se hai"
        },
        {
            "chapter": 3,
            "verse": 46,
            "text": "wo logo se apne gehwaare13 mein baatein karega aur adhed umar14 mein bhi aur wo nek logo mein se hoga"
        },
        {
            "chapter": 3,
            "verse": 47,
            "text": "kehne lagi ilaahi mujhe ladka kaise hoga? halaan ke mujhe to kisi insaan ne haath bhi nahi lagaaya, farishte ne kaha, isi tarah Allah ta’ala jo chaahe paida karta hai, jab kabhi wo kisi kaam ko karna chaahta hai to sirf ye keh deta hai ke ho ja! to wo ho jaata hai"
        },
        {
            "chapter": 3,
            "verse": 48,
            "text": "Allah ta’ala ose likhna aur hikmath aur tauraath aur injeel sikhayega"
        },
        {
            "chapter": 3,
            "verse": 49,
            "text": "aur wo bani israel ki taraf rasool hoga, ke main tumhaare paas tumhaare rab ki nishaani laaya hoon, main tumhaare liye parinde ki shakal ki tarah mitthi ka parinda banaata hoon, phir us mein phuk maarta hoon, to wo Allah ta’ala ke hukm se parinda ban jaata hai aur Allah ta’ala ke hukm se main maadar zaath andhe ko aur kodih ko accha kar deta hoon aur murdo ko zinda karta hoon, aur jo kuch tum khaao aur jo apne gharo mein zaqira karo, main tumhe bata deta hoon, us mein tumhaare liye badi nishaani hai agar tum imaan laane waale ho"
        },
        {
            "chapter": 3,
            "verse": 50,
            "text": "aur main tauraath ki tasdeeq karne waala hoon jo mere saamne hai, aur main is liye aaya hoon ke tum par baaz wo cheeze halaal karo jo tum par haraam kardi gayi hai, aur main tumhaare paas tumhaare rab ki nishaani laaya hoon, is liye tum Allah ta’ala se daro aur meri farmabardaari karo"
        },
        {
            "chapter": 3,
            "verse": 51,
            "text": "yaqeen maano! mera aur tumhaara rab Allah hee hai, tum sab osi ki ibaadath karo, yahi sidhi raah hai"
        },
        {
            "chapter": 3,
            "verse": 52,
            "text": "magar jab hazrath Isa(alaihissalaam) ne un ka kufr mehsoos kar liya, to kehne lage ke Allah ta’ala ki raah mein meri madad karne waala kaun hai? hawaariyo ne jawaab diya ke hum Allah ta’ala ki raah ke madadgaar hai, hum Allah ta’ala par imaan laaye aur aap gawaah rahiye ke hum tabedaar hai"
        },
        {
            "chapter": 3,
            "verse": 53,
            "text": "aye hamaare paalne waale maboodh! hum teri utaari hoyi wahi par imaan laaye aur hum ne tere rasool ki itteba ki, pas tu hamein gawaaho mein likh le"
        },
        {
            "chapter": 3,
            "verse": 54,
            "text": "aur kaafiro ne makar kiya aur Allah ta’ala ne bhi (makr) qufiya tadbeer ki aur Allah ta’ala sab qufiya tadbeer karne waalo se behtar hai"
        },
        {
            "chapter": 3,
            "verse": 55,
            "text": "jab Allah ta’ala ne farmaaya ke aye Isa! main tujhe pura lene waala hoon, aur tujhe apni jaanib uthaane waala hoon aur tujhe kaafiro se paak karne waala hoon aur tere tabedaaro ko kaafiro ke upar rakhne waala hoon qayaamath ke din tak, phir tum sab ka lautna meri hee taraf hai, main hee tumhaare aapas ke tamaam tar eqtelafaath ka faisla karonga"
        },
        {
            "chapter": 3,
            "verse": 56,
            "text": "phir kaafiro ko to main dunya aur aaqirath mein saqt tar azaab donga aur un ka koyi madadgaar na hoga"
        },
        {
            "chapter": 3,
            "verse": 57,
            "text": "lekin imaan waalo aur nek amaal waalo ko, Allah ta’ala un ka sawaab pura pura dega aur Allah ta’ala zaalimo se muhabbath nahi karta"
        },
        {
            "chapter": 3,
            "verse": 58,
            "text": "ye jise hum tere saamne pad rahe hai aayate hai aur hikmath waali nasihath hai"
        },
        {
            "chapter": 3,
            "verse": 59,
            "text": "Allah ta’ala ke nazdeek Isa(alaihissalaam) ki misaal ho ba ho Aadam(alaihissalaam) ki misaal hai, jise mitthi se bana kar ke, keh diya ke ho ja! pas wo ho gaya"
        },
        {
            "chapter": 3,
            "verse": 60,
            "text": "tere rab ki taraf se haq yahi hai, qabardaar shak karne waalo mein na hona"
        },
        {
            "chapter": 3,
            "verse": 61,
            "text": "is liye jo shaqs aap ke paas is ilm ke aa jaane ke baadh bhi aap se us mein jhagde, to aap kehde ke aao hum tum apne apne farzando ko, aur hum tum apni apni aurto ko, aur hum tum qaas apni apni jaano ko bula le, phir hum aajizi ke saath ilteja kare aur jhuto par Allah ki laanath kare"
        },
        {
            "chapter": 3,
            "verse": 62,
            "text": "yaqinan sirf yahi saccha bayaan hai aur koyi maboodh bar haq nahi ba-juz Allah ta’ala ke, aur beshak ghaalib aur hikmath waala Allah ta’ala hee hai"
        },
        {
            "chapter": 3,
            "verse": 63,
            "text": "phir bhi agar qubool na kare, to Allah ta’ala bhi sahih taur par fasaadiyo ko jaanne waala hai"
        },
        {
            "chapter": 3,
            "verse": 64,
            "text": "aap keh dijiye ke aye ahle kitaab! aisi insaaf waali baath ki taraf aao, jo hum mein tum mein baraabar hai, ke hum Allah ta’ala ke siva kisi ki ibaadath na kare, na us ke saath kisi ko shareek banaaye, na Allah ta’ala ko chohd kar aapas mein ek dosre ko hee rab banaaye, pas agar wo mu pher le, to tum kehdo ke gawaah raho, hum to musalmaan hai"
        },
        {
            "chapter": 3,
            "verse": 65,
            "text": "aye ahle kitaab! tum Ibraheem ki baabath kyo jhagadte ho, halaan ke tauraath aur injeel to un ke baadh naazil ki gayi, kya tum phir bhi nahi samajhte"
        },
        {
            "chapter": 3,
            "verse": 66,
            "text": "suno! tum log us mein jhagad chuke jis ka tumhe ilm tha, phir ab is baath mein kyo jhagadte ho jis ka tumhe ilm hee nahi? aur Allah ta’ala jaanta hai aur tum nahi jaante"
        },
        {
            "chapter": 3,
            "verse": 67,
            "text": "Ibraheem to na yahoodi thein na nasraani thein, balke wo to ek tarfa (qaalis) musalmaan thein,wo mushrik bhi na thein"
        },
        {
            "chapter": 3,
            "verse": 68,
            "text": "sub logo se zyaada Ibraheem se nazdik tar wo log hai, jinhone un ka kaha maana aur ye nabi aur jo log imaan laaye, momino ka wali aur sahaara Allah hee hai"
        },
        {
            "chapter": 3,
            "verse": 69,
            "text": "ahle kitaab ki ek jamaath chahti hai ke tumhe gumraah karde, dar asl wo khud apne aap ko gumraah kar rahe hai aur samajhte nahi"
        },
        {
            "chapter": 3,
            "verse": 70,
            "text": "aye ahle kitaab, tum (ba-wajoodh qaayel hone ke phir bhi) daanista, Allah ki ayaath ka kyo kufr kar rahe ho"
        },
        {
            "chapter": 3,
            "verse": 71,
            "text": "aye ahle Kitaab! ba-wajoodh jaanne ke haq wa baatil ko kyo qalath malath kar rahe ho aur kyo haq ko chupa rahe ho"
        },
        {
            "chapter": 3,
            "verse": 72,
            "text": "aur ahle kitaab ki ek jamaath ne kaha ke jo kuch imaan waalo par utaara gaya hai, us par din chade to imaan laao aur shaam ke waqth kaafir ban jaao, ta ke ye log bhi palat jaaye"
        },
        {
            "chapter": 3,
            "verse": 73,
            "text": "aur sivaye tumhaare deen par chalne waalo ke, aur kisi ka yaqeen na karo, aap keh dijiye ke be-shak hidaayath to Allah hee ki hidaayath hai(aur ye bhi kehte hai ke is baath ka bhi yaqeen na karo) ke koyi is jaisa diya jaaye jaisa tum diye gaye ho, ya ye ke, ye tum se tumhaare rab ke paas jhagda karenge, aap keh dijiye, ke fazl to Allah ta’ala hee ke haath mein hai, wo jise chaahe ose de, Allah ta’ala wus-ath waala aur jaanne waala hai"
        },
        {
            "chapter": 3,
            "verse": 74,
            "text": "wo apni rehmath ke saath jise chaahe maqsoos karle aur Allah ta’ala bade fazl waala hai"
        },
        {
            "chapter": 3,
            "verse": 75,
            "text": "baaz ahle kitaab to aise hai, ke agar unhe tu qazaane ka ameen bhi banaade to bhi wo tujhe waapas karde aur un mein se baaz aise bhi hai, ke agar tu unhe ek dinaar bhi amaanath de, to tujhe adaa na kare, haan ye aur baath hai ke tu us ke sar par hee khada rahe, ye is liye ke unhone keh rakha hai ke hum par un jaahilo(ghair yahoodi) ke haq ka koyi gunaah nahi, ye log ba-wajoodh jaanne ke Allah ta’ala par jhoot kehte hai"
        },
        {
            "chapter": 3,
            "verse": 76,
            "text": "kyo nahi (mu-aaqeza hoga) albatta jo shaqs apna qaraar pura kare aur parhezgaari kare, to Allah ta’ala bhi aise parhezgaaro ko dosth rakhta hai"
        },
        {
            "chapter": 3,
            "verse": 77,
            "text": "be-shak jo log Allah ta’ala ke ahadh aur apni qasmo ko thodi qimath par bech daalte hai, un ke liye aaqirath mein koyi hissa nahi, Allah ta’ala na to un se baath cheeth karega, na un ki taraf qayaamath ke din dekhega, na unhe paak karega aur un ke liye dard-naak azaab hai"
        },
        {
            "chapter": 3,
            "verse": 78,
            "text": "yaqinan un mein aisa gruh bhi hai jo kitaab padte hoye apni zabaan mudta hai, ta ke tum ose kitaab hee ki ibaarat qayaal karo, halaan ke dar-asl, wo kitaab mein se nahi, aur ye kehte bhi hai ke wo Allah ta’ala ki taraf se hai, halaan ke dar asl wo Allah ta’ala ki taraf se nahi, wo to daanista Allah ta’ala par jhoot bolte hai"
        },
        {
            "chapter": 3,
            "verse": 79,
            "text": "kisi aise insaan ko jise Allah ta’ala kitaab wa hikmath aur nabuwath de, ye laayeq nahi ke phir bhi wo logo se kahe ke tum Allah ta’ala ko chohd kar mere bandhe ban jaao, balke wo to kahega ke tum sab rab ke ho jaao, tumhaare kitaab sikhaane ke baayes aur tumhaare kitaab padne ke sabab"
        },
        {
            "chapter": 3,
            "verse": 80,
            "text": "aur ye nahi (ho sakta) ke wo tumhe, farishto aur nabiyo ko rab bana lene ka hukm kare, kya wo tumhaare musalmaan hone ke baadh bhi tumhe kufr ka hukm dega"
        },
        {
            "chapter": 3,
            "verse": 81,
            "text": "jab Allah ta’ala ne nabiyo se ahadh liya ke jo kuch main tumhe kitaab wa hikmath do, phir tumhaare paas wo rasool aaye, jo tumhaare paas ki cheez ko sach bataaye, to tumhaare liye us par imaan laana aur us ki madad karna zarori hai, farmaaya ke tum us ke eqraari15 ho aur us par mera zimma le rahe ho? sab ne kaha ke hamein iqraar hai, farmaaya to ab gawaah raho aur khud main bhi tumhaare saath gawaaho mein ho"
        },
        {
            "chapter": 3,
            "verse": 82,
            "text": "pas is ke baadh bhi jo palat jaaye, wo yaqinan pure na-farmaan hai"
        },
        {
            "chapter": 3,
            "verse": 83,
            "text": "kya wo Allah ta’ala ke deen ke siva kisi aur deen ki talaash mein hai? halaan ke tamaam asmaano waale aur sab zameen waale Allah ta’ala hee ke farmabardaar hai, khushi se ho ya na khushi se, sab osi ki taraf lautaye jayenge"
        },
        {
            "chapter": 3,
            "verse": 84,
            "text": "aap keh dijiye, ke hum Allah ta’ala par aur jo kuch hum par utaara gaya hai aur jo kuch Ibraheem (alaihissalaam) aur Ismail (alaihissalaam)aur Is’haaq(alaihissalaam) aur Yaqoob(alaihissalaam) aur un ki aulaad par utaara gaya, aur jo kuch Moosa wa Isa(alaihima-assalaam) aur dosre ambiya (alaihimussalaam) Allah ta’ala ki taraf se diye gaye, un sab par imaan laaye, hum un mein se kisi ke darmiyaan farq nahi karte aur hum Allah ta’ala ke farmabardaar hai"
        },
        {
            "chapter": 3,
            "verse": 85,
            "text": "jo shaqs Islaam ke siva aur deen talaash kare, us ka deen qubool na kiya jayega aur wo aaqirath mein nuqsaan paane waalo mein hoga"
        },
        {
            "chapter": 3,
            "verse": 86,
            "text": "Allah ta’ala un logo ko kaise hidaayath dega jo apne imaan laane aur rasool ki haqqaaniyath ki gawaahi dene aur apne paas roushan dalile aa jaane ke baadh kaafir ho jaaye, Allah ta’ala aise be-insaaf logo ko raahe raasth par nahi laata"
        },
        {
            "chapter": 3,
            "verse": 87,
            "text": "un ki to yahi saza hai ke un par Allah ta’ala ki aur farishto ki aur tamaam logo ki laanath ho"
        },
        {
            "chapter": 3,
            "verse": 88,
            "text": "jis mein wo hamesha pade rahenge, na to un se azaab halka kiya jayega, na unhe muhullath di jaaye"
        },
        {
            "chapter": 3,
            "verse": 89,
            "text": "magar jo log us ke baadh tauba aur islaah karle to be-shak Allah ta’ala baqshne waala maeherbaan hai"
        },
        {
            "chapter": 3,
            "verse": 90,
            "text": "be-shak jo log apne imaan laane ke baadh kufr kare, phir kufr mein bad jaaye, un ki tauba har-giz qubool na ki jayegi, yahi gumraah log hai"
        },
        {
            "chapter": 3,
            "verse": 91,
            "text": "haan jo log kufr kare, aur marte dum tak kaafir rahe, un mein se koyi agar zameen bhar sona de, go fidye mein hee ho, to bhi har-giz qubool na kiya jayega, yahi log hai jin ke liye takleef dene waala azaab hai, aur jin ka koyi madadgaar nahi"
        },
        {
            "chapter": 3,
            "verse": 92,
            "text": "jab tak tum apni pasandida16 cheez se Allah ta’la ki raah mein qarch na karoge, har giz bhalaayi na paoge, aur tum jo qarch karo, ose Allah ta’ala ba-qoobi jaanta hai"
        },
        {
            "chapter": 3,
            "verse": 93,
            "text": "tauraath ke nuzool se pehle(hazrath) Yaqoob(alaihissalaam) ne jis cheez ko apne upar haraam kar liya tha, us ke siva tamaam khaane, bani israel par halaal thein, aap keh dijiye ke agar tum sacche ho to tauraath le aao aur pad sunaao"
        },
        {
            "chapter": 3,
            "verse": 94,
            "text": "us ke baadh bhi jo log Allah ta’ala par jhoot buhtaan baandhe, wahi zaalim hai"
        },
        {
            "chapter": 3,
            "verse": 95,
            "text": "keh dijiye ke Allah ta’ala saccha hai, tum sab Ibraheem haneef ki millath ki pairvi karo, jo mushrik na thein"
        },
        {
            "chapter": 3,
            "verse": 96,
            "text": "Allah ta’ala ka pehla ghar jo logo ke liye muqarrar kiya gaya, wahi hai jo makkah(shareef) mein hai, jo tamaam dunya ke liye barkath aur hidaayath waala hai"
        },
        {
            "chapter": 3,
            "verse": 97,
            "text": "jis mein khuli khuli nishaaniya hai, muqaame Ibraheem hai, us mein jo aa jaaye, aman waala ho jaata hai, Allah ta’ala ne un logo par jo us ki taraf raah pa sakte ho, us ghar ka hajj farz kar diya hai aur jo koyi kufr kare to Allah ta’ala (us se balke) tamaam dunya se be-parwaah hai"
        },
        {
            "chapter": 3,
            "verse": 98,
            "text": "aap keh dijiye, ke aye ahle kitaab tum Allah ta’ala ki aayato ke saath kufr kyo karte ho? jo kuch tum karte ho, Allah ta’ala us par gawaah hai"
        },
        {
            "chapter": 3,
            "verse": 99,
            "text": "un ahle kitaab se kaho ke tum Allah ta’ala ki raah se logo ko kyo rokte ho? aur us mein ayb tatolte ho, halaan ke tum khud shaahed ho, Allah ta’ala tumhaare amaal se be-qabar nahi"
        },
        {
            "chapter": 3,
            "verse": 100,
            "text": "aye imaan waalo! agar tum ahle kitaab ki kisi jamaath ki baatein manoge, to wo tumhe tumhaare imaan laane ke baadh murtad kaafir bana denge"
        },
        {
            "chapter": 3,
            "verse": 101,
            "text": "(go ye zaaher hai ke) tum kaise kufr kar sakte ho? ba-wajoodh ye ke tum par Allah ta’ala ki aayate padi jaati hai, aur tum mein rasool Allah (sallallahualaihiwasallam) maujoodh hai, jo shaqs Allah ta’ala (ke deen) ko mazbooth thaam le, to bila shuba, ose raahe raasth dikhaadi gayi"
        },
        {
            "chapter": 3,
            "verse": 102,
            "text": "aye imaan waalo Allah ta’ala se itna daro jitna us se darna chaahiye aur dekho marte dum tak musalmaan hee rehna"
        },
        {
            "chapter": 3,
            "verse": 103,
            "text": "Allah ta’ala ki rassi ko sab mil kar mazbooth thaam lo aur phoot na daalo aur Allah ta’ala ki us waqth ki nemath ko yaad karo, jab tum ek dosre ke dushman thein, to us ne tumhaare dilo mein ulfath daal di, pas tum us ki meherbaani se bhai bhai ho gaye aur tum aag ke ghade ke kinaare pahonch chuke thein, to us ne tumhe bacha liya, Allah ta’ala isi tarah tumhaare liye apni nishaaniya bayaan karta hai, ta ke tum hidaayath paao"
        },
        {
            "chapter": 3,
            "verse": 104,
            "text": "tum mein se ek jamaath aisi honi chaahiye jo bhalaayi ki taraf bulaaye aur nek kaamo ka hukm kare aur bure kaamo se roke aur yahi log falaah wa najaath paane waale hai"
        },
        {
            "chapter": 3,
            "verse": 105,
            "text": "tum un logo ki tarah na ho jaana jinhone apne paas roushan dalile aa jaane ke baadh bhi taf-raqa17 daala, aur eqtelaaf kiya, inhee logo ke liye bada azaab hai"
        },
        {
            "chapter": 3,
            "verse": 106,
            "text": "jis din baaz chehre safed honge aur baaz siyaah, siyaah chehre waalo (se kaha jayega) ke kya tum ne imaan laane ke baadh kufr kiya? ab apne kufr ka azaab chako"
        },
        {
            "chapter": 3,
            "verse": 107,
            "text": "aur safedh chehre waale Allah ta’ala ki rehmat mein daakhil honge aur us mein hamesha rahenge"
        },
        {
            "chapter": 3,
            "verse": 108,
            "text": "aye nabi hum in haqqaani aayato ki tilaawath aap par kar rahe hai aur Allah ta’ala ka iraada logo par zulm karne ka nahi"
        },
        {
            "chapter": 3,
            "verse": 109,
            "text": "Allah ta’ala hee ke liye hai jo kuch asmaano aur zameen mein hai aur Allah ta’ala hee ki taraf tamaam kaam lautaaye jaate hai"
        },
        {
            "chapter": 3,
            "verse": 110,
            "text": "tum behetreen ummath ho, jo logo ke liye hee paida ki gayi hai, ke tum nek baatho ka hukm karte ho aur buri baatho se rokte ho aur Allah ta’ala par imaan rakhte ho, agar ahle kitaab bhi imaan laate, to un ke liye behtar tha, un mein imaan waale bhi hai, lekin aksar to faasiq18 hai"
        },
        {
            "chapter": 3,
            "verse": 111,
            "text": "ye tumhe sataane ke siva aur zyaada kuch zarar nahi pahocha sakte, agar ladaayi ka mauqa aa jaaye to peet mod lenge, phir madad na kiye jayenge"
        },
        {
            "chapter": 3,
            "verse": 112,
            "text": "un par har jagah zillath ki maar padi, illa ye ke Allah ta’ala ki ya logo ki panaah mein ho, ye ghazab ilaahi ke mustaheq ho gaye, aur un par faqiri daal di gayi, ye is liye ke ye log Allah ta’ala ki aayato se kufr karte thein aur be’wajah ambiya ko qatal karte thein, ye badhla hai un ki na-farmaaniyo aur zyaadatiyo ka"
        },
        {
            "chapter": 3,
            "verse": 113,
            "text": "ye saare ke saare yek-sa nahi, balke in ahle kitaab mein ek jamaath (haq par) qayaam rehne waali bhi hai, jo raatho ke waqth bhi kalaam Allah ki tilaawath karte hai aur sajde bhi karte hai"
        },
        {
            "chapter": 3,
            "verse": 114,
            "text": "ye Allah ta’ala par aur qayaamath ke din par imaan bhi rakhte hai, bhalaaiyyo ka hukm karte hai aur buraiyyo se rokte hai aur bhalaayi ke kaamo mein jaldi karte hai, ye nek baqth logo mein se hai"
        },
        {
            "chapter": 3,
            "verse": 115,
            "text": "ye jo kuch bhi bhalaaiyya kare, un ki na-qadri na ki jayegi aur Allah ta’ala parhezgaaro ko qoob jaanta hai"
        },
        {
            "chapter": 3,
            "verse": 116,
            "text": "kaafiro ko un ke maal aur un ki aulaad Allah ke haan kuch kaam na ayengi, ye to jahannami hai, jo hamesha osi mein pade rahenge"
        },
        {
            "chapter": 3,
            "verse": 117,
            "text": "ye kuffaar jo qarch aqrajaath kare, us ki misaal ye hai ke ek tondh hawa19 chali, jis mein paala20 tha jo zaalimo ki kheti par pada, aur ose tahes nahes kar diya, Allah ta’ala ne un par zulm nahi kiya, balke wo khud apni jaano par zulm karte thein"
        },
        {
            "chapter": 3,
            "verse": 118,
            "text": "aye imaan waalo! tum apna wali dosth imaan waalo ke siva aur kisi ko na banaao (tum to) nahi dekhte, dosre log to tumhaari tabaahi mein koyi kasar utha nahi rakhte, wo to chaahte hai ke tum dukh mein pado, un ki adaawath21 to khud un ki zabaan se bhi zaaher ho chuki hai aur jo un ke sino mein poshida hai wo bahuth zyaada hai, hum ne tumhaare liye aayate bayaan kardi"
        },
        {
            "chapter": 3,
            "verse": 119,
            "text": "agar aqal-mandh ho (to ghaur karo) haan tum to unhe chaahte ho aur wo tum se muhabbath nahi rakhte, tum puri kitaab ko maante ho (wo nahi maante phir muhubbath kaisi?) ye tumhaare saamne to apne imaan ka iqraar karte hai, lekin tanhaayi mein maare ghusse ke ongliya chabaate hai, kehdo ke apne ghusse hee mein mar jaao, Allah ta’ala dilo ke raaz ko ba-qoobi jaanta hai"
        },
        {
            "chapter": 3,
            "verse": 120,
            "text": "tumhe agar bhalaayi mile, to ye na-khush hote hai, haan agar boraayi pahoche to khush hote hai, tum agar sabr karo aur agar parhezgaari karo to un ka makr tumhe kuch nuqsaan na dega, Allah ta’ala ne un ke amaal ka ahaata kar rakha hai"
        },
        {
            "chapter": 3,
            "verse": 121,
            "text": "aye nabi! us waqth ko bhi yaad karo, jab subaah hee subaah aap apne ghar se nikal kar musalmaano ko maidan e jung mein ladaayi ke murcho par ba-qaida bitha rahe thein, Allah ta’ala sunne jaanne waala hai"
        },
        {
            "chapter": 3,
            "verse": 122,
            "text": "jab tumhaari do jamaate pasth himmati ka iraada kar chuki thi, Allah ta’ala un ka wali aur madadgaar hai aur osi ki paak zaath par momino ko bharosa rakhna chaahiye"
        },
        {
            "chapter": 3,
            "verse": 123,
            "text": "jung e badr mein Allah ta’ala ne ayn us waqth tumhaari madad farmaayi thi, jab ke tum nihaayath22 giri hoyi haalath mein thein, is liye Allah hee se daro! (na kisi aur se) ta ke tumhe shukr guzaari ki taufeeq ho"
        },
        {
            "chapter": 3,
            "verse": 124,
            "text": "(aur ye shukr guzaari bayes nusrath wa imdaad23 ho) jab aap momino ko tasalli de rahe thein, kya asmaan se teen hazaar farishte utaar kar Allah ta’ala ka tumhaari madad karna tumhe kaafi na hoga"
        },
        {
            "chapter": 3,
            "verse": 125,
            "text": "kyo nahi, balke agar tum sabr wa parhezgaari karo aur ye log osi dum tumhaare paas aa jaaye, to tumhaara rab tumhaari imdaad paanch hazaar farishto se karega jo nishaandaar honge"
        },
        {
            "chapter": 3,
            "verse": 126,
            "text": "aur ye to mahez tumhaare dil ki khushi aur itmenaan qalb ke liye hai,warna madad to Allah hee ki taraf se hai jo ghaalib aur hikmato waala hai"
        },
        {
            "chapter": 3,
            "verse": 127,
            "text": "(is imdaad ilaahi ka maqsad ye tha ke Allah) kaafiro ki ek jamaath ko kaat de ya unhe zaleel kar daale aur (saare ke saare) na-muraad24 ho kar waapas chale jaaye"
        },
        {
            "chapter": 3,
            "verse": 128,
            "text": "aye paighambar, aap ke eqtiyaar mein kuch nahi, Allah ta’ala chaahe to un ki tauba qubool kare, ya azaab de, kyo ke wo zaalim hai"
        },
        {
            "chapter": 3,
            "verse": 129,
            "text": "asmaano aur zameen mein jo kuch hai sab Allah hee ka hai, wo jise chaahe baqshe, jise chaahe azaab kare, Allah ta’ala baqshish karne waala meherbaan hai"
        },
        {
            "chapter": 3,
            "verse": 130,
            "text": "aye imaan waalo! bada chada kar soodh na khaao aur Allah ta’ala se daro ta ke tumhe najaath mile"
        },
        {
            "chapter": 3,
            "verse": 131,
            "text": "aur us aag se daro, jo kaafiro ke liye tayyaar ki gayi hai"
        },
        {
            "chapter": 3,
            "verse": 132,
            "text": "aur Allah aur us ke rasool ki farmabardaari karo, ta ke tum par rahem kiya jaaye"
        },
        {
            "chapter": 3,
            "verse": 133,
            "text": "aur apne rab ki baqshish ki taraf aur us jannath ki taraf daudo jis ka arz asmaano aur zameen ke baraabar hai jo parhezgaaro ke liye tayyaar ki gayi hai"
        },
        {
            "chapter": 3,
            "verse": 134,
            "text": "jo log asaani mein aur saqti ke mauqe par bhi, Allah ke raaste mein qarch karte hai, ghussa peene waale aur logo se dar guzar karne waale hai Allah ta’ala un nek kaaro se muhabbath karta hai"
        },
        {
            "chapter": 3,
            "verse": 135,
            "text": "jab un se koyi na-shaayesta25 kaam ho jaaye ya koyi gunaah kar baithe to fauran Allah ka zikr aur apne gunaaho ke liye isteghfaar karte hai, fil waaqe26 Allah ta’ala ke siva aur kaun gunaaho ko baqsh sakta hai? aur wo log ba-wajoodh ilm ke kisi bure kaam par ad nahi jaate"
        },
        {
            "chapter": 3,
            "verse": 136,
            "text": "unhee ka badhla un ke rab ki taraf se maghfirath hai aur jannate hai, jin ke niche nehre behti hai jin mein wo hamesha rahenge, in nek kaamo ke karne waalo ka sawaab kya hee accha hai"
        },
        {
            "chapter": 3,
            "verse": 137,
            "text": "tum se pehle bhi aise waqeaath guzar chuke hai, so zameen mein chal phir kar dekhlo ke (asmaani taleem ke) jhutlaane waalo ka kya anjaam hoa"
        },
        {
            "chapter": 3,
            "verse": 138,
            "text": "aam logo ke liye to ye (Qur’aan) bayaan hai aur parhezgaaro ke liye hidaayath wa nasihath hai"
        },
        {
            "chapter": 3,
            "verse": 139,
            "text": "tum na susti karo aur na ghamgeen ho, tum hee ghaalib rahoge, agar tum imaandaar ho"
        },
        {
            "chapter": 3,
            "verse": 140,
            "text": "agar tum zaqmi hoye ho, to tumhaare muqaalif log bhi to aise hee zaqmi ho chuke hai, hum un duno ko logo ke darmiyaan adalte badalte rehte hai (shikast uhad) is liye thi ke Allah ta’ala imaan waalo ko zaaher karde, aur tum mein se baaz ko shahaadath ka darja ata famaaye, Allah ta’ala zaalimo se muhabbath nahi karta"
        },
        {
            "chapter": 3,
            "verse": 141,
            "text": "(ye wajeh bhi thi) ke Allah ta’ala imaan waalo ko bil-kul alag karde aur kaafiro ko mita de"
        },
        {
            "chapter": 3,
            "verse": 142,
            "text": "kya tum ye samajh baithe ho ke tum jannath mein chale jaoge, halaan ke ab tak Allah ta’ala ne ye zaaher nahi kiya ke tum mein se jihaad karne waale kaun hai aur sabr karne wale kaun"
        },
        {
            "chapter": 3,
            "verse": 143,
            "text": "jung se pehle to tum shahaadath ki aarzo mein thein, ab ose apni aankho se apne saamne dekh liya"
        },
        {
            "chapter": 3,
            "verse": 144,
            "text": "(hazrath) Muhammad - salallahualaihiwasallam sirf rasool hee hai, un se pehle bahuth se rasool ho chuke hai, kya agar un ka inteqaal ho jaaye ya ye shaheed ho jaaye to tum Islaam se apni ediyo ke bal phir jaoge? aur jo koyi phir jaaye apni ediyo par, to hargiz Allah ta’ala ka kuch na bigaadega, an-qareeb Allah ta’ala shukr guzaaro ko nek badhla dega"
        },
        {
            "chapter": 3,
            "verse": 145,
            "text": "baghair Allah ta’ala ke hukm ke koyi jaandaar nahi mar sakta, muqarrar shuda waqth likha hoa hai, dunya ki chaahath waalo ko hum kuch dunya de dete hai aur aaqirath ka sawaab chaahne waalo ko hum wo bhi denge aur ehsaan maanne waalo ko bahuth jald nek badhla denge"
        },
        {
            "chapter": 3,
            "verse": 146,
            "text": "bahuth se nabiyo ke hum-rukaab27 ho kar bahuth se Allah waale jihaad kar chuke hai, unhe bhi Allah ki raah mein taklife pahochi, lekin na to unhone himmath haari, na susth rahe aur na dabe aur Allah sabr karne waalo ko (hee) chaahta hai"
        },
        {
            "chapter": 3,
            "verse": 147,
            "text": "wo yahi kehte rahe ke aye parvardigaar hamaare gunaaho ko baqsh de aur hum se hamaare kaamo mein jo beja zyaadati hoyi hai, ose bhi maaf farma aur hamein saabith qadmi ata farma aur hamein kaafiro ki khaum par madad de"
        },
        {
            "chapter": 3,
            "verse": 148,
            "text": "Allah ta’ala ne unhe dunya ka sawaab bhi diya aur aaqirath ke sawaab ki qoobi bhi ata farmaayi aur Allah ta’ala nek logo se muahabbath karta hai"
        },
        {
            "chapter": 3,
            "verse": 149,
            "text": "aye imaan waalo! agar tum kaafiro ki baatein manoge to wo tumhe tumhaari ediyo ke bal palta denge (yaani tumhe murtad bana denge) phir tum na-muraad ho jaoge"
        },
        {
            "chapter": 3,
            "verse": 150,
            "text": "balke Allah hee tumhaara maula hai aur wahi behetreen madadgaar hai"
        },
        {
            "chapter": 3,
            "verse": 151,
            "text": "hum an-qareeb kaafiro ke dilo mein roob28 daal denge, is wajeh se ke ye Allah ke saath un cheezo ko shareek karte hai, jis ki koyi daleel Allah ne nahi utaari, un ka tikhaana jahannam hai aur un zaalimo ki buri jageh hai"
        },
        {
            "chapter": 3,
            "verse": 152,
            "text": "Allah ta’ala ne tum se apna waada saccha kar dikhaaya, jab ke tum us ke hukm se unhe kaat rahe thein yahaa tak ke jab tum ne pasth-himmati eqtiyaar ki aur kaam mein jhagadne lage aur nafarmaani ki, us ke baadh ke us ne tumhaari chaahath ki cheez tumhe dikhaadi, tum mein se baaz dunya chaahte thein aur baaz ka iraada aaqirath ka tha, to phir us ne tumhe un se pher diya, ta ke tum ko azmaaye aur yaqinan us ne tumhaari laghzish29 se darguzar farma liya aur imaan waalo par Allah ta’ala bade fazl waala hai"
        },
        {
            "chapter": 3,
            "verse": 153,
            "text": "jab ke tum chade, chale jaa rahe thein aur kisi ki taraf tawajjeh tak nahi karte thein aur Allah ke rasool tumhe tumhaare piche se awaaz de rahe thein, bas tumhe gham par gham pahoncha, ta ke tum fauth shuda cheez par ghamgeen na ho aur na pahonchne waali (takleef ) par udaas ho, Allah ta’ala tumhaare tamaam amaal se qabardaar hai"
        },
        {
            "chapter": 3,
            "verse": 154,
            "text": "phir us ne us gham ke baadh tum par aman naazil farmaaya aur tum mein se ek jamaath ko aman ki neend aane lagi, haan kuch wo log bhi thein ke unhe apni jaano ki padi hoyi thi, wo Allah ta’ala ke saath na-haq jahaalath bhari badh-gumaaniya kar rahe thein aur kehte thein kya hamein bhi kisi cheez ka iqtiyaar hai? aap keh dijiye ke kaam kul ka kul Allah ke iqtiyar mein hai, ye log apne dilo ke bhed aap ko nahi bataate, kehte hai ke agar hamein kuch bhi iqtiyaar hota to yahaa qatal na kiye jaate, aap keh dijiye ke go tum apne gharo mein hote, phir bhi jin ki qismath mein qatal hona tha wo to maqtal30 ki taraf chal khade hote, Allah ta’ala ko tumhaare sino ke andar ki cheez ka azamaana aur jo kuch tumhaare dilo mein hai us ko paak karna tha aur Allah ta’ala sino ke bedh se agaah hai"
        },
        {
            "chapter": 3,
            "verse": 155,
            "text": "tum mein se jin logo ne us din peet dikhaayi jis din duno jamaato ki mudh bhed hoyi thi, ye log apne baaz kartuto ke baayes shaitaan ke phuslaane mein aa gaye, lekin yaqeen jaano ke Allah ta’ala ne unhe maaf kar diya, Allah ta’ala baqshne waala aur tehammul31 waala hai"
        },
        {
            "chapter": 3,
            "verse": 156,
            "text": "aye imaan waalo! tum un logo ki tarah na ho jaana jinhone kufr kiya aur apne bhaiyyo ke haq mein jab ke wo safar mein ho ya jihaad mein ho, kaha ke agar ye hamaare paas hote to na marte, aur na maare jaate, us ki wajeh ye thi ke us qayaal ko Allah ta’ala un ki dili hasrath ka sabab bana de, Allah ta’ala jilaata hai aur maarta hai aur Allah tumhaare amaal ko dekh raha hai"
        },
        {
            "chapter": 3,
            "verse": 157,
            "text": "qasam hai ke agar Allah ta’ala ki raah mein shaheed kiye jaao ya apni mauth maro, beshak Allah ta’ala ki baqshish wa rehmath us se behtar hai jise ye jama kar rahe hai"
        },
        {
            "chapter": 3,
            "verse": 158,
            "text": "bil-yaqeen, qaah tum mar jaao ya maar dale jao, jama to Allah ta’ala hee ki taraf kiye jaoge"
        },
        {
            "chapter": 3,
            "verse": 159,
            "text": "Allah ta’ala ki rehmath ke baayes aap un par narm dil hai aur agar aap badh-zabaan aur saqth dil hote to ye sab aap ke paas se chatt jaate, so aap un se darguzar kare aur un ke liye isteghfaar kare aur kaam ka mashwera un se kiya kare, phir jab aap ka puqta iraada ho jaaye to Allah ta’ala par bharosa kare, beshak Allah ta’ala tawakkal karne waalo ko dosth rakhta hai"
        },
        {
            "chapter": 3,
            "verse": 160,
            "text": "agar Allah ta’ala tumhaari madad kare to tum par koyi ghaalib nahi aa sakta aur agar wo tumhe chohd de, to us ke baadh kaun hai jo tumhaari madad kare? imaan waalo ko Allah ta’ala hee par bharosa rakhna chaahiye"
        },
        {
            "chapter": 3,
            "verse": 161,
            "text": "na-mumkin hai ke nabi se qayaanath ho jaaye, har qayaanath karne waala qayaanath ko liye hoye qayaamath ke din haazir hoga, phir har shaqs apne amaal ka pura pura badhla diya jayega aur wo zulm na kiye jayenge"
        },
        {
            "chapter": 3,
            "verse": 162,
            "text": "kya pas wo shaqs jo Allah ta’ala ki khush nudi ke darpe hai, us shaqs jaisa hai jo Allah ta’ala ki naraazgi lekar lauthta hai? aur jis ki jageh jahannam hai jo badh tareen jageh hai"
        },
        {
            "chapter": 3,
            "verse": 163,
            "text": "Allah ta’ala ke paas un ke alag alag darje hai aur un ke tamam amaal ko Allah ba-qoobi dekh raha hai"
        },
        {
            "chapter": 3,
            "verse": 164,
            "text": "be-shak musalmaano par Allah ta’ala ka bada ehsaan hai ke unhee mein se ek rasool un mein bheja jo unhe us ki aayate pad kar sunaata hai aur unhe paak karta hai, aur unhe kitaab aur hikmath sikhaata hai, yaqinan ye sab us se pehle khuli gumraahi mein thein"
        },
        {
            "chapter": 3,
            "verse": 165,
            "text": "(kya baath hai) ke jab tumhe ek aisi takleef pahonchi ke tum us jaisi do chandh pahoncha chuke, to ye kehne lage ke ye kahaa se aa gayi? aap keh dijiye ke ye khud tumhaari taraf se hai, be-shak Allah ta’ala har cheez par qaadir hai"
        },
        {
            "chapter": 3,
            "verse": 166,
            "text": "aur tumhe jo kuch us din pahoncha, jis din do jamaato mein mudh bhed hoyi thi, wo sab Allah ke hukm se tha aur is liye ke Allah ta’ala imaan waalo ko zaaheri taur par jaan le"
        },
        {
            "chapter": 3,
            "verse": 167,
            "text": "aur munafiqo ko bhi maaloom kare jin se kaha gaya ke aao Allah ki raah mein jihaad karo, ya kaafiro ko hataao, to wo kehne lage ke agar hum ladaayi jaante hote to zaroor saath dete, wo us din banis-bath imaan ke kufr se bahuth qareeb thein, apne mu se wo baatein banaate hai, jo un ke dilo mein nahi aur Allah ta’ala qoob jaanta hai jise wo chupaate hai"
        },
        {
            "chapter": 3,
            "verse": 168,
            "text": "ye wo log hai jo khud bhi baithe rahe aur apne bhaiyyo ki baabath kaha ke agar wo hamaari baath maan lete to qatl na kiye jaate, keh dijiye! ke agar tum sacche ho to apni jaano se mauth ko hata do"
        },
        {
            "chapter": 3,
            "verse": 169,
            "text": "jo log Allah ki raah mein shaheed kiye gaye hai, un ko har-giz murda na samjhe, balke wo zinda hai apne rab ke paas roziyaa diye jaate hai"
        },
        {
            "chapter": 3,
            "verse": 170,
            "text": "Allah ta’ala ne apna fazl jo unhe de rakha hai us se bahuth khush hai aur khushiya mana rahe hai, un logo ki baabath jo ab tak un se nahi mile, un ke piche hai, us par ke unhe na koyi khauf hai aur na wo ghamgeen honge"
        },
        {
            "chapter": 3,
            "verse": 171,
            "text": "wo khush hote hai, Allah ki nemath aur fazl se aur us se bhi ke Allah ta’ala imaan waalo ke ajr ko barbaadh nahi karta"
        },
        {
            "chapter": 3,
            "verse": 172,
            "text": "jin logo ne Allah aur rasool ke hukm ko qubool kiya, us ke baadh ke unhe pure zaqm lag chuke thein, un mein se jinhone neki ki aur parhezgaari barti, un ke liye bahuth zyaada ajr hai"
        },
        {
            "chapter": 3,
            "verse": 173,
            "text": "wo log, ke jab un se logo ne kaha ke kaafiro ne tumhaare muqaable par lashkar jamaa kar liye hai, tum un se khauf khaao, to is baath ne unhe imaan mein aur bada diya, aur kehne lage hamein Allah kaafi hai aur wo bahuth achaa kaar-saaz hai"
        },
        {
            "chapter": 3,
            "verse": 174,
            "text": "(natija ye hoa ke) Allah ki nemath wa fazl ke saath ye laute, unhe koyi buraayi na pahonchi, unhone Allah ta’ala ki razaa-mandi ki pairvi ki, Allah bahuth bade fazl waala hai"
        },
        {
            "chapter": 3,
            "verse": 175,
            "text": "ye qabar dene waala sirf shaitaan hee hai, jo apne dosto se daraata hai, tum un kaafiro se na daro, aur mera khauf rakho agar tum momin ho"
        },
        {
            "chapter": 3,
            "verse": 176,
            "text": "kufr mein aage badne waale log tujhe ghamnaak na kare, yaqeen maano ke ye Allah ta’ala ka kuch na bigaad sakenge, Allah ta’ala ka iraada hai ke un ke liye aaqirath ka koyi hissa ata na kare, aur un ke liye bada azaab hai"
        },
        {
            "chapter": 3,
            "verse": 177,
            "text": "kufr ko imaan ke badhle qaridne waale hargiz hargiz Allah ta’ala ko koyi nuqsaan nahi pahoncha sakte aur un hee ke liye alm-naak azaab hai"
        },
        {
            "chapter": 3,
            "verse": 178,
            "text": "kaafir log hamaari di hoyi muhullath ko apne haq mein behtar na samjhe, ye muhullath to is liye hai ke wo gunaaho mein aur bad jaaye, un hee ke liye zaleel karne waala azaab hai"
        },
        {
            "chapter": 3,
            "verse": 179,
            "text": "jis haal par tum ho osi par Allah imaan waalo ko na chod dega jab tak ke paak aur na-paak ko alag alag na karde aur na Allah ta’ala aisa hai ke tumhe ghaib se agaah karde, balke Allah ta’ala apne rasulo mein se jis ka chaahe inteqaab kar leta hai, is liye tum Allah ta’ala par aur us ke rasulo par imaan rakho, aur agar tum imaan laao aur taqwa karo to tumhaare liye bada bhaari ajr hai"
        },
        {
            "chapter": 3,
            "verse": 180,
            "text": "jinhe Allah ta’ala ne apne fazl se kuch de rakha hai wo us mein apni kanjoosi ko apne liye behtar qayaal na kare, balke wo un ke liye nihaayath badh-tar hai, anqareeb qayaamath waale din ye apni kanjoosi ki cheez ke tauq daale jayenge, asmaano aur zameen ki miraas Allah hee ke liye hai aur jo kuch tum kar rahe ho, us se Allah ta’ala agaah hai"
        },
        {
            "chapter": 3,
            "verse": 181,
            "text": "yaqinan Allah ta’ala ne un logo ka qaul bhi suna jinhone kaha ke Allah ta’ala faqeer hai, aur hum tawangar32 hai, un ke us qaul ko hum likh lenge aur un ka ambiya ko bila wajeh qatl karna bhi aur hum un se kahenge ke jalne waale azaab chako"
        },
        {
            "chapter": 3,
            "verse": 182,
            "text": "ye tumhaare pesh karda amaal ka badhla hai aur Allah ta’ala apne bandu par zulm karne waala nahi"
        },
        {
            "chapter": 3,
            "verse": 183,
            "text": "ye log hai jinhone kaha ke Allah ta’ala ne hamein hukm diya hai ke kisi rasool ko na maane, jab tak wo hamaare paas aisi qurbaani na laaye, jise aag kha jaaye, aap keh dijiye ke agar tum sacche ho to mujh se pehle tumhaare paas jo rasool digar maujezo ke saath ye bhi laaye jise tum keh rahe ho, to phir tum ne unhe kyo maar daala"
        },
        {
            "chapter": 3,
            "verse": 184,
            "text": "phir bhi agar ye log aap ko jhutlaaye to aap se pehle bhi bahuth se wo rasool jhutlaaye gaye hai jo roushan dalile sahife aur munawar kitaab le kar aaye"
        },
        {
            "chapter": 3,
            "verse": 185,
            "text": "har jaan mauth ka mazaa chakne waali hai aur qayaamath ke din tum apne badhle pure pure diye jaoge, pas jo shaqs aag se hata diya jaaye aur jannath mein daakhil kar diya jaaye, be-shak wo kamyaab ho gaya aur dunya ki zindagi to sirf dhoke ki jins33 hai"
        },
        {
            "chapter": 3,
            "verse": 186,
            "text": "yaqinan tumhaare maalo aur jaano se tumhaari azmaayesh ki jayegi aur ye bhi yaqeen hai ke tumhe un logo ki jo tum se pehle kitaab diye gaye aur mushriko ki bahuth si dukh dene waali batein bhi sunni padegi, aur agar tum sabr karlo aur parhezgaari eqtiyaar karo, to yaqinan ye bahuth badi himmath ka kaam hai"
        },
        {
            "chapter": 3,
            "verse": 187,
            "text": "aur Allah ta’ala ne jab ahle kitaab se ahad liya ke tum ise sub logo se zaroor bayaan karoge aur ise chipaoge nahi, to phir bhi un logo ne us ahadh ko apni peet piche daal diya, aur ose bahuth kam qimath par bech daala, un ka ye beupaar34 bahuth bura hai"
        },
        {
            "chapter": 3,
            "verse": 188,
            "text": "wo log jo apne kartuto par khush hai aur chaahte hai ke jo unhone nahi kiya us par bhi un ki taarife ki jaaye, aap unhe azaab se chutkaare mein na samjhiye, un ke liye to dardnaak azaab hai"
        },
        {
            "chapter": 3,
            "verse": 189,
            "text": "asmaano aur zameen ki badshaahi Allah hee ke liye hai aur Allah ta’ala har cheez par qaadir hai"
        },
        {
            "chapter": 3,
            "verse": 190,
            "text": "asmaano aur zameen ki paidaayish mein aur raath din ke her pher mein yaqinan aqal-mandho ke liye nishaaniya hai"
        },
        {
            "chapter": 3,
            "verse": 191,
            "text": "jo Allah ta’ala ka zikr khade aur baite aur apni karwato par lete hoye karte hai aur asmaan wa zameen ki paidayish mein ghaur wa fikr karte hai aur kehte hai aye hamaare parvardigaar tu ne ye be-fayeda nahi banaaya, tu paak hai, pas hamein aag ke azaab se bacha le"
        },
        {
            "chapter": 3,
            "verse": 192,
            "text": "aye hamaare paalne waale, tu jise jahannam mein daale, yaqinan tu ne ose ruswa kiya aur zaalimo ka madadgar koyi nahi"
        },
        {
            "chapter": 3,
            "verse": 193,
            "text": "ae hamaare rub, hum ne suna ke munaadi35 karne waala ba-awaaz bulandh imaan ki taraf bula raha hai ke logo! apne rab par imaan laao, pas hum imaan laaye, ya ilaahi ab tu hamaare gunaah maaf farma aur hamaari buraiyya hum se door karde aur hamaari mauth neko ke saath kar"
        },
        {
            "chapter": 3,
            "verse": 194,
            "text": "aye hamaare paalne waale maboodh! hamein wo de jis ka waada tu ne hum se apne rasulo ki zubaani kiya hai aur hamein qayaamath ke din ruswa na kar, yaqinan tu waada qilaafi nahi karta"
        },
        {
            "chapter": 3,
            "verse": 195,
            "text": "pas un ke rab ne un ki dua qubool farma li, ke tum mein se kisi kaam karne waale ke kaam ko qaah wo mard ho ya aurath, main hargiz zaaya nahi karta, tum aapas mein ek dosre ke hum jins ho, is liye wo log jinhone hijrath ki aur apne gharo se nikaal diye gaye aur jinhe meri raah mein eza di gayi aur jinhone jihaad kiya aur shaheed kiye gaye, main zaroor zaroor un ki buraiyya un se door kar donga, aur bil-yaqeen unhe un jannato mein le jaonga, jin ke niche nehre beh rahi hai, ye hai sawaab Allah ta’ala ki taraf se aur Allah ta’ala hee ke paas behetreen sawaab hai"
        },
        {
            "chapter": 3,
            "verse": 196,
            "text": "tujhe kaafiro ka shehro mein chalna phirna fareb mein na daal de"
        },
        {
            "chapter": 3,
            "verse": 197,
            "text": "ye to bahuth hee thoda fayeda hai, us ke baadh ka tikhaana to jahannam hai aur wo buri jageh hai"
        },
        {
            "chapter": 3,
            "verse": 198,
            "text": "lekin jo log apne rab se darte rahe, un ke liye jannate hai jin ke niche nehre jaari hai, in mein wo hamesha rahenge, ye mehmaani hai Allah ki taraf se aur nek kaaro ke liye jo kuch Allah ta’ala ke paas hai, wo bahuth hee behtar hai"
        },
        {
            "chapter": 3,
            "verse": 199,
            "text": "yaqinan ahle kitaab mein se baaz aise bhi hai jo Allah ta’ala par imaan laate hai aur tumhaari taraf jo utaara gaya hai aur un ki jaanib jo naazil hoa us par bhi Allah ta’ala se darte hai aur Allah ta’ala ki aayato ko thodi thodi qimath par bechte bhi nahi, un ka badhla un ke rab ke paas hai, yaqinan Allah ta’ala jald hisaab lene waala hai"
        },
        {
            "chapter": 3,
            "verse": 200,
            "text": "aye imaan waalo tum sabith qadam raho aur ek dosre ko thaame rakho aur jihaad ke liye tayyaar raho, aur Allah ta’ala se darte raho, ta ke tum muraad ko pahoncho"
        },
        {
            "chapter": 4,
            "verse": 1,
            "text": "aye logo! apne parvardigaar se daro jis ne tumhe ek jaan se paida kiya aur osi se us ki biwi ko paida kar ke un duno se bahuth se mard aur aurte phaila di, us Allah se daro jis ke nam par ek dosre se mangte ho aur rishte naate tudne se bhi bacho, beshak Allah ta’ala tum par nigehbaan hai"
        },
        {
            "chapter": 4,
            "verse": 2,
            "text": "aur yatimo ko un ke maal de do aur paak aur halaal cheez ke badle na-paak aur haraam cheez na lo, aur apne maalo ke saath un ke maal mila kar kha na jaao, be-shak ye bahuth bada gunaah hai"
        },
        {
            "chapter": 4,
            "verse": 3,
            "text": "agar tumhe dar ho ke yateem ladkiyo se nikaah kar ke tum insaaf na rakh sakoge, to aur aurto mein se jo bhi tumhe acchi lage tum un se nikaah karlo, do do, teen teen, chaar chaar se, lekin agar tumhe baraabari na kar sakne ka khauf ho, to ek hee kaafi hai, ya tumhaari milkiyath ki laundi, ye zyaada qareeb hai ke (aisa karne se na-insaafi aur) ek taraf jhuk padne se bach jaao"
        },
        {
            "chapter": 4,
            "verse": 4,
            "text": "aur aurto ko un ke meher raazi khushi se de do, haan agar wo khud apni khushi se kuch meher chohd de, to ose shauq se khush ho kar khaalo"
        },
        {
            "chapter": 4,
            "verse": 5,
            "text": "be-aqal logo ko apna maal na de do, jis maal ko Allah ta’ala ne tumhaari guzraan1 ke qaayam rakhne ka zariya banaaya hai, haan unhe us maal se khilaao, pilaao, pehnaao aur udhaao aur unhe maaquliyath2 se narm baath kaho"
        },
        {
            "chapter": 4,
            "verse": 6,
            "text": "aur yaqtimo ko un ke baaligh ho jaane tak sudhaarte aur azmaate raho, phir agar un mein tum hoshyaari aur husn tadbeer3 paao, to unhe un ke maal saunp do aur un ke bade ho jaane ke darr se un ke maalo ko jaldi jaldi fuzool qarchiyo mein tabaah na kardo, maal-daaro ko chaahiye ke (un ke maal se) bachte rahe, haan miskeen muhtaaj ho to dastoor ke mutaabiq waajbi taur se khaale, phir jab unhe un ke maal saunpo to gawaah banaalo, dar-asl hisaab lene waala Allah ta’ala hee kaafi hai"
        },
        {
            "chapter": 4,
            "verse": 7,
            "text": "maa baap aur qeesh wa aqaarib4 ke tarke mein mardu ka hissa bhi hai aur aurto ka bhi, (jo maal maa baap aur qeesh wa aqaarib chohd mare) qaah wo maal kam ho ya zyaada (us mein) hissa muqarrar kiya hoa hai"
        },
        {
            "chapter": 4,
            "verse": 8,
            "text": "aur jab taqseem ke waqth qaraabat-daar aur yateem aur miskeen aa jaaye to tum us mein se thuda bahuth unhe bhi de do, aur un se narmi se bulo"
        },
        {
            "chapter": 4,
            "verse": 9,
            "text": "aur chaahiye ke wo us baath se dare ke agar wo khud apne piche (nanne nanne) na-tawaa bacche chod jaate jin ke zaaye ho jaane ka andesha rehta hai, (to un ki chaahat kya hoti) pas Allah ta’ala se dar kar jachi tuli baath kahaa kare"
        },
        {
            "chapter": 4,
            "verse": 10,
            "text": "jo log na-haq zulm se yatimo ka maal khaa jaate hai, wo apne pet mein aag hee bhar rahe hai aur an-qareeb wo dozakh mein jayenge"
        },
        {
            "chapter": 4,
            "verse": 11,
            "text": "Allah ta’ala tumhe tumhaari aulaad ke baare mein hukm karta hai ke ek ladke ka hissa do ladkiyo ke baraabar hai aur agar sirf ladkiya hee ho, aur do se zyaada ho to unhe maal matruka5 ka do-tihaayi milega, aur agar ek hee ladki ho, to us ke liye adhaa hai aur mayyath ke maa baap mein se har ek ke liye us ke chohde hoye maal ka cheta hissa hai, agar us ki (mayyath) ki aulad ho,aur agar aulaad na ho aur maa baap waaris hote ho to us ki maa ke liye tisra hissa hai,haan agar mayyath ke kayi bhai ho to phir us ki maa ka cheta hissa hai,ye hisse us wasiyath (ki takmil) ke baadh hai jo marne waala kar gaya ho, ya adhaaye qarz ke baadh, tumhaare baap ho ya tumhaare bete,tumhe nahi maalom ke un mein kaun tumhe nafa pahochaane mein zyaada qareeb hai,ye hisse Allah ta’ala ki taraf se muqarrar karda hai,beshak Allah ta’ala pure ilm aur kaamil hikmato waala hai"
        },
        {
            "chapter": 4,
            "verse": 12,
            "text": "tumhaari biwiya jo kuch chohd mare aur un ki aulaad na ho to aadho-aadh (yaani adhaa) tumhaara hai aur agar un ki aulaad ho to un ke chohde hoye maal mein se tumhaare liye chauthaayi hissa hai, us wasiyath ki adaayegi ke baadh jo wo kar gayi ho ya qarz ke baadh,aur jo (tarka) tum chohd jaao us mein un ke liye chauthaayi hai aur agar tumhaari aulaad na ho,aur agar tumhaari aulaad ho to phir unhe tumhaare tarke ka aatwa hissa milega,us wasiyath ke baadh jo tum kar gaye ho aur qarz ki adayegi ke baadh,aur jin ki miraas li jaati hai wo mard ya aurath kalaala ho yani us ka baap beta na ho aur us ka ek bhai ya ek bahen ho,to un duno mein se har ek ka cheta hissa hai aur agar us se zyaada ho to ek tihaayi mein sab shareek hai, us wasiyath ke baadh jo ki jaaye aur qarz ke baadh jab ke auro ka nuqsaan na kiya gaya ho,ye muqarrar kiya hoa Allah ta’ala ki taraf se hai aur Allah ta’ala daana hai burdubaar hai"
        },
        {
            "chapter": 4,
            "verse": 13,
            "text": "ye hadein Allah ta’ala ki muqarrar ki hoi hai aur jo Allah ta’ala ki aur us ke rasool(sallalahualaihiwasallam) ki farmabardaari karega, ose Allah ta’ala jannato mein le jayega jin ke niche nehre beh rahi hai jin mein wo hamesha rahenge aur ye bahuth badi kaamyabi hai"
        },
        {
            "chapter": 4,
            "verse": 14,
            "text": "aur jo shaqs Allah ta’ala ki aur us ke rasool(sallallahualaihiwasallam) ki na-farmani kare aur us ki muqarrara hadho se aage nikle ose wo jahannam mein daal dega jis mein wo hamesha rahega, aiso hee ke liye ruswa kun azaab hai"
        },
        {
            "chapter": 4,
            "verse": 15,
            "text": "tumhaari aurto mein se jo behayaayi ka kaam kare un par apne mein se chaar gawaah talab karo,agar wo gawaahi de to un aurto ko gharo mein khaid rakho,yahaa tak ke mauth un ki umre puri karde,ya Allah ta’ala un ke liye koyi aur raasta nikaale"
        },
        {
            "chapter": 4,
            "verse": 16,
            "text": "tum mein se jo do afraad aisa kaam karle unhe eza do,agar wo tauba aur islaah karle to un se mu pherlo be-shak Allah ta’ala tauba qubool karne waala aur rahem karne waala hai"
        },
        {
            "chapter": 4,
            "verse": 17,
            "text": "Allah ta’ala sirf unhee logo ki tauba qubool farmaata hai, jo ba-wajah nadaani koyi boraayi kar guzre phir jald us se baaz aa jaaye aur tauba kare to Allah ta’ala bhi un ki tauba qubool karta hai, Allah ta’ala bade ilm waala hikmath waala hai"
        },
        {
            "chapter": 4,
            "verse": 18,
            "text": "un ki tauba nahi jo buraiyya karte chale jaaye yaha tak ke jab un mein se kisi ke paas mauth aa jaaye to keh de ke, main ne ab tauba ki, aur un ki tauba bhi qubool nahi jo kufr par hee mar jaaye, yahi log hai jin ke liye hum ne alamnaak azaab tayyaar kar rakha hai"
        },
        {
            "chapter": 4,
            "verse": 19,
            "text": "imaan waalo! tumhe halaal nahi ke zabar-dasti aurto ko wirse mein le baitho unhe is liye rok na rakho ke jo tumne unhe de rakha hai,us mein se kuch le lo, haan ye aur baath hai ke wo koyi kholi burayi ya behayaayi kare,un ke saath acche tariqe se budobaash6 rakho,go tum unhe na-pasand karo,lekin bahuth mumkin hai ke tum kisi cheez ko bura jaano aur Allah ta’ala us mein bahuth hee bhalaayi karde"
        },
        {
            "chapter": 4,
            "verse": 20,
            "text": "agar tum ek biwi ki jagah dosri karna hee chaaho, aur un mein se kisi ko tum ne khazaana ka qazaana de rakha ho,to bhi us mein se kuch na lo,kya tum ose na-haq aur khula gunaah hote hoye bhi le loge"
        },
        {
            "chapter": 4,
            "verse": 21,
            "text": "tum ose kaise le loge, halaan ke tum ek dosre se mil chuke ho aur un aurto ne tum se mazbooth ahad wa paimaan le rakha hai"
        },
        {
            "chapter": 4,
            "verse": 22,
            "text": "aur un aurto se nikaah na karo jin se tumhaare baapo ne nikaah kiya hai,magar jo guzar chuka hai,ye be-hayaayi ka kaam aur baghz ka sabab hai aur badi buri raah hai"
        },
        {
            "chapter": 4,
            "verse": 23,
            "text": "haraam ki gayi tum par tumhaari maaye tumhaari ladkiya aur tumhaari behne,tumhaari phupiya aur tumhaari qalaaye,aur bhai ki ladkiya aur bahan ki ladkiya aur tumhaari wo maaye jinhone tumhe doodh pilaaya ho aur tumhaari doodh shareek behne aur tumhaari saas aur tumhaari wo parvarish karda ladkiya jo tumhaari goodh mein hai,tumhaari un aurto se jin se tum duqool kar chuke ho,haan agar tum ne un se jima na kiya ho to tum par koyi gunaah nahi aur tumhaare sulbi sageh beto ki biwiya aur tumhaara do behno ka jama karna,haan jo guzar chuka so guzar chuka,yaqinan Allah ta’ala baqshne waala meherbaan hai"
        },
        {
            "chapter": 4,
            "verse": 24,
            "text": "aur haraam ki gayi shuhar waali aurte magar wo jo tumhaari milkiyath mein aa jaaye,Allah ta’ala ne ye ehkaam tum par farz kar diye hai aur in aurto ke siva aur aurte tumhaare liye halaal ki gayi ke apne maal ke meher se tum un se nikaah karna chaaho, bure kaam se bachne ke liye na ke shehwath raani karne ke liye,is liye jin se tum faayeda uthaao unhe un ka muqarrar kiya hoa meher de do,aur meher muqarrar ho jaane ke baadh tum aapas ki raza-mandhi se jo taye karlo us mein tum par koyi gunaah nahi, beshak Allah ta’ala ilm waala hikmath waala hai"
        },
        {
            "chapter": 4,
            "verse": 25,
            "text": "aur tum mein se jis kisi ko azaad musalmaan aurato se nikaah karne ki puri wus-ath wa taaqath na ho to wo musalmaan laundiyo se jin ke tum maalik ho (apna nikaah karle) Allah tumhaare amaal ko ba-qoobi jaanne waala hai, tum sab aapas mein ek hee to ho,is liye un ke maaliko ki ijaazath se un se nikaah karlo,aur qaayede ke mutaabiq un ke meher un ko do,wo paak daaman ho, na ke elaaniya badh-kaari karne waaliya, na qofiya ashnaayi karne waaliya,pas jab ye laundiya nikaah mein aa jaaye phir agar wo behayaayi ka kaam kare to unhe aadhi saza hai,us saza se jo azaad aurto ki hai, kanizo se nikaah ka ye hukm tum mein se un logo ke liye hai jinhe gunaah aur takleef ka andesha ho,aur tumhaara zabth7 karna bahuth behtar hai aur Allah ta’ala bada baqshne waala aur badi rehmath waala hai"
        },
        {
            "chapter": 4,
            "verse": 26,
            "text": "Allah ta’ala chaahta hai ke tumhaare waaste qoob khol kar bayaan kare aur tumhe tumse pehle ke (nek) logo ki raah par chalaaye aur tumhaari tauba qubool kare,aur Allah ta’ala jaanne waala hikmath waala hai"
        },
        {
            "chapter": 4,
            "verse": 27,
            "text": "aur Allah chaahta hai ke tumhaari tauba qubool kare aur jo log qaahishaath ke pairav hai wo chaahte hai ke tum us se bahuth door hat jaao"
        },
        {
            "chapter": 4,
            "verse": 28,
            "text": "Allah chaahta hai ke tum se taqfeef karde kyo ke insaan kamzoor paida kiya gaya hai"
        },
        {
            "chapter": 4,
            "verse": 29,
            "text": "aye imaan waalo! apne aapas ke maal na-jaayez tariqe se math khaao,magar ye ke qareed wa farooqth tumhaari aapas ki raza-mandhi se ho,aur apne aap ko qatal na karo,yaqinan Allah ta’ala tum par nihaayath meherbaan hai"
        },
        {
            "chapter": 4,
            "verse": 30,
            "text": "aur jo shaqs ye (na-farmaaniya) sar-kashi aur zulm se karega to an-qareeb hum us ko aag mein daakhil karenge, aur ye Allah par asaan hai"
        },
        {
            "chapter": 4,
            "verse": 31,
            "text": "agar tum un bade gunaaho se bachte rahoge jin se tum ko mana kiya jaata hai to hum tumhaare chote gunaah door kar denge aur izzath wa buz-rugi ki jagaah daakhil karenge"
        },
        {
            "chapter": 4,
            "verse": 32,
            "text": "aur us cheez ki aarzo na karo jis ke baayes Allah ta’ala ne tum mein se baaz ko baaz par buzrugi di hai,mardo ka us mein se hissa hai jo unhone kamaaya aur aurto ke liye us mein se hissa hai jo unhone kamaaya,aur Allah ta’ala se us ka fazal maango,yaqinan Allah har cheez ka jaanne waala hai"
        },
        {
            "chapter": 4,
            "verse": 33,
            "text": "maa baap ya qaraabatdaar jo chohd mare us ke waaris hum ne har shaqs ke muqarrar kar diye hai,aur jin se tum ne apne haatho muaaheda kiya hai unhe un ka hissa do,haqi-qatan Allah ta’ala har cheez par haazir hai"
        },
        {
            "chapter": 4,
            "verse": 34,
            "text": "mard aurto par haakim hai is wajeh se ke Allah ta’ala ne ek ko dosre par fazilath di hai aur is wajeh se ke mardo ne apne maal qarch kiye hai,pas nek farma-bardaar aurte qaawind ki adam maujodgi mein ba-hifaazath ilaahi nigehdaasht rakhne waaliya hai aur jin aurto ki na-farmaani aur badh-dimaaghi ka tumhe khauf ho unhe nasihath karo aur unhe alag bistaro par chohd do aur unhe maar ki saza do, phir agar wo tabedaari kare, to un par koyi raasta talaash na karo,be’shak Allah ta’ala badi bulandi aur badaayi waala hai"
        },
        {
            "chapter": 4,
            "verse": 35,
            "text": "agar tumhe miya biwi ke darmiyaan aapas ki an-ban ka khauf ho to ek munsif mardh waalo mein se aur ek auarth ke ghar waalo mein se muqarrar karo, agar ye duno sulaah karaana chahenge to Allah duno mein milaap kara dega,yaqinan Allah ta’ala pure ilm waala puri qabar waala hai"
        },
        {
            "chapter": 4,
            "verse": 36,
            "text": "aur Allah ta’ala ki ibaadath karo aur us ke saath kisi ko shareek na karo aur maa baap ke saath sulook wa ehsaan karo aur rishtedaaro se aur yatimo se aur miskino se aur qaraabat-daar hum saaya se aur ajnabi hum saaya se aur pehlo ke saathi se aur raah ke musaafir se aur un se jin ke maalik tumhaare haath hai(ghulaam kaneez)yaqinan Allah ta’ala takabbur karne waalo ko aur shekhi quro ko pasand nahi farmaata"
        },
        {
            "chapter": 4,
            "verse": 37,
            "text": "jo log khud baqili karte hai aur dusro ko bhi baqili karne ko kehte hai aur Allah ta’ala ne jo apna fazl unhe de rakha hai ose chipa lete hai, hum ne un kaafiro ke liye zillath ki maar tayyaar kar rakhi hai"
        },
        {
            "chapter": 4,
            "verse": 38,
            "text": "aur jo log apna maal logo ke dikhaawe ke liye qarch karte hai aur Allah ta’ala par aur qayaamath ke din par imaan nahi rakhte aur jis ka hum nasheen aur saathi shaitaan ho,wo badh-tareen saathi hai"
        },
        {
            "chapter": 4,
            "verse": 39,
            "text": "bhala un ka kya nuqsaan tha agar ye Allah ta’ala par aur qayaamath ke din par imaan laate aur Allah ta’ala ne jo unhe de rakha hai us mein se qarch karte,Allah ta’ala unhe qoob jaanne wala hai"
        },
        {
            "chapter": 4,
            "verse": 40,
            "text": "beshak Allah ta’ala ek zarra baraabar zulm nahi karta aur agar neki ho to ose dogni kar deta hai aur qaas apne paas se bahuth bada sawaab deta hai"
        },
        {
            "chapter": 4,
            "verse": 41,
            "text": "pas kya haal hoga jis waqth ke har ummath mein se ek gawaah hum layenge aur aap ko un logo par gawaah bana kar layenge"
        },
        {
            "chapter": 4,
            "verse": 42,
            "text": "jis roz kaafir aur rasool ke na-farmaan aarzo karenge ke kaash! unhe zameen ke saath humwaar kar diya jaata aur Allah ta’ala se koyi baath na chupa sakenge"
        },
        {
            "chapter": 4,
            "verse": 43,
            "text": "ae imaan waalo! jab tum nashe mein masth ho, namaaz ke qareeb bhi na jaao, jab tak ke apni baath ko samajhne na lago aur janaabath ki haalath mein jab tak ke ghusul na karlo,haan agar raah chalte guzar jaane waale ho to aur baath hai,aur agar tum bimaar ho ya safar mein ho ya tum mein se koyi qaza haajath se aaya ho ya tum ne aurto se mubaasherath ki ho aur tumhe paani na mile to paak mitthi ka qasd8 karo aur apne muh aur apne haath mal lo,be-shak Allah ta’ala maaf karne waala baqshne waala hai"
        },
        {
            "chapter": 4,
            "verse": 44,
            "text": "kya tum ne unhe nahi dekha? jinhe kitaab ka kuch hissa diya gaya hai,wo gumraahi qaridte hai aur chaahte hai ke tum bhi raah se bhatak jaao"
        },
        {
            "chapter": 4,
            "verse": 45,
            "text": "Allah ta’ala tumhaare dushmano ko qoob jaanne waala hai aur Allah ta’ala ka dosth hona kaafi hai aur Allah ta’ala ka madadgaar hona bas hai"
        },
        {
            "chapter": 4,
            "verse": 46,
            "text": "baaz yahood kalimaath ko un ki theek jagah se her pher kar dete hai aur kehte hai ke hum ne suna aur na-farmaani ki aur sun us ke baghair ke tu suna jaaye aur hamaari riaayath kar! (lekin us kehne mein) apni zabaan ko pech9 dete hai aur deen mein taana dete hai aur agar ye log kehte ke hum ne suna aur humne farma-bardaari ki aur aap suniye aur hamein dekhiye to ye un ke liye bahuth behtar aur nihaayath hee munaasib tha,lekin Allah ta’ala ne un ke kufr ki wajeh se unhe laanath ki hai, pas ye bahuth hee kam imaan laate hai"
        },
        {
            "chapter": 4,
            "verse": 47,
            "text": "aye ahle kitaab! jo kuch hum ne naazil faramaaya hai jo us ki bhi tasdeeq karne waala hai jo tumhaare paas hai,us par imaan laao is se pehle ke hum chehre bigaad de aur unhe lauta kar peet ki taraf karde,ya un par laanath bheje jaise hum ne hafte ke din waalo par laanath ki aur hai Allah ta’ala ka kaam kiya gaya"
        },
        {
            "chapter": 4,
            "verse": 48,
            "text": "yaqinan Allah ta’ala apne saath shareek kiye jaane ko nahi baqshta aur us ke siva jise chaahe baqsh deta hai,aur jo Allah ta’ala ke saath shareek muqarrar kare us ne bahuth bada gunaah aur buhtaan baandha"
        },
        {
            "chapter": 4,
            "verse": 49,
            "text": "kya aap ne unhe nahi dekha jo apni paakizgi aur sataayesh10 khud karte hai? balke Allah ta’ala jise chaahe paakiza karta hai,kisi par ek dhage baraabar zulm na kiya jaega"
        },
        {
            "chapter": 4,
            "verse": 50,
            "text": "dekho ye log Allah ta’ala par kis tarah jhoot baandhte hai aur ye (harkath) sarih gunaah hone ke liye kaafi hai"
        },
        {
            "chapter": 4,
            "verse": 51,
            "text": "kya aap ne unhe nahi dekha jinhe kitaab ka kuch hissa mila hai? jo buth ka aur baatil maboodh ka eteqaad11 rakhte hai aur kaafiro ke haq mein kehte hai ke ye log imaan waalo se zyaada raah raasth par hai"
        },
        {
            "chapter": 4,
            "verse": 52,
            "text": "yahi wo log hai jinhe Allah ta’ala ne laanath ki hai aur jise Allah ta’ala laanath kar de, tu us ka koi madadgaar na payega"
        },
        {
            "chapter": 4,
            "verse": 53,
            "text": "kya un ka koyi hissa saltanath mein hai? agar aisa ho to phir ye kisi ko ek khajoor ki gutli ke shigaaf ke baraabar bhi kuch na denge"
        },
        {
            "chapter": 4,
            "verse": 54,
            "text": "ya ye logo se hasad karte hai us par jo Allah ta’ala ne apne fazal se unhe diya hai,pas hum ne to aal Ibrahim ko kitaab aur hikmath bhi di hai aur badi saltanath bhi ata farmaayi hai"
        },
        {
            "chapter": 4,
            "verse": 55,
            "text": "phir un mein se baaz ne to us kitaab ko maana aur baaz us se ruk gaye, aur jahannam ka jalaana kaafi hai"
        },
        {
            "chapter": 4,
            "verse": 56,
            "text": "jin logo ne hamaari aayato se kufr kiya unhe hum yaqinan aag mein daal denge,jab unki khaale pak jayengi hum un ke siva aur khaale badal denge, ta ke wo azaab chakte rahe,yaqinan Allah ta’ala ghaalib hikmath waala hai"
        },
        {
            "chapter": 4,
            "verse": 57,
            "text": "aur jo log imaan laaye aur shaayesta amal kiye hum an-qareeb unhe un jannato mein le jaayenge jin ke niche nehre beh rahi hai,jin mein wo hamesha hamesha rahenge,un ke liye wahaa saaf suthri biwiya hongi aur hum unhe ghani chaao (aur puri raahath)mein le jaayenge"
        },
        {
            "chapter": 4,
            "verse": 58,
            "text": "Allah ta’ala tumhe taakidi hukm deta hai ke amaanath waalo ki amaanate unhe pahochaao! aur jab logo ka faisla karo to adl wa insaaf ke saath faisla karo! yaqinan wo behtar cheez hai jis ki nasihath tumhe Allah ta’ala kar raha hai, be-shak Allah ta’ala sunta hai dekhta hai"
        },
        {
            "chapter": 4,
            "verse": 59,
            "text": "aye imaan waalo farma-bardaari karo Allah ta’ala ki aur farma-bardaari karo rasool (sallallahualaihiwasallam) ki aur tum mein se eqtiyaar waalo ki,phir agar kisi cheez mein eqtilaaf karo to ose lautaao,Allah ta’ala ki taraf aur rasool ki taraf agar tumhe Allah ta’ala par aur qayaamath ke din par imaan hai,ye bahuth behtar hai aur ba-etebaar anjaam ke bahuth accha hai"
        },
        {
            "chapter": 4,
            "verse": 60,
            "text": "kya aap ne unhe nahi dekha? jin ka daawah to ye hai ke jo kuch aap par aur jo kuch aap se pehle utaara gaya hai us par un ka imaan hai,lekin wo apne faisle ghairullah ki taraf le jaana chaahte hai,halaan ke unhe hukm diya gaya hai ke shaitaan ka inkaar kare,shaitaan to ye chaahta hai ke unhe behka kar door daal de"
        },
        {
            "chapter": 4,
            "verse": 61,
            "text": "un se jab kabhi kaha jaaye ke Allah ta’ala ke naazil karda kalaam ki aur rasool(sallallahualaihiwaallam)ki taraf aao to aap dekh lenge ke ye munaafiq aap se mu pher kar ruke jaate hai"
        },
        {
            "chapter": 4,
            "verse": 62,
            "text": "phir kya baath hai ke jab un par un ke kartooth ke baayes koyi musibath aa padti hai to phir ye aap ke paas aa kar Allah ta’ala ki qasme khaate hai ke hamaara iraada to sirf bhalaayi aur mel milaap hee ka tha"
        },
        {
            "chapter": 4,
            "verse": 63,
            "text": "ye wo log hai ke in ka dilo ka bhed Allah ta’ala par ba-qoobi roushan hai,aap un se chashm poshi ki jiye12, unhe nasihath karte rahiye ar unhe wo baath kahiye! jo un ke dilo mein ghar karne waali ho"
        },
        {
            "chapter": 4,
            "verse": 64,
            "text": "hum ne har har rasool ko sirf isi liye bheja ke Allah ta’ala ke hukm se us ki farmabardaari ki jaaye aur agar ye log jab unhone apni jaano par zulm kiya tha tere paas aa jaate aur Allah ta’ala se esteghfaar karte aur rasool bhi un ke liye esteghfaar karte,to yaqinan ye log Allah ta’ala ko maaf karne waala meherbaan paate"
        },
        {
            "chapter": 4,
            "verse": 65,
            "text": "so qasam hai tere parvardigaar ki! ye momin nahi so sakte jab tak ke tamaam aapas ke eqtelaaf mein aap ko haakim na maan le,phir jo faisle aap un mein karde un se apne dil mein kisi tarah ki tangi aur na-khushi na paaye aur farmabardaari ke saath qubool karle"
        },
        {
            "chapter": 4,
            "verse": 66,
            "text": "aur agar hum un par farz kar dete ke apni jaano ko qatal kar daalo! ya apne gharo se nikal jaao! to ose un mein se bahuth hee kam log baja laate aur agar ye wahi kare jis ki unhe nasihath ki jaati hai to yaqinan yahi un ke liye behtar aur bahuth zyaada mazbooti waala ho"
        },
        {
            "chapter": 4,
            "verse": 67,
            "text": "aur tabh to unhe hum apne paas se bada sawaab de"
        },
        {
            "chapter": 4,
            "verse": 68,
            "text": "aur yaqinan unhe raah raasth dikhaade"
        },
        {
            "chapter": 4,
            "verse": 69,
            "text": "aur jo bhi Allah ta’ala ki aur rasool(sallalahualaihiwasallam) ki farmabardaari kare,wo un logo ke saath hoga jin par Allah ta’ala ne inaam kiya hai, jaise nabi aur siddiq aur shaheed aur nek log,ye behetreen rafeeq hai"
        },
        {
            "chapter": 4,
            "verse": 70,
            "text": "ye fazal Allah ta’ala ki taraf se hai aur kaafi hai Allah ta’ala jaanne waala"
        },
        {
            "chapter": 4,
            "verse": 71,
            "text": "aye musalmaano! apne bachaao ka samaan le lo phir gruh gruh ban kar kooch karo ya sab ke sab eqatte ho kar nikal khade ho"
        },
        {
            "chapter": 4,
            "verse": 72,
            "text": "aur yaqinan tum mein baaz wo bhi hai jo pas-wa-pesh karte hai, phir agar tumhe koyi nuqsaan hota hai to wo kehte hai ke Allah ta’ala ne mujh par bada fazal kiya ke, main un ke saath maujoodh na tha"
        },
        {
            "chapter": 4,
            "verse": 73,
            "text": "aur agar tumhe Allah ta’ala ka koyi fazal mil jaaye to us tarah ke goya tum mein un mein dosti thi hee nahi, kehte hai ke kaash! main bhi un ke hamraah hota to badi kamyaabi ko pahonchta"
        },
        {
            "chapter": 4,
            "verse": 74,
            "text": "pas jo log dunya ki zindagi ko aaqirath ke badhle bech chuke hai unhe Allah ta’ala ki raah mein jihaad karna chaahiye, aur jo shaqs Allah ta’ala ki raah mein jihaad karte hoye shahaadath paale ya ghaalib aa jaaye, yaqinan hum ose bahuth bada sawaab inaayath farmaayenge"
        },
        {
            "chapter": 4,
            "verse": 75,
            "text": "bhala kya wajeh hai ke tum Allah ki raah mein aur un na-tawaa mardu,aurto aur nanne nanne baccho ke chutkaare ke liye jihaad na karo? jo yo duae maang rahe hai ke aye hamaare parvardigaar! un zaalimo ki basti se hamein najaath de aur hamaare liye khud apne paas se himaayati muqarrar karde aur hamaare liye qaas apne paas se madadgaar bana"
        },
        {
            "chapter": 4,
            "verse": 76,
            "text": "jo log imaan laaye hai wo to Allah ta’ala ki raah mein jihaad karte hai aur jin logo ne kufr kiya hai wo Allah ta’ala ke siva auro ki raah mein ladte hai,pas tum shaitaan ke dosto se jung karo!yaqeen maano ke shaitaani hila (bilkul bodha aur)saqth kamzoor hai"
        },
        {
            "chapter": 4,
            "verse": 77,
            "text": "kya tum ne unhe nahi dekha jinhe hukm kiya gaya tha ke apne haatho ko roke rakho aur namaaze padte raho aur zakaath ada karte raho,phir jab unhe jihaad ka hukm diya gaya to osi waqt un ki ek jamaath logo se is qadar darne lagi jaise Allah ta’ala ka dar ho, balke us se bhi zyaada,aur kehne lage aye hamaare rab! tu ne hum par jihaad kyo farz kar diya? kyo hamein thodi si zindagi aur na jine di? aap keh dijiye ke dunya ki soodh-mandhi 13 to bahuth hee kam hai aur parhezgaaro ke liye to aaqirath hee behtar hai,aur tum par ek dhaage ke baraabar bhi sitam rawa na rakha jayega"
        },
        {
            "chapter": 4,
            "verse": 78,
            "text": "tum jaha kahi bhi ho mauth tumhe aa pakdegi, go tum mazbooth qilo mein ho,aur agar unhe koyi bhalaayi milti hai to kehte hai ke ye Allah ta’ala ki taraf se hai aur agar koyi buraayi pahonchti hai to keh uthte hai ke ye teri taraf se hai,unhe keh do ke ye sab kuch Allah ta’ala ki taraf se hai,unhe kya ho gaya hai ke koyi baath samajhne ke bhi qareeb nahi"
        },
        {
            "chapter": 4,
            "verse": 79,
            "text": "tujhe jo bhalaayi milti hai wo Allah ta’ala ki taraf se hai aur jo boraayi pahonchti hai wo tere apne nafs ki taraf se hai,hum ne tujhe tamaam logo ko paighaam pahonchaane waala bana kar bheja hai aur Allah ta’ala gawaah kaafi hai"
        },
        {
            "chapter": 4,
            "verse": 80,
            "text": "is rasool(salallahualihiwasallam)ki jo ita’ath kare osi ne Allah ta’ala ki farmabardaari ki aur jo mu pher le to hum ne aap ko kuch un par nigehbaan bana kar nahi bheja"
        },
        {
            "chapter": 4,
            "verse": 81,
            "text": "ye kehte to hai ke ita’ath hai, phir jab aap ke paas se ut kar baaher nikalte hai to un mein ki ek jamaath, jo baath aap ne ya us ne kahi hai us ke qilaaf raatho ko mashwere karti hai,un ki raatho ki baath cheeth Allah likh raha hai,to aap un se mu pher le aur Allah par bharosa rakhe,Allah ta’ala kaafi kaar saaz hai"
        },
        {
            "chapter": 4,
            "verse": 82,
            "text": "kya ye log Qur’an mein ghaur nahi karte? agar ye Allah ta’ala ke siva kisi aur ki taraf se hota to yaqinan us mein bahuth kuch eqtelaaf paate"
        },
        {
            "chapter": 4,
            "verse": 83,
            "text": "jaha unhe koyi qabar aman ki ya khauf ki mili unhone ose mashoor karna shuro kar diya halaan ke agar ye log ise rasool(sallallahualaihiwasallam)ke aur apne mein se aisi baatho ki teh tak pahonchne waalo ke hawaale kar dete to us ki haqiqath wo log maalom kar lete, jo natija aqz14 karte hai aur agar Allah ta’ala ka fazl aur us ki rehmath tum par na hoti to maadood-e-chandh15 ke ilawa tum sub shaitaan ke pairokaar ban jaate"
        },
        {
            "chapter": 4,
            "verse": 84,
            "text": "tu Allah ta’ala ki raah mein jung karta reh,tujhe sirf teri zaath ki nisbath hukm diya jata hai, haan imaan waalo ko raghbath dilaata reh, bahuth mumkin hai ke Allah ta’ala kaafiro ki jung ko rok de aur Allah ta’ala saqth quwwath waala hai aur saza dene mein bhi saqt hai"
        },
        {
            "chapter": 4,
            "verse": 85,
            "text": "jo shaqs kisi neki ya bhale kaam ki sifaarish kare ose bhi us ka kuch hissa milega aur jo buraayi aur badhi ki sifaarish kare us ke liye bhi us mein se ek hissa hai aur Allah ta’ala har cheez par khudrath rakhne waala hai"
        },
        {
            "chapter": 4,
            "verse": 86,
            "text": "aur jab tumhe salaam kiya jaaye to tum us se accha jawaab do,ya un hee alfaaz ko lauta do, be-shuba Allah ta’ala har cheez ka hisaab lene waala hai"
        },
        {
            "chapter": 4,
            "verse": 87,
            "text": "Allah wo hai jis ke siva koyi maaboodh (bar-haq) nahi,wo tum sab ko yaqinan qayaamath ke din jama karega jis ke (aane) mein koyi shak nahi,Allah ta’ala se zyaada sacchi baath waala aur kaun hoga"
        },
        {
            "chapter": 4,
            "verse": 88,
            "text": "tumhe kya ho gaya hai? ke munaafiqo ke baare mein do gruh ho rahe ho? unhe to un ke amaal ki wajeh se Allah ta’ala ne aundha kar diya hai, ab kya tum ye mansobe baandh rahe ho ke Allah ta’ala ke gumraah kiye huo ko tum raah raasth par la khada karo, jise Allah ta’ala raah bhulaade, tu har giz us ke liye raah na payega"
        },
        {
            "chapter": 4,
            "verse": 89,
            "text": "un ki chaahath hai ke jis tarah ke kaafir wo hai tum bhi un ki tarah kufr karne lago aur phir sab eksa ho jaao, pas jab tak ye islaam ki qaatir watan na chohde un mein se kisi ko haqiqi dosth na banaao, phir agar ye mu pher le to unhe pakdo aur qatl karo jahaan bhi ye haath lag jaaye, qabardaar! un mein se kisi ko apna rafeeq aur madadgaar na samajh baithna"
        },
        {
            "chapter": 4,
            "verse": 90,
            "text": "sivaaye un ke jo us khaum se taalluq rakhte ho jin se tumhaara maaheda ho chuka hai ya jo tumhaare paas us haalath mein aaye ke tum se jung karne se bhi tang dil hai aur apni khaum se bhi jung karne se tang dil hai aur agar Allah ta’ala chaahta to unhe tum par musallath kar deta aur wo tum se yaqinan jung karte,pas agar ye log tum se kinaara kashi eqtiyaar karle aur tum se ladaayi na kare aure tumhari jaanib sulaah ka paighaam daale to Allah ta’ala ne tumhaare liye un par koyi raah ladaayi ki nahi ki"
        },
        {
            "chapter": 4,
            "verse": 91,
            "text": "tum kuch aur logo ko aisa bhi paoge jin ki (ba-zaaher)chaahath hai ke tum se bhi aman mein rahe aur apni khaum se bhi aman mein rahe (lekin)jab kabhi fitna angezi ki taraf lautaaye jaate hai to aundhe mu us mein daal diye jaate hai,pas agar ye log tum se kinaara kashi na kare aur tum se sulah ka sil-sila jumbaani16 na kare aur apne haath na rokle to unhe pakdo aur maar daalo jahaan kahi bhi paalo! yahi wo hai jin par hum ne tumhe zaaher hujjath inaayath farmaayi hai"
        },
        {
            "chapter": 4,
            "verse": 92,
            "text": "kisi momin ko dosre momin ka qatl kar dena zeba nahi magar ghalti se ho jaaye (to aur baath hai) jo shaqs kisi musalmaan ko bila qasd maar daale us par ek musalmaan ghulaam ki gardan azaad karna aur maqtool ke azizo ko qoon baha pahochaana hai, haan ye aur baath hai ke wo log ba-taur sadqa maaf karde aur agar maqtool tumhaari dushman khaum ka ho aur ho wo musalmaan to sirf ek momin ghulaam ki gardan azaad karna laazmi hai aur agar maqtool us khaum se ho ke tum mein aur un mein ahad wa paimaan hai to qoon baha laazim hai jo us ke kumbe waalo ko pahonchaaya jaaye aur ek musalmaan ghulaam ka azaad karna bhi (zaruri hai) pas jo na paaye us ke zimme do mahine ke lagaa-taar roze hai,Allah ta’ala se baqsh waane ke liye aur Allah ta’ala ba-qoobi jaanne waala aur hikmath waala hai"
        },
        {
            "chapter": 4,
            "verse": 93,
            "text": "aur jo koyi kisi momin ko qasdan qatl kar daale us ki saza dozakh hai jis mein wo hamesha rahega, us par Allah ta’ala ka ghazab hai, ose Allah ta’ala ne laanath ki hai aur us ke liye bada azaab tayyaar kar rakha hai"
        },
        {
            "chapter": 4,
            "verse": 94,
            "text": "aye imaan waalo! jab tum Allah ki raah mein ja rahe ho tu tehqeeq kar liya karo aur jo tum se salaam-alaik kare tum ose ye na kehdo ke to imaan wala nahi, tum dunyaawi zindagi ke azbab ki talaash mein ho, to Allah ta’ala ke paas bahuth si ghanimate hai, pehle tum bhi to aise hee thein, phir Allah ta’ala ne tum par ehsaan kiya, lehaaza tum zaroor tehqeeq wa tafteesh kar liya karo, be-shak Allah ta’ala tumhaare amaal se ba-qabar hai"
        },
        {
            "chapter": 4,
            "verse": 95,
            "text": "apni jaano aur maalo se Allah ki raah mein jihaad karne waale momin aur baghair uzr17 ke bait rehne waale momin baraabar nahi, apne maalo se aur apni jaano se jihaad karne waalo ko bait rehne waalo par Allah ta’ala ne darjo mein bahuth fazilath de rakhi hai aur yo to Allah ta’ala ne har ek ko qoobi aur acchaayi ka waada diya hai lekin mujahedeen ko bait rehne waalo par bahuth bade ajr ki fazilath de rakhi hai"
        },
        {
            "chapter": 4,
            "verse": 96,
            "text": "apni taraf se martabe ki bhi aur baqshish ki bhi aur rehmath ki bhi, aur Allah ta’ala baqshish karne waala aur rahem karne waala hai"
        },
        {
            "chapter": 4,
            "verse": 97,
            "text": "jo log apni jaano par zulm karne waale hai, jab farishte un ki ruh qabz karte hai to pochte hai tum kis haal mein thein? ye jawaab dete hai ke hum apni jageh kamzoor aur maghloob thein,farishte kehte hai kya Allah ta’ala ki zameen kushaada na thi ke tum hijrath kar jaate? yahi log hai jin ka thikaana dozakh hai aur wo pahonchne ki buri jageh hai"
        },
        {
            "chapter": 4,
            "verse": 98,
            "text": "magar jo mardh, aurte aur bacche be-bas hai, jinhe na to kisi chaaraye-kaar ki taaqath aur na kisi raaste ka ilm hai"
        },
        {
            "chapter": 4,
            "verse": 99,
            "text": "bahuth mumkin hai ke Allah ta’ala un se dar-guzar kare, Allah ta’ala dar-guzar karne waala aur maaf farmaane waala hai"
        },
        {
            "chapter": 4,
            "verse": 100,
            "text": "jo koyi Allah ki raah mein watan ko chohdega wo zameen mein bahuth si qayaam ki jageh bhi paayega aur koshaadgi bhi aur jo koyi apne ghar se Allah ta’ala aur us ke rasool (sallallahualaihiwasallam) ki taraf nikal khada hoa, phir ose mauth ne aa pakda to bhi yaqinan us ka ajr Allah ta’ala ke zimme saabith ho gaya aur Allah ta’ala bada baqshne waala meherbaan hai"
        },
        {
            "chapter": 4,
            "verse": 101,
            "text": "jab tum safar mein ja rahe ho to tum par namaazo ke qasar karne mein koyi gunaah nahi,agar tumhe dar ho ke kaafir tumhe satayenge,yaqinan kaafir tumhaare khule dushman hai"
        },
        {
            "chapter": 4,
            "verse": 102,
            "text": "jab tum un mein ho aur un ke liye namaaz khadi karo to chaahiye ke un ki ek jamaath tumhaare saath apne hatyaar liye khadi ho,phir jab ye sajda kar chuke to ye hat kar tumhaare piche aa jaaye aur wo dosri jamaath jis ne namaaz nahi padi, wo aa jaaye aur tere saath namaaz ada kare aur apna bachaao aur apne hatyaar liye rahe,kaafir chaahte hai ke kisi tarah tum apne hatyaaro aur apne samaan se be-qabar ho jaao to wo tum par achaanak dhaaba bol de, haan apne hatyaar utaar rakhne mein us waqth tum par koyi gunaah nahi ke tumhe takleef ho ya ba-wajeh baarish ke, ya ba-sabab bimaar ho jaane ke aur apne bachaao ki chize saath liye raho,yaqinan Allah ta’ala ne munkiro ke liye zillath ki maar tayyaar kar rakhi hai"
        },
        {
            "chapter": 4,
            "verse": 103,
            "text": "phir jab tum namaz ada kar chuko to uthte baithte aur lete Allah ta’ala ka zikr karte raho aur jab itmenaan paao to namaaz qaayam karo,yaqinan namaaz momino par muqarrar waqto par farz hai"
        },
        {
            "chapter": 4,
            "verse": 104,
            "text": "un logo ka picha karne se haare dil ho kar bait na raho! agar tumhe be-araami hoti hai to unhe bhi tumhaari tarah be-araami hoti hai aur tum Allah ta’ala se wo ummide rakhte ho,jo ummide unhe nahi aur Allah ta’ala daana aur hakeem hai"
        },
        {
            "chapter": 4,
            "verse": 105,
            "text": "yaqinan hum ne tumhaari taraf haq ke saath apni kitaab naazil farmaayi hai ta ke tum logo mein us cheez ke mutaabiq faisla karo jis se Allah ne tum ko shanaasa18 kiya hai aur qayaanat karne waalo ke himaayati na bano"
        },
        {
            "chapter": 4,
            "verse": 106,
            "text": "aur Allah ta’ala se baqshish maango,be’shak Allah ta’ala baqshish karne waala, meherbaani karne waala hai"
        },
        {
            "chapter": 4,
            "verse": 107,
            "text": "aur un ki taraf se jhagda na karo jo khud apni hee qayaanath karte hai,yaqinan dagha baaz gunehgaar Allah ta’ala ko accha nahi lagta"
        },
        {
            "chapter": 4,
            "verse": 108,
            "text": "wo logo se to chup jaate hai (lekin)Allah ta’ala se nahi chup sakte,wo raatho ke waqth jab ke Allah ki na-pasandida baatho ke qufiya mashwere karte hai,us waqth bhi Allah un ke paas hota hai,un ke tamaam amaal ko wo ghere hoye hai"
        },
        {
            "chapter": 4,
            "verse": 109,
            "text": "haan, to ye ho, tum log ke dunya mein tum ne un ki himaayath ki,lekin Allah ta’ala ke saamne qayaamath ke din un ki himaayath kaun karega? aur wo kaun hai jo un ka wakeel ban kar khada ho sakega"
        },
        {
            "chapter": 4,
            "verse": 110,
            "text": "jo shaqs koyi buraayi kare ya apni jaan par zulm kare phir Allah se isteghfaar kare to wo Allah ko baqshne waala meherbaani karne waala payega"
        },
        {
            "chapter": 4,
            "verse": 111,
            "text": "aur jo gunaah karta hai us ka boojh osi par hai,aur Allah ba-qoobi jaanne waala aur puri hikmath waala hai"
        },
        {
            "chapter": 4,
            "verse": 112,
            "text": "aur jo shaqs koyi gunaah ya qata kar ke kisi be-gunaah ke zimme thoop de, us ne bahuth bada buhtan uthaaya aur khula gunaah kiya"
        },
        {
            "chapter": 4,
            "verse": 113,
            "text": "agar Allah ta’ala ka fazal wa rahem tujh par na hota to un ki ek jamaath ne to tujhe beh-kaane ka qasad kar hee liya tha,magar dar asal ye apne aap ko hee gumraah karte hai,ye tera kuch nahi bigaad sakte,Allah ta’ala ne tujh par kitaab wa hikmath utaari hai aur tujhe wo sikhaaya hai jise tu nahi jaanta tha,aur Allah ta’ala ka tujh par bada bhaari fazal hai"
        },
        {
            "chapter": 4,
            "verse": 114,
            "text": "un ke aksar qufiya mashwero mein koyi khair nahi, haan! bhalaayi us ke mashware mein hai jo qairaath ka ya nek baath ka ya logo mein sulaah karaane ka hukm kare,aur jo shaqs sirf Allah ta’ala ki razaa-mandhi haasil karne ke iraade se ye kaam kare,ose hum yaqinan bahuth bada sawaab denge"
        },
        {
            "chapter": 4,
            "verse": 115,
            "text": "jo shaqs ba-wajoodh raah hidaayath ke waazeh ho jaane ke bhi rasool (sallallahualaihiwasallam)ka qilaaf kare aur tamaam momino ki raah chohd kar chale,hum ose udhar hee mutawajje kar denge jidhar wo khud mutawajje ho aur dozakh mein daal denge,wo pahonchne ki bahuth hee buri jagah hai"
        },
        {
            "chapter": 4,
            "verse": 116,
            "text": "ose Allah ta’ala qatan na baqshega ke us ke saath shareek muqarrar kiya jaaye, haan shirk ke alaawa gunaah jis ke chaahe maaf farma deta hai aur Allah ke saath shareek karne waala bahuth door ki gumraahi mein ja pada"
        },
        {
            "chapter": 4,
            "verse": 117,
            "text": "ye to Allah ta’ala ko chohd kar sirf aurto ko pukaarte hai aur dar asal ye sirf sarkash shaitaan ko pujte hai"
        },
        {
            "chapter": 4,
            "verse": 118,
            "text": "jise Allah ne laanath ki hai aur us ne beda uthaaya hai ke tere bandho mein se muqarrar shuda hissa le kar rahonga"
        },
        {
            "chapter": 4,
            "verse": 119,
            "text": "aur unhe raah se behkaata rahonga aur baatil ummide dilaata rahonga aur unhe sikhaonga ke jaanwaro ke kaan cheer de,aur un se kahonga ke Allah ta’ala ki banaayi hoyi surato ko bigaad de,suno! jo shaqs Allah ko chohd kar shaitaan ko apna rafeeq banayega,wo sarih nuqsaan mein dobega"
        },
        {
            "chapter": 4,
            "verse": 120,
            "text": "wo un se zabaani waade karta rahega,aur sabz baagh dikhaata rahega (magar yaad rakho!) shaitaan ke jo waade un se hai wo saraasar fareb kaarya hai"
        },
        {
            "chapter": 4,
            "verse": 121,
            "text": "ye wo log hai jin ki jagah jahannam hai, jahaan se unhe chutkaara na milega"
        },
        {
            "chapter": 4,
            "verse": 122,
            "text": "aur jo imaan laaye aur bhale kaam kare hum unhe un jannato mein le jaayenge jin ke niche chashme jaari hai, jaha ye abadul abaadh rahenge19,ye hai Allah ka waada jo saraasar saccha hai,aur kaun hai jo apni baath mein Allah se zyaada saccha ho"
        },
        {
            "chapter": 4,
            "verse": 123,
            "text": "haqiqath haal na to tumhaari aarzo ke mutaabiq hai aur na ahle kitaab ki ummido par mauqoof hai,jo bura karega us ki saza payega aur kisi ko na payega jo us ki himaayath wa madad Allah ke paas kar sake"
        },
        {
            "chapter": 4,
            "verse": 124,
            "text": "jo imaan waala ho mardh ho ya aurath aur wo nek amaal kare,yaqinan aise log jannath mein jayenge aur khajoor ki gutli ke shigaaf baraabar bhi un ka haq na maara jayega"
        },
        {
            "chapter": 4,
            "verse": 125,
            "text": "ba-etebaar deen20 ke us se accha kaun hai? jo apne ko Allah ke taabe karde aur ho bhi nekukaar,saath hee yek-soyi waale Ibraheem ke deen ki pairvi kar raha ho aur Ibraheem (alaihissalaam) ko Allah ne apna dosth bana liya hai"
        },
        {
            "chapter": 4,
            "verse": 126,
            "text": "asmaano aur zameen mein jo kuch hai sab Allah ta’ala hee ka hai aur Allah ta’ala har cheez ko gherne waala hai"
        },
        {
            "chapter": 4,
            "verse": 127,
            "text": "aap se aurto ke baare mein hukm daryaafth karte hai,aap keh dijiye! ke khud Allah un ke baare mein hukm de raha hai aur Qur’aan ki wo aayate jo tum par un yateem ladkiyo ke baare mein padi jaati hai jinhe unka muqarrar haq tum nahi dete aur unhe apne nikaah mein laane ki raghbath rakhte ho aur kamzoor baccho ke baare mein aur us baare mein ke yatimo ki kaar guzaari insaaf ke saath karo,tum jo nek kaam karo,be-shuba Allah ose puri tarah jaanne waala hai"
        },
        {
            "chapter": 4,
            "verse": 128,
            "text": "agar kisi aurath ko apne shuhar ki baadh-dimaaghi aur be-parvaahi ka khauf ho to duno aapas mein jo sulah karle us mein kisi par koyi gunaah nahi, sulah bahuth behtar cheez hai,tama21 har ek nafs mein shaamil kardi gayi hai, agar tum accha sulook karo aur parhezgari karo to,tum jo kar rahe ho us par Allah puri taraah qabardaar hai"
        },
        {
            "chapter": 4,
            "verse": 129,
            "text": "tum se ye to kabhi na ho sakega ke apni tamaam biwiyo mein har taraah adl karo, go tum us ki kitni hee qaahish wa koshish karlo,is liye bilkul hee ek ki taraf maayel ho kar dosri ko adhad latakti hoyi na chuhdo, aur agar tum islaah karo aur taqwa eqtiyaar karo to be-shak Allah ta’ala badi maghfirath aur rehmath waala hai"
        },
        {
            "chapter": 4,
            "verse": 130,
            "text": "aur agar miya biwi judha ho jaaye to Allah ta’ala apni wus-ath se har ek ko be-niyaaz kar dega, Allah ta’ala wus-ath waala hikmath waala hai"
        },
        {
            "chapter": 4,
            "verse": 131,
            "text": "zameen aur asmaano ki har har cheez Allah ta’ala hee ki milkiyath mein hai aur waqeyi hum ne un logo ko jo tum se pehle kitaab diye gaye thein aur tum ko bhi yahi hukm kiya hai ke Allah se darte raho aur agar tum kufr karo to yaad rakho ke Allah ke liye hai jo kuch asmaano mein hai aur jo kuch zameen mein hai aur Allah bahuth be-niyaaz aur taareef kiya gaya hai"
        },
        {
            "chapter": 4,
            "verse": 132,
            "text": "Allah ke eqtiyaar mein hai asmaano ki sab chize aur zameen ki bhi aur Allah kaar-saaz kaafi hai"
        },
        {
            "chapter": 4,
            "verse": 133,
            "text": "agar ose manzoor ho to aye logo wo tum sab ko le jaaye aur dosro ko le aaye, Allah ta’ala is par puri khudrath rakhne waala hai"
        },
        {
            "chapter": 4,
            "verse": 134,
            "text": "jo shaqs dunya ka sawaab chaahta ho to (yaad rakho ke) Allah ta’ala ke paas dunya aur aaqirath (duno) ka sawaab maujoodh hai aur Allah ta’ala bahuth sunne waala aur qoob dekhne waala hai"
        },
        {
            "chapter": 4,
            "verse": 135,
            "text": "aye imaan waalo adl wa insaaf par mazbooti se jam jaane waale aur khush-nudi maula ke liye sacchi gawaahi dene waale ban jaao, go wo khud tumhaare apne qilaaf ho ya apne maa baap ke ya rishtedaar azizo ke, wo shaqs agar ameer ho to aur faqeer ho to duno ke saath Allah ko zyaada taalluq hai, is liye tum qaahishe nafs ke piche pad kar insaaf na chohd dena aur agar tum ne kaj-bayaani22 ya pehlo tahi ki, to jaan lo ke jo kuch tum karoge Allah ta’ala us se puri tarah ba-qabar hai"
        },
        {
            "chapter": 4,
            "verse": 136,
            "text": "aye imaan waalo! Allah ta’ala par us ke rasool(sallallahualaihiwasallam) par aur us kitaab par jo us ne apne rasool (sallallahualaihiwasallam) par utaari hai aur un kitaabo par jo us se pehle us ne naazil farmaayi hai imaan laao! jo shaqs Allah ta’ala se aur us ke farishto se aur us ki kitaabo se aur us ke rasulo se aur qayaamath ke din se kufr kare wo to bahuth badi door ki gumraahi mein ja pada"
        },
        {
            "chapter": 4,
            "verse": 137,
            "text": "jin logo ne imaan qubool kar ke phir kufr kiya, phir imaan la kar phir kufr kiya, phir apne kufr mein bad gaye, Allah ta’ala yaqinan unhe na baqshega aur na unhe raahe hidaayath samjhayega"
        },
        {
            "chapter": 4,
            "verse": 138,
            "text": "munafiqo ko us amr ki qabar pahoncha do ke un ke liye dardnaak azaab yaqini hai"
        },
        {
            "chapter": 4,
            "verse": 139,
            "text": "jin ki ye haalath hai ke musalmaano ko chohd kar kaafiro ko dosth banaate phirte hai, kya un ke paas izzath ki talaash mein jaate hai? (to yaad rakhe ke) izzath to saari ki saari Allah ta’ala ke qabze mein hai"
        },
        {
            "chapter": 4,
            "verse": 140,
            "text": "aur Allah ta’ala tumhaare paas apni kitaab mein ye hukm utaar chuka hai ke tum jab kisi majlis waalo ko Allah ta’ala ki aayato ke saath kufr karte aur mazaaq udaate hoye suno to us majme mein un ke saath na baitho! jab tak ke wo us ke alaawa aur baatein na karne lage (warna) tum bhi us waqt unhi jaise ho, yaqinan Allah ta’ala tamaam kaafiro aur sab munaafiqo ko jahannam mein jama karne waala hai"
        },
        {
            "chapter": 4,
            "verse": 141,
            "text": "ye log tumhaare anjaame kaar ka intezaar karte rehte hai, phir agar tumhe Allah fatah de, to ye kehte hai ke kya hum tumhaare saathi nahi aur agar kaafiro ko thuda sa ghalba mil jaaye to (un se) kehte hai ke hum tum par ghaalib na aane lage thein aur kya hum ne tumhe musalmaano ke haatho se na bachaya tha? pas qayaamath mein khud Allah ta’ala tumhaare darmiyaan faisla karega aur Allah ta’ala kaafiro ko imaan waalo par har-giz raah na dega"
        },
        {
            "chapter": 4,
            "verse": 142,
            "text": "be-shak munaafiq Allah se chaal baaziya kar rahe hai aur wo unhe us chaal baazi ka badhla dene waala hai, aur jab namaaz ko khade hote hai to badi kaaheli ki haalath mein khade hote hai, sirf logo ko dikhaate hai aur yaad ilaahi to yo hee si baraaye naam karte hai"
        },
        {
            "chapter": 4,
            "verse": 143,
            "text": "wo darmiyaan mein hee mu-allaq dag maga rahe hai, na pure un ki taraf na sahi taur par un ki taraf aur jise Allah ta’ala gumraahi mein daal de to tu us ke liye koyi raah na payega"
        },
        {
            "chapter": 4,
            "verse": 144,
            "text": "aye imaan waalo! momino ko chohd kar kaafiro ko dosth na banao,kya tum ye chahte ho ke apne upar Allah ta’ala ki saaf hujjath qaayem karlo"
        },
        {
            "chapter": 4,
            "verse": 145,
            "text": "munafiq to yaqinan jahannam ke sab se niche ke tabqe mein jayenge, na mumkin hai ke tu un ka koyi madadgaar pa le"
        },
        {
            "chapter": 4,
            "verse": 146,
            "text": "haan jo tauba karle aur islaah karle aur Allah ta’ala par kaamil yaqeen rakhe aur qaalis Allah hee ke liye deen daari kare to ye log momino ke saath hai, Allah ta’ala momino ko bahuth bada ajr dega"
        },
        {
            "chapter": 4,
            "verse": 147,
            "text": "Allah ta’ala tumhe saza de kar kya karega? agar tum shukr guzaari karte raho aur ba-imaan raho, Allah ta’ala bahuth khadr karne waala aur pura ilm rakhne waala hai"
        },
        {
            "chapter": 4,
            "verse": 148,
            "text": "borayi ke saath awaaz bulandh karne ko Allah ta’ala pasand nahi farmaata magar mazloom ko ijaazath hai aur Allah ta’ala qoob sunta jaanta hai"
        },
        {
            "chapter": 4,
            "verse": 149,
            "text": "agar tum kisi neki ko elaaniya karo ya poshida ya kisi buraayi se dar-guzar karo pas yaqinan Allah ta’ala maafi dene waala aur puri khudrath waala hai"
        },
        {
            "chapter": 4,
            "verse": 150,
            "text": "jo log Allah ke saath aur us ke paighambaro ke saath kufr karte hai aur jo log ye chaahte hai ke Allah aur us ke rasulo ke darmiyaan farq rakhe aur jo log kehte hai ke baaz nabiyo par to hamaara imaan hai aur baaz par nahi aur chaahte hai ke us ke aur us ke bain bain23 koyi raah nikaale"
        },
        {
            "chapter": 4,
            "verse": 151,
            "text": "yaqeen maaqno ke ye sab log asli kaafir hai aur kaafiro ke liye hum ne ihaanath aamez24 saza tayyaar kar rakhi hai"
        },
        {
            "chapter": 4,
            "verse": 152,
            "text": "aur jo log Allah par aur us ke tamaam paighambaro par imaan laate hai aur un mein se kisi mein farq nahi karte, ye hai jinhe Allah un ko pure sawaab dega aur Allah badi maghfirath waala badi rehmath waala hai"
        },
        {
            "chapter": 4,
            "verse": 153,
            "text": "aap se ye ahle kitaab darqaast karte hai ke aap un ke paas koi asmaani kitaab laaye, hazrath Mosa (alaihissalaam) se to unhone is se bahuth badi darqaast ki thi ke hamein khullam khulla Allah ta’ala ko dikhaade, pas un ke us zulm ke baayes un par kadaake ki bijli aa padi, phir ba-wajoodh ye ke un ke paas bahuth dalile pahonch chuki thi, unhone bachde ko apna maboodh bana liya, lekin hum ne ye bhi maaf farma diya aur hum ne Mosa ko khola ghalba(aur sarih dalil) inaayath farmaayi"
        },
        {
            "chapter": 4,
            "verse": 154,
            "text": "aur un ka qaul lene ke liye hum ne un ke saro par toor pahaad la khada kar diya aur unhe hukm diya ke sajda karte hoye darwaaze mein jaao aur ye bhi farmaaya ke hafte ke din mein tajaawuz na karna aur hum ne un se saqth se saqth qaul wa qaraar liye"
        },
        {
            "chapter": 4,
            "verse": 155,
            "text": "(ye saza thi) ba-sabab un ki ahad shikni ke aur ehkaame ilaahi ke saath kufr karne ke aur Allah ke nabiyo ko na-haq qatl kar daalne ke aur us sabab se ke yo kehte hai ke hamaare dilo par ghilaaf hai, halaan ke dar asal un ke kufr ki wajeh se un ke dilo par Allah ta’ala ne muhar laga di hai, is liye ye qadr qaleel hee imaan laate hai"
        },
        {
            "chapter": 4,
            "verse": 156,
            "text": "aur un ke kufr ke baayes aur Maryam par bahuth bada buhtaan baandhne ke baayes"
        },
        {
            "chapter": 4,
            "verse": 157,
            "text": "aur yo kehne ke baayes ke hum ne Allah ke rasool masih Isa bin Maryam ko qatl kar diya, halaan ke na to unhone ose qatl kiya na soli par chadaaya, balke un ke liye un (Isa) ka shabih bana diya gaya tha, yaqeen jaano ke hazrath Isa(alaihissalaam) ke baare mein eqtilaaf karne waale un ke baare mein shak mein hai, unhe us ka koi yaqeen nahi, ba-juz taqmini baatho par amal karne ke, itna yaqini hai ke unhone inhe qatl nahi kiya"
        },
        {
            "chapter": 4,
            "verse": 158,
            "text": "balke Allah ta’ala ne unhe apni taraf utha liya aur Allah bada zabarast aur puri hikmato waala hai"
        },
        {
            "chapter": 4,
            "verse": 159,
            "text": "ahale kitaab mein ek bhi aisa na bachega jo hazrath Isa (alaihissalaam) ki mauth se pehle un par imaan na la chuke, aur qayaamath ke din aap un par gawaah honge"
        },
        {
            "chapter": 4,
            "verse": 160,
            "text": "jo nafees chize un ke liye halaal ki gayi thi wo hum ne un par haraam kardi un ke zulm ke baayes aur Allah ta’ala ki raah se aksar logo ko rokne ke baayes"
        },
        {
            "chapter": 4,
            "verse": 161,
            "text": "aur soodh jis se mana kiye gaye thein ose lene ke baayes aur logo ka maal na-haq maar khaane ke baayes aur un mein jo kuffaar hai hum ne un ke liye almnaak azaab muhiya kar rakha hai"
        },
        {
            "chapter": 4,
            "verse": 162,
            "text": "lekin un mein se jo kaamil aur mazbooth ilm waale hai aur imaan waale hai jo us par imaan laate hai jo aap ki taraf utaara gaya aur jo aap se pehle utaara gaya aur namaazo ko qaayem rakhne waale hai aur zakaath ke adaa karne waale hai aur Allah par aur qayaamath ke din par imaan rakhne waale hai, ye hai jinhe hum bahuth bade ajr ata farmayenge"
        },
        {
            "chapter": 4,
            "verse": 163,
            "text": "yaqinan hum ne aap ki taraf osi tarah wahi ki hai jaise ke Nuh (alaihissalaam) aur un ke baadh waale nabiyo ki taraf ki aur hum ne wahi ki Ibraheem aur Ismail aur Is’haaq aur Yaqoob aur un ki aulaad par aur Isa aur Ayyub aur Yonus aur Haaroon aur Sulaiman ki taraf"
        },
        {
            "chapter": 4,
            "verse": 164,
            "text": "aur hum ne Dawood(alaihissalaam) ko zaboor ataa farmaayi aur aap se pehle ke bahuth se rasulo ke waqeaath hum ne aap se bayaan kiye hai aur bahuth se rasulo ke nahi bhi kiye aur Mosa (alaihissalaam) se Allah ta’ala ne saaf taur par kalaam kiya"
        },
        {
            "chapter": 4,
            "verse": 165,
            "text": "hum ne unhe rasool banaya hai khush qabriyaa sunaane waale aur agaah karne waale ta ke logo ki koyi hujjath aur ilzaam rasulo ke bhejne ke baadh Allah ta’ala par reh na jaaye, Allah ta’ala bada ghaalib aur bada ba-hikmath hai"
        },
        {
            "chapter": 4,
            "verse": 166,
            "text": "jo kuch aap ki taraf utaara hai us ki baabath khud Allah ta’ala gawaahi deta hai ke ose apne ilm se utaara aur farishte bi gawaahi dete hai aur Allah ta’ala ba-taure gawaah kaafi hai"
        },
        {
            "chapter": 4,
            "verse": 167,
            "text": "jin logo ne kufr kiya aur Allah ta’ala ki raah se auro ko roka wo yaqinan gumraahi mein door nikal gaye"
        },
        {
            "chapter": 4,
            "verse": 168,
            "text": "jin logo ne kufr kiya aur zulm kiya unhe Allah ta’ala har-giz har-giz na baqshega aur na unhe koyi raah dikhayega"
        },
        {
            "chapter": 4,
            "verse": 169,
            "text": "bajuz jahannam ki raah ke jis mein wo hamesha hamesha pade rahenge aur ye Allah ta’ala par bilkul asaan hai"
        },
        {
            "chapter": 4,
            "verse": 170,
            "text": "aye logo! tumhaare paas tumhaare rab ki taraf se haq le kar rasool aa gaya hai, pas tum imaan laao ta ke tumhaare liye behetri ho aur agar tum kaafir ho gaye to Allah hee ki hai har wo cheez jo asmaano aur zameen mein hai aur Allah daana hai hikmath waala hai"
        },
        {
            "chapter": 4,
            "verse": 171,
            "text": "aye ahle kitaab! apne deen ke baare mein hadh se na guzar jaao aur Allah par bajuz haq ke aur kuch na kaho, masih Isa bin Maryam (alaihissalaam) to sirf Allah ta’ala ke rasool aur us ke kalima (kun se paida shuda) hai, jise maryam (alaihissalaam) ki taraf daal diya tha aur us ke paas ki ruh hai is liye tum Allah ko aur us ke sab rasulo ko maano aur na kaho ke Allah teen hai, us se baaz aa jaao ke tumhaare liye behetri hai, Allah ibaadath ke laayeq to sirf ek hee hai aur wo us se paak hai ke us ki aulaad ho, osi ke liye hai jo kuch asmaano mein hai aur jo kuch zameen mein hai aur Allah kaafi hai kaam banaane waala"
        },
        {
            "chapter": 4,
            "verse": 172,
            "text": "Masih (alaihissalaam) ko Allah ka bandha hone mein koyi nang wa aar25 ya takabbur wa inkaar har-giz ho hee nahi sakta aur na muqarrab farishto ko us ki bandagi se jo bhi dil churaaye aur takabbur wa inkaar kare Allah ta’ala un sab ko eqatta apni taraf jama karega"
        },
        {
            "chapter": 4,
            "verse": 173,
            "text": "pas jo log imaan laaye hai aur shaayesta amaal kiye hai un ko un ka pura pura sawaab inaayath farmayega aur apne fazl se unhe aur zyaada dega aur jin logo ne nang wa aar aur sarkashi ki aur inkaar kiya unhe almnaak azaab dega aur wo apne liye sivaaye Allah ke koyi himaayati dosth aur imdaad karne waala na payenge"
        },
        {
            "chapter": 4,
            "verse": 174,
            "text": "aye logo! tumhaare paas tumhaare rab ki taraf se sanadh aur daleel aa pahonchi aur hum ne tumhaari jaanib waazeh aur saaf noor utar diya hai"
        },
        {
            "chapter": 4,
            "verse": 175,
            "text": "pas jo log Allah ta’ala par imaan laaye aur ose mazbooth pakad liya unhe to wo an-qareeb apni rehmath aur fazal mein le lega aur unhe apni taraf ki raah raasth dikha dega"
        },
        {
            "chapter": 4,
            "verse": 176,
            "text": "aap se fatwa pochte hai, aap keh dijiye ke Allah ta’ala (khud) tumhe kalaala26 ke baare mein fatwa deta hai, agar koyi shaqs mar jaaye jis ki aulaad na ho aur ek behan ho to us ke chohde hoye maal ka aadha hissa hai aur wo bhai us behan ka waaris hoga agar us ke aulaad na ho, pas agar behne do ho to unhe kul chohde hoye ka do tihaayi milega aur agar kayi shaqs us naate ke hai mardh bhi aur aurte bhi, to mardh ke liye hissa hai, misl do aurto ke, Allah ta’ala tumhaare liye bayaan farma raha hai, ke aisa na ho ke tum bahek jaao, aur Allah ta’ala har cheez se waaqif hai"
        }
    ]
}
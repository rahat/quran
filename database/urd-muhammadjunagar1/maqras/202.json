{
    "maqras": [
        {
            "chapter": 46,
            "verse": 21,
            "text": "aur aadh ke bhai ko yaad karo jab ke us ne apni khaum ko ahqaaf1 mein daraaya aur yaqinan us se pehle bhi daraane waale guzar chuke hai aur us ke baadh bhi ye ke tum sivaaye Allah ta’ala ke aur ki ibaadath na karo, beshak main tum par bade din ke azaab se khauf khaata hoon"
        },
        {
            "chapter": 46,
            "verse": 22,
            "text": "khaum ne jawaab diya kya aap hamaare paas is liye aaye hai ke hamein apne mabudho (ki parastish) se baaz rakhe? pas agar aap saccche hai to jis azaab ka aap waada karte hai ose hum par la daale"
        },
        {
            "chapter": 46,
            "verse": 23,
            "text": "hazrath Hoodh(alaihissalaam) ne) kaha (us ka) ilm to Allah hee ke paas hai, main to jo payghaam de kar bheja gaya tha, wo tumhe pahoncha raha hoon, lekin main dekhta hoon ke tum log na daani kar rahe ho"
        },
        {
            "chapter": 46,
            "verse": 24,
            "text": "phir jab unhone azaab ko ba surate baadal dekha apni waadiyo ki taraf aate hoye, to kehne lage ye abr hum par barasne waala hai, (nahi) balke dar asl ye abr wo (azaab) hai jis ki tum jaldi kar rahe thein, hawa hai jis mein dardnaak azaab hai"
        },
        {
            "chapter": 46,
            "verse": 25,
            "text": "jo apne rab ke hukm se har cheez ko halaak kar degi, pas wo aise ho gaye ke bajuz un ke makanaath ke aur kuch dikhaayi na deta tha, gunehgaaro ke gruh ko hum yo hee saza dete hai"
        },
        {
            "chapter": 46,
            "verse": 26,
            "text": "aur bil-yaqeen hum ne (khaume aadh) ko wo maqdoor diye thein jo tumhe to diye bhi nahi aur hum ne unhe kaan aankhe aur dil bhi de rakhe thein, lekin un ke kaano aur aankho aur dilo ne unhe kuch bhi nafa na pahonchaaya, jab ke wo Allah ta’ala ki aayato ka inkaar karne lage aur jis cheez ka wo mazaaq udaaya karte thein, wahi un par ulat padi"
        },
        {
            "chapter": 46,
            "verse": 27,
            "text": "aur yaqinan hum ne tumhaare aas paas ki bastiyaa tabaah kardi aur tarah tarah ki hum ne apni nishaaniya bayaan kardi, ta ke wo rujo karle"
        },
        {
            "chapter": 46,
            "verse": 28,
            "text": "pas qurbe ilaahi haasil karne ke liye unhone Allah ke siva jin jin ko apna maboodh bana rakha tha, unhone un ki madad kyo na ki? balke wo to un se kho gaye (dar asl) ye un ka mahez jhoot aur (bilkul) buhtaan tha"
        },
        {
            "chapter": 46,
            "verse": 29,
            "text": "aur yaad karo! jab ke hum ne jino ki ek jamaath ko teri taraf mutawajje kiya ke wo Qur’aan sune, pas jab (Nabi(sallallahu alaihiwasallam) ke) paas pahonch gaye to (ek dosre se) kehne lage qamoosh ho jaao, phir jab pad kar qatam ho gaya to apni khaum ko qabardaar karne ke liye waapas laut gaye"
        },
        {
            "chapter": 46,
            "verse": 30,
            "text": "kehne lage aye hamaari khaum! hum ne yaqinan wo kitaab suni hai jo Mosa(alaihissalaam) ke baadh naazil ki gayi hai jo apne se pehli kitaabo ki tasdeeq karne waali hai, jo sacche deen ki aur raahe raasth ki taraf rehnumaayi karti hai"
        },
        {
            "chapter": 46,
            "verse": 31,
            "text": "aye hamaari khaum! Allah ke bulaane waale ka kaha maano, us par imaan laao, to Allah tumhaare gunaah baqsh dega aur tumhe almnaak azaak se panaah dega"
        },
        {
            "chapter": 46,
            "verse": 32,
            "text": "aur jo shaqs Allah ke bulaane waale ka kaha na maanega, pas wo zameen mein kahi (bhaag kar Allah ko) aajiz nahi kar sakta na Allah ke siva aur koyi us ke madadgaar honge, ye log kholi gumraahi mein hai"
        },
        {
            "chapter": 46,
            "verse": 33,
            "text": "kya wo nahi dekhte ke jis Allah ne asmaano aur zameen ko paida kiya aur un ke paida karne se wo na thaka, wo yaqinan murdo ko zinda karne par qaadir hai? kyo na ho? wo yaqinan har cheez par qaadir hai"
        },
        {
            "chapter": 46,
            "verse": 34,
            "text": "wo log jinhone kufr kiya, jis din jahannam ke saamne laaye jayenge (aur un se kaha jayega ke) kya ye haq nahi hai? to jawaab denge ke haan qasam hai hamaare rab ki (haq hai) (Allah) farmaayega ab apne kufr ke badhle azaab ka maza chako"
        },
        {
            "chapter": 46,
            "verse": 35,
            "text": "pas (aye paighambar!) tum aisa sabr karo jaisa sabr aali himmath rasulo ne kiya aur un ke liye (azaab talab karne mein) jaldi na karo, ye jis din us azaab ko dekh lenge jis ka waada diye jaate hai to (ye maloom hone lagega ke) din ki ek ghadi hee (dunya mein) tehre thein, ye hai paighaam pahoncha dena, pas badh kaaro ke siva koyi halaak na kiya jayega"
        },
        {
            "chapter": 47,
            "verse": 1,
            "text": "jin logo ne kufr kiya aur Allah ki raah se roka, Allah ne un ke amaal barbaadh kar diye"
        },
        {
            "chapter": 47,
            "verse": 2,
            "text": "aur jo log imaan laaye aur acche kaam kiye aur us par bhi imaan laaye jo Muhammad(sallallahu alaihi wasallam) par utaari gayi hai aur darasl un ke rab ki taraf se saccha (deen) bhi wahi hai, Allah ne un ke gunaah door kar diye aur un ke haal ki islaah kardi"
        },
        {
            "chapter": 47,
            "verse": 3,
            "text": "ye is liye ke kaafiro ne baatil ki pairvi ki aur momino ne us deene haq ki itteba ki jo un ke Allah ki taraf se hai, Allah ta’ala logo ko un ke ahwaal isi tarah batata hai"
        },
        {
            "chapter": 47,
            "verse": 4,
            "text": "to jab kaafiro se tumhaari mudh bhed ho to gardano par waar maaro, jab un ko acchi tarah kuchal daalo to, ab qoob mazbooth khaidh wa bandh se giraftaar karo (phir eqtiyaar hai) ke qaah ehsaan rakh kar chohd do ya fidya le kar, ta waqt ye ke ladaayi apne hatyaar rakh de, yahi hukm hai, aur agar Allah chaata to, (khud) hee in se badhla le leta, lekin (us ka mansha ye hai) ke tum mein se ek ka imtehaan dosre ke zariye se le le, jo log Allah ki raah mein shaheed kar diye jaate hai, Allah un ke amaal har giz zaaya na karega"
        },
        {
            "chapter": 47,
            "verse": 5,
            "text": "unhe raah dikhayega aur un ke halaath ki islaah kar dega"
        },
        {
            "chapter": 47,
            "verse": 6,
            "text": "aur unhe us jannath mein le jayega jis se unhe shanasa kar diya hai"
        },
        {
            "chapter": 47,
            "verse": 7,
            "text": "aye imaan waalo! agar tum Allah (ke deen) ki madad karoge to wo tumhaari madad karega aur tumhe saabith khadam rakhega"
        },
        {
            "chapter": 47,
            "verse": 8,
            "text": "aur jo log kaafir hoye unhe halaaki ho, Allah un ke amaal ghaarath kar dega"
        },
        {
            "chapter": 47,
            "verse": 9,
            "text": "ye is liye ke wo Allah ki naazil karda cheez se na khush hoye, pas Allah ta’ala ne (bhi) un ke amaal zaaya kar diye"
        }
    ]
}
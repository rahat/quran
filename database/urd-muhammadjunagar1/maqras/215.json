{
    "maqras": [
        {
            "chapter": 56,
            "verse": 75,
            "text": "pas main qasam khaata hoon, sitaaro ke girne ki"
        },
        {
            "chapter": 56,
            "verse": 76,
            "text": "aur agar tumhe ilm ho, to ye bahuth badi qasam hai"
        },
        {
            "chapter": 56,
            "verse": 77,
            "text": "ke beshak ye Qur’aan bahuth badi izzath waala hai"
        },
        {
            "chapter": 56,
            "verse": 78,
            "text": "jo ek mehfooz kitaab mein darj hai"
        },
        {
            "chapter": 56,
            "verse": 79,
            "text": "jise sirf paak log hee cho sakte hai"
        },
        {
            "chapter": 56,
            "verse": 80,
            "text": "ye rabbul aalameen ki taraf se utra hoa hai"
        },
        {
            "chapter": 56,
            "verse": 81,
            "text": "pas kya tum aisi baath ko sar sari (aur mamoli) samajh rahe ho"
        },
        {
            "chapter": 56,
            "verse": 82,
            "text": "aur apne hisse mein yahi lete ho ke, jhutlaate phiro"
        },
        {
            "chapter": 56,
            "verse": 83,
            "text": "pas jab ke ruh nar qare tak pahonch jaaye"
        },
        {
            "chapter": 56,
            "verse": 84,
            "text": "aur tum us waqt aankho se dekhte raho"
        },
        {
            "chapter": 56,
            "verse": 85,
            "text": "hum us shaqs se ba-nisbath tumhaare bahuth zyaada qareeb hote hai, lekin tum nahi dekh sakte"
        },
        {
            "chapter": 56,
            "verse": 86,
            "text": "pas agar tum kisi ke zere farmaan nahi"
        },
        {
            "chapter": 56,
            "verse": 87,
            "text": "aur us qaul mein sacche ho, to (zara) us ruh ko to lautaao"
        },
        {
            "chapter": 56,
            "verse": 88,
            "text": "pas jo koyi baar-gaahe ilaahi se qareeb kiya hoa hoga"
        },
        {
            "chapter": 56,
            "verse": 89,
            "text": "ose to raahath hai aur ghizaaye hai aur araam waali jannath hai"
        },
        {
            "chapter": 56,
            "verse": 90,
            "text": "aur jo shaqs daahne haath waalo mein se hai"
        },
        {
            "chapter": 56,
            "verse": 91,
            "text": "to bhi salaamti hai tere liye, ke to daahne waalo mein se hai"
        },
        {
            "chapter": 56,
            "verse": 92,
            "text": "lekin agar koyi jhutlaane waalo gumraaho mein se hai"
        },
        {
            "chapter": 56,
            "verse": 93,
            "text": "to khaulte hoye garam paani ki mehmaani hai"
        },
        {
            "chapter": 56,
            "verse": 94,
            "text": "aur dozakh mein jaana hai"
        },
        {
            "chapter": 56,
            "verse": 95,
            "text": "ye qabar saraasar haq hai aur qat’an yaqini hai"
        },
        {
            "chapter": 56,
            "verse": 96,
            "text": "pas tu apne azeemush shaan parvardigaar ki tasbih kar"
        },
        {
            "chapter": 57,
            "verse": 1,
            "text": "asmaano aur zameen mein jo hai (sab) Allah ki tasbih kar rahe hai, wo zabardasth ba hikmath hai"
        },
        {
            "chapter": 57,
            "verse": 2,
            "text": "asamaano aur zameen ki badshaahath osi ki hai, wahi zindagi deta hai aur mauth bhi aur wo har cheez par qaadir hai"
        },
        {
            "chapter": 57,
            "verse": 3,
            "text": "wahi pehle hai aur wahi piche, wahi zaaher hai aur wahi maqfi aur wo har cheez ko ba qoobi jaanne waala hai"
        },
        {
            "chapter": 57,
            "verse": 4,
            "text": "wahi hai jis ne asmaano aur zameen ko che din mein payda kiya, phir arsh par mustawi ho gaya, wo (qoob) jaanta hai us cheez ko jo zameen mein jaaye aur jo us se nikle aur jo asmaan se niche aaye aur jo kuch chad kar us mein jaaye aur jahaa kahi tum ho wo tumhaare saath hai aur jo tum kar rahe ho Allah dekh raha hai"
        },
        {
            "chapter": 57,
            "verse": 5,
            "text": "asmaano ki aur zameen ki badshaahi osi ki hai aur tamaam kaam osi ki taraf lautaaye jaate hai"
        },
        {
            "chapter": 57,
            "verse": 6,
            "text": "wahi raath ko din mein le jaata hai aur wahi din ko raath mein daakhil kar deta hai aur sino ke bhedo ka wo pura aalim hai"
        },
        {
            "chapter": 57,
            "verse": 7,
            "text": "Allah par aur us ke rasool par imaan le aao aur us maal mein se qarch karo jis mein Allah ne tumhe (dosro ka) jaanasheen banaya hai, pas tum mein se jo imaan laaye aur khayraath kare unhe bahuth bada sawaab milega"
        },
        {
            "chapter": 57,
            "verse": 8,
            "text": "tum Allah par imaan kyo nahi laate? halaan ke khud rasool tumhe apne rab par imaan laane ki daawath de raha hai aur agar tum momin ho to, wo to tum se mazbooth ehadh wa paymaan bhi le chuka hai"
        },
        {
            "chapter": 57,
            "verse": 9,
            "text": "wo (Allah) hee hai jo apne bandhe par waazeh aayate utaarta hai, ta ke wo tumhe andhero se noor ki taraf le jaaye, yaqinan Allah ta’ala tum par narmi karne waala rahem karne waala hai"
        },
        {
            "chapter": 57,
            "verse": 10,
            "text": "tumhe kya ho gaya hai jo tum Allah ki raah mein qarch nahi karte? dar asl asmaano aur zameeno ki miraas ka maalik (tanha) Allah hee hai, tum mein se jin logo ne fateh se pehle fi sabilillah diya hai aur qitaal kiya hai wo (dosro ke) baraabar nahi, balke un se bahuth bade darje ke hai, jinhone fateh ke baadh qairaate di aur jihaad kiye, haan bhalaayi ka waada to Allah ta’ala ka un sab se hai, jo kuch tum kar rahe ho, us se Allah qabardaar hai"
        },
        {
            "chapter": 57,
            "verse": 11,
            "text": "kaun hai jo Allah ta’ala ko acchi tarah qarz de, phir Allah ta’ala us ke liye badaata chala jaaye aur us ke liye pasandida ajr saabith ho jaaye"
        },
        {
            "chapter": 57,
            "verse": 12,
            "text": "(qayaamath ke) din tu dekhega ke momin mardo aur aurto ka noor un ke aage aage aur unke daaye daud raha hoga, aaj tumhe un jannato ki khush qabri hai, jin ke niche nehre jaari haim jin mein hamesha ki rehaayesh hai, ye hai badi kamyaabi"
        },
        {
            "chapter": 57,
            "verse": 13,
            "text": "us din munaafiq mard wa aurath imaan waalo se kahenge ke hamaara intezaar to karo, ke hum bhi tumhaare noor se kuch roushni haasil karle, jawaab diya jayega ke tum apne piche laut jaao aur roushni talaash karo, phir un ke aur un ke darmiyaan ek diwaar haayel kardi jayegi, jis mein darwaaza bhi hoga, us ke androoni hisse mein to rehmath hogi aur baaher ki taraf azaab hoga"
        },
        {
            "chapter": 57,
            "verse": 14,
            "text": "ye chilla chilla kar un se kahenge ke kya hum tumhaare saath na thein, wo kahenge ke haan thein to sahih, lekin tum ne apne aap ko fitne mein phasa rakha tha aur intezaar mein hee rahe aur shak wa shuba karte rahe aur tumhe tumhaari fuzool tamannaao ne dhuke mein hee rakha, yahaa tak ke Allah ka hukm aa pahoncha, aur tumhe Allah ke baare mein dhuka dene waale ne dhuke mein hee rakha"
        },
        {
            "chapter": 57,
            "verse": 15,
            "text": "al gharz aaj tum se na fidya (aur na badhla) qubool kiya jayega aur na kaafiro se, (tum sab) ka thikaana dozakh hai, wahi tumhaari rafeeq hai aur wo bura thikaana hai"
        }
    ]
}
{
    "maqras": [
        {
            "chapter": 72,
            "verse": 1,
            "text": "aye Muhammad(sallallahu alaihi wasallam) aap kehde ke mujhe wahi ki gayi hai ke jino ki ek jamaath ne (Qur’aan) suna aur kaha ke hum ne ajeeb Qur’aan suna hai"
        },
        {
            "chapter": 72,
            "verse": 2,
            "text": "jo raahe raasth ki taraf rehnumaayi karta hai, hum us par imaan laa chuke (ab) hum har giz kisi ko bhi apne rab ka shareek na banayenge"
        },
        {
            "chapter": 72,
            "verse": 3,
            "text": "aur beshak hamaare rab ki shaan badi bulndh hai, na us ne kisi ko (apni) biwi banaaya hai na beta"
        },
        {
            "chapter": 72,
            "verse": 4,
            "text": "aur ye ke hum mein ka be waqoof Allah ke baare mein qilaafe haq batein kaha karta tha"
        },
        {
            "chapter": 72,
            "verse": 5,
            "text": "aur hum to yahi samjhte rahe ke na mumkin hai ke insaan aur jinaath Allah par jhoti baatein lagaaye"
        },
        {
            "chapter": 72,
            "verse": 6,
            "text": "baath ye hai ke chandh insaan baaz jinnaath se panaah talab kiya karte thein, jis se jinnaath apni sarkashi mein aur bad gaye"
        },
        {
            "chapter": 72,
            "verse": 7,
            "text": "aur (insaano) ne bhi tum jino ki tarah gumaan kar liya tha ke Allah kisi ko na bhejega (ya kisi ko dobara zinda na karega)"
        },
        {
            "chapter": 72,
            "verse": 8,
            "text": "aur hum ne asmaan ko tatool kar dekha to ose saqth chaukidaaro aur saqth shulo se pur paaya"
        },
        {
            "chapter": 72,
            "verse": 9,
            "text": "us se pehle hum batein sunne ke liye asmaan mein jageh jageh baith jaaya karte thein, ab jo bhi kaan lagaata hai, wo ek shole ko apni taak mein paata hai"
        },
        {
            "chapter": 72,
            "verse": 10,
            "text": "hum nahi jaante ke zameen waalo ke saath kisi buraayi ka iraada kiya gaya hai ya un ke rab ka iraada un ke saath bhalaayi ka hai"
        },
        {
            "chapter": 72,
            "verse": 11,
            "text": "aur ye ke (beshak) baaz to hum mein neko kaar hai aur baaz us ke bar aks bhi hai, hum muqtalif tariqo se bate hoye hai"
        },
        {
            "chapter": 72,
            "verse": 12,
            "text": "aur hum ne samajh liya ke hum Allah ta’ala ko zameen mein har giz aajiz nahi kar sakte aur na hum bhaag kar ose hara sakte hai"
        },
        {
            "chapter": 72,
            "verse": 13,
            "text": "hum to hidaayath ki baath sunte hee us par imaan laa chuke aur jo bhi apne rab par imaan layega, ose na kisi nuqsaan ka andesha hai, na zulm wa sitam ka"
        },
        {
            "chapter": 72,
            "verse": 14,
            "text": "haan hum mein baaz to musalmaan hai aur baaz be insaaf hai, pas jo farmabardaar ho gaye, unhone to raahe raasth ka qasdh kiya"
        },
        {
            "chapter": 72,
            "verse": 15,
            "text": "aur jo zaalim hai, wo jahannam ka indhan ban gaye"
        },
        {
            "chapter": 72,
            "verse": 16,
            "text": "aur (aye Nabi(sallalahu alaihi wasallam) ye bhi keh do) ke agar log raahe raasth par sidhe rehte to, yaqinan hum unhe bahuth waafer paani pilaate"
        },
        {
            "chapter": 72,
            "verse": 17,
            "text": "ta ke hum us mein unhe azmaale aur jo shaqs apne parvardigaar ke zikr se mu pher lega, to Allah ta’ala ose saqth azaab mein mubtela kar dega"
        },
        {
            "chapter": 72,
            "verse": 18,
            "text": "aur ye ke masjide sirf Allah hee ke liye qaas hai, pas Allah ta’ala ke saath kisi aur ko na pukaaro"
        },
        {
            "chapter": 72,
            "verse": 19,
            "text": "aur jab Allah ka bandha us ki ibaadath ke liye khada hoa to qareeb tha ke wo bheed ki bheed ban kar us par pil pade"
        },
        {
            "chapter": 72,
            "verse": 20,
            "text": "aap keh dijiye ke main to sirf apne rab hee ko pukaarta hoon aur us ke saath kisi ko shareek nahi karta"
        },
        {
            "chapter": 72,
            "verse": 21,
            "text": "keh dijiye ke mujhe tumhaare kisi nuqsaan, na-fe ka eqtiyaar nahi"
        },
        {
            "chapter": 72,
            "verse": 22,
            "text": "keh dijiye ke mujhe har giz koyi Allah se bacha nahi sakta aur main har giz us ke siva koyi jaaye panaah bhi pa nahi sakta"
        },
        {
            "chapter": 72,
            "verse": 23,
            "text": "albatta (mera kaam) Allah ki baath aur us ke paighamaath (logo ko) pahoncha dena hai, (ab) jo bhi Allah aur us ke rasool ki na manega, us ke liye jahannam ki aag hai, jis mein aise log hamesha rahenge"
        },
        {
            "chapter": 72,
            "verse": 24,
            "text": "(un ki aankh na khulegi) yahaa tak ke ose dekh le jis ka un ko waada diya jaata hai, pas an qareeb jaan lenge ke kis ka madadgaar kamzoor aur kis ki jamaath kam hai"
        },
        {
            "chapter": 72,
            "verse": 25,
            "text": "keh dijiye ke mujhe maloom nahi ke jis ka waada tum se kiya jaata hai, wo qareeb hai ya mera rab us ke liye door ki muddath muqarrar karega"
        },
        {
            "chapter": 72,
            "verse": 26,
            "text": "wo ghayb ka jaanne waala hai aur apne ghayb par kisi ko mutthala nahi karta"
        },
        {
            "chapter": 72,
            "verse": 27,
            "text": "sivaaye us paighambar ke jise wo pasand karle, lekin us ke bhi aage piche pehre daar muqarrar kar deta hai"
        },
        {
            "chapter": 72,
            "verse": 28,
            "text": "ta ke un ke apne rab ke paighaam pahoncha dene ka ilm ho jaaye, Allah ta’ala ne un ke aas paas (ki tamaam chizo) ka ahaata kar rakha hai aur har cheez ki ginti ka shumaar kar rakha hai"
        },
        {
            "chapter": 73,
            "verse": 1,
            "text": "aye kapde mein lipatne waale"
        },
        {
            "chapter": 73,
            "verse": 2,
            "text": "raath (ke waqt namaaz) mein khade ho jaao magar kam"
        },
        {
            "chapter": 73,
            "verse": 3,
            "text": "aadhi raath ya us se bhi kuch kam karle"
        },
        {
            "chapter": 73,
            "verse": 4,
            "text": "ya us par badha de aur Qur’aan ko teher teher kar (saaf) padha kar"
        },
        {
            "chapter": 73,
            "verse": 5,
            "text": "yaqinan hum tujh par bahuth bhaari baath an qareen naazil karenge"
        },
        {
            "chapter": 73,
            "verse": 6,
            "text": "beshak raath ka uthna dil jamyi ke liye intehaayi munaasib hai aur baath ko bahuth durusth kar dene waala hai"
        },
        {
            "chapter": 73,
            "verse": 7,
            "text": "yaqinan tujhe din mein bahuth shughal rehta hai"
        },
        {
            "chapter": 73,
            "verse": 8,
            "text": "tu apne rab ke naam ka zikr kiya kar aur tamaam qalaayeq se kat kar us ki taraf mutawajjeh ho ja"
        },
        {
            "chapter": 73,
            "verse": 9,
            "text": "mashriq wa maghrib ka parvardigaar, jis ke siva koyi maboodh nahi, tu osi ko apna kaar-saaz bana le"
        },
        {
            "chapter": 73,
            "verse": 10,
            "text": "aur jo kuch wo kahe, tu sehta reh aur wafa daari ke saath un se alag thalag reh"
        },
        {
            "chapter": 73,
            "verse": 11,
            "text": "aur mujhe un jhutlaane waale aasoda haal logo ko chohd de aur unhe zara si muhullath de"
        },
        {
            "chapter": 73,
            "verse": 12,
            "text": "yaqinan hamaare haan saqth bediyaa hai aur sulagti hoyi jahannam hai"
        },
        {
            "chapter": 73,
            "verse": 13,
            "text": "aur halaq mein atakne waala khaana hai aur dard dene waala azaab hai"
        },
        {
            "chapter": 73,
            "verse": 14,
            "text": "jis din zameen aur pahaad thar thara jayenge aur pahaad misl bhar bhari reth ke tilo ke ho jayenge"
        },
        {
            "chapter": 73,
            "verse": 15,
            "text": "beshak hum ne tumhaari taraf bhi, tum par gawaahi dene waala rasool bhej diya hai, jaise ke hum ne feraun ke paas rasool bheja tha"
        },
        {
            "chapter": 73,
            "verse": 16,
            "text": "to feraun ne us rasool ki na-farmaani ki, to hum ne ose saqth (wabaal ki) pakad mein pakad liya"
        },
        {
            "chapter": 73,
            "verse": 17,
            "text": "tum agar kaafir rahe to, us din kaise panaah paoge jo din baccho ko buda kar dega"
        },
        {
            "chapter": 73,
            "verse": 18,
            "text": "jis din asmaan phat jayega, Allah ta’ala ka ye waada ho kar hee rehne waala hai"
        },
        {
            "chapter": 73,
            "verse": 19,
            "text": "beshak ye nasihath hai, pas jo chaahe apne rab ki taraf raah eqtiyaar kare"
        }
    ]
}
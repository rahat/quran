{
    "maqras": [
        {
            "chapter": 28,
            "verse": 29,
            "text": "jab hazrath Mosa(alaihissalaam) ne muddath puri karli aur apne ghar waalo ko le kar chale, to ko-he toor ki taraf aag dekhi, apni biwi se kehne lage tehro! main ne aag dekhi hai, bahuth mumkin hai ke main wahaa se koyi qabar laao ya aag ka koyi angaara laao, ta ke tum sek lo"
        },
        {
            "chapter": 28,
            "verse": 30,
            "text": "pas jab wahaan pahonche to us ba barkath zameen ke maidaan ke daay kinaare ke daraqth mein se awaaz diye gaye, ke aye Mosa(alaihissalaam) yaqinan main hee Allah hoon, saare jahaano ka parvardigaar"
        },
        {
            "chapter": 28,
            "verse": 31,
            "text": "aur ye (bhi awaaz aayi) ke apni laathi daal de, phir jab ose dekha ke wo saanp ki tarah phan phana rahi hai, to peet pher kar waapas ho gaye aur mud kar rukh bhi na kiya, hum ne kaha aye Mosa! (alaihissalaam) aage aa, dar math, yaqinan tu har tarah amn waala hai"
        },
        {
            "chapter": 28,
            "verse": 32,
            "text": "apne haath ko apne girebaan mein daal, wo baghair kisi qism ke roog ke chamakta hoa niklega, bilkul safedh aur khauf se (bachne ke liye) apne baazu apni taraf mila le, pas ye duno maujeze tere liye tere rab ki taraf se hai, feraun aur us ki jamaath ki taraf, yaqinan wo sab ke sab be-hukm aur na farmaan log hai"
        },
        {
            "chapter": 28,
            "verse": 33,
            "text": "Mosa(alaihissalaam) ne kaha parvardigaar! main ne in ka ek aadmi qatl kar diya tha, ab mujhe andesha hai ke wo mujhe bhi qatl kar daale"
        },
        {
            "chapter": 28,
            "verse": 34,
            "text": "aur mera bhai Haroon(alaihissalaam) mujh se bahuth zyaada fasih zabaan wala hai, tu ose bhi mera madadgaar bana kar mere saath bhej, ke wo mujhe saccha maane, mujhe to khauf hai ke wo sab mujhe jhutla denge"
        },
        {
            "chapter": 28,
            "verse": 35,
            "text": "Allah ta’ala ne farmaya ke hum tere bhai ke saath tere baazu mazbooth kar denge aur tum duno ko ghalba denge, ferauni tum tak pahonch hee na sakenge, ba-sabab hamaari nishaaniyo ke, tum duno aur tumhaari taabedaari karne waale hee ghaalib rahenge"
        },
        {
            "chapter": 28,
            "verse": 36,
            "text": "pas jab un ke paas Mosa(alaihissalaam) hamaare diye hoye khule maujeze le kar pahonche to kehne lage ye to sirf ghada ghadaaya jaadu hai, hum ne apne agle baap dadaao ke zamaane mein kabhi ye nahi suna"
        },
        {
            "chapter": 28,
            "verse": 37,
            "text": "hazrath Mosa(alaihissalaam) kehne lage mera rab ta’ala ose qoob jaanta hai jo us ke paas ki hidaayath le kar aata hai aur jis ke liye aaqirath ka (accha) anjaam hota hai, yaqinan be insaafo ka bhala na hoga"
        },
        {
            "chapter": 28,
            "verse": 38,
            "text": "feraun kehne laga aye darbaariyo, main to apne siva kisi ko tumhara maboodh nahi jaanta, sun aaye hamaan! tu mere liye mitthi ko aag se pakwa, phir mere liye ek mahal taameer kar, to main Mosa(alaihissalaam) ke maboodh ko jhaank lo, ise main to jhuto mein se hee gumaan kar raha hoon"
        },
        {
            "chapter": 28,
            "verse": 39,
            "text": "us ne aur us ke lashkaro ne na haq tariqe par mulk mein takabbur kiya aur samajh liya ke wo hamaari jaanib lautaaye hee na jayenge"
        },
        {
            "chapter": 28,
            "verse": 40,
            "text": "bil aaqir hum ne ose aur us ke lashkaro ko pakad liya aur darya burdh3 kar diya, ab dekh le ke un gunehgaaro ka anjaam kaisa kuch hoa"
        },
        {
            "chapter": 28,
            "verse": 41,
            "text": "aur hum ne inhe aise imaam bana diye ke logo ko jahannam ki taraf bulaaye aur roze qayaamath muth-laq madad na kiye jaaye"
        },
        {
            "chapter": 28,
            "verse": 42,
            "text": "aur hum ne is dunya mein bhi un ke piche apni laanath laga di aur qayaamath ke din bhi wo badh-haal logo mein se honge"
        },
        {
            "chapter": 28,
            "verse": 43,
            "text": "aur un ke agle zamaane waalo ko halaak karne ke baadh, hum ne Mosa(alaihissalaam) ko aisi kitaab inaayath farmaayi, jo logo ke liye daleel aur hidaayath wa rehmath ho kar aayi thi, ta ke wo nasihath haasil karle"
        },
        {
            "chapter": 28,
            "verse": 44,
            "text": "aur toor ke maghribi jaanib jab ke hum ne Mosa(alaihissalaam) ko hukme ehkaam ki wahi pahonchaayi thi, na to, tu maujoodh tha aur na tu dekhne waalo mein se tha"
        },
        {
            "chapter": 28,
            "verse": 45,
            "text": "lekin hum ne bahuth si nasle paida ki jin par lambi muddate guzar gayi aur na tu madyan ke rehne waalo mein se tha, ke un ke saamne hamaari aayato ki tilaawath karta, balke hum hee rasulo ke bhejne waale rahe"
        },
        {
            "chapter": 28,
            "verse": 46,
            "text": "aur na tu toor ki taraf tha, jab ke hum ne awaaz di, balke ye tere parvardigaar ki taraf se ek rehmath hai, is liye ke tu un logo ko hoosh-yaar karde, jin ke paas tujh se pehle koyi daraane wala nahi pahoncha, kya ajab ke wo nasihath haasil karle"
        },
        {
            "chapter": 28,
            "verse": 47,
            "text": "agar ye baath na hoti ke unhe un ke apne haatho aage bheje hoye amaal ki wajeh se koyi musibath pahonchti, to ye keh uthte ke aye hamaare rab! tu ne hamaari taraf koyi rasool kyo na bheja? ke hum teri aayato ki taabedaari karte aur imaan waalo mein se ho jaate"
        },
        {
            "chapter": 28,
            "verse": 48,
            "text": "phir jab un ke paas hamaari taraf se haq aa pahoncha to kehte hai ke, ye wo kyo nahi diya gaya jaise diye gaye thein Mosa(alaihissalaam), accha to kya Mosa(alaihissalaam) ko jo kuch diya gaya tha, us ke saath logo ne kufr nahi kiya tha, saaf kaha tha ke ye duno jaadugar hai, jo ek dosre ke madadgaar hai aur hum to un sab ke munkir hai"
        },
        {
            "chapter": 28,
            "verse": 49,
            "text": "kehde ke agar sacche ho to, tum bhi Allah ke paas se koyi aisi kitaab le aao, jo in duno se zyaada hidaayath waali ho, main osi ki pairvi karonga"
        },
        {
            "chapter": 28,
            "verse": 50,
            "text": "phir agar ye teri na maane, to tu yaqeen karle ke ye sirf apni qaahish ki pairvi kar rahe hai aur us se bad kar behka hoa kaun hai? jo apni qaahish ke piche pada hoa ho baghair Allah ki rehnumaayi ke, beshak Allah ta’ala zaalim logo ko hidaayath nahi deta"
        }
    ]
}
{
    "maqras": [
        {
            "chapter": 38,
            "verse": 21,
            "text": "aur kya tujhe jhagda karne waalo ki (bhi) qabar mili? jab ke wo diwaar phaandh2 kar mehraab mein aa gaye"
        },
        {
            "chapter": 38,
            "verse": 22,
            "text": "jab ye (hazrath) Dawood(alaihissalaam) ke paas pahonche, pas ye un se dar gaye, unhone kaha khauf na ki jiye, hum do fareeq muqaddama hai, hum mein se ek ne dosre par zyaadati ki hai, pas aap hamaare darmiyaan haq ke saath faisla kar di jiye aur na insaafi na ki jiye aur hamien sidhi raah bata dijiye"
        },
        {
            "chapter": 38,
            "verse": 23,
            "text": "(suniye) ye mera bhai hai, us ke paas nanni-yaanwe(99) dumbiya hai aur mere paas ek hee dumbi hai, lekin ye mujh se keh raha hai ke apni ye ek bhi mujh hee ko de de aur mujh par baath mein badi saqti baratta hai"
        },
        {
            "chapter": 38,
            "verse": 24,
            "text": "aap ne farmaya is ka apni dumbiyo ke saath teri ek dumbi milaane ka sawaal, beshak tere upar ek zulm hai aur aksar hisse daar aur shareek (aise hee hote hai ke) ek dosre par zulm karte hai, sivaaye un ke jo imaan laaye aur jinhone nek amal kiye aur aise log bahuth hee kam hai aur (hazrath) Dawoodh(alaihissalaam) samajh gaye ke hum ne unhe azmaaya hai, phir to apne rub se isteghfaar karne lage aur aajizi karte hoye gir pade aur (puri tarah) rujo kiya"
        },
        {
            "chapter": 38,
            "verse": 25,
            "text": "pas hum ne bhi un ka wo qusoor maaf kar diya, yaqinan wo hamaare nazdeek bade martabe waale aur bahuth acche thikaane waale hai"
        },
        {
            "chapter": 38,
            "verse": 26,
            "text": "aye Dawoodh! (alaihissalaam) hum ne tumhe zameen mein qalifa bana diya, tum logo ke darmiyaan haq ke saath faisle karo aur apni nafsaani qaahishaath ki pairvi na karo, warna wo tumhe Allah ki raah se bhatka degi, yaqinan jo log Allah ki raah se bhatak jaate hai, un ke liye saqth azaab hai, is liye ke unhone hisaab ke din ko bhula diya hai"
        },
        {
            "chapter": 38,
            "verse": 27,
            "text": "aur hum ne asmaan wa zameen aur un ke darmiyaan ki chizo ko na haq paida nahi kiya, ye gumaan to kaafiro ka hai, so kaafiro ke liye qaraabi hai, aag ki"
        },
        {
            "chapter": 38,
            "verse": 28,
            "text": "kya hum un logo ko jo imaan laaye aur nek amal kiye, un ke baraabar kar denge jo (hamesha) zameen mein fasaadh machaate rahe ya parhezgaaro ko badh kaaro jaisa kar denge"
        },
        {
            "chapter": 38,
            "verse": 29,
            "text": "ye ba barkath kitaab hai jise hum ne aap ki taraf is liye naazil farmaya hai, ke log is ki aayato par ghaur wa fikr kare aur aqal mandh us se nasihath haasil kare"
        },
        {
            "chapter": 38,
            "verse": 30,
            "text": "aur hum ne Dawoodh(alaihissalaam) ko Sulaimaan(alaihissalaam) (naami farzandh) ata farmaya, jo bada accha bandha tha aur be-hadh rujo karne waala tha"
        },
        {
            "chapter": 38,
            "verse": 31,
            "text": "jab un ke saamne shaam ke waqth tez rau qaase ghode pesh kiye gaye"
        },
        {
            "chapter": 38,
            "verse": 32,
            "text": "to kehne lage main ne apne parvardigaar ki yaad par in ghudo ki muhabbath ko tarji di, yahaa tak ke aftaab chup gaya"
        },
        {
            "chapter": 38,
            "verse": 33,
            "text": "in (ghudo) ko dubara mere saamne laao, phir to pindliyo aur gardano par haath pherna shuro kar diya"
        },
        {
            "chapter": 38,
            "verse": 34,
            "text": "aur hum ne Sulaimaan(alaihissalaam) ki azmaayesh ki aur un ke taqth par ek jism daal diya, phir us ne rujo kiya"
        },
        {
            "chapter": 38,
            "verse": 35,
            "text": "kaha ke aye mere rab mujhe baqsh de aur mujhe aisa mulk ata farma jo mere siva kisi (shaqs) ke laayeq na ho, tu bada hee dene waala hai"
        },
        {
            "chapter": 38,
            "verse": 36,
            "text": "pas hum ne hawa ko un ke ma taheth kar diya, wo aap ke hukm se jaha aap chaahte narmi se pahoncha diya karti thi"
        },
        {
            "chapter": 38,
            "verse": 37,
            "text": "aur (taaqtwar) jinnaath ko bhi (un ka ma teheth kar diya) har imaarath banaane waale ko aur ghoota qoor ko"
        },
        {
            "chapter": 38,
            "verse": 38,
            "text": "aur dosre jinnaath ko bhi, jo zanjiro mein jakde rehte"
        },
        {
            "chapter": 38,
            "verse": 39,
            "text": "ye hamaara atya, ab tu ehsaan kar ya rok rakh, kuch hisaab nahi"
        },
        {
            "chapter": 38,
            "verse": 40,
            "text": "un ke liye hamaare paas bada taqarrub hai aur bahuth accha thikaana hai"
        },
        {
            "chapter": 38,
            "verse": 41,
            "text": "aur hamaare bandhe Ayyub(alaihissalaam) ka (bhi) zikr kar jab ke us ne apne rab ko pukaara, ke mujhe shaytaan ne ranj aur dokh pahonchaya hai"
        },
        {
            "chapter": 38,
            "verse": 42,
            "text": "apna paao maaro, ye nahaane ka thanda aur pine ka paani hai"
        },
        {
            "chapter": 38,
            "verse": 43,
            "text": "aur hum ne ose us ka pura kumba ata farmaya, balke utna hee aur bhi, osi ke saath apni (qaas) rehmath se aur aqal mandho ki nasihath ke liye"
        },
        {
            "chapter": 38,
            "verse": 44,
            "text": "aur apne haath mein tinko ka ek muttha (jhaado) le kar maar de aur qasam ka qilaaf na kar, sach to ye hai ke hum ne ose bada saabir bandha paaya, wo bada nek bandha tha aur badi hee raghbath rakhne waala"
        },
        {
            "chapter": 38,
            "verse": 45,
            "text": "hamaare bandho Ibraheem, Is’haaq aur Yaqoob(alaihim assalaam) ka bhi logo se zikr karo jo haatho aur aankho waale thein"
        },
        {
            "chapter": 38,
            "verse": 46,
            "text": "hum ne unhe ek qaas baath yaani aaqirath ki yaad ke saath maqsoos kar diya tha"
        },
        {
            "chapter": 38,
            "verse": 47,
            "text": "ye sab hamaare nazdeek barguzida aur behetreen log thein"
        },
        {
            "chapter": 38,
            "verse": 48,
            "text": "Ismail, Yas’aa aur zul kifl(alaihim assalaam) ka bhi zikr kar dijiye, ye sab behetreen log thein"
        },
        {
            "chapter": 38,
            "verse": 49,
            "text": "ye nasihath hai aur yaqeen maano ke parhezgaaro ki badi acchi jageh hai"
        },
        {
            "chapter": 38,
            "verse": 50,
            "text": "(yaani hameshgi waali) jannate, jin ke darwaaze un ke liye khule hoye hai"
        },
        {
            "chapter": 38,
            "verse": 51,
            "text": "jin mein ba faraaghath takiye lagaaye baithe hoye, tarah tarah ke mewe aur qism qism ki sharaabo ki farmaayesh kar rahe hai"
        }
    ]
}
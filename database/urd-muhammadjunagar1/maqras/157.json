{
    "maqras": [
        {
            "chapter": 28,
            "verse": 51,
            "text": "aur hum baraabar pay dar pay logo ke liye apna kalaam bhejte rahe, ta ke wo nasihath haasil karle"
        },
        {
            "chapter": 28,
            "verse": 52,
            "text": "jis ko hum ne is se pehle kitaab inaayath farmaayi, wo to us par bhi imaan rakhte hai"
        },
        {
            "chapter": 28,
            "verse": 53,
            "text": "aur jab us ki aayate un ke paas padi jaati hai, to wo keh dete hai, ke is ke hamaare rab ki taraf se haq hone par hamaara imaan hai, hum to is se pehle hee musalmaan hai"
        },
        {
            "chapter": 28,
            "verse": 54,
            "text": "ye log hai jinhe un ke sabr ke badhle mein dohra ajr diya jayega, ye neki se badhi ko taal dete hai aur hum ne jo unhe de rakha hai, us mein se dete rehte hai"
        },
        {
            "chapter": 28,
            "verse": 55,
            "text": "aur jab be huda baath kaan mein padti hai, to us se kinaara kar lete hai aur keh dete hai ke hamaare amal hamaare liye aur tumhaare amaal tumhaare liye, tum par salaam ho, hum jaahelo se (ulajhna) nahi chaahte"
        },
        {
            "chapter": 28,
            "verse": 56,
            "text": "aap jise chaahe hidaayath nahi kar sakte, balke Allah ta’ala hee jise chaahe hidaayath karta hai, hidaayath waalo se wahi qoob agaah hai"
        },
        {
            "chapter": 28,
            "verse": 57,
            "text": "kehne lage agar hum aap ke saath ho kar hidaayath ke taabedaar ban jaaye to hum to apne mulk se uchak liye jaaye, kya hum ne inhe aman wa amaan aur hurmath waale haram mein jagaah nahi di? jahaan tamaam chizo ke phal khinche chale aate hai jo hamaare paas ba-taur rizq ke hai, lekin un mein se aksar kuch nahi jaante"
        },
        {
            "chapter": 28,
            "verse": 58,
            "text": "aur hum ne bahuth si wo bastiya tabaah kardi, jo apni aysh wa ishrath mein itraane lagi thi, ye hai un ki rihaayish ki jageh, jo un ke baadh bahuth hee kam abaadh ki gayi aur hum hee hai aaqir sab kuch ke waaris"
        },
        {
            "chapter": 28,
            "verse": 59,
            "text": "tera rab kisi ek basti ko bhi us waqt tak halaak nahi karta, jab tak ke un ki kisi badi basti mein apna koyi paighambar na bhej de, jo unhe hamaari aayate pad kar duna de aur hum bastiyo ko osi waqt halaak karte hai, jab ke wahaa waale zulm wa sitam par kamar kas le"
        },
        {
            "chapter": 28,
            "verse": 60,
            "text": "aur tumhe jo kuch diya gaya hai, wo sirf zindagi dunya ka samaan aur osi ki raunaq hai, haan Allah ke paas jo hai, wo bahuth hee behtar aur der pa hai, kya tum nahi samajhte"
        },
        {
            "chapter": 28,
            "verse": 61,
            "text": "kya wo shaqs jis se hum ne nek waada kiya hai, jise wo qat’an paane waala hai, misl us shaqs ke ho sakta hai? jise hum ne zindagaani dunya ki kuch yo hee si manfa-ath4 de di, phir bil aaqir wo qayaamath ke roz pakda baandha haazir kiya jayega"
        },
        {
            "chapter": 28,
            "verse": 62,
            "text": "aur jis din Allah ta’ala unhe pukaar kar farmayega, ke tum jinhe apne gumaan mein mera shareek tehra rahe thein, kahaan hai"
        },
        {
            "chapter": 28,
            "verse": 63,
            "text": "jin par baath aa chuki wo jawaab denge ke aye hamaare parvardigaar ye wahi hai jinhe hum ne behka rakha tha, hum ne inhe isi tarah beh kaya, jis tarah hum behke thein, hum teri sarkaar mein apni dasth bardaari5 karte hai, ye hamaari ibaadath nahi karte thein"
        },
        {
            "chapter": 28,
            "verse": 64,
            "text": "kaha jayega ke apne shariko ko bulaao, wo bulayenge, lekin inhe wo jawaab tak na denge aur sab azaab dekh lenge, kaash ye log hidaayath pa lete"
        },
        {
            "chapter": 28,
            "verse": 65,
            "text": "us din unhe bula kar puchega ke tum ne nabiyo ko kya jawaab diya"
        },
        {
            "chapter": 28,
            "verse": 66,
            "text": "phir to us din un ki tamaam dalile gum ho jayingi aur ek dosre se sawaal tak na karenge"
        },
        {
            "chapter": 28,
            "verse": 67,
            "text": "haan jo shaqs tauba karle imaan le aaye aur nek kaam kare, yaqeen hai ke wo najaath paane waalo mein se ho jayega"
        },
        {
            "chapter": 28,
            "verse": 68,
            "text": "aur aap ka rab jo chahta hai paida karta hai aur jise chahta hai chun leta hai, un mein se kisi ko koyi eqtiyaar nahi, Allah hee ke liye paaki hai wo bulandh tar hai har us cheez se ke log shareek karte hai"
        },
        {
            "chapter": 28,
            "verse": 69,
            "text": "un ke sine jo kuch chupaate aur jo kuch zaaher karte hai, aap ka rab sab kuch jaanta hai"
        },
        {
            "chapter": 28,
            "verse": 70,
            "text": "wahi Allah hai, us ke siva koyi laayeq ibaadath nahi, dunya aur aaqirath mein osi ki tareef hai, osi ke liye farma-ravaayi6 hai aur osi ki taraf tum sab phere jaoge"
        },
        {
            "chapter": 28,
            "verse": 71,
            "text": "keh dijiye ke dekho to sahih agar, Allah ta’ala tum par raath hee raath qayaamath tak baraabar kar de, to sivaaye Allah ke kaun maboodh hai, jo tumhaare paas din ki roushni laaye? Kya tum sunte nahi ho"
        },
        {
            "chapter": 28,
            "verse": 72,
            "text": "puchiye ke ye bhi bata do ke agar Allah ta’ala tum par hamesha qayaamath tak din hee din rakhe, to bhi sivaaye Allah ta’ala ke koyi maboodh hai, jo tumhaare paas raath le aaye, jis mein tum araam haasil karo, kya tum dekh nahi rahe ho"
        },
        {
            "chapter": 28,
            "verse": 73,
            "text": "osi ne to tumhaare liye apne fazl wa karam se din raath muqarrar kar diye hai, ke tum raath mein araam karo aur din mein us ki bheji hoyi rozi talaash karo, ye is liye ke tum shukr ada karo"
        },
        {
            "chapter": 28,
            "verse": 74,
            "text": "aur jis din unhe pukaar kar Allah ta’ala farmayega, jinhe tum mere shareek qayaal karte thein, wo kahaan hai"
        },
        {
            "chapter": 28,
            "verse": 75,
            "text": "aur hum har ummath mein se ek gawaah alag kar lenge, ke apni dalile pesh karo, pas us waqt jaan lenge ke haq Allah ta’ala ki taraf hai aur jo kuch iftera wo jodte thein, sab un ke paas se kho jayega"
        }
    ]
}
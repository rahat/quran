{
    "maqras": [
        {
            "chapter": 28,
            "verse": 12,
            "text": "un ke pahonchne se pehle hum ne Mosa(alaihissalaam) par daaiyo ka doodh haraam kar diya tha, ye kehne lagi ke kya main tumhe aisa gharaana bataao, jo is bacche ki tumhaare liye parvarish kare aur ho bhi wo is bacche ke khair qaah"
        },
        {
            "chapter": 28,
            "verse": 13,
            "text": "bas hum ne ose us ki maa ki taraf waapas pahonchaya, ta ke us ki aankhe thandi rahe aur aazurda qaatir2 na ho aur jaan le ke Allah ta’ala ka waada saccha hai, lekin aksar log nahi jaante"
        },
        {
            "chapter": 28,
            "verse": 14,
            "text": "aur jab Mosa(alaihissalaam) apni jawaani ko pahonch gaye aur pure tawaana ho gaye, hum ne unhe hikmath wa ilm ata farmaya, neki karne walo ko hum isi tarah badhla diya karte hai"
        },
        {
            "chapter": 28,
            "verse": 15,
            "text": "aur Mosa(alaihissalaam) ek aise waqt shahar mein aaye jab ke shahar ke log ghaflath mein thein, yaha do shaqso ko ladte hoye paaya, ye ek to us ke rafiqo mein se tha aur ye dosra us ke dushmano mein se, us ki khaum waale ne us ke qilaaf jo us ke dushmano mein se tha, us se faryaad ki, jis par Mosa(alaihissalaam) ne us ko mukka maara, jis se wo mar gaya, Mosa(alaihissalaam) kehne lage ye to shaitaani kaam hai, yaqinan shaitaan dushman aur khule taur par behkaane wala hai"
        },
        {
            "chapter": 28,
            "verse": 16,
            "text": "phir dua karne lage ke aye parvardigaar! main ne khud apne upar zulm kiya, tu mujhe maaf farma de, Allah ta’ala ne ose baqsh diya, wo baqshish aur bahuth meherbaani karne wala hai"
        },
        {
            "chapter": 28,
            "verse": 17,
            "text": "kehne lage aye mere rab! jaise tu ne mujh par ye karam farmaaya, main bhi ab har giz kisi gunehgaar ka madadgaar na banonga"
        },
        {
            "chapter": 28,
            "verse": 18,
            "text": "subah hee subah darte, andeshe ki haalath mein qabre lene ko shahar mein gaye, ke achaanak wahi shaqs jis ne kal un se madad talab ki thi, un se faryaad kar raha hai, Mosa(alaihissalaam) ne us se kaha ke, is mein shak nahi, tu to sarih be raah hai"
        },
        {
            "chapter": 28,
            "verse": 19,
            "text": "phir jab apne aur us ke dushman ko pakadna chaaha, wo faryaadi kehne laga, Mosa(alaihissalaam) kya jis tarah tu ne kal ek shaqs ko qatal kiya hai, mujhe bhi maar daalna chahta hai, tu to mulk mein zaalim wa sarkash hona hee chahta hai aur tera ye iraada hee nahi ke milaap karne waalo mein se ho"
        },
        {
            "chapter": 28,
            "verse": 20,
            "text": "shahar ke parle kinaare se ek shaqs daudta hoa aaya, aur kehne laga aye Mosa!(alaihissalaam) yahaan ke sardaar tere qatl ka mashwera kar rahe hai, pas tu bahuth jald chala ja,mujhe apna qair qwah maan"
        },
        {
            "chapter": 28,
            "verse": 21,
            "text": "pas Mosa(alaihissalaam) wahaan se khauf zada ho kar dekhte bhaalte nikal khade hoye, kehne lage aye parvardigaar! mujhe zaalimo ke gruh se bacha le"
        },
        {
            "chapter": 28,
            "verse": 22,
            "text": "aur jab madyan ki taraf mutawajjeh hoye, to kehne lage mujhe ummid hai ke mera rab mujhe sidhi raah le chalega"
        },
        {
            "chapter": 28,
            "verse": 23,
            "text": "madyan ke paani par jab aap pahonche, to dekha ke logo ki ek jamaath wahaan paani pila rahi hai aur do aurte alag khadi apne (jaanwaro ko) rokti hoyi dikhaayi di, pucha ke tumhara kya haal hai, wo boli ke jab tak ye charwaahe waapas na jaaye, hum paani nahi pilaati aur hamaare waalid bahuth badi umr ke budhe hai"
        },
        {
            "chapter": 28,
            "verse": 24,
            "text": "pas aap ne khud un jaanwaro ko paani pila diya, phir saaye ki taraf hat aaye aur kehne lage aye parvardigaar! tu jo kuch bhalaayi meri taraf utaare, main us ka muhtaaj hoon"
        },
        {
            "chapter": 28,
            "verse": 25,
            "text": "itne mein un duno aurto mein se ek un ki taraf sharm wa haya se chalti hoyi aayi, kehne lagi ke mere baap aap ko bula rahe hai, ta ke aap ne hamaare (jaanwaro) ko jo paani pilaya hai, us ki ujrath de, jab hazrath Mosa(alaihissalaam) un ke paas pahonche aur un se apna saara haal bayaan kiya, to wo kehne lage, ab na dar, tu ne zaalim khaum se najaath paayi"
        },
        {
            "chapter": 28,
            "verse": 26,
            "text": "un duno mein se ek ne kaha ke abba ji! aap unhe mazdoori par rakh li jiye kyo ke jinhe aap ujrath par rakhe, un mein se sab se behtar wo hai jo mazbooth aur amaanatdaar ho"
        },
        {
            "chapter": 28,
            "verse": 27,
            "text": "us buzrug ne kaha main apni in duno ladkiyo mein se ek ko aap ke nikaah mein dena chahta hoon, is (meher par) ke aap aat (8)saal tak mera kaam kaaj kare, haan agar aap das saal pure kare to ye aap ki taraf se bataur ehsaan ke hain, main ye hargiz nahi chahta ke ap ko kisi mashaqqath mein daalo, Allah ko manzoor hai to aage chal kar aap mujhe bhala aadmi payenge"
        },
        {
            "chapter": 28,
            "verse": 28,
            "text": "Mosa(alaihissalaam) ne kaha khair to ye baath mere aur aap ke darmiyaan puqta ho gayi, main in duno muddato mein se jise pura karo, mujh par koyi zyaadati na ho, hum ye jo kuch keh rahe hai, us par Allah gawaah aur kaar saaz hai"
        }
    ]
}
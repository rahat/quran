{
    "chapter": [
        {
            "chapter": 19,
            "verse": 1,
            "text": "kaaaf haaa yaaa aayeen swaad"
        },
        {
            "chapter": 19,
            "verse": 2,
            "text": "ye hai tere parvardigaar ki us meherbaani ka zikr jo usne apne bandhe zakarya par ki thi"
        },
        {
            "chapter": 19,
            "verse": 3,
            "text": "jab ke us ne apne rub se chupke chupe dua ki thi"
        },
        {
            "chapter": 19,
            "verse": 4,
            "text": "ke aaye mere parvardigaar! meri haddiya kamzoor ho gayi hai aur sar bhudaape ki wajeh se bhadak utha hai, lekin main kabhi bhi tujh se dua kar ke mehroom nahi raha"
        },
        {
            "chapter": 19,
            "verse": 5,
            "text": "mujhe apne marne ke baadh apne qaraabath waalo ka dar hai, meri biwi bhi baajh hain, pas tu mujhe apne paas se waaris ata farma"
        },
        {
            "chapter": 19,
            "verse": 6,
            "text": "jo mera bhi waaris ho aur yaqub(alaihissalaam) ke qaandaan ka bhi jaanasheen aur mere rub! tu ose maqbool bandha bana le"
        },
        {
            "chapter": 19,
            "verse": 7,
            "text": "aaye zakarya! hum tujhe ek bacche ki khush qabri dete hain, jis ka naam Yahya hai, hum ne is se pehle us ka hum naam kisi ko bhi nahi kiya"
        },
        {
            "chapter": 19,
            "verse": 8,
            "text": "Zakarya (alaihissalaam) kehne lage mere rub! mere haan ladka kaise hoga, jab ke meri biwi baanjh aur main khud bhudaape ke intehaayi zof ko pahonch chuka hoon"
        },
        {
            "chapter": 19,
            "verse": 9,
            "text": "irshaad hoa ke waada isi tarah ho chuka, tere rub ne farma diya hai ke mujh par to ye bilkul asaan hain, aur tu khud jab ke kuch na tha, main tujhe paida kar chuka hoon"
        },
        {
            "chapter": 19,
            "verse": 10,
            "text": "kehne lage mere parvardigaar mere liye koyi alaamath muqarrar farma de, irshaad hoa ke tere liye alaamath ye hai ke ba-wajoodh bhala changa hone ke, tu teen raatho tak kisi shaqs se bol na sakega"
        },
        {
            "chapter": 19,
            "verse": 11,
            "text": "ab zakarya (alaihissalaam) apne hujre se nikal kar apni khaum ke paas aa kar unhe ishaara karte hain ke tum subah wa shaam Allah ta’ala ki tasbih bayaan karo"
        },
        {
            "chapter": 19,
            "verse": 12,
            "text": "aaye “Yahya”!(alaihissalaam) meri kitaab ko mazboti se “thaam le” aur hum ne ose ladak pan hee se danaayi ata farma di"
        },
        {
            "chapter": 19,
            "verse": 13,
            "text": "aur apne paas se shafaqqath aur paakizgi bhi, wo parhezgaar shaqs tha"
        },
        {
            "chapter": 19,
            "verse": 14,
            "text": "aur apne maa baap se nek sulook karne wala tha, wo sarkash aur gunehgaar na tha"
        },
        {
            "chapter": 19,
            "verse": 15,
            "text": "us par salaam hain, jis din wo paida hoa, aur jis din wo mare, aur jis din wo zinda kar ke uthaya jaaye"
        },
        {
            "chapter": 19,
            "verse": 16,
            "text": "is kitaab mein Maryam ka bhi waaqea bayaan kar, jab ke wo apne ghar ke logo se alaaheda ho kar mashriqi jaanib aayi"
        },
        {
            "chapter": 19,
            "verse": 17,
            "text": "aur un logo ki taraf se pardah kar liya, phir hum ne us ke paas apni ruh (Jibraeel alaihissalaam) ko bheja, pas wo us ke saamne pura aadmi ban kar zaaher hoa"
        },
        {
            "chapter": 19,
            "verse": 18,
            "text": "ye kehne lagi, main tujh se rehmaan ki panaah maangti hoon, agar tu kuch bhi Allah se darne wala hai"
        },
        {
            "chapter": 19,
            "verse": 19,
            "text": "us ne jawaab diya ke main to Allah ka bheja hoa qaasid hoon, tujhe ek paakiza ladka dene ayaa hoon"
        },
        {
            "chapter": 19,
            "verse": 20,
            "text": "kehne lagi, bhala mere haan baccha kaise ho sakta hain? mujhe to kisi insaan ka haath tak nahi laga aur na main badh kaar hoon"
        },
        {
            "chapter": 19,
            "verse": 21,
            "text": "us ne kaha baath to yahi hai, lekin tere parvardigaar ka irshaad hai ke wo mujh par bahuth hee asaan hai, hum to ise logo ke liye ek nishaani bana denge aur apni qaas rehmath, ye to ek tay shuda baath hai"
        },
        {
            "chapter": 19,
            "verse": 22,
            "text": "pas wo hamal se ho gay, aur isi wajeh se wo yek-so ho kar ek door ki jageh chali gayi"
        },
        {
            "chapter": 19,
            "verse": 23,
            "text": "phir darde zeh ose ek khajoor ke-ta ne ke niche le ayaa, boli kaash! main is se pehle hee mar gayi hoti aur logo ki yaad se bhi bhuli basri ho jaati"
        },
        {
            "chapter": 19,
            "verse": 24,
            "text": "itne mein ose niche se hee awaaz di ke, aazur da qaatir na ho, tere rub ne tere paao ta le ek chashma jaari kar diya hai"
        },
        {
            "chapter": 19,
            "verse": 25,
            "text": "aur us khajoor ke ta ne ko apni taraf hala, ye tere saamne taro taaza pakki khajore gira dega"
        },
        {
            "chapter": 19,
            "verse": 26,
            "text": "ab chain se kha pi aur aankhe thandi rakh, agar tujhe koyi insaan nazar pad jaaye to keh dena ke main ne Allah Rahmaan ke naam ka roza maan rakha hai, main aaj kisi shaqs se baath na karongi"
        },
        {
            "chapter": 19,
            "verse": 27,
            "text": "ab hazrath Isa (alaihissalaam) ko liye hoye wo apni khaum ke paas aayi, sab kehne lage Maryam tu ne badi bori harkath ki"
        },
        {
            "chapter": 19,
            "verse": 28,
            "text": "aaye Haroon ki behen! na to tera baap bora aadmi tha aur na teri maa badhkaar thi"
        },
        {
            "chapter": 19,
            "verse": 29,
            "text": "Maryam ne apne bacche ki taraf ishaara kiya, sab kehne lage ke lo, bhala hum goodh ke bacche se baath kaise kare"
        },
        {
            "chapter": 19,
            "verse": 30,
            "text": "baccha bol utha ke main Allah ta’ala ka bandha hoon, us ne mujhe kitaab ata farmaayi aur mujhe apna paighambar banaya hai"
        },
        {
            "chapter": 19,
            "verse": 31,
            "text": "aur us ne mujhe ba barkath kiya hain, jahaan bhi main hoon, aur us ne mujhe namaaz aur zakaath ka hukm diya hain, jab tak bhi main zinda rahoon"
        },
        {
            "chapter": 19,
            "verse": 32,
            "text": "aur us ne mujhe apni waaleda ka khidmath guzaar banaya hai, aur mujhe sarkash aur badh baqth nahi kiya"
        },
        {
            "chapter": 19,
            "verse": 33,
            "text": "aur mujh par meri paidayish ke din aur meri mauth ke din aur jis din ke main dubaara zinda khada kiya jaonga, salaam hee salaam hai"
        },
        {
            "chapter": 19,
            "verse": 34,
            "text": "ye hai sahih waaqea Isa bin Maryam(alaihisslaam) ka, yahi hai wo haq baath jis mein log shak wa shube mein mubtela hai"
        },
        {
            "chapter": 19,
            "verse": 35,
            "text": "Allah ta’ala ke liye aulaad ka hona laayeq nahi, wo to bilkul paak zaath hai, wo to jab kisi kaam ke liye sar anjaam dene ka iraada karta hai, to ose keh deta hai ke hoja, wo osi waqt ho jata hai"
        },
        {
            "chapter": 19,
            "verse": 36,
            "text": "mera aur tum sab ka parvardigaar sirf Allah ta’ala hee hai, tum sab osi ki ibaadath karo, yahi sidhi raah hai"
        },
        {
            "chapter": 19,
            "verse": 37,
            "text": "phir ye firqe aapas mein eqtelaaf karne lage, pas kaafiro ke liye, “wail” hai, ek bade (saqt) din ki haazri se"
        },
        {
            "chapter": 19,
            "verse": 38,
            "text": "kya qoob dekhne sunne waale honge us din jab ke hamaare saamne haazir honge, lekin aaj to ye zaalim log, sarih gumraahi mein pade hoye hain"
        },
        {
            "chapter": 19,
            "verse": 39,
            "text": "tu unhe us ranj wa afsoos ke din ka dar sunaade, jab ke kaam anjaam ko pahoncha diya jaayega aur ye log ghaflath aur be imaani mein hee reh jaayenge"
        },
        {
            "chapter": 19,
            "verse": 40,
            "text": "khud zameen ke aur tamaam zameen waalo ke waaris hum hee honge aur sab log hamaari hee taraf lauta kar laaye jayenge"
        },
        {
            "chapter": 19,
            "verse": 41,
            "text": "is kitaab mein Ibraheem(alaihissalaam) ka qissa bayaan kar, beshak wo badi sacchaayi waale paighambar thein"
        },
        {
            "chapter": 19,
            "verse": 42,
            "text": "jab ke unhone apne baap se kaha ke abba jaan! aap un ki puja paat kyo kar rahe hain, jo na sone na dekhe? na aap ko kuch bhi fayeda pahoncha sake"
        },
        {
            "chapter": 19,
            "verse": 43,
            "text": "mere meherbaan baap aap dekhiye mere paas wo ilm ayaa hai jo aap ke paas ayaa hee nahi, to aap meri hee maane, main bilkul sidhi raah ki taraf aap ki rehbari karonga"
        },
        {
            "chapter": 19,
            "verse": 44,
            "text": "mere abba jaan aap shaitaan ki parastish se baaz aa jaaye, shaitaan to rehem wa karam waale Allah ta’ala ka bada hee na farmaan hai"
        },
        {
            "chapter": 19,
            "verse": 45,
            "text": "abba jaan! mujhe qauf laga hoa hai ke kahi aap par koyi azaab e ilaahi na aa pade ke aap shaitaan ke saathi ban jaaye"
        },
        {
            "chapter": 19,
            "verse": 46,
            "text": "us ne jawaab diya ke aye Ibraheem!(alaihissalaam) kya tu hamaare mabudo se rugardaani kar raha hain, sun agar tu baaz na aaya to main tujhe pattharo se maar daalonga, ja ek muddate daraaz tak mujh se alag reh"
        },
        {
            "chapter": 19,
            "verse": 47,
            "text": "kaha accha tum par salaam ho, main to apne parvardigaar se tumhaari baqshish ki dua karta rahonga, wo mujh par hadh darje meherbaan hain"
        },
        {
            "chapter": 19,
            "verse": 48,
            "text": "main to tumhe bhi aur jin jin ko tum Allah ta’ala ke siva pukaarte ho, unhe bhi sab ko chohd raha hoon, sirf apne parvardigaar ko pukaarta rahonga, mujhe yaqeen hai ke main apne parvardigaar se dua maang kar mehroom na rahonga"
        },
        {
            "chapter": 19,
            "verse": 49,
            "text": "jab ibraheem(alaihissalaam) un sab ko aur Allah ke siva un ke sab mabudo ko chohd chuke to hum ne unhe Is’haaq wa Yaqoob(alaihima assalaam) ata farmaaye aur duno ko nabi bana diya"
        },
        {
            "chapter": 19,
            "verse": 50,
            "text": "aur un sab ko hum ne apni bahut si rehmate ataa farmaayi, aur hum ne un ke zikre jameel ko bulandh darje ka kar diya"
        },
        {
            "chapter": 19,
            "verse": 51,
            "text": "is Qur’an mein Mosa(alaihissalaam) ka zikr bhi kar, jo chuna hoa aur rasool aur nabi tha"
        },
        {
            "chapter": 19,
            "verse": 52,
            "text": "hum ne ose toor ki daayi jaanib se nida ki aur raaz goyi karte hoye ose qareeb kar liya"
        },
        {
            "chapter": 19,
            "verse": 53,
            "text": "aur apni qaas meherbani se us ke bhai ko nabi bana kar ataa farmaya"
        },
        {
            "chapter": 19,
            "verse": 54,
            "text": "is kitaab mein Ismail(alaihissalaam) ka waaqea bhi bayaan kar, wo bada hee waade ka saccha tha aur tha bhi rasool aur nabi"
        },
        {
            "chapter": 19,
            "verse": 55,
            "text": "wo apne ghar waalo ko baraabar namaaz aur zakaath ka hukm deta tha aur tha bhi apne parvardigaar ki bargaah mein pasandidaah aur maqbool"
        },
        {
            "chapter": 19,
            "verse": 56,
            "text": "aur is kitaab mein Idrees(alaihissalaam) ka bhi zikr kar, wo bhi nek kirdaar paighambar tha"
        },
        {
            "chapter": 19,
            "verse": 57,
            "text": "hum ne ose bulandh muqaam par utha liya"
        },
        {
            "chapter": 19,
            "verse": 58,
            "text": "yahi wo anmbiya hai jin par Allah ta’ala ne fazl wa karam kiya, jo aulaad aadam mein se hai, aur un logo ki nasl se hain jinhe hum ne nuh(alaihissalaam) ke saath kashti mein chada liya tha, aur aulaade Ibraheem wa Yaqoob se aur hamaari taraf se raah yaafta aur hamaare pasandidaah logo mein se, un ke saamne jab Allah rahmaan ki ayaato ki tilaawath ki jaati thi, ye sajda karte aur rote gid gidaate gir padte thein"
        },
        {
            "chapter": 19,
            "verse": 59,
            "text": "phir un ke baadh aise na qalaf paida hoye, ke unhone namaaz zaaye kardi aur nafsaani qaahisho ke piche pad gaye, so un ka nuqsaan un ke aage aayega"
        },
        {
            "chapter": 19,
            "verse": 60,
            "text": "bajuz un ke jo tauba karle aur imaan laaye aur nek amal kare, aise log jannath mein jayenge aur un ki zara si bhi haq talfi na ki jayegi"
        },
        {
            "chapter": 19,
            "verse": 61,
            "text": "hameshgi waali jannato mein jin ka ghaayebaana waada, Allah meherbaan ne apne bandho se kiya hai, beshak us ka waada pura hone waala hee hai"
        },
        {
            "chapter": 19,
            "verse": 62,
            "text": "wo log wahaan koyi laghu baath na sunenge, sirf salaam hee salaam sunenge, un ke liye wahaa subaah shaam un ka rizq hoga"
        },
        {
            "chapter": 19,
            "verse": 63,
            "text": "ye hai wo jannath jis ka waaris hum apne bandho mein se unhe banaate hain, jo muttaqi ho"
        },
        {
            "chapter": 19,
            "verse": 64,
            "text": "hum baghair tere rab ke hukm ke utar nahi sakte, hamaare aage piche aur un ke darmiyaan ki kul cheeze, osi ki milkiyath mein hain, tera parvardigaar bhulne waala nahi"
        },
        {
            "chapter": 19,
            "verse": 65,
            "text": "aasmaano ka, zameen ka aur jo kuch un ke darmiyaan hain, sab ka rab wahi hai, to, tu osi ki bandagi kar aur us ki ibaadath par jam ja, kya tere ilm mein us ka hum naam hum pallah koyi aur bhi hain"
        },
        {
            "chapter": 19,
            "verse": 66,
            "text": "insaan kehta hai ke jab main mar jaonga to kya phir zinda kar ke nikaala jaonga"
        },
        {
            "chapter": 19,
            "verse": 67,
            "text": "kya ye insaan itna bhi yaad nahi rakhta ke hum ne ose is se pehle paida kiya, halaan ke wo kuch bhi na tha"
        },
        {
            "chapter": 19,
            "verse": 68,
            "text": "tere parvardigaar ki qasam! hum unhe aur shaitano ko jama kar ke zaroor zaroor jahannum ke ird gird ghutno ke bal gire hoye haazir karenge"
        },
        {
            "chapter": 19,
            "verse": 69,
            "text": "hum phir har har giruh se unhe alag nikaal khada karenge, jo Allah rahmaan se bahuth akde akde phirte thein"
        },
        {
            "chapter": 19,
            "verse": 70,
            "text": "phir hum unhe bhi qoob jaante hain, jo jahannam ke daaqile ke zyaada sazawaar hain"
        },
        {
            "chapter": 19,
            "verse": 71,
            "text": "tum mein se har ek wahaan zaroor waarid hone waala hain, ye tere parvardigaar ke zimme qatayi faisal shuda amr hain"
        },
        {
            "chapter": 19,
            "verse": 72,
            "text": "phir hum parhezgaaro ko to bacha lenge aur na farmaano ko osi mein ghutno ke bal gira hoa chohd denge"
        },
        {
            "chapter": 19,
            "verse": 73,
            "text": "jab un ke saamne hamaari roushan aayate tilaawath ki jaati hai, to kaafir musalmaano se kehte hain, bataao hum tum duno jamaato mein se kis ka martaba zyada hain? aur kis ki majlis shaandaar hain"
        },
        {
            "chapter": 19,
            "verse": 74,
            "text": "hum to un se pehle bahuth si jamaato ko ghaarat kar chuke hain, jo saazo samaan aur naamo namoodh mein un se bad chahd kar thi"
        },
        {
            "chapter": 19,
            "verse": 75,
            "text": "keh dijiye! jo gumraahi mein ho, to Allah rahmaan us ko qoob lambi mahullath deta hain, yahaan tak ke wo un cheezo ko dekh le jin ka waada kiye jaate hain, yaani azaab ya qayaamath ko, us waqt un ko sahih taur par maloom ho jayega ke kaun bure martabe waala aur kis ka jhatta kamzoor hai"
        },
        {
            "chapter": 19,
            "verse": 76,
            "text": "aur hidaayath yaafta logo ko Allah ta’ala hidaayath me badaata hai, aur baaqi rehne waali nekiyaan tere rab ke nazdeek sawaab ke lehaaz se aur anjaam ke lehaaz se bahuth hee behtar hai"
        },
        {
            "chapter": 19,
            "verse": 77,
            "text": "kya tu ne ose bhi dekha jis ne hamaari aayato se kufr kiya aur kaha ke mujhe to maal aur aulaad zaroor hee di jayegi"
        },
        {
            "chapter": 19,
            "verse": 78,
            "text": "kya wo ghayb par muttale hain, ya Allah ka koyi waada le chuka"
        },
        {
            "chapter": 19,
            "verse": 79,
            "text": "har giz nahi, ye jo bhi keh raha hai, hum ose zaroor likh lenge, aur us ke liye azaab badaaye chale jayenge"
        },
        {
            "chapter": 19,
            "verse": 80,
            "text": "ye jin chizo ko keh raha hai, ose hum us ke baadh le lenge, aur ye to bilkul akela hee hamaare saamne haazir hoga"
        },
        {
            "chapter": 19,
            "verse": 81,
            "text": "unhone Allah ke siva dosre maaboodh bana rakhe ha, ke wo un ke liye baayise izzath ho"
        },
        {
            "chapter": 19,
            "verse": 82,
            "text": "lekin aisa hargiz hona nahi, wo to un ki puja se munkir ho jayenge aur ulthe un ke dushman ban jayenge"
        },
        {
            "chapter": 19,
            "verse": 83,
            "text": "kya tu ne nahi dekha ke hum kaafiro ke paas shaitaano ko bhejte hain, jo unhe qoob uksaate hai"
        },
        {
            "chapter": 19,
            "verse": 84,
            "text": "tu un ke baare mein jaldi na kar, hum to khud hee un ke liye muddath shumaari kar rahe hain"
        },
        {
            "chapter": 19,
            "verse": 85,
            "text": "jis din hum parhezgaaro ko Allah rehman ki taraf ba taur mehmaan jama karenge"
        },
        {
            "chapter": 19,
            "verse": 86,
            "text": "aur gunehgaaro ko saqth pyaas ki haalath mein jahannam ki taraf haank le jaayenge"
        },
        {
            "chapter": 19,
            "verse": 87,
            "text": "kisi ko shifa’ath ka eqtiyaar na hoga,sivaaye un ke jinhone Allah ta’ala ki taraf se koyi qaul qaraar le liya"
        },
        {
            "chapter": 19,
            "verse": 88,
            "text": "un ka qaul to ye hai ke Allah rahmaan ne bhi aulaad eqtiyaar ki hai"
        },
        {
            "chapter": 19,
            "verse": 89,
            "text": "yaqinan tum bahuth buri aur bhaari cheez laaye ho"
        },
        {
            "chapter": 19,
            "verse": 90,
            "text": "qareeb hai ke is qaul ki wajeh se asmaan phat jaaye aur zameen shaq ho jaaye aur pahaad reze reze ho jaaye"
        },
        {
            "chapter": 19,
            "verse": 91,
            "text": "ke wo rahmaan ki aulaad saabith karne baithe"
        },
        {
            "chapter": 19,
            "verse": 92,
            "text": "shaan rahmaan ke laayeq nahi ke wo aulaad rakhe"
        },
        {
            "chapter": 19,
            "verse": 93,
            "text": "asmaan aur zameen mein jo kuch hai sab ke sab Allah ke ghulaam ban kar hee aane waale hai"
        },
        {
            "chapter": 19,
            "verse": 94,
            "text": "un sab ko us ne gher rakha hai, aur sab ko puri tarah gin bhi rakha hai"
        },
        {
            "chapter": 19,
            "verse": 95,
            "text": "ye saare ke saare qayaamath ke din akele us ke paas haazir hone waale hai"
        },
        {
            "chapter": 19,
            "verse": 96,
            "text": "beshak jo imaan laaye hai aur jinhone shaayista amaal kiye hai, un ke liye Allah rahmaan muhabbath paida kar dega"
        },
        {
            "chapter": 19,
            "verse": 97,
            "text": "hum ne is Qur’an ko teri zabaan mein bahuth hee asaan kar diya hai, ke tu is ke zariye se parhezgaaro ko khush qabri de aur jhagdaalo logo ko dara de"
        },
        {
            "chapter": 19,
            "verse": 98,
            "text": "hum ne un se pehle bahuth si jamaate tabaah kar di hain, kya un mein se ek ki bhi aahat tu paata hai, ya un ki awaaz ki bhanak bhi tere kaan mein padti hai"
        }
    ]
}
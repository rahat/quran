{
    "pages": [
        {
            "chapter": 18,
            "verse": 5,
            "text": "dar haqiqath na to khud unhe us ka ilm hai na un ke baap dadaao ko, ye tuhmath badi buri hai jo un ke mu se nikal rahi hai, wo nara jhoot bak rahe hai"
        },
        {
            "chapter": 18,
            "verse": 6,
            "text": "pas agar ye log is baath par imaan na laaye, to kya aap un ke piche isi ranj mein apni jaan halaak kar dalenge"
        },
        {
            "chapter": 18,
            "verse": 7,
            "text": "roye zameen par jo kuch hai hum ne ose zameen ki raunaq ka baayes banaya hai, ke hum unhe aazmaale ke un mein kaun nek amaal wala hai"
        },
        {
            "chapter": 18,
            "verse": 8,
            "text": "us par jo kuch hai hum ose ek hamwaar saaf maidaan kar daalne waale hai"
        },
        {
            "chapter": 18,
            "verse": 9,
            "text": "kya tu apne qayaal mein ghaar aur katbe walo ko hamaari nishaaniyo mein se koyi bahuth ajeeb nishani samajh raha hai"
        },
        {
            "chapter": 18,
            "verse": 10,
            "text": "in chand nau jawaano ne jab ghaar mein panah li to dua ki ke aye hamare pavardigaar! hamein apne paas se rehmath ata farma aur hamaare kaam mein hamaare liye raah yaabi ko asaan karde"
        },
        {
            "chapter": 18,
            "verse": 11,
            "text": "pas hum ne un ke kaano par ginti ke kayi saal tak isi ghaar mein parde daal diye"
        },
        {
            "chapter": 18,
            "verse": 12,
            "text": "phir hum ne unhe utha khada kiya, ke hum ye maloom karle ke duno gruh mein se us intehaayi muddath ko jo unhone guzaari kis ne zyaada yaad rakhi hai"
        },
        {
            "chapter": 18,
            "verse": 13,
            "text": "hum un ka sahih waqea tere saamne bayaan farma rahe hai, ye chand nau jawaan apne rub par imaan laaye thein aur hum ne un ki hidaayath mein taraqqi di thi"
        },
        {
            "chapter": 18,
            "verse": 14,
            "text": "hum ne un ke dil mazbooth kar diye thein, jab ke ye ut khade hoye aur kehne lage ke hamara parvardigaar to wahi hai jo asmaan aur zameen ka parvardigaar hai, na mumkin hai ke hum us ke siva kisi aur maboodh ko pukaare, agar aisa kiya to hum ne nihayath hee ghalath baath kahi"
        },
        {
            "chapter": 18,
            "verse": 15,
            "text": "ye hai hamaari khaum jis ne us ke siva aur maboodh bana rakhe hai, un ki khudaayi ki ye koyi saaf daleel kyo pesh nahi karte, Allah par jhoot iftera baandhne waale se zyada zaalim kaun hai"
        }
    ]
}
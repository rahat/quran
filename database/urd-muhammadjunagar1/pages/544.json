{
    "pages": [
        {
            "chapter": 58,
            "verse": 12,
            "text": "aye musalamaano! jab tum rasool Allah (sallallahualaihi wasallam) se sargoshi karna chaaho to apni sargoshi se pehle kuch sadqa de diya karo, ye tumhaare haq mein behtar aur paakiza tar hai, haan agar na paao to beshak Allah ta’ala baqshne waala meherbaan hai"
        },
        {
            "chapter": 58,
            "verse": 13,
            "text": "kya tum apni sargoshi se pehle sadqa nikaalne se dar gaye? pas jab tum ne ye na kiya aur Allah ta’ala ne bhi tumhe maaf farma diya, to ab (ba qoobi) namaazo ko qaayam rakho, zakaath dete raha karo aur Allah ta’ala ki aur us ke rasool ki taabedaari karte raho, tum jo kuch karte ho, us (sab) se Allah (qoob) qabardaar hai"
        },
        {
            "chapter": 58,
            "verse": 14,
            "text": "kya tu ne un logo ko nahi dekha? jihone us khaum se dosti ki jin par Allah ghazabnaak ho chuka hai, na ye (munaafiq) tumhaare hee hai na un ke hai, ba-wajoodh ilm ke phir bhi jhoot par qasme kha rahe hai"
        },
        {
            "chapter": 58,
            "verse": 15,
            "text": "Allah ta’ala ne un ke liye saqt azaab tayyaar kar rakha hai, tehqeeq jo kuch ye kar rahe hai bura kar rahe hai"
        },
        {
            "chapter": 58,
            "verse": 16,
            "text": "un logo ne to apni qasmo ko dhaal bana rakha hai aur logo ko Allah ki raah se rokte hai, un ke liye ruswa karne waala azaab hai"
        },
        {
            "chapter": 58,
            "verse": 17,
            "text": "un ke maal aur un ki aulaad Allah ke haan kuch kaam na ayengi, ye to jahannami hai, hamesha hee us mein rahenge"
        },
        {
            "chapter": 58,
            "verse": 18,
            "text": "jis din Allah ta’ala un sab ko utha khada karega, to ye jis tarah tumhaare saamne qasme khaate hai, (Allah ta’ala) ke saamne bhi qasme khaane lagenge aur samjhenge ke wo bhi kisi (daleel) par hai, yaqeen maano ke beshak wahi jhote hai"
        },
        {
            "chapter": 58,
            "verse": 19,
            "text": "un par shaytaan ne ghalba haasil kar liya hai aur unhe Allah ka zikr bhula diya hai, ye shaytaani lashkar hai, koyi shak nahi ke shaytaani lashkar hee qasaare waala hai"
        },
        {
            "chapter": 58,
            "verse": 20,
            "text": "beshak Allah ta’ala ki aur us ke rasool ki jo log muqaalifath karte hai, wahi log sab se zyaada zalilo mein hai"
        },
        {
            "chapter": 58,
            "verse": 21,
            "text": "Allah ta’ala likh chuka hai ke beshak main aur mere paighambar ghaalib rahenge, yaqinan Allah ta’ala zoor aawar aur ghaalib hai"
        }
    ]
}
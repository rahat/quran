{
    "pages": [
        {
            "chapter": 11,
            "verse": 109,
            "text": "is liye aap un chizo se shak wa shuba mein na rahe jinhe ye log pooj rahe hai, un ki poja to is tarah hai jis tarah un ke baap dadao ki us se pehle thi,hum un sub ko un ka pora pora hissa baghair kisi kami ke dene wale hee hai"
        },
        {
            "chapter": 11,
            "verse": 110,
            "text": "yaqinan hum ne mosa(alaihissalaam) ko kitab di phir us mein eqtelaaf kiya gaya,agar pehle hee aap ke rub ki baat saadar na ho gayi hoti to yaqinan un ka faisla kar diya jata,unhe to us mein saqt shuba hai"
        },
        {
            "chapter": 11,
            "verse": 111,
            "text": "yaqinan un mein se har ek jab un ke ru baru jaega to aap ka rub ose us ke amaal ka pora pora badla dega,beshak wo jo kar rahe hai un se wo ba-qabar hai"
        },
        {
            "chapter": 11,
            "verse": 112,
            "text": "pas aap jame rahiye jaisa ke aap ko hukm diya gaya hai aur wo log bhi jo aap ke saath tauba kar chuke hai, qabardaar tum hadh se na badna,Allah tumhare tamaam amaal ka dekhne wala hai"
        },
        {
            "chapter": 11,
            "verse": 113,
            "text": "dekho zaalimo ki taraf hargiz na jhukna warna tumhe bhi(dozakh ki) aag lag jaegi aur Allah ke siva aur tumhara madadgaar na khada ho sakega aur na tum madad diye jaoge"
        },
        {
            "chapter": 11,
            "verse": 114,
            "text": "din ke duno saro mein namaz barpa rakh aur raath ki kayi saa’ato mein bhi, yaqinan nekiya boraiyo ko door kar deti hai, ye nasihath hai nasihath pakadne walo ke liye"
        },
        {
            "chapter": 11,
            "verse": 115,
            "text": "aap sabar karte rahiye yaqinan Allah ta’la neki karne walo ka ajr zaya nahi karta"
        },
        {
            "chapter": 11,
            "verse": 116,
            "text": "pas kyo na tum se pehle zamane ke logo mein se aise ahale khair log hoye jo zameen mein fasaad phailane se rokte, sivae un chand ke jinhe hum ne un mein se najaath di thi, zaalim log to us cheez ke piche pad gaye jis mein unhe aasodgi di gayi thi aur wo gunehgaar thein"
        },
        {
            "chapter": 11,
            "verse": 117,
            "text": "aap ka rub aisa nahi ke kisi basti ko zulm se halaak kar de aur waha ke log nekokaar ho"
        }
    ]
}
{
    "pages": [
        {
            "chapter": 52,
            "verse": 15,
            "text": "(ab bataao) kya ye jaadu hai? ya tum dekhte hee nahi ho"
        },
        {
            "chapter": 52,
            "verse": 16,
            "text": "jaao dozakh mein ab tumhaara sabr karna aur na karna tumhaare liye yeksa hai, tumhe faqth tumhaare kiye ka badhla diya jayega"
        },
        {
            "chapter": 52,
            "verse": 17,
            "text": "yaqinan parhezgaar log jannato mein aur nemato mein hai"
        },
        {
            "chapter": 52,
            "verse": 18,
            "text": "jo unhe un ke rab ne de rakhi hai, us par khush khush hai aur un ke parvardigaar ne unhe jahannam ke azaab se bhi bacha liya hai"
        },
        {
            "chapter": 52,
            "verse": 19,
            "text": "tum ma ze se khaate peete raho un amaal ke badhle jo tum karte thein"
        },
        {
            "chapter": 52,
            "verse": 20,
            "text": "baraabar biche hoye shaandaar taqte par takye lagaaye hoye, aur hum ne un ke nikaah badi badi aankho waali (huro) se kar diye hai"
        },
        {
            "chapter": 52,
            "verse": 21,
            "text": "aur jo log imaan laaye aur un ki aulaad ne bhi imaan mein un ki pairvi ki, hum un ki aulaad ko un tak pahonchaa denge aur un ke amal se hum kuch kam na karenge, har shaqs apne apne amaal ka girvi hai"
        },
        {
            "chapter": 52,
            "verse": 22,
            "text": "hum un ke liye mewe aur marghoob gosht ki rel pel kar denge"
        },
        {
            "chapter": 52,
            "verse": 23,
            "text": "(khush tabyi ke saath) ek dosre ke saath jaam (sharaab) ki china jhapti karenge, jis sharaab ke suroor mein be huda goyi hogi na gunah"
        },
        {
            "chapter": 52,
            "verse": 24,
            "text": "aur un ke ird girdh un ke nau umr ghulaam chal phir rahe honge, goya ke wo moti thein, jo dhake rakhe thein"
        },
        {
            "chapter": 52,
            "verse": 25,
            "text": "aur aapas mein ek dosre ki taraf mutawajjeh ho kar sawaal karenge"
        },
        {
            "chapter": 52,
            "verse": 26,
            "text": "kahenge ke is se pehle hum ne apne ghar waalo ke darmiyaan bahuth dara karte thein"
        },
        {
            "chapter": 52,
            "verse": 27,
            "text": "pas Allah taâ€™ala ne hum par bada ehsaan kiya aur hamein tez wa tundh garam hawaao ke azaab se bacha liya"
        },
        {
            "chapter": 52,
            "verse": 28,
            "text": "hum us se pehle hee us ki ibaadath kiya karte thein, beshak wo mohsin aur meherbaan hai"
        },
        {
            "chapter": 52,
            "verse": 29,
            "text": "to aap samjhaate rahe, kyo ke aap apne rab ke fazl se na to kaahin hai, na deewane"
        },
        {
            "chapter": 52,
            "verse": 30,
            "text": "kya kaafir yo kehte hai ke, ye shaayar hai, hum is par zamaane ke hawaadis (yani mauth) ka intezaar kar rahe hai"
        },
        {
            "chapter": 52,
            "verse": 31,
            "text": "keh dijiye! tum muntazir raho, main bhi tumhaare saath intezaar karne waalo mein hoon"
        }
    ]
}
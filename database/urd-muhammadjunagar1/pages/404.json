{
    "pages": [
        {
            "chapter": 29,
            "verse": 64,
            "text": "aur dunya ki ye zindagaani to mahaz khel tamaasha hai, albatta aaqirath ke ghar ki zindagi hee haqiqi zindagi hai, kaash! ye jaante hote"
        },
        {
            "chapter": 29,
            "verse": 65,
            "text": "pas ye log jab kashtiyo mein sawaar hote hai, to Allah ta’ala hee ko pukaarte hai, us ke liye ibaadath ko qaalis kar ke, phir jab wo unhe qushki ki taraf bacha laata hai, to osi waqt shirk karne lagte hai"
        },
        {
            "chapter": 29,
            "verse": 66,
            "text": "ta ke hamaari di hoyi nemato se mukarte rahe aur baratte rahe, abhi abhi pata chal jayega"
        },
        {
            "chapter": 29,
            "verse": 67,
            "text": "kya ye nahi dekhte ke hum ne haram ko ba-aman bana diya hai, halaan ke un ke ird gird se log uchak liye jaate hai, kya ye baatil par to yaqeen rakhte hai aur Allah ta’ala ki nemato par na shukri karte hai"
        },
        {
            "chapter": 29,
            "verse": 68,
            "text": "aur us se bada zaalim kaun hoga? jo Allah ta’ala par jhoot baandhe ya jab haq us ke paas aa jaaye, wo ose jhutlaaye, kya aise kaafiro ka thikaana jahannam mein na hoga"
        },
        {
            "chapter": 29,
            "verse": 69,
            "text": "aur log hamaari raah mein mashaqqate bardaasht karte hai, hum unhe apni raahe zaroor dikha denge, yaqinan Allah ta’ala neko kaaro ka saathi hai Sureem rom"
        },
        {
            "chapter": 30,
            "verse": 1,
            "text": "Alif laam meem"
        },
        {
            "chapter": 30,
            "verse": 2,
            "text": "rumi maghloob ho gaye hai"
        },
        {
            "chapter": 30,
            "verse": 3,
            "text": "nazdeek ki zameen par aur wo maghloob hone ke baadh an-qareeb ghaalib aa jayenge"
        },
        {
            "chapter": 30,
            "verse": 4,
            "text": "chand saal mein hee us se pehle aur us ke baadh bhi, eqtiyaar Allah ta’ala hee ka hai, us roz musalmaan shaadhmaan honge"
        },
        {
            "chapter": 30,
            "verse": 5,
            "text": "Allah ki madad se wo jis ki chaahta hai madad karta hai, asal ghaalib aur meherbaan wahi hai"
        }
    ]
}
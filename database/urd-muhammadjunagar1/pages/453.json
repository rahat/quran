{
    "pages": [
        {
            "chapter": 38,
            "verse": 1,
            "text": "Swaadh! is nasihath waale Qur’aan ki qasam"
        },
        {
            "chapter": 38,
            "verse": 2,
            "text": "balke kuffaar ghuroor aur muqaalifath mein pade hoye hai"
        },
        {
            "chapter": 38,
            "verse": 3,
            "text": "hum ne un se pehle bhi bahuth si ummato ko tabaah kar daala, unhone har chandh chiq pukaar ki, lekin wo waqth chutkaare ka na tha"
        },
        {
            "chapter": 38,
            "verse": 4,
            "text": "aur kaafiro ko is baath par ta’ajjub hoa ke unhee mein se ek unhe daraane waala aa gaya aur kehne lage ke ye to jaadugar aur jhuta hai"
        },
        {
            "chapter": 38,
            "verse": 5,
            "text": "kya us ne itne saare mabudho ka ek hee maboodh kar diya, waqeyi ye bahuth hee ajeeb baath hai"
        },
        {
            "chapter": 38,
            "verse": 6,
            "text": "un ke sardaar ye kehte hoye chale ke, chalo ji aur apne mabudho par jame raho, yaqinan us baath mein to koyi gharz hai"
        },
        {
            "chapter": 38,
            "verse": 7,
            "text": "hum ne to ye baath pichle deen mein bhi nahi suni, kuch nahi, ye to sirf ghadanth hai"
        },
        {
            "chapter": 38,
            "verse": 8,
            "text": "kya hum sab mein se isi par kalaame ilaahi naazil kiya gaya hai? dar asl ye log meri wahi ki taraf se shak mein hai, (balke sahih ye hai ke) unhone ab tak mera azaab chaka hee nahi"
        },
        {
            "chapter": 38,
            "verse": 9,
            "text": "ya kya un ke paas tere zabardasth fayyaaz rab ke khazaane hai"
        },
        {
            "chapter": 38,
            "verse": 10,
            "text": "ya kya asmaan wa zameen aur un ke darmiyaan ki har cheez ki badshaahath unhee ki hai, to phir ye rassiya taan kar chad jaaye"
        },
        {
            "chapter": 38,
            "verse": 11,
            "text": "ye bhi (bade bade) lashkaro mein se shikisth paaya hoa (chota sa) lashkar hai"
        },
        {
            "chapter": 38,
            "verse": 12,
            "text": "un se pehle bhi khaum nuh aur aadh aur meqo waale faraun ne jhutlaaya tha"
        },
        {
            "chapter": 38,
            "verse": 13,
            "text": "aur samoodh ne aur khaum looth ne aur aika ke rehne waalo ne bhi, yahi (bade) lashkar thein"
        },
        {
            "chapter": 38,
            "verse": 14,
            "text": "un mein se ek bhi aisa na tha, jis ne rasulo ki takzeeb na ki ho, pas meri saza un par saabith ho gayi"
        },
        {
            "chapter": 38,
            "verse": 15,
            "text": "unhe sirf ek cheeq ka intezaar hai jis mein koyi tawaqquf (aur dheel) nahi hai"
        },
        {
            "chapter": 38,
            "verse": 16,
            "text": "aur unhone kaha ke aye hamaare rab! hamaari sar nawisht1 tu hamein roze hisaab se pehle hee de de"
        }
    ]
}
{
    "pages": [
        {
            "chapter": 66,
            "verse": 1,
            "text": "aye Nabi! (sallallahu alaihi wasallam) jis cheez ko Allah ne aap ke liye halaal kar diya hai, ose aap kyo haraam karte hai? (kya) aap apni biwiyo ki razaa mandhi haasil karna chahte hai aur Allah baqshne waala rahem karne waala hai"
        },
        {
            "chapter": 66,
            "verse": 2,
            "text": "tahqeeq ke Allah ta’ala ne tumhaare liye qasmo ko khol daalna muqarrar kar diya hai aur Allah tumhaara kaar-saaz hai aur wahi (pure) ilm waala, hikmath waala hai"
        },
        {
            "chapter": 66,
            "verse": 3,
            "text": "aur yaad karo jab nabi ne apni baaz aurto se ek poshida baath kahi, pas jab us ne us baath ki qabar kardi aur Allah ne apne nabi ko us par agaah kar diya, to nabi ne thodi si baath to bataadi aur thodi si taal gaye, phir jab nabi ne apni us biwi ko ye baath bataayi to, wo kehne lagi, is ki qabar aap ko kis ne di, kaha sab jaanne waale, puri qabar rakhne waale Allah ne mujhe ye bathlaaya hai"
        },
        {
            "chapter": 66,
            "verse": 4,
            "text": "aye Nabi(sallallahu alaihi wasallam) ki duno biwiyo!) agar tum duno Allah ke saamne tauba karlo (to bahuth behtar hai) yaqinan tumhaare dil jhuk pade hai aur agar tum nabi ke qilaaf ek dosre ki madad karogi, pas yaqinan us ka kaar-saaz Allah hai aur Jibraeel hai aur nek ahle imaan aur in ke alaawa farishte bhi madad karne waale hai"
        },
        {
            "chapter": 66,
            "verse": 5,
            "text": "agar wo (paighambar) tumhe talaaq de de to bahuth jald unhe un ka rab! tumhaare badhle tum se behtar biwiyaa inaayath farmaayega, jo Islam waaliya imaan waaliya, Allah ke huzoor jhukne waaliya, tauba karne waaliya, ibaadath baja laane waaliya, roze rakhne waaliya hongi, bewa aur kuwaariya"
        },
        {
            "chapter": 66,
            "verse": 6,
            "text": "aye imaan waalo! tum apne aap ko aur apne ghar waalo ko us aag se bachaao jis ka indhan insaan hai aur patthar jis par saqth dil mazbooth farishte muqarrar hai, jinhe jo hukm Allah ta’ala deta hai, us ki na farmaani nahi karte, balke jo hukm diya jaaye baja laate hai"
        },
        {
            "chapter": 66,
            "verse": 7,
            "text": "aye kaafiro! aaj tum uzr wa bahaana math karo, tumhe sirf tumhaare kartooth ka badhla diya ja raha hai"
        }
    ]
}
{
    "pages": [
        {
            "chapter": 30,
            "verse": 16,
            "text": "aur jinhone kufr kiya tha aur hamaari aayato ko aur aqirath ki mulaqaath ko jhuta tehraya tha, wo sab azaab mein pakad kar haazir rakhe jayenge"
        },
        {
            "chapter": 30,
            "verse": 17,
            "text": "pas Allah taâ€™ala ki tasbih pada karo, jab ke tum shaam karo aur jab subaah karo"
        },
        {
            "chapter": 30,
            "verse": 18,
            "text": "tamaam taarifo ke laayeq asmaan wa zameen mein sirf wahi hai, tisre peher ko aur zuhar ke waqt bhi (us ki pakizgi bayaan karo)"
        },
        {
            "chapter": 30,
            "verse": 19,
            "text": "(wahi) zinda ko murda se aur murde ko zinde se nikaalta hai aur wahi zameen ko us ki mauth ke baadh zinda karta hai, isi tarah tum (bhi) nikaale jaoge"
        },
        {
            "chapter": 30,
            "verse": 20,
            "text": "Allah ki nishaaniyo mein se hai ke us ne tum ko mitthi se paida kiya, phir ab insaan ban kar (chalte phirte) phail rahe ho"
        },
        {
            "chapter": 30,
            "verse": 21,
            "text": "aur us ki nishaaniyo mein se hai ke tumhaari hee jins se biwiya paida ki ta ke tum un se araam paao, us ne tumhaare darmiyaan muhabbath aur hamdardi qaayam kardi, yaqinan ghaur wa fikr karne waalo ke liye is mein bahuth si nishaniya hai"
        },
        {
            "chapter": 30,
            "verse": 22,
            "text": "us (ki khudrath) ki nishaaniyo mein se asmaano aur zameen ki paidayish aur tumhaari zabaano aur rangato ka eqtelaaf bhi hai, daanish mandho ke liye us mein yaqinan badi nishaniya hai"
        },
        {
            "chapter": 30,
            "verse": 23,
            "text": "aur (bhi) us ki (khudrath ki) nishaani tumhaari raatho aur din ki neend mein hai aur us ke fazl (yani rozi) ko tumhara talaash karna bhi hai, jo log (kaan laga kar) sunne ke aadi hai, un ke liye is mein bahuth si nishaaniya hai"
        },
        {
            "chapter": 30,
            "verse": 24,
            "text": "aur us ki nishaaniyo mein se ek ye (bhi) hai ke wo tumhe daraane aur ummid waar banaane ke liye bijliya dikhaata hai aur asmaan se baarish barsaata hai aur us se murda zameen ko zinda kar deta hai, us mein (bhi) aqal mandho ke liye bahuth si nishaaniya hai"
        }
    ]
}
{
    "rukus": [
        {
            "chapter": 67,
            "verse": 15,
            "text": "wo zaath jis ne tumhaare liye zameen ko pasth wa muti kar diya ta ke tum us ki raaho mein chalte phirte raho aur Allah ki roziya khaao (piyo) osi ki taraf (tumhe) ji kar uth khada hona hai"
        },
        {
            "chapter": 67,
            "verse": 16,
            "text": "kya tum is baath se be-khauf ho gaye ho ke asmaano waala tumhe zameen mein dhasa de aur achaanak zameen larazne lage"
        },
        {
            "chapter": 67,
            "verse": 17,
            "text": "ya kya tum us baath se nidar ho gaye ho ke asmaano waala tum par patthar barsaade? phir to tumhe maloom ho hee jayega ke mera daraana kaisa tha"
        },
        {
            "chapter": 67,
            "verse": 18,
            "text": "aur un se pehle logo ne bhi jhutlaaya tha, to dekho un par mera azaab kaisa kuch hoa"
        },
        {
            "chapter": 67,
            "verse": 19,
            "text": "kya ye apne upar, par khole hoye aur (kabhi kabhi) simte hoye (odne waale) parindo ko nahi dekhte, unhe (Allah) rahmaan hee (hawa wa fiza mein) thaame hoye hai, beshak har cheez us ki nigaah mein hai"
        },
        {
            "chapter": 67,
            "verse": 20,
            "text": "sivaaye Allah ke tumhaara wo kaun sa lashkar hai jo tumhaari madad kar sa ke, kaafir to saraasar dhuke hee mein hai"
        },
        {
            "chapter": 67,
            "verse": 21,
            "text": "agar Allah ta’ala apni rozi rok le to bataao kaun hai jo phir tumhe rozi dega? balke (kaafir) to sarkashi aur bidakne par ad gaye hai"
        },
        {
            "chapter": 67,
            "verse": 22,
            "text": "accha wo shaqs zyaada hidaayath waala hai jo apne mu ke bal aundha ho kar chale ya wo jo sidha (pairo ke bal) raahe raasth par chala ho"
        },
        {
            "chapter": 67,
            "verse": 23,
            "text": "keh dijiye ke wahi (Allah) hai jis ne tumhe paida kiya aur tumhaare kaan aankhe aur dil banaaye, tum bahuth hee kam shukr guzaari karte ho"
        },
        {
            "chapter": 67,
            "verse": 24,
            "text": "keh dijiye! ke wahi hai jis ne tumhe zameen mein phayla diya aur us ki taraf tum ekhatte kiye jaoge"
        },
        {
            "chapter": 67,
            "verse": 25,
            "text": "(kaafir) pochte hai ke wo waada kab zaaher hoga, agar tum sacche ho (to bataao)"
        },
        {
            "chapter": 67,
            "verse": 26,
            "text": "aap keh dijiye ke us ka ilm to Allah hee ko hai, main to sirf khule taur par agaah kar dene waala hoon"
        },
        {
            "chapter": 67,
            "verse": 27,
            "text": "jab ye log us waadee ko qareeb tar pa lenge, us waqth un kaafiro ke chehre bigad jayenge aur keh diya jayega ke yahi hai jise tum talab kiya karte thein"
        },
        {
            "chapter": 67,
            "verse": 28,
            "text": "aap keh dijiye! accha agar mujhe aur mere saathiyo ko Allah ta’ala halaak karde ya hum par rahem kare, (beher surath ye to bataao) ke kaafiro ko dard naak azaab se kaun bachayega"
        },
        {
            "chapter": 67,
            "verse": 29,
            "text": "aap keh dijiye! ke wahi rahmaan hai, hum to us par imaan la chuke aur osi par hamaara bharosa hai, tumhe an-qareeb maloom ho jayega ke sarih gumraahi mein kaun hai"
        },
        {
            "chapter": 67,
            "verse": 30,
            "text": "aap keh dijiye! ke accha ye to bataao ke, agar tumhaare (pine ka) paani zameen mein utar jaaye to kaun hai jo tumhaare liye nithra hoa paani laaye"
        }
    ]
}
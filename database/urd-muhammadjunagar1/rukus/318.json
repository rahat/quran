{
    "rukus": [
        {
            "chapter": 26,
            "verse": 34,
            "text": "feraun apne aas paas ke sardaaro se kehne laga, bhai ye to koyi bada daana jaadugar hai"
        },
        {
            "chapter": 26,
            "verse": 35,
            "text": "ye to chahta hai ke apne jaadu ke zoor se, tumhe tumhaari sar zameen se hee nikaal de, bataao ab tum kya hukm dete ho"
        },
        {
            "chapter": 26,
            "verse": 36,
            "text": "un sab ne kaha, aap ise aur is ke bhai ko muhullath di jiye aur tamaam shehro mein har-kaare bhej di jiye"
        },
        {
            "chapter": 26,
            "verse": 37,
            "text": "jo aap ke paas zee ilm jaadugaro ko le aaye"
        },
        {
            "chapter": 26,
            "verse": 38,
            "text": "phir ek muqarrar din ke waade par tamaam jaadugar jama kiye gaye"
        },
        {
            "chapter": 26,
            "verse": 39,
            "text": "aur aam logo se bhi keh diya gaya ke tum bhi majme mein haazir ho jaoge"
        },
        {
            "chapter": 26,
            "verse": 40,
            "text": "ta ke agar jaadugar ghaalib aa jaaye to hum unhee ki pairvi kare"
        },
        {
            "chapter": 26,
            "verse": 41,
            "text": "jaadugar aa kar feraun se kehne lage ke agar hum jeet gaye to hamein kuch inâ€™aan bhi milega"
        },
        {
            "chapter": 26,
            "verse": 42,
            "text": "feraun ne kaha haan! (badi khushi se) balke aisi surath mein tum mere qaas darbaari ban jaoge"
        },
        {
            "chapter": 26,
            "verse": 43,
            "text": "phir (hazrath) Mosa(alaihissalaam) ne jaadugaro se farmaya, jo kuch tumhe daalna hai daal do"
        },
        {
            "chapter": 26,
            "verse": 44,
            "text": "unhone apni rassiya aur laathiyaa daal di, aur kehne lage izzate feraun ki qasam hum yaqinan ghaalib hee rahenge"
        },
        {
            "chapter": 26,
            "verse": 45,
            "text": "ab (hazrath) Mosa(alaihissalaam) ne bhi apni laathi maidaan mein daal di, jis ne osi waqt un ke jhoot moot ke kartab ko nigalna shuro kar diya"
        },
        {
            "chapter": 26,
            "verse": 46,
            "text": "ye dekhte hee jaadugar be-eqtiyaar sajde mein gir gaye"
        },
        {
            "chapter": 26,
            "verse": 47,
            "text": "aur unhone saaf keh diya ke, hum to Allah rabbul aalameen par imaan laaye"
        },
        {
            "chapter": 26,
            "verse": 48,
            "text": "yaani Mosa(alaihissalaam) aur Haroon(alaihissalaam) ke rab par"
        },
        {
            "chapter": 26,
            "verse": 49,
            "text": "feraun ne kaha ke meri ijaazath se pehle tum us par imaan le aaye? yaqinan yahi tumhara wo bada (sardaar) hai, jis ne tum sab ko jaadu sikhaya hai, so tumhe abhi abhi maloom ho jayega, qasam hai, main abhi tumhaare haath paao, ulte taur par kaat donga aur tum sab ko soli par latka donga"
        },
        {
            "chapter": 26,
            "verse": 50,
            "text": "unhone kaha koyi haraj nahi, hum to apne rab ki taraf lautne wale hai hee"
        },
        {
            "chapter": 26,
            "verse": 51,
            "text": "is bina par ke hum sab se pehle imaan waale bane hai, hamein ummid padti hai ke hamara rab hamari sab qataaye maaf farma dega"
        },
        {
            "chapter": 26,
            "verse": 52,
            "text": "aur hum ne Mosa(alaihissalaam) ko wahi ki, ke raatho raath mere bandho ko nikaal le chal, tum sab picha kiye jaoge"
        }
    ]
}
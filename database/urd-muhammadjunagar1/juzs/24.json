{
    "juzs": [
        {
            "chapter": 39,
            "verse": 32,
            "text": "us se bad kar zaalim kaun hai, jo Allah ta’ala par jhoot bole? aur saccha deen jab us ke paas aaye to ose jhuta bataaye? kya aise kuffaar ke liye jahannam thikaana nahi hai"
        },
        {
            "chapter": 39,
            "verse": 33,
            "text": "aur jo sacche deen ko laaye aur jis ne us ki tasdeeq ki, yahi log paarsa1 hai"
        },
        {
            "chapter": 39,
            "verse": 34,
            "text": "un ke liye un ke rab ke paas (har) wo cheez hai, jo ye chaahe, nek logo ka yahi badhla hai"
        },
        {
            "chapter": 39,
            "verse": 35,
            "text": "ta ke Allah ta’ala un se un ke bure amalo ko door karde aur jo nek kaam unhone kiye hai, un ka accha badhla ataa farmaaye"
        },
        {
            "chapter": 39,
            "verse": 36,
            "text": "kya Allah ta’ala apne bandhe ke liye kaafi nahi? ye log aap ko Allah ke siva auro se dara rahe hai aur jise Allah gumraah karde, us ki rehnumaayi karne waala koyi nahi"
        },
        {
            "chapter": 39,
            "verse": 37,
            "text": "aur jise wo hidaayath de, ose koyi gumraah karne waala nahi, kya Allah ta’ala ghaalib aur badhla lene waala nahi hai"
        },
        {
            "chapter": 39,
            "verse": 38,
            "text": "agar aap un se puche ke asmaan aur zameen ko kis ne paida kiya hai? to yaqinan wo yahi jawaab denge, ke Allah ne, aap un se kahiye ke accha ye to bataao, jinhe tum Allah ke siva pukaarte ho, agar Allah ta’ala mujhe nuqsaan pahonchaana chaahe to, kya ye us ke nuqsaan ko hata sakte hai? ya Allah ta’ala mujh par meherbaani ka iraada kare, to kya ye us ki meherbaani ko rok sakte hai? aap kehde ke Allah mujhe kaafi hai, tawakkal karne waale osi par tawakkal karte hai"
        },
        {
            "chapter": 39,
            "verse": 39,
            "text": "keh dijiye ke aye meri khaum! tum apni jageh par amal kiye jaao, main bhi amal kar raha hoon, abhi abhi tum jaan loge"
        },
        {
            "chapter": 39,
            "verse": 40,
            "text": "ke kis par ruswa karne waala azaab aata hai aur kis par daayimi maar aur hameshgi ki saza hoti hai"
        },
        {
            "chapter": 39,
            "verse": 41,
            "text": "aap par hum ne haq ke saath ye kitaab logo ke liye naazil farmaayi hai, pas jo shaqs raahe raasth par aa jaaye, us ke apne liye nafa hai aur jo gumrah ho jaaye, us ki gumraahi ka (wabaal) osi par hai, aap un ke zimme daar nahi"
        },
        {
            "chapter": 39,
            "verse": 42,
            "text": "Allah hee ruho ko un ki mauth ke waqth aur jin ki mauth nahi aayi unhe un ke neendh ke waqt qabz kar leta hai, phir jin par mauth ka hukm lag chuka hai, unhe to rok leta hai aur dosri (ruho) ko ek muqarrar waqt tak ke liye chohd deta hai, ghaur karne waalo ke liye us mein yaqinan bahuth si nishaaniya hai"
        },
        {
            "chapter": 39,
            "verse": 43,
            "text": "kya un logo ne Allah ta’ala ke siva auro ko sifaarishi muqarrar kar rakha hai? aap keh dijiye! ke go wo kuch bhi eqtiyaar na rakhte ho, aur na aqal rakhte ho"
        },
        {
            "chapter": 39,
            "verse": 44,
            "text": "keh dijiye! ke tamaam sifaarish ka muqtaar Allah hee hai, tamaam asmaano aur zameen ka raaj osi ke liye hai, tum sab osi ki taraf phere jaoge"
        },
        {
            "chapter": 39,
            "verse": 45,
            "text": "jab Allah akele ka zikr kiya jaaye to un logo ke dil nafrath karne lagte hai, jo aaqirath ka yaqeen nahi rakhte, aur jab us ke siva (aur ka) zikr kiya jaaye to un ke dil, khol kar khush ho jaate hai"
        },
        {
            "chapter": 39,
            "verse": 46,
            "text": "aap keh dijiye! ke aye Allah! asmaano aur zameen ke paida karne waale, chupe khule ke jaanne waale, tu hee apne bandho mein un umoor ka faisla farmaayega, jin mein wo ulajh rahe thein"
        },
        {
            "chapter": 39,
            "verse": 47,
            "text": "agar zulm karne waalo ke paas wo sab kuch ho, jo roye zameen par hai aur us ke saath utna hee aur ho, to bhi badh tareen saza ke badhle mein qayaamath ke din ye sab kuch de de aur un ke saamne Allah ki taraf se wo zaahir hoga, jis ka gumaan bhi unhe na tha"
        },
        {
            "chapter": 39,
            "verse": 48,
            "text": "jo kuch unhone kiya tha, us ki buraiya, un par khul padengi aur jis ka wo mazaaq karte thein, wo unhe aa gherega"
        },
        {
            "chapter": 39,
            "verse": 49,
            "text": "insaan ko jab koyi takleef pahonchti hai to hamein pukaarne lagta hai, phir jab hum ose apni taraf se koyi nemath ata farmade to kehne lagta hai ke, ise to main mahez apne ilm ki wajeh se diya gaya hoon, balke ye azmaayesh hai, lekin un mein aksar log be ilm hai"
        },
        {
            "chapter": 39,
            "verse": 50,
            "text": "un se agle bhi yahi baath keh chuke hai, pas un ki karwaayi un ke kuch kaam na aayi"
        },
        {
            "chapter": 39,
            "verse": 51,
            "text": "phir un ki tamaam buraiya un par aa padi aur un mein se bhi, jo gunehgaar hai, un ki, ki hoyi buraiya bhi ab un par aa padengi, ye (hame) hara dene waale nahi"
        },
        {
            "chapter": 39,
            "verse": 52,
            "text": "kya unhe ye maloom nahi ke Allah ta’ala jis ke liye chaahe, rozi kushaada kar deta hai aur tang (bhi), imaan laane waalo ke liye is mein (badi badi) nishaaniya hai"
        },
        {
            "chapter": 39,
            "verse": 53,
            "text": "(meri jaanib se) kehdo ke aye mere bandho! jinhone apni jaano par zyaadati ki hai, tum Allah ki rahmath se na ummidh na ho jaao, bil yaqeen Allah ta’ala saare gunaaho ko baqsh deta hai, waqeyi wo badi baqshish badi rahmath waala hai"
        },
        {
            "chapter": 39,
            "verse": 54,
            "text": "tum (sab) apne parvardigaar ki taraf jhuk pado aur us ki hukm bardaari kiye jaao, us se qabl ke tumhaare paas azaab aa jaaye aur phir tumhaari madad na ki jaaye"
        },
        {
            "chapter": 39,
            "verse": 55,
            "text": "aur pairvi karo, us behetreen cheez ki, jo tumhaari taraf tumhaare parvardigaar ki taraf se naazil ki gayi hai, us se pehle ke tum par achaanak azaab aa jaaye aur tumhe ittela bhi na ho"
        },
        {
            "chapter": 39,
            "verse": 56,
            "text": "(aisa na ho ke) koyi shaqs kahe, haay afsoos us baath par ke main ne Allah ta’ala ke haq mein ko-taahi ki, balke main to mazaaq udaane waalo mein hee raha"
        },
        {
            "chapter": 39,
            "verse": 57,
            "text": "ya kahe ke agar Allah mujhe hidaayath karta to main bhi paarsa logo mein hota"
        },
        {
            "chapter": 39,
            "verse": 58,
            "text": "ya azaab ko dekh kar kahe, kaash ke kisi tarah mera laut jaana hota, to main bhi neko kaaro mein ho jaata"
        },
        {
            "chapter": 39,
            "verse": 59,
            "text": "haan (haan) beshak tere paas meri aayate pahonch chuki thi, jinhe tu ne jhutlaaya aur ghuroor aur takabbur kiya aur tu tha hee kaafiro mein"
        },
        {
            "chapter": 39,
            "verse": 60,
            "text": "aur jin logo ne Allah par jhoot baandha hai, to aap dekhenge ke qayaamath ke din un ke chere siyaah ho gaye honge. kya takabbur karne waalo ka thikaana jahannam mein nahi"
        },
        {
            "chapter": 39,
            "verse": 61,
            "text": "aur jin logo ne parhezgaari ki, unhe Allah ta’ala un ki kamyaabi ke saath bacha lega, unhe koyi dukh, chu bhi na sakega aur na wo kisi tarah ghamgeen honge"
        },
        {
            "chapter": 39,
            "verse": 62,
            "text": "Allah har cheez ka payda karne waala hai aur wahi har cheez par nigehbaan hai"
        },
        {
            "chapter": 39,
            "verse": 63,
            "text": "asmaano aur zameen ki konjiyo ka maalik wahi hai, jin jin logo ne Allah ki aayato ka inkaar kiya, wahi qasaara paane waale hai"
        },
        {
            "chapter": 39,
            "verse": 64,
            "text": "aap keh dijiye aye jaahilo! kya tum mujh se Allah ke siva auro ki ibaadath ko kehte ho"
        },
        {
            "chapter": 39,
            "verse": 65,
            "text": "yaqinan teri taraf bhi aur tujh se pehle (ke tamaam nabiyo) ki taraf bhi wahi ki gayi hai, ke agar tu shirk kiya to bila shuba tera amal zaaya ho jayega aur bil yaqeen to ziya kaaro2 mein se ho jayega"
        },
        {
            "chapter": 39,
            "verse": 66,
            "text": "balke tu Allah hee ki ibaadath kar aur shukr karne waalo mein se ho ja"
        },
        {
            "chapter": 39,
            "verse": 67,
            "text": "aur un logo ne jaisi qadr Allah ta’ala ki karni chahiye thi, nahi ki, saari zameen qayaamath ke din us ki motthi mein hogi aur tamaam asmaan us ke daahne haath mein lipte hoye honge, wo paak aur bartar hai, har us cheez se jise log us ka shareek banaaye"
        },
        {
            "chapter": 39,
            "verse": 68,
            "text": "aur soor phook diya jayega, pas asmaano aur zameen waale sab be hosh ho kar gir padenge, magar jise Allah chaahe, phir dubaara soor phoka jayega, pas wo ek dam khade ho kar dekhne lag jayenge"
        },
        {
            "chapter": 39,
            "verse": 69,
            "text": "aur zameen apne parvardigaar ke noor se jagmaga uthegi, naame amaal haazir kiye jayenge, nabiyo aur gawaaho ko laaya jayega aur logo ke darmiyaan haq haq faisle kar diye jayenge aur wo zulm na kiye jayenge"
        },
        {
            "chapter": 39,
            "verse": 70,
            "text": "aur jis shaqs ne jo kuch kiya hai, bharpoor de diya jayega, jo kuch log kar rahe hai, wo ba qoobi jaanne waala hai"
        },
        {
            "chapter": 39,
            "verse": 71,
            "text": "kaafiro ke ghaul ke ghaul jahannam ki taraf hankaaye jayenge, jab wo us ke paas pahonch jayenge, us ke darwaaze un ke liye khol diye jayenge aur wahaan ke nigehbaan un se sawaal karenge ke, kya tumhaare paas tum mein se rasool nahi aaye thein? jo tum par tumhaare rab ki aayate padte thein aur tumhe is din ki mulaqaath se daraate thein? ye jawaab denge ke haan durusth hai lekin azaab ka hukm kaafiro par saabith ho gaya"
        },
        {
            "chapter": 39,
            "verse": 72,
            "text": "kaha jayega ke ab jahannam ke darwaazo mein dakhil ho jaao, jahaan hamesha rahenge, pas sarkasho ka thikaana bahuth hee bura hai"
        },
        {
            "chapter": 39,
            "verse": 73,
            "text": "aur jo log apne rab se darte thein, un ke gruh ke gruh jannath ki taraf rawaana kiye jayenge, yahaa tak ke jab us ke paas aa jayenge aur darwaaze qol diye jayenge aur wahaa ke nigehbaan un se kahenge, tum par salaam ho, tum khush haal raho, tum us mein hamesha ke liye chale jaao"
        },
        {
            "chapter": 39,
            "verse": 74,
            "text": "ye kahenge ke Allah ka shukr hai, jis ne hum se apna waada pura kiya aur hamein is zameen ka waaris bana diya, ke jannath mein jahaa chaahe muqaam kare, pas amal karne waalo ka kya hee accha badhla hai"
        },
        {
            "chapter": 39,
            "verse": 75,
            "text": "aur tu farishto ko Allah ke arsh ke irdh girdh halqa baandhe hoye, apne rab ki hamd wa tasbih karte hoye dekhega aur un mein insaaf ka faisla kiya jayega aur keh diya jayega ke saari qoobi Allah hee ke liye hai, jo tamaam jahaano ka paalanhaar hai"
        },
        {
            "chapter": 40,
            "verse": 1,
            "text": "haa meeem"
        },
        {
            "chapter": 40,
            "verse": 2,
            "text": "is kitaab ka naazil farmaana, us Allah ki taraf se hai jo ghaalib aur daana hai"
        },
        {
            "chapter": 40,
            "verse": 3,
            "text": "gunaah ka baqshne waala aur tauba ka qubool farmaane waala, saqt azaab waala, in’aam wa khudrath waala, jis ke siva koyi maboodh nahi, osi ki taraf waapas lautna hai"
        },
        {
            "chapter": 40,
            "verse": 4,
            "text": "Allah ta’ala ki aayato mein wahi log jhagadte hai jo kaafir hai, pas un logo ka shehro mein chalna phirna, aap ko dhuke mein na daale"
        },
        {
            "chapter": 40,
            "verse": 5,
            "text": "khaum nuh ne aur un ke baadh ke gruhu ne bhi jhhutlaaya tha aur har ummath ne apne rasool ko giraftaar kar lene ka iraada kiya aur baatil ke zariye, kajh behesiya kiye, ta ke un se haq ko bigaad de, pas main ne un ko pakad liya, so meri taraf se kaisi saza hoyi"
        },
        {
            "chapter": 40,
            "verse": 6,
            "text": "aur isi tarah aap ke rab ka hukm kaafiro par saabith ho gaya ke wo dozakhi hai"
        },
        {
            "chapter": 40,
            "verse": 7,
            "text": "arsh ke uthaane waale aur us ke aas paas ke (farishte) apne rab ki tasbih hamdh ke saath saath karte hai aur us par imaan rakhte hai aur imaan waalo ke liye isteghfaar karte hai, kehte hai ke aye hamaare parvardigaar! tu ne har cheez ko apni baqshish aur ilm se gher rakha hai, pas tu unhe baqsh de jo tauba kare aur teri raah ki pairvi kare aur tu unhe dozakh ke azaab se bhi bacha le"
        },
        {
            "chapter": 40,
            "verse": 8,
            "text": "aye hamaare rab! tu unhe hameshgi waali jannato mein le ja, jin ka tu ne un se waada kiya hai aur un ke baap dadaao aur biwiyo aur aulaad mein se (bhi) un (sab) jo nek amal hai, yaqinan tu, to ghaalib wa ba hikmath hai"
        },
        {
            "chapter": 40,
            "verse": 9,
            "text": "unhe buraiyo se bhi mehfooz rakh, haq to ye hai ke us din tu ne jise buraiyo se bacha liya, us par tu ne rehmath kardi aur bahuth badi kamyaabi to yahi hai"
        },
        {
            "chapter": 40,
            "verse": 10,
            "text": "beshak jin logo ne kufr kiya, unhe ye awaaz di jayegi ke yaqinan Allah ka tum par ghussa hona, us se bahuth zyaada hai, jo tum ghussa hote thein, apne ji se jab tum imaan ki taraf bulaaye jaate thein, phir kufr karne lagte thein"
        },
        {
            "chapter": 40,
            "verse": 11,
            "text": "wo kahenge aye hamaare parvardigaar! tu ne hamein do baar maara aur do baar hee jilaaya, ab hum apne gunaaho ke eqraari hai, to kya ab koyi raah nikalne ki bhi hai"
        },
        {
            "chapter": 40,
            "verse": 12,
            "text": "ye (azaab) tumhe is liye hai ke jab sirf akele Allah ka zikr kiya jaata to tum inkaar kar jaate thein aur agar us ke saath kisi ko shareek kiya jaata tha to maan lete thein, pas ab faisla Allah bulandh wa buzrug hee ka hai"
        },
        {
            "chapter": 40,
            "verse": 13,
            "text": "wahi hai jo tumhe apni nishaaniya dikh laata hai aur tumhaare liye asmaan se rozi utaarta hai, nasihath to sirf wahi haasil karte hai jo (Allah ki taraf) rujo karte hai"
        },
        {
            "chapter": 40,
            "verse": 14,
            "text": "tum Allah ko pukaarte raho, us ke liye deen ko qaalis kar ke, go kaafir bura maane"
        },
        {
            "chapter": 40,
            "verse": 15,
            "text": "bulandh darjo waala arsh ka maalik, wo apne bandho mein se jis par chaahta hai, wahi nazil farmaata hai, ta ke wo mulaqaath ke din se daraaye"
        },
        {
            "chapter": 40,
            "verse": 16,
            "text": "jis din sab log zaaher ho jayenge, un ki koyi cheez Allah se poshida na rahegi, aaj kis ki badshaahi hai? faqt Allah waahed wa qah-haar hai"
        },
        {
            "chapter": 40,
            "verse": 17,
            "text": "aaj har nafs ko us ki kamaayi ka badhla diya jayega, aaj (kisi qism ka) zulm nahi, yaqinan Allah ta’ala bahuth jald hisaab karne waala hai"
        },
        {
            "chapter": 40,
            "verse": 18,
            "text": "aur unhe bahuth hee qareeb aane waali (qayaamath) se agaah kar dijiye, jab ke dil halaq tak pahonch jayenge aur sab qamoosh honge, zaalimo ka na koyi dili dosth hoga na sifaarishi, ke jis ki baath maani jaayegi"
        },
        {
            "chapter": 40,
            "verse": 19,
            "text": "wo aankho ki qayaanath ko aur sino ki poshida baatho ko (qoob) jaanta hai"
        },
        {
            "chapter": 40,
            "verse": 20,
            "text": "aur Alalh ta’ala theek theek faisla kar dega, us ke siva jinhe ye log pukaarte hai, wo kisi cheez ka bhi faisla nahi kar sakte, beshak Allah ta’ala qoob sunta, qoob dekhta hai"
        },
        {
            "chapter": 40,
            "verse": 21,
            "text": "kya ye log zameen mein chale phire nahi, ke dekhte ke jo log un se pehle thein, un ka natija kaisa kuch hoa? wo ba-etebaar khuwwath wa taaqath ke aur ba-etebaar zameen mein apni yaadgaaro ke, un se bahuth zyaada thein, pas Allah ne unhe un ke gunaaho par pakad liya aur koyi na hoa jo unhe Allah ke azaab se bacha leta"
        },
        {
            "chapter": 40,
            "verse": 22,
            "text": "ye us wajeh se ke un ke paas un ke paighambar maujeze le le kar aate thein, to wo inkaar kar dete thein, pas Allah unhe pakad leta tha, yaqinan wo taaaqatwar aur saqt azaab waala hai"
        },
        {
            "chapter": 40,
            "verse": 23,
            "text": "aur hum ne Mosa(alaihissalaam) ko apni aayato aur khuli dalilo ke saath bheja"
        },
        {
            "chapter": 40,
            "verse": 24,
            "text": "feraun,hamaan aur qaroon ki taraf, to unhone kaha (ye to) jaadugar aur jhuta hai"
        },
        {
            "chapter": 40,
            "verse": 25,
            "text": "pas jab un ke paas (Mosa(as)) hamaari taraf se (deen) haq ko le kar aaye, to unhone kaha ke is ke saath jo imaan waale hai, un ke ladko ko to maar daalo aur un ki ladkiyo ko zinda rakho aur kaafiro ki jo heela saazi hai, wo ghalati mein hee hai"
        },
        {
            "chapter": 40,
            "verse": 26,
            "text": "aur feraun ne kaha mujhe chohdo ke main Mosa(alaihissalaams) ko maar daalo aur ose chahiye ke apne rab ko pukaare, mujhe to dar hai ke ye kahi tumhaara deen na badal daale, ya mulk mein koyi (bahuth bada) fisaadh barpa na kar de"
        },
        {
            "chapter": 40,
            "verse": 27,
            "text": "Mosa(alaihissalaam) ne kaha main apne aur tumhaare rab ki panaah mein ataa hoon, har us takabbur karne waale shaqs (ki buraayi) se jo roze hisaab par imaan nahi rakhta"
        },
        {
            "chapter": 40,
            "verse": 28,
            "text": "aur ek momin shaqs ne jo feraun ke khandaan mein se tha aur apna imaan chupaaye hoye tha, kaha ke kya tum ek shaqs ko mahez is baath par qatl karte ho, ke wo kehta hai ke mera rab Allah hai aur tumhaare rab ki taraf se dalile le kar aaya hai, agar wo jhuta ho, to us ka jhot osi par hai aur agar wo saccha ho to, jis (azaab) ka wo tum se waada kar raha hai, us mein se kuch na kuch to tum par aa padega, Allah ta’ala us ki rehbari nahi karta, jo hadh se guzar jaane waale aur jhute ho"
        },
        {
            "chapter": 40,
            "verse": 29,
            "text": "aye meri khaum ke logo! aaj to badshaahath tumhaari hai, ke is zameen par tum ghaalib ho, lekin agar Allah ka azaab hum par aa gaya to kaun hamaari madad karega? feraun bola, main to tumhe wahi raay de raha hoon, jo khud dekh raha hoon aur main to tumhe bhalaayi ki raah hee batla raha hoon"
        },
        {
            "chapter": 40,
            "verse": 30,
            "text": "us momin ne kaha aye meri khaum (ke logo) mujhe to andesha hai ke tum par bhi waisa hee roz (badh azaab) na aaye jo aur umaato par aaya"
        },
        {
            "chapter": 40,
            "verse": 31,
            "text": "jaise ummath nuh aur aadh wa samoodh aur un ke baadh waalo ka (haal hoa) Allah apne bandho par kisi tarah ka zulm karna nahi chaahta"
        },
        {
            "chapter": 40,
            "verse": 32,
            "text": "aur mujhe tum par haank pukaar ke din ka bhi dar hai"
        },
        {
            "chapter": 40,
            "verse": 33,
            "text": "jis din tum peet pher kar lautoge, tumhe Allah se bachaane waala koyi na hoga aur jise Allah gumraah karde, us ka haadi koyi nahi"
        },
        {
            "chapter": 40,
            "verse": 34,
            "text": "aur us se pehle tumhaare paas (hazrath) Yousuf(alaihissalaam) dalile le kar aaye, phir bhi tum un ki laayi hoyi (daleel) mein shak wa shuba hee karte rahe, yahaa tak ke jab un ki wafaath ho gayi, to kehne lage, un ke baadh to Allah kisi rasool ko bhejega hee nahi, isi tarah Allah gumraah karta hai, har us shaqs ko jo hadh se bad jaane waala, shak wa shuba karne waala ho"
        },
        {
            "chapter": 40,
            "verse": 35,
            "text": "jo baghair kisi sanadh ke, jo un ke paas aayi ho, Allah ki aayato mein jhagadte hai, Allah ke nazdik aur momino ke nazdik ye to bahuth badi na raazgi ki cheez hai, Allah ta’ala isi tarah har ek maghroor sarkassh ke dil par muhar kar deta hai"
        },
        {
            "chapter": 40,
            "verse": 36,
            "text": "feraun ne kaha aye hamaan mere liye ek bala khaana bana, shaayad ke main asmaan ke jo darwaaze hai"
        },
        {
            "chapter": 40,
            "verse": 37,
            "text": "(un) darwaazo tak pahonch jaao aur Mosa(alaihissalaam) ke maboodh ko jhaank lo aur beshak main samajhta hoon wo jhota hai aur isi tarah feraun ki badh kirdarya ose bhali dikhaayi gayi aur raah se rok diya gaya, feraun ki (har) hila saazi tabaahi mein hee rahi"
        },
        {
            "chapter": 40,
            "verse": 38,
            "text": "aur us momin shaqs ne kaha ke aye meri khaum ke logo tum (sab) meri pairvi karo, main nek raah ki taraf tumhaari rehbari karonga"
        },
        {
            "chapter": 40,
            "verse": 39,
            "text": "aye meri khaum! ye hayaath dunya, mata faani hai (yaqeen maano ke qaraar) aur hameshgi ka ghar to aaqirath hee hai"
        },
        {
            "chapter": 40,
            "verse": 40,
            "text": "jis ne koyi gunaah kiya, ose us ke gunaaho ke baraabar hee badhla diya jayega aur jis ne neki ki hai, qah wo mardh ho ya aurath aur wo imaan waala ho to ye log jannath mein jayenge aur wahaa be shumaar rozi payenge"
        },
        {
            "chapter": 40,
            "verse": 41,
            "text": "aye meri khaum! ye kya baath hai ke main tumhe najaath ki taraf bula raha hoon aur tum mujhe dozakh ki taraf bula rahe ho"
        },
        {
            "chapter": 40,
            "verse": 42,
            "text": "tum mujhe ye daawath de rahe ho ke main Allah ke saath kufr karo aur us ke saath shirk karo jis ka koyi ilm mujhe nahi, aur main tumhe ghaalib baqshne waale maboodh ki taraf daawath de raha hoon"
        },
        {
            "chapter": 40,
            "verse": 43,
            "text": "ye yaqini amr hai ke tum mujhe jis ki taraf bula rahe ho, wo to na dunya mein pukaare jaane ke qaabil hai, na aaqirath mein, aur ye (bhi yaqini baath hai) ke hum sab ka lautna Allah ki taraf hai aur hadh se guzar jaane waale hee, (yaqinan) ahle dozakh hai"
        },
        {
            "chapter": 40,
            "verse": 44,
            "text": "pas aage chal kar tum meri baatho ko yaad karoge, main apna maamla Allah ke supurdh karta hoon, yaqinan Allah ta’ala bandho ka nigraan hai"
        },
        {
            "chapter": 40,
            "verse": 45,
            "text": "pas ose Allah ta’ala ne tamaam badhiyo se mehfooz rakh liya, jo unhone soonch rakhi thi aur feraun waalo par buri tarah ka azaab ulat pada"
        },
        {
            "chapter": 40,
            "verse": 46,
            "text": "aag hai jis ke saamne ye har subah shaam laaye jaate hai aur jis din qayaamath hogi (farmaan hoga ke) ferauniyo ko saqt tareen azaab mein daalo"
        },
        {
            "chapter": 40,
            "verse": 47,
            "text": "aur jab ke dozakh mein ek dosre se jhagdenge to kamzoor log takabbur waalo se (jin ke ye taabe thein) kahenge ke hum to tumhaare pairau thein, to kya ab tum hum se us aag ka koyi hissa hata sakte ho"
        },
        {
            "chapter": 40,
            "verse": 48,
            "text": "wo bade log jawaab denge hum to sabhi is aag mein hai, Allah ta’ala apne bandho ke darmiyaan faisle kar chuka hai"
        },
        {
            "chapter": 40,
            "verse": 49,
            "text": "aur (tamaam) jahannami mil kar jahannam ke darogha se kahenge ke tum hee apne parvardigaar se dua karo ke wo kisi din to hamaare azaab mein kami karde"
        },
        {
            "chapter": 40,
            "verse": 50,
            "text": "wo jawaab denge ke kya tumhaare paas tumhaare rasool maujeze le kar nahi aaye thein? wo kahenge kyo nahi, wo kahenge ke phir tum hee dua karo aur kaafiro ki dua mahez be asar aur be raah hai"
        },
        {
            "chapter": 40,
            "verse": 51,
            "text": "yaqinan hum apne rasulo ki aur imaan waalo ki madad zindagaani dunya mein bhi karenge aur us din bhi jab gawaahi dene waale khade honge"
        },
        {
            "chapter": 40,
            "verse": 52,
            "text": "jis din zaalimo ko un ki (uzr) maazirath kuch nafa na degi, un ke liye laanath hee hogi aur un ke liye bura ghar hoga"
        },
        {
            "chapter": 40,
            "verse": 53,
            "text": "hum ne Mosa(alaihissalaam) ko hidaayath naama ata farmaya aur bani israel ko us kitaab ka waaris banaya"
        },
        {
            "chapter": 40,
            "verse": 54,
            "text": "ke wo hidaayath wa nasihath thi aql mandho ke liye"
        },
        {
            "chapter": 40,
            "verse": 55,
            "text": "pas aye Nabi(sallallahu alaihi wasallam) tu sabr kar, Allah ka waada bila shak wa shuba saccha hee hai, tu apne gunaah ki maafi maangta reh aur suba shaam apne parvardigaar ki tasbih aur hamdh bayaan karta reh"
        },
        {
            "chapter": 40,
            "verse": 56,
            "text": "jo log ba wajoodh apne paas kisi sanadh ke na hone ke, ayaath ilaahi mein jhagda karte hai, un ke dilo mein bajuz nari badaayi ke aur kuch nahi, wo us tak pahonchne waale hee nahi, so tu Allah ki panaah maangta reh, beshak wo pura sunne waala aur sab se zyaada dekhne waala hai"
        },
        {
            "chapter": 40,
            "verse": 57,
            "text": "asmaan wa zameen ki padayish yaqinan insaan ki padayish se bahuth bada kaam hai lekin (ye aur baath hai ke) aksar log be ilm hai"
        },
        {
            "chapter": 40,
            "verse": 58,
            "text": "andha aur bina baraabar nahi, na wo log jo imaan laaye aur bhale kaam kiye badhkaaro ke (baraabar hai), tum (bahuth) kam nasihath hasil kar rahe ho"
        },
        {
            "chapter": 40,
            "verse": 59,
            "text": "qayaamath bil yaqeen aur be shuba aane waali hai lekin (ye aur baath hai ke) bahuth se log imaan nahi laate"
        },
        {
            "chapter": 40,
            "verse": 60,
            "text": "aur tumhaare rab ka farmaan (sar sadh ho chuka) hai ke mujh se dua karo, main tumhaari duao ko qubool karonga, yaqeen maano ke jo log meri ibaadath se khud sarih karte hai, wo abhi abhi zaleel ho kar jahannam mein pahonch jayenge"
        },
        {
            "chapter": 40,
            "verse": 61,
            "text": "Allah ta’ala ne tumhaare liye raath bana di ke tum us mein araam haasil karo aur din ko dekhne waala bana diya, beshak Allah ta’ala logo par fazl wa karam waala hai lekin aksar log shukr guzaari nahi karte"
        },
        {
            "chapter": 40,
            "verse": 62,
            "text": "yahi Allah hai tum sab ka rab, har cheez ka khaaliq, us ke siva koyi maboodh nahi, phir kaha tum phire jaate ho"
        },
        {
            "chapter": 40,
            "verse": 63,
            "text": "isi tarah wo log bhi phire jaate rahe jo Allah ki aayato ka inkaar karte thein"
        },
        {
            "chapter": 40,
            "verse": 64,
            "text": "Allah hee hai jis ne tumhaare liye zameen ko teherne ki jageh aur asmaan ko chath bana diya aur tumhaari surate banaayi aur bahuth acchi banaayi aur tumhe umdah umdah chize khaane ko ata farmaaye, yahi Allah tumhaara parvardigaar hai, pas bahuth hee barkato waala Allah hai, saare jahaan ka parvarish karne waala"
        },
        {
            "chapter": 40,
            "verse": 65,
            "text": "wo zinda hai jis ke siva koyi maboodh nahi, pas tum qaalis osi ki ibaadath karte hoye ose pukaaro, tamaam qobiya Allah hee ke liye hai, jo tamaam jahaano ka rab hai"
        },
        {
            "chapter": 40,
            "verse": 66,
            "text": "aap keh dijiye ke mujhe un ki ibaadath se rok diya gaya hai jinhe tum Allah ke siva pukaar rahe ho, is bina par ke mere paas mere rab ki dalile pahonch chuki hai, mujhe ye hukm diya gaya hai ke main tamaam jahaano ke rab ka taabe farmaan ho jaao"
        },
        {
            "chapter": 40,
            "verse": 67,
            "text": "wo wahi hai jis ne tumhe mitthi se, phir nutfe se phir qoon ke luthde se payda kiya, phir tumhe bacche ki surath mein nikaalta hai, phir (tumhe badaata hai ke) tum apni puri khuwwath ko pahonch jaao, phir budhe ho jaao, tum mein se baaz us se pehle hee fauth ho jaate hai (wo tumhe chohd deta hai) ta ke tum muddath mu’ayyan tak pahoch jaao aur ta ke tum sonch samajh lo"
        },
        {
            "chapter": 40,
            "verse": 68,
            "text": "wahi hai jo jilaata hai aur maar daalta hai, phir jab wo kisi kaam ka karna muqarrar karta hai to ose sirf ye kehta hai ke ho ja, pas wo ho jaata hai"
        },
        {
            "chapter": 40,
            "verse": 69,
            "text": "kya tu ne unhe dekha, jo Allah ki aayato mein jhagadte hai, wo kahaa pher diye jaate hai"
        },
        {
            "chapter": 40,
            "verse": 70,
            "text": "jin logo ne kitaab ko jhutlaaya aur ose bhi jo hum ne apne rasulo ke saath bheja, unhe abhi abhi haqiqate haal maloom ho jayegi"
        },
        {
            "chapter": 40,
            "verse": 71,
            "text": "jab ke un ki gardano mein tauq honge aur zanjire hongi, ghasite jayenge"
        },
        {
            "chapter": 40,
            "verse": 72,
            "text": "khaulte hoye paani mein aur phir jahannam ki aag mein jalaaye jayenge"
        },
        {
            "chapter": 40,
            "verse": 73,
            "text": "phir un se pucha jayega ke jinhe tum shareek karte thein, wo kahaa hai"
        },
        {
            "chapter": 40,
            "verse": 74,
            "text": "jo Allah ke siva thein, wo kahenge ke wo to hum se behek gaye, balke hum to us se pehle kisi ko bhi pukaarte hee na thein, Allah ta’ala kaafiro ko isi tarah gumraah karta hai"
        },
        {
            "chapter": 40,
            "verse": 75,
            "text": "ye badhla hai us cheez ka jo tum zameen mein na haq phule na samaate thein aur (be ja) itraate phirte thein"
        },
        {
            "chapter": 40,
            "verse": 76,
            "text": "(ab aao) jahannam mein hamesha rehne ke liye (us ke) darwaazo mein daakhil ho jaao, kya hee buri jageh hai takabbur karne waalo ki"
        },
        {
            "chapter": 40,
            "verse": 77,
            "text": "pas aap sabr kare, Allah ka waada qat’an saccha hai, unhe hum ne jo waade de rakhe hai, un mein se kuch hum aap ko dikhaaye ya (us se pehle) hum aap ko wafaath de de, un ka lautna ya jaana to hamaari hee taraf hai"
        },
        {
            "chapter": 40,
            "verse": 78,
            "text": "yaqinan hum aap se pehle bhi bahuth se rasool bhej chuke hai, jin mein se baaz ke (waqeyaath) hum aap ko bayaan kar chuke hai aur un mein se baaz ke (qisse) to hum ne aap ko bayaan hee nahi kiye aur kisi rasool ka ye (maghdoor) na tha ke koyi maujeze Allah ki ijaazath ke baghair la sa ke, phir jis waqt Allah ka hukm ayega, haq ke saath faisla kar diya jayega aur us jageh ahle baatil qasaare mein reh jayenge"
        },
        {
            "chapter": 40,
            "verse": 79,
            "text": "Allah wo hai jis ne tumhaare liye chau paaye payda kiye, jin mein se baaz par tum sawaar hote ho, aur baaz ko tum khaate ho"
        },
        {
            "chapter": 40,
            "verse": 80,
            "text": "aur bhi tumhaare liye in mein bahuth se nafa hai aur ta ke apne sino mein chipi hoyi haajato ko unhee par sawaari kar ke tum haasil karlo aur un chau paayo par aur kashtiyo par sawaar kiye jaate ho"
        },
        {
            "chapter": 40,
            "verse": 81,
            "text": "Allah tumhe apni nishaaniya dikhaata ja raha hai, pas tum Allah ki kin kin nishaaniyo ka munkir bante rahoge"
        },
        {
            "chapter": 40,
            "verse": 82,
            "text": "kya unhone zameen mein chal phir kar apne se pehlo ka anjaam nahi dekha? jo un se tadaadh mein zyaada thein, quwwath mein saqth aur zameen mein bahuth saari yaad gaare chohdi thi, un ke kiye kaamo ne unhe kuch bhi fayda na pahonchaaya"
        },
        {
            "chapter": 40,
            "verse": 83,
            "text": "pas jab kabhi un ke paas un ke rasool khuli nishaaniya le kar aaye, to ye apne paas ke ilm par itraane lage, bil aaqir jis cheez ko mazaaq mein uda rahe thein, wahi un par ulat padi"
        },
        {
            "chapter": 40,
            "verse": 84,
            "text": "hamaara azaab dekhte hee kehne lage, ke Allah waahed par hum imaan laaye aur jin jin ko hum us ka shareek bana rahe thein, hum ne un sab se inkaar kiya"
        },
        {
            "chapter": 40,
            "verse": 85,
            "text": "lekin hamaare azaab ko dekh lene ke baadh un ke imaan ne unhe nafa na diya, Allah ne apna mamool yahi muqarrar kar rakha hai jo us ke bandho mein baraabar chala aa raha hai aur us jageh kaafir qaraab wa qasta hoye"
        },
        {
            "chapter": 41,
            "verse": 1,
            "text": "haa meeem"
        },
        {
            "chapter": 41,
            "verse": 2,
            "text": "utaari hoyi hai bade meherbaan bahuth rahem waale ki taraf se"
        },
        {
            "chapter": 41,
            "verse": 3,
            "text": "(aisi) kitaab hai jis ki aayato ki waazeh tafseel ki gayi hai (is haal mein ke) Qur’aan arabi zabaan mein hai us khaum ke liye jo jaanti hai"
        },
        {
            "chapter": 41,
            "verse": 4,
            "text": "khush qabri sunaane waala aur daraane waala hai, phir bhi un ki aksariyath ne mu pher liya aur wo sunte hee nahi"
        },
        {
            "chapter": 41,
            "verse": 5,
            "text": "aur unhone kaha ke tu jis ki taraf hamein bula raha hai, hamaare dil to us se parde mein hai aur hamaare kaano mein giraani hai aur hum mein aur tujh mein ek hijaab hai, accha tu ab apna kaam kiye ja, hum bhi yaqinan kaam karne waale hai"
        },
        {
            "chapter": 41,
            "verse": 6,
            "text": "aap keh dijiye! ke main to tumhee jaisa insaan ho, mujh par wahi naazil ki jaati hai, ke tum sab ka maboodh ek Allah hee hai, so tum us ki taraf mutawajje ho jaao aur us se gunaaho ki maafi chaaho aur un mushriko ke liye (badi hee) qaraabi hai"
        },
        {
            "chapter": 41,
            "verse": 7,
            "text": "jo zakaath nahi dete aur aaqirath ke bhi munkir hee rehte hai"
        },
        {
            "chapter": 41,
            "verse": 8,
            "text": "beshak jo log imaan laaye aur bhale kaam kare, un ke liye na khatam hone waala ajr hai"
        },
        {
            "chapter": 41,
            "verse": 9,
            "text": "aap keh dijiye! ke kya tum us (Allah) ka inkaar karte ho aur tum us ke shareek muqarrar karte ho, jis ne do din mein zameen payda kardi, saare jahaano ka parvardigaar wahi hai"
        },
        {
            "chapter": 41,
            "verse": 10,
            "text": "aur us ne zameen mein us ke upar se pahaad gaad diye aur us mein barkath rakh di aur us mein (rehne waalo ki) ghizaao ki tajweez bhi osi mein kardi (sirf) chaar din mein zarurath mandho ke liye eksa taur par"
        },
        {
            "chapter": 41,
            "verse": 11,
            "text": "phir asmaan ki taraf mutawajje hoa aur wo dhua (sa) tha, pas ose aur zameen se farmaya ke tum duno khushi se aao ya na khushi se, duno ne arz kiya hum ba khushi haazir hai"
        },
        {
            "chapter": 41,
            "verse": 12,
            "text": "pas do din mein saath asmaan bana diye aur har asmaan mein us ke munaasib ehkaam ki wahi bhej di aur hum ne asmaan dunya ko charaagho se zeenath di aur nigehbaani ki, ye tadhbeer Allah ghaalib wa daana ki hai"
        },
        {
            "chapter": 41,
            "verse": 13,
            "text": "ab bhi ye ru-garda ho, to keh djiye! ke main tumhe us kadak (azaab asmaani) se daraata ho, jo misl aadhiyo aur samoodhiyo ke kadak ki hogi"
        },
        {
            "chapter": 41,
            "verse": 14,
            "text": "un ke paas jab un ke aage piche se paighambar aaye, ke tum Allah ke siva kisi ki ibaadath na karo, to unhone jawaab diya ke, agar hamaara parvardigaar chahta to farishto ko bhejta, hum to tumhaari risaalath ke bilkul munkir hai"
        },
        {
            "chapter": 41,
            "verse": 15,
            "text": "ab aadh ne to be wajah zameen mein sarkashi shuro kardi aur kehne lage ke hum se zoor aawar kaun hai? kya unhe ye nazar na aaya ke jis ne unhe payda kiya hai, wo un se (bahuth hee) zyaada zoor aawar hai, wo (aaqir tak) hamaari aayato ka inkaar hee karte rahe"
        },
        {
            "chapter": 41,
            "verse": 16,
            "text": "bil aaqir hum ne un par ek tez wa tundh aandhi man’hoos dino mein bhej di, ke unhe dunyaawi zindagi mein zillath ke azaab ka maza chaka de aur (yaqeen maano) ke aaqirath ka azaab us se bahuth zyaada ruswaayi waala hai aur wo madad nahi kiye jayenge"
        },
        {
            "chapter": 41,
            "verse": 17,
            "text": "rahe samoodh, so hum ne un ki bhi rehbari ki, phir bhi unhone hidaayath par andhe pan ko tarjih di, jis bina par unhe (saraapa) zillath ke azaab ki kadak ne unke kartuto ke baayes pakad liya"
        },
        {
            "chapter": 41,
            "verse": 18,
            "text": "aur (haan) imaan daar aur paar saa’o ko hum ne (baal baal) bacha liya"
        },
        {
            "chapter": 41,
            "verse": 19,
            "text": "aur jis din Allah ke dushman dozakh ki taraf laaye jayenge aur un (sab) ko jama kar diye jayega"
        },
        {
            "chapter": 41,
            "verse": 20,
            "text": "yahaa tak ke jab bilkul jahannam ke paas aa jayenge, un par un ke kaan aur un ki aankhe aur un ki khaale un ke amaal ki gawaahi dengi"
        },
        {
            "chapter": 41,
            "verse": 21,
            "text": "ye apni khaalo se kahenge ke tum ne hamaare qilaaf shahaadath kyo di, wo jawaab dengi ke hamein us Allah ne khuwwate goyaayi ata farmaayi, jis ne har cheez ko bolne ki taaqath baqshi hai, osi ne tumhe awwal martaba payda kiya aur osi ki taraf tum sab lautaaye jaoge"
        },
        {
            "chapter": 41,
            "verse": 22,
            "text": "aur tum (apni badh amaaliya) is wajeh se poshida rakhte hee na thein ke tum par tumhaare kaan aur tumhaari aankhe aur tumhaari khaale gawaahi dengi, haan tum ye samajhte rahe ke, tum jo kuch bhi kar rahe ho, us mein se bahuth se amaal se Allah be qabar hai"
        },
        {
            "chapter": 41,
            "verse": 23,
            "text": "tumhaari isi badh gumaani ne jo tum ne apne rab se kar rakhi thi, tumhe halaak kar diya aur bil aaqir tum ziyaa kaaro mein ho gaye"
        },
        {
            "chapter": 41,
            "verse": 24,
            "text": "ab agar ye sabr kare to bhi un ka thikaana jahannam hee hai aur agar ye (uzr wa) maafi ke qaastgaar ho, to bhi (maazoor wa) maaf nahi rakhe jayenge"
        },
        {
            "chapter": 41,
            "verse": 25,
            "text": "aur hum ne un ke kuch hum nasheen muqarrar kar rakhe thein, jinhone un ke agle pichle amaal un ki nigaaho mein qoob surath bana rakhe thein aur un ke haq mein bhi Allah ka khaul un ummato ke saath pura hoa, jo un se pehle jinno, insaano ki guzar chuki hai, yaqinan wo ziyaa kaar saabith hoye"
        },
        {
            "chapter": 41,
            "verse": 26,
            "text": "aur kaafiro ne kaha is Qur’aan ko suno hee math (us ke padhe jaane ke waqth) aur behuda goyi karo, kya ajab ke tum ghaalib aa jaao"
        },
        {
            "chapter": 41,
            "verse": 27,
            "text": "pas yaqinan hum un kaafiro ko saqth azaab ka maza chakayenge aur unhe un ke badh tareen amaal ka badhla (zaroor) zaroor denge"
        },
        {
            "chapter": 41,
            "verse": 28,
            "text": "Allah ke dushmano ki saza yahi dozakh ki aag hai, jis mein un ka hameshgi ka ghar hai (ye) badhla hai hamaari aayato se inkaar karne ka"
        },
        {
            "chapter": 41,
            "verse": 29,
            "text": "aur kaafir log kahenge aye hamaare rab! hamein jino insaano ( ke wo duno fareeq) dikha jinhone hamein gumraah kiya (ta ke) hum unhe apne khadmo ta le daal de, ta ke wo jahannam mein sab se niche (saqth azaab mein) ho jaaye"
        },
        {
            "chapter": 41,
            "verse": 30,
            "text": "(waaqeyi) jin logo ne kaha ke hamaara parvardigaar Allah hai, phir osi par qaayam rahe, un ke paas farishte (ye kehte hoye) aate hai ke tum kuch bhi andesha aur gham na karo, balke us jannath ki bashaarath sunlo jis ka tum waada diye gaye ho"
        },
        {
            "chapter": 41,
            "verse": 31,
            "text": "tumhaari dunyaawi zindagi mein bhi hum tumhaare rafeeq thein aur aaqirath mein bhi rahenge, jis cheez ko tumhaara ji chaahe aur jo kuch tum maango sab tumhaare liye (jannath mein maujoodh) hai"
        },
        {
            "chapter": 41,
            "verse": 32,
            "text": "ghafoor wa raheem (maboodh) ki taraf se ye sab kuch ba taure mehmaani ke hai"
        },
        {
            "chapter": 41,
            "verse": 33,
            "text": "aur us se zyaada acchi baath waala kaun hai jo Allah ki taraf bulaaye aur nek kaam kare aur kahe ke main yaqinan musalmaano mein se hoon"
        },
        {
            "chapter": 41,
            "verse": 34,
            "text": "neki aur badhi baraabar nahi hoti, buraayi ko bhalaayi se dafa karo, phir wahi jis ke aur tumhaare darmiyaan dushmani hai, aisa ho jayega jaise dili dosth"
        },
        {
            "chapter": 41,
            "verse": 35,
            "text": "aur ye baath unhee ko naseeb hoti hai jo sabr kare aur ise sivaaye bade nasibe waalo ke koyi nahi pa sakta"
        },
        {
            "chapter": 41,
            "verse": 36,
            "text": "aur agar shaytaan ki taraf se koyi was wasa aaye to Allah ki panaah talab karo, yaqinan wo bahuth hee sunne waala jaanne waala hai"
        },
        {
            "chapter": 41,
            "verse": 37,
            "text": "aur din raath aur suraj chaandh bhi (osi ki) nishaaniyo mein se hai, tum suraj ko sajda na karo, na chaandh ko, balke sajda us Allah ke liye karo, jis ne un sab ko payda kiya hai, agar tumhe osi ki ibaadath karni hai to"
        },
        {
            "chapter": 41,
            "verse": 38,
            "text": "phir bhi agar ye kibr wa ghuroor kare, to wo (farishte) jo aap ke rab ke nazdeek hai, wo to raath din us ki tasbih bayaan kar rahe hai aur (kisi waqt bhi) nahi uktaate"
        },
        {
            "chapter": 41,
            "verse": 39,
            "text": "us Allah ki nishaaniyo mein se (ye bhi) hai ke tu zameen ko dabi dabaayi dekhta hai, phir jab hum us par meh barsaata hai, to wo taru taaza ho kar ubharne lagti hai, jis ne ose zinda kiya, wahi yaqini taur par murdo ko bhi zinda karne waala hai, beshak wo har (har) cheez par qaadir hai"
        },
        {
            "chapter": 41,
            "verse": 40,
            "text": "beshak jo log hamaari aayato mein kaj rawi karte hai, wo (kuch) hum se maqfi nahi, (batlaao to) jo aag mein daala jaaye, wo accha hai ya wo jo aman wa amaan ke saath qayaamath ke din aaye? tum jo chaaho karte chale jaao, wo tumhara sab kiya karaaya dekh raha hai"
        },
        {
            "chapter": 41,
            "verse": 41,
            "text": "jin logo ne apne paas Qur’aan pahonch jaane ke ba-wajoodh us se kufr kiya (wo bhi hum se poshida nahi) ye badi ba-waq-ath1 kitaab hai"
        },
        {
            "chapter": 41,
            "verse": 42,
            "text": "jis ke paas baatil phatak bhi nahi sakta, na us ke aage se na us ke piche se, ye hai nazil karda hikmato waale qobiyo waale (Allah) ki taraf se"
        },
        {
            "chapter": 41,
            "verse": 43,
            "text": "aap se wahi kaha jaata hai jo aap se pehle ke rasulo se bhi kaha gaya hai, yaqinan aap ka rab maafi waala aur dardnaak azaab waala hai"
        },
        {
            "chapter": 41,
            "verse": 44,
            "text": "aur agar hum ose ajami zabaan ka Qur’aan banaate to, kehte ke is ki aayate saaf saaf bayaan kyo nahi ki gayi? ye kya ke ajami kitaab aur aap arabi rasool? aap keh dijiye! ke ye to imaan waalo ke liye hidaayath wa shifa hai aur jo imaan nahi laate, un ke kaano mein to (behrapan aur) boojh hai aur ye un par andha pan hai, ye log hai jo kisi bahuth door daraaz jageh se pukaare ja rahe hai"
        },
        {
            "chapter": 41,
            "verse": 45,
            "text": "yaqinan hum ne Mosa(alaihissalaam) ko kitaab di thi, so us mein bhi eqtelaaf kiya gaya aur agar (wo) baath na hoti (jo) aap ke rab ki taraf se pehle hee muqarrar ho chuki hai, to un ke darmiyaan kabhi ka faysla ho chuka hota, ye log to us ke baare mein saqth be chayn karne waale shak mein hai"
        },
        {
            "chapter": 41,
            "verse": 46,
            "text": "jo shaqs nek kaam karega, wo apne nafe ke liye aur jo bura kaam karega, us ka wabaal bhi osi par hai aur aap ka rab bandho par zulm karne waala nahi"
        }
    ]
}
{
    "juzs": [
        {
            "chapter": 12,
            "verse": 53,
            "text": "main apne nafs ki paakizgi bayaan nahi karta, beshak nafs to buraai par ubhaarne wala hee hai magar ye ke mera parvardigaar hee apna rahem kare, yaqinan mera paalne wala bade baqshish karne wala aur bahuth meherbani farmane waala hai"
        },
        {
            "chapter": 12,
            "verse": 54,
            "text": "badshah ne kaha ise mere paas laao ke main ose apne qaas kaamo ke liye muqarrar karlo, phir jab us se baath cheeth ki to kehne laga ke aap hamare yaha aaj se zee izzath aur amaanatdaar hai"
        },
        {
            "chapter": 12,
            "verse": 55,
            "text": "(yousuf ne) kaha aap mujhe mulk ke khazaano par muqarrar kar di jiye main hifazath karne wala aur ba-qabar hoon"
        },
        {
            "chapter": 12,
            "verse": 56,
            "text": "isi tarah hum ne yousuf (alaihissalaam)ko mulk ka qabza de diya ke wo jahaa kahi chahe rahe sahe, hum jise chaahe apni rehmath pahoncha dete hai, hum nekukaro ka sawaab zaaya nahi karte"
        },
        {
            "chapter": 12,
            "verse": 57,
            "text": "yaqinan imaan daro aur parhezgaaro ka uqravi ajr bahuth hee behtar hai"
        },
        {
            "chapter": 12,
            "verse": 58,
            "text": "yousuf ke bhai aaye, aur yousuf ke paas gaye to us ne unhe pehchaan liya aur unhone ose na pehchana"
        },
        {
            "chapter": 12,
            "verse": 59,
            "text": "jab unhe un ka asbaab muhiya kar diya to kaha ke tum mere paas apne us bhai ko bhi lana jo tumhare baap se hai, kya tum ne nahi dekha ke main pura naap kar deta hoon aur main hoon bhi behetreen mezbaani karne walo mein"
        },
        {
            "chapter": 12,
            "verse": 60,
            "text": "pas agar tum ose le kar paas na aye to meri taraf se tumhe koi naap bhi na milega balke tum mere qareeb bhi na phatakna"
        },
        {
            "chapter": 12,
            "verse": 61,
            "text": "unhone kaha accha hum us ke baap ko us ki baabath phuslayenge aur puri koshish karenge"
        },
        {
            "chapter": 12,
            "verse": 62,
            "text": "apne khidmat gaaro se kaha ke un ki ponji unhee ki boriyo mein rakh do ke jab laut kar apne ahalo ayaal mein jaye aur poonjiyo ko pehchaan le to bahuth mumkin hai ke ye phir laut kar aye"
        },
        {
            "chapter": 12,
            "verse": 63,
            "text": "jab ye log laut kar apne waalid ke paas gaye to kehne lage ke hum se to ghalle ka naap rok liya gaya, ab aap hamare saath hamare bhai ko bhejiye ke hum paimaana bhar kar laye, hum us ki nigehbaani ke zimmedaar hai"
        },
        {
            "chapter": 12,
            "verse": 64,
            "text": "(yaqoob alaihissallaam ne) kaha ke mujhe to us ki babath tumhara bas waisa hee etebaar hai jaisa us se pehle us ke bhai ke baare mein tha, bas Allah hee behetreen haafiz hai aur wo sub meherbaano se bada meherbaan hai"
        },
        {
            "chapter": 12,
            "verse": 65,
            "text": "jab unhone apna asbaab khola to apna sarmaaya maujood paya jo un ki jaanib lauta diya gaya tha, kehne lage aye hamare baap hamein aur kya chahiye dekhiye to, ye hamara sarmaya bhi hamein waapas lauta diya gaya hai, hum apne qaandaan rasadh1 la denge aur apne bhai ki nigraani rakhenge aur ek oont ke gosh ka ghalla zyada layenge, ye naap to bahuth asaan hai"
        },
        {
            "chapter": 12,
            "verse": 66,
            "text": "(yaqoob alaihissallam) ne kaha main to ise hargzi hargiz tumhare saath na bhejonga jab tak ke tum Allah ko beech mein rakh kar mujhe qaul wa qaraar na do ke tum ose mere paas pahoncha doge sivae us ek surath ke, ke tum sub giraftaar kar liye jao, jab unhone pakka qaul qaraar de diya to unhone kaha ke hum jo kuch kehte hai Allah us par nigehbaan hai"
        },
        {
            "chapter": 12,
            "verse": 67,
            "text": "aur (yaqoob alaihissallaam) ne kaha aye mere baccho! tum sub ek darwaaze se na jana balke kayi juda juda darwaazo mein se dakhil hona, main Allah ki taraf se aane wali kisi cheez ko tum se taal nahi sakta, hukm sirf Allah hee ka chalta hai mera kaamil bharosa osi par hai aur har ek bharosa karne wale ko osi par bharosa karna chahiye"
        },
        {
            "chapter": 12,
            "verse": 68,
            "text": "jab wo unhee raasto se jin ka hukm un ke waalid ne unhe diya tha gaye, kuch na tha ke Allah ne jo baat muqarrar kardi hai wo us se unhe zara bhi bachale magar yaqoob(alaihissallaam) ke dil mein ek qayaal (paida hoa) jise us ne pora kar liya, bila shuba wo hamare sikhlaaye hoye ilm ka aalim tha lekin aksar log nahi jaante"
        },
        {
            "chapter": 12,
            "verse": 69,
            "text": "ye sub jab yousuf ke paas pahonch gaye to us ne apne bhai ko apne paas bhita liya aur kaha ke main tera bhai(yousuf) hoon, pus ye jo kuch karte rahe us ka kuch ranj na kar"
        },
        {
            "chapter": 12,
            "verse": 70,
            "text": "phir jab unhe un ka samaan asbaab theek thaak kar ke diya to apne bhai ke asbaab mein pani pine ka pyala rakh diya, phir ek awaaz dene wale ne pukaar kar kaha ke aye qaafile walo! tum log to chor ho"
        },
        {
            "chapter": 12,
            "verse": 71,
            "text": "unhone un ki taraf mu pher kar kaha ke tumhari kya cheez kho gayi hai"
        },
        {
            "chapter": 12,
            "verse": 72,
            "text": "jawaab diya ke shaahi paimaana gom hai, jo ose le aye ose ek oont ke boojh ka ghalla milega, us waade ka main zaamin hoon"
        },
        {
            "chapter": 12,
            "verse": 73,
            "text": "unhone kaha Allah ki qasam! tum ko qoob ilm hai ke hum mulk mein fasaad phailane ke liye nahi aye aur na hum choor hai"
        },
        {
            "chapter": 12,
            "verse": 74,
            "text": "unhone kaha accha choor ki kya saza hai agar tum jhoote hoon"
        },
        {
            "chapter": 12,
            "verse": 75,
            "text": "jawaab diya ke us ki saza yahi hai ke jis ke asbaab mein se paaya jaaye, wahi us ka badla hai, hum to aise zaalimo ko yahi saza diya karte hai"
        },
        {
            "chapter": 12,
            "verse": 76,
            "text": "pas yousuf ne un ke samaan ki talaash shuro ki, apne bhai ke samaan ki talashi se pehle phir us paimaane ko apne bhai ke samaan (zambil) se nikala, hum ne yousuf ke liye isi tarah ye tadbeer ki, us badshah ke qanoon ke ro se ye apne bhai ko na le sakta tha magar ye ke Allah ko manzoor ho, hum jis ke chaahe darje buland karde, har zi ilm par fauqiyath rakhne wala dosra zi ilm maujoodh hai"
        },
        {
            "chapter": 12,
            "verse": 77,
            "text": "unhone kaha ke agar us ne chori ki (to koyi ta’ajjub ki baath nahi) us ka bhai bhi pehle chori kar choka hai, yousuf (alaihissallaam) ne us baat ko apne dil mein rakh liya aur un ke saamne bilkul zaaher na kiya, kaha ke tum badtar jageh mein ho, aur jo tum bayaan karte ho, ose Allah hee qoob jaanta hai"
        },
        {
            "chapter": 12,
            "verse": 78,
            "text": "unhone kaha ke aye azize misr! us ke waalid bahuth badi umr ke bil kul budhe shaqs hai aap us ke badhle hum mein se kisi ko le li jiye, hum dekhte hai ke aap bade nek nafs hai"
        },
        {
            "chapter": 12,
            "verse": 79,
            "text": "yousuf (alaihissallaam) ne kaha, hum ne jis ke paas apni cheez payi hai us ke siva dosre ki giraftaari karne se Allah ki panah chahte hai, aisa karne se to hum yaqinan na insaafi karne wale ho jayenge"
        },
        {
            "chapter": 12,
            "verse": 80,
            "text": "jab ye us se mayoos ho gaye to tanhaai mein bait kar mashwera karne lage, un mein jo sub se bada tha us na kaha tumhe maloom nahi ke tumhare waalid ne tum se Allah ki qasam le kar poqta qaul qaraar liya hai aur us se pehle yousuf ke baare mein tum kotaahi kar chuke ho, pus main to is sar zameen se na talonga jab tak ke waalid sahab khud mujhe ijaazat na de ya Allah ta’ala mere is maamle ka faisla karde, wahi behetreen faisla karne wala hai"
        },
        {
            "chapter": 12,
            "verse": 81,
            "text": "tum sub waalid sahab ki qidmath mein waapas jao aur kaho ke abba ji! aap ke saaheb zaade ne chori ki aur hum ne wahi gawaahi di thi jo hum jaante thein, hum kuch ghaib ki hifaazath karne wale na thein"
        },
        {
            "chapter": 12,
            "verse": 82,
            "text": "aap us shaher ke logo se daryaaft farmaale jahaan hum thein aur us qaafile se bhi pochle jis ke saath hum aaye hai aur yaqinan hum bilkul sacche hai"
        },
        {
            "chapter": 12,
            "verse": 83,
            "text": "(yaqoob alaihissallaam) ne kaha ye to nahi, balke tum ne apni taraf se baath banaali, pas ab sabr hee behtar hai, qareeb hai ke Allah ta’ala un sub ko mere paas hee pahonchaade, wahi ilm wa hikmath waala hai"
        },
        {
            "chapter": 12,
            "verse": 84,
            "text": "phir un se mu pher liya aur kaha haay yousuf! un ki aankhe ba wajeh ranj wa gham ke safed ho choki thi aur wo gham ko dabaae hoye thein"
        },
        {
            "chapter": 12,
            "verse": 85,
            "text": "beto ne kaha wallah! aap hamesha yousuf ki yaad hee mein lage rahenge yaha tak ke ghul jaaye ya qatam hee ho jaye"
        },
        {
            "chapter": 12,
            "verse": 86,
            "text": "unhone kaha ke main to apni pareshaniyo aur ranj ki faryaad Allah hee se kar raha hoon, mujhe Allah ki taraf se wo batein maloom hai jo tum nahi jaante"
        },
        {
            "chapter": 12,
            "verse": 87,
            "text": "mere pyaare baccho! tum jaao aur yousuf(alaihissallaam) ki aur us ke bhai ki pori tarah talaash karo aur Allah ki rehmath se na ummid na ho, yaqinan rub ki rehmath se na ummid wahi hote hai jo kaafir hote hai"
        },
        {
            "chapter": 12,
            "verse": 88,
            "text": "phir jab ye log yousuf (alaihissallaam) ke paas pahonche to kehne lage ke aye azeez! hum ko aur hamare qaandaan ko dukh pahoncha hai, hum haqeer poonji laye hai, pas aap hamein pore ghalla ka naap di jiye aur hum par qairaath ki jiye, Allah ta’ala qairaath karne walo ko badhla deta hai"
        },
        {
            "chapter": 12,
            "verse": 89,
            "text": "yousuf ne kaha jaante bhi ho ke tum ne yousuf aur us ke bhai ke saath apni nadaani ki haalath mein kya kiya"
        },
        {
            "chapter": 12,
            "verse": 90,
            "text": "unhone kaha, kya (waqei) tu hee yousuf (alaihissallaam) hai, jawaab diya ke haan main yousuf(alaihissallaam) hoon aur ye mera bhai hai, Allah ne hum par fazl wa karam kiya, baat ye hai ke jo bhi parhezgaari aur sabr kare to Allah ta’ala kisi neku-kaar ka ajr zaaya nahi karta"
        },
        {
            "chapter": 12,
            "verse": 91,
            "text": "unhone kaha Allah ki qasam Allah ta’ala ne tujhe hum par bartari di hai aur ye bhi bilkul sach hai ke hum qatakaar thein"
        },
        {
            "chapter": 12,
            "verse": 92,
            "text": "jawaab diya aaj tum par koi malaamat nahi hai, Allah tumhe baqshe, wo sub meherbaano se bada meherbaan hai"
        },
        {
            "chapter": 12,
            "verse": 93,
            "text": "mera ye kurta tum le jaao aur ise mere waalid ke mu par daal do ke wo dekhne lage aur aa jaaye aur apne tamaam khaandaan ko mere paas le aao"
        },
        {
            "chapter": 12,
            "verse": 94,
            "text": "jab ye qaafila juda hoa to un ke waalid ne kaha ke mujhe to yousuf ki qushbo aa rahi hai agar tum mujhe sathya-ya hoa qaraar na do"
        },
        {
            "chapter": 12,
            "verse": 95,
            "text": "wo kehne lage ke wallah aap apne osi puraane qabth mein mubtela hai"
        },
        {
            "chapter": 12,
            "verse": 96,
            "text": "jab qushqabri dene wale ne pahonch kar un ke mu par wo kurta dala, osi waqt wo phir se beena ho gaye, kaha! kya main tum se na kaha karta tha ke main Allah ki taraf se wo batein jaanta hoon jo tum nahi jaante"
        },
        {
            "chapter": 12,
            "verse": 97,
            "text": "unhone kaha abba ji! aap hamare liye gunaahon ki baqshish talab ki jiye, beshak hum qusoor waar hai"
        },
        {
            "chapter": 12,
            "verse": 98,
            "text": "kaha accha, main jald hee tumhare liye apne parvardigaar se baqshish maangoonga, wo bahuth bada baqshne wala aur nihaayth meherbaani karne wala hai"
        },
        {
            "chapter": 12,
            "verse": 99,
            "text": "jab ye saara gharaana yousuf ke paas pahonch gaya to yousuf ne apne maa baap ko apne paas jagah di aur kaha ke Allah ko manzoor hai to aap sub aman wa amaan ke saath misr mein aao"
        },
        {
            "chapter": 12,
            "verse": 100,
            "text": "aur apne taqt par apne maa baap ko ooncha bhitaya aur sub us ke saamne sajde mein gir gaye, tab kaha ke abba ji! ye mere pehle ke qwaab ki tabeer hai, mere rub ne ise saccha kar dikhaya, us ne mere saath bada ehsaan kiya, jab ke mujhe jail khaane se nikala aur aap logo ko sehraa se le aya, us eqtelaaf ke baadh jo shaitaan ne mujh mein aur mere bhaiyyo mein daal diya tha, mera rub jo chaahe us ke liye behetreen tadhbeer karne wala hai aur wo bahuth ilm wa hikmath wala hai"
        },
        {
            "chapter": 12,
            "verse": 101,
            "text": "aye mere parvardigaar! tu ne mujhe mulk ataa farmaya aur tu ne mujhe qwaab ki tabeer sikhlaayi, aye aasmaan wa zameen ke paida karne wale tu hee dunya wa aaqirath mein mera wali (dosth) aur kaarsaaz hai, tu mujhe islam ki haalath mein fauth kar aur neko mein mila de"
        },
        {
            "chapter": 12,
            "verse": 102,
            "text": "ye ghaib ki qabro mein se hai jis ki hum aap ko wahi kar rahe hai, aap un ke paas na thein jab ke unhone apni baath thaan li thi aur wo fareb karne lage thein"
        },
        {
            "chapter": 12,
            "verse": 103,
            "text": "go aap laakh chaahe lekin aksar log imaandaar na honge"
        },
        {
            "chapter": 12,
            "verse": 104,
            "text": "aap un se us par koi ujrath talab nahi kar rahe hai, ye to tamaam dunya ke liye nari nasihath hee nasihath hai"
        },
        {
            "chapter": 12,
            "verse": 105,
            "text": "aasmaano aur zameen mein bahuth si nishaaniya hai jin se ye mu mude guzar jaate hai"
        },
        {
            "chapter": 12,
            "verse": 106,
            "text": "un mein aksar log ba wajood Allah par imaan rakhne ke bhi mushrik hee hai"
        },
        {
            "chapter": 12,
            "verse": 107,
            "text": "kya wo us baath se be khauf ho gaye hai ke un ke paas Allah ke azaabo mein se koi aam azaab aa jaaye ya un par achaanak qayaamath toot pade aur wo be-qabar hee ho"
        },
        {
            "chapter": 12,
            "verse": 108,
            "text": "aap keh dijiye meri raah yahi hai, main aur mere muttabayeen2 Allah ki taraf bola rahe hai pore yaqeen aur etemaad ke saath aur Allah paak hai aur main mushriko mein nahi"
        },
        {
            "chapter": 12,
            "verse": 109,
            "text": "aap se pehle hum ne basti walo mein jitne rasool bheje hai sub mard hee thein jin ki taraf hum wahi naazil farmaate gaye, kya zameen mein chal phir kar unhone dekha nahi ke un se pehle ke logo ka kaisa kuch anjaam hoa? yaqinan aaqirath ka ghar parhezgaaro ke liye bahuth hee behtar hai, kya phir bhi tum nahi samajhte"
        },
        {
            "chapter": 12,
            "verse": 110,
            "text": "yahaan tak ke jab rasool na ummid hone lage aur wo (khaom ke log) qayaal karne lage ke unhe jhoot kaha gaya, fauran hee hamari madad un ke paas aa pahonchi jise hum ne chaaha ose najaath di gayi, baath ye hai ke hamara azaab gunehgaaro se waapis nahi kiya jata"
        },
        {
            "chapter": 12,
            "verse": 111,
            "text": "un ke bayaan mein aql walo ke liye yaqinan nasihath aur ibrath hai, ye Qur’aan jhoot banaai hoyi baath nahi, balke ye tasdeeq hai un kitaabo ki jo us se pehle ki hai, khol khol kar bayaan karne wala hai har cheez ko aur hidayath aur rehmath hai imaandaar logo ke liye"
        },
        {
            "chapter": 13,
            "verse": 1,
            "text": "Alif laaam meeem raa"
        },
        {
            "chapter": 13,
            "verse": 2,
            "text": "ye Qur’an ki ayate hai aur jo kuch aap ki taraf aap ke rub ki jaanib se utara jata hai sub haq hai lekin aksar log imaan nahi laate, Allah wo hai jis ne aasmaano ko baghair sutuno ke buland kar rakha hai, ke tum ose dekh rahe ho phir wo arsh par qaraar pakde hoye hai, osi ne suraj aur chaand ko ma-tehti mein laga rakha hai, har ek miyaad muayyan par gasht kar raha hai, wahi kaam ki tadbeer karta hai, wo apne nashanaath khol khol kar bayaan kar raha hai ke tum apne rub ki mulaqaath ka yaqeen karlo"
        },
        {
            "chapter": 13,
            "verse": 3,
            "text": "osi ne zameen phaila kar bhicha di hai aur us mein pahaad aur nehre paida kardi hai aur us mein har qism ke phalo ke jode dohre dohre paida kar diye hai, wo raath ko din se chupa deta hai, yaqinan ghaur wa fikr karne walo ke liye us mein bahuth si nishaniya hai"
        },
        {
            "chapter": 13,
            "verse": 4,
            "text": "aur zameen mein muqtaleef tukde ek dosre se lagte lagaate hai aur anguro ke baghaath hai aur khet hai aur khajuro ke daraqt hai shaaq daar aur baaz aise hai jo be shaaq hai, sub ek hee paani pilaaye jaate hai phir bhi hum ek ko ek par phalo mein bartari dete hai, us mein aqal mandho ke liye bahuth si nishaniya hai"
        },
        {
            "chapter": 13,
            "verse": 5,
            "text": "agar tujhe tajjub ho to waaqei un ka ye kehna ajeeb hai ke kya jab hum mitthi ho jayenge to kya hum nayi paidaish mein honge? yahi wo log hai jinhone apne parvardigaar se kufr kiya, yahi hai jin ki gardano mein tauq honge aur yahi hai jo jahannum ke rehne wale hai jo is mein hamesha hamesha rahenge"
        },
        {
            "chapter": 13,
            "verse": 6,
            "text": "aur jo tujh se (sazaa ki talbi mein) jaldi kar rahe hai raahath se pehle hee yaqinan un se pehle sazaaye (bataur misaal) guzar chuki hai aur beshak tera rub albatta baqshne wala hai, logo ke beja zulm par bhi aur ye bhi yaqini baath hai ke tera rub badi saqt saza dene wala bhi hai"
        },
        {
            "chapter": 13,
            "verse": 7,
            "text": "aur kaafir kehte hai ke is par is ke rub ki taraf se koi nishani (maujeza) kyo nahi utaari gayi, baath ye hai ke aap to sirf agaah karne wale hai aur har khaum ke liye haadi hai"
        },
        {
            "chapter": 13,
            "verse": 8,
            "text": "maada apne shikm mein jo kuch rakhti hai ose Allah ba-qoobi jaanta hai aur pet ka ghatna badna bhi har cheez us ke paas andaaze se hai"
        },
        {
            "chapter": 13,
            "verse": 9,
            "text": "zaaher wa poshida ka wo aalim hai (sub se) bada aur (sub se) buland wa baala"
        },
        {
            "chapter": 13,
            "verse": 10,
            "text": "tum mein se kisi ka apni baath ka chupa kar kehna aur ba awaaze buland ose kehna aur jo raath ko chupa hoa ho aur jo din mein chal raha ho sub Allah par baraabar wa yeksa hai"
        },
        {
            "chapter": 13,
            "verse": 11,
            "text": "us ke phairedaar insaan ke aage piche muqarrar hai jo Allah ke hukm se us ki nigehbaani karte hai, kisi khaum ki haalath Allah ta’ala nahi badalta jab tak ke wo khud ose na badle jo unke dilo mein hai, Allah ta’ala jab kisi khaom ki saza ka iraada kar leta hai to wo badla nahi karta aur sivaae us ke koi bhi un ka kaarsaaz nahi"
        },
        {
            "chapter": 13,
            "verse": 12,
            "text": "wo Allah hee hai jo tumhe bijli ki chamak daraane aur ummid dilaane ke liye dikhaata hai aur bhaari baadhlo ko paida karta hai"
        },
        {
            "chapter": 13,
            "verse": 13,
            "text": "garj us ki tasbih wa taareef karti hai, aur farishte bhi us ke khauf se, wahi aasmaan se bijliya giraata hai aur jis par chaahta hai us par daalta hai, kuffaar Allah ki baabat lad jhagad rahe hai aur Allah saqt quwwath wala hai"
        },
        {
            "chapter": 13,
            "verse": 14,
            "text": "osi ko pukaarna haq hai, jo log auro ko us ke siva pukaarte hai, wo un (ki pukaar) ka kuch bhi jawaab nahi dete magar jaise koi shaqs apne duno haath paani ki taraf phailaye hoye ho ke us ke mu mein pad jaye halaan ke wo paani us ke mu mein pahonchne wala nahi, un munkiro ki jitni pukaar hai sub gumraahi mein hai"
        },
        {
            "chapter": 13,
            "verse": 15,
            "text": "Allah hee ke liye zameen aur aasmaano sub maqlooq khushi aur na khushi se sajda karti hai aur un ke saaye bhi subah wa shaam"
        },
        {
            "chapter": 13,
            "verse": 16,
            "text": "aap pochiye ke aasmaano aur zameen ka parvardigaar kaun hai ? keh dijiye Allah, keh dijiye kya tum phir bhi us ke siva auro ko himaayati bana rahe ho jo kuch apni jaan ke bhi bhale bore ka eqtiyaar nahi rakhte, keh dijiye ke kya andhaa aur bina baraabar ho sakta hai ? ya kya andheriya aur roshni baraabar ho sakti hai, kya jinhe ye Allah ke shareek tehra rahe hai unhone bhi Allah ki tarah maqlooq paida ki hai ke un ki nazar mein paidaish mushtaba ho gayi ho, keh dijiye ke sirf Allah hee tamaam chizo ka khaaliq hai, wo akela hai aur zabardast ghaalib hai"
        },
        {
            "chapter": 13,
            "verse": 17,
            "text": "osi ne aasmaan se paani barsaaya, phir apni apni was’ath ke mutaabiq naale beh nikle phir paani ke rele ne upar chade jhaag ko uta liya aur us cheez mein bhi jis ko aag mein daal kar tapaate hai zewar ya saaz wa samaan ke liye isi tarah ke jhaag hai, isi tarah Allah ta’ala haq wa baatil ki misaal bayaan farmata hai, ab jhaag to na kaara ho kar chala jata hai lekin jo logo ko nafa dene waali cheez hai wo zameen mein tehri rehti hai, Allah ta’ala isi tarah misaale bayaan farmata hai"
        },
        {
            "chapter": 13,
            "verse": 18,
            "text": "jin logo ne apne rub ke hukm ki baja aawari ki un ke liye bhalaai hai aur jin logo ne us ki hukm bardaari na ki, agar un ke liye zameen mein jo kuch hai sub kuch ho aur osi ke saath waisa hee aur bhi ho to wo sub kuch apne badle mein de de, yahi hai jin ke liye bora hisaab hai aur jin ka tikhaana jahannum mein jo bahuth bori jageh hai"
        },
        {
            "chapter": 13,
            "verse": 19,
            "text": "kya wo ek shaqs jo ye ilm rakhta ho ke aap ki taraf aap ke rub ki jaanib se jo utaara gaya hai wo haq hai, us shaqs jaisa ho sakta hai jo andha ho, nasihath to wahi qubool karte hai jo aqal mand ho"
        },
        {
            "chapter": 13,
            "verse": 20,
            "text": "jo Allah ke ehad (wa paimaan) ko pora karte hai aur qaul wa qaraar ko todte nahi"
        },
        {
            "chapter": 13,
            "verse": 21,
            "text": "aur Allah ne jin cheezo ke jodne ka hukm diya hai wo ose jodte hai aur wo apne parvardigaar se darte hai aur hisaab ki saqti ka andesha rakhte hai"
        },
        {
            "chapter": 13,
            "verse": 22,
            "text": "aur wo apne rub ki raza mandi ki talab ke liye sabr karte hai aur namaazo ko baraabar qayam rakhte hai aur jo kuch hum ne unhe de rakha hai ose chupe khule kharch karte hai aur boraai ko bhi bhalaai se taalte hai, inhee ke liye aqibath ka ghar hai"
        },
        {
            "chapter": 13,
            "verse": 23,
            "text": "hamesha rehne ke baghaath, jahaan ye khud jayenge aur un ke baap dadaao aur biwiyo aur aulaado mein se bhi jo nekokaar honge un ke paas farishte har har darwaaze se ayenge"
        },
        {
            "chapter": 13,
            "verse": 24,
            "text": "kahenge ke tum par salaamti ho sabr ke badle, kya hee accha (badla) hai is daar aqirath ka"
        },
        {
            "chapter": 13,
            "verse": 25,
            "text": "aur jo Allah ke ahad ko us ki mazboti ke baad tod dete hai aur jin cheezo ke jodne ka Allah ne hukm diya hai unhe todte hai aur zameen mein fasaad phailate hai, un ke liye laanate hai aur un ke liye bora ghar hai"
        },
        {
            "chapter": 13,
            "verse": 26,
            "text": "Allah ta’ala jis ki rozi chahta hai badata hai aur ghatata hai, ye to dunya ki zindagi mein mast ho gaye, halaan ke dunya aqirath ke muqaable mein nihayath (haqeer) ponji hai"
        },
        {
            "chapter": 13,
            "verse": 27,
            "text": "kaafir kehte hai ke us par koi nishani (maujiza) kyo nazil nahi kiya gaya? jawaab de dijiye ke jise Allah gumrah karna chahe kar deta hai aur jo us ki taraf jhuke ose raasta dikha deta hai"
        },
        {
            "chapter": 13,
            "verse": 28,
            "text": "jo log imaan laye un ke dil Allah ke zikr se itmenaan haasil karte hai, yaad rakho Allah ke zikr se hee dilo ko tasalli haasil hoti hai"
        },
        {
            "chapter": 13,
            "verse": 29,
            "text": "jo log imaan laye aur jinhone nek kaam bhi kiye un ke liye khush haali hai aur behetreen thikana"
        },
        {
            "chapter": 13,
            "verse": 30,
            "text": "isi tarah hum ne aap ko is ummat mein bheja hai jis se pehle bahuth si ummate guzar chuki hai, ke aap unhe hamari taraf se jo wahi aap par utri hai pad kar sunaiye, ye Allah rehmaan ke munkir hai, aap keh dijiye ke mera paalne wala to wahi hai, us ke siva dar haqiqath koi bhi laayeq e ibaadath nahi, osi ke upar mera bharusa hai aur osi ki jaanib mera rujo hai"
        },
        {
            "chapter": 13,
            "verse": 31,
            "text": "agar (bil-farz) kisi Qur’aan (aasmaani kitaab) ke zariye pahaad chalaa diye jaate ya zameen tukde tukde kar di jaati ya murdo se batein karadi jaati (phir bhi wo imaan na laate) baath ye hai ke sab kaam Allah ke haath mein hai, to kya imaan walo ko us baath par dil jamyee nahi ke agar Allah ta’ala chaahe to tamaam logo ko hidayath de de, kuffaar ko to un ke kufr ke badhle hamesha hee koi na koi saqt saza pahonchti rahegi ya un ke makaano ke qareeb nazil hoti rahegi, ta waqt ye ke waada ilaahi aa pahonche, yaqinan Allah ta’ala waada qillafi nahi karta"
        },
        {
            "chapter": 13,
            "verse": 32,
            "text": "yaqinan aap se pehle ke paighambaro ka mazaaq udaya gaya tha aur main ne bhi kaafiro ko dheel di thi, phir unhe pakad liya tha, pas mera azaab kaisa raha"
        },
        {
            "chapter": 13,
            "verse": 33,
            "text": "aaya wo Allah jo nigehbaani karne wala hai, har shaqs ki us ke kiye hoye amaal par, un logo ne Allah ke shareek tehraye hai, keh dijiye zara un ke naam to lo, kya tum Allah ko wo batein bataate ho jo wo zameen mein jaanta hee nahi ya sirf upri batein bata rahe ho, baat asal ye hai ke kufr karne walo ke liye un ke makr saja diye gaye hai aur wo sahih raah se rook diye gaye hai aur jis ko Allah gumraah karde us ko raah dikhaane wala koi nahi"
        },
        {
            "chapter": 13,
            "verse": 34,
            "text": "un ke liye dunya ki zindagi mein bhi azaab hai aur aqirath ka azaab to bahuth hee zyaada saqt hai, unhe Allah ke ghazab se bachaane wala koi bhi nahi"
        },
        {
            "chapter": 13,
            "verse": 35,
            "text": "us jannath ki sifath, jis ka waada parhezgaro ko diya gaya hai, ye hai ke us ke neeche se nehre beh rahi hai, us ka mewa hameshgi wala hai aur us ka saAya bhi, ye hai anjaam parhezgaaro ka aur kaafiro ka anjaame kaar dozakh hai"
        },
        {
            "chapter": 13,
            "verse": 36,
            "text": "jinhe hum ne kitaab di hai wo to jo kuch aap par utara jata hai us se khush hote hai aur dosre firqe us ki baaz batho ke munkir hai, aap elaan kar dijiye ke mujhe to sirf yahi hukm diya gaya hai ke main Allah ki ibadath karo aur us ke saath shareek na karo, main osi ki taraf bula raha hoon aur osi ki jaanib mera lautna hai"
        },
        {
            "chapter": 13,
            "verse": 37,
            "text": "isi tarah hum ne is Qur’an ko arabi zabaan ka farmaan utara hai, agar aap ne un ki qwaahisho ki pairvi karli, us ke baad ke aap ke paas ilm aa chuka hai to Allah (ke azaabo) se aap ko koi himaayati milega aur na bachaane wala"
        },
        {
            "chapter": 13,
            "verse": 38,
            "text": "hum aap se pehle bhi bahuth se rasool bhej chuke hai, hum ne un sab ko biwi baccho wala banaya tha, kisi rasool se nahi ho sakta ke koi nishaani baghair Allah ki ijaazath ke le aaye, har muqarrara waade ki ek liqath hai"
        },
        {
            "chapter": 13,
            "verse": 39,
            "text": "Allah jo chaahe mitaade aur jo chahe saabith rakhe, lohe mehfooz osi ke paas hai"
        },
        {
            "chapter": 13,
            "verse": 40,
            "text": "un se kiye hoye waado mein se koi agar hum aap ko dikhaade ya aap ko hum fauth karle to aap par to sirf pahoncha dena hee hai, hisaab to hamare zimme hee hai"
        },
        {
            "chapter": 13,
            "verse": 41,
            "text": "kya wo nahi dekhte? ke hum zameen ko us ke kinaaro se ghataate chale aa rahe hai, Allah hukm karta hai, koi us ke ehkaam piche daalne wala nahi, wo jald hisaab lene wala hai"
        },
        {
            "chapter": 13,
            "verse": 42,
            "text": "un se pehle logo ne bhi apni makkari mein kami na ki thi, lekin tamaam tadbire Allah hee ki hai, jo shaqs jo kuch kar raha hai Allah ke ilm mein hai, kaafiro ko abhi maalom ho jayega ke (us) jahaan ki jaza kis ke liye hai"
        },
        {
            "chapter": 13,
            "verse": 43,
            "text": "ye kaafir kehte hai ke aap Allah ke rasool nahi, aap jawaab di jiye ke mujh mein aur tum mein Allah gawaahi dene wala kaafi hai aur wo jis ke paas kitaab ka ilm hai"
        },
        {
            "chapter": 14,
            "verse": 1,
            "text": "alif laam raa! ye aali shaan kitaab hum ne aap ki taraf utaari hai ke aap logo ko andhero se ujaale ki taraf laaye un ke parvardigaar ke hukm se, zabardast aur taarifo wale Allah ki taraf"
        },
        {
            "chapter": 14,
            "verse": 2,
            "text": "jis Allah ka hai jo kuch aasmaano aur zameen mein hai aur kaafiro ke liye to saqt azaab ki qaraabi hai"
        },
        {
            "chapter": 14,
            "verse": 3,
            "text": "jo aaqirath ke muqaable mein dunyawi zindagi ko pasand rakhte hai aur Allah ki raah se rokte hai aur us mein thed pan paida karna chahte hai, yahi log parle darje ki gumraahi mein hai"
        },
        {
            "chapter": 14,
            "verse": 4,
            "text": "hum ne har har nabi ko us ki khaumi zabaan mein hee bheja hai ta ke un ke saamne wazaahath se bayaan karde, ab Allah jise chaahe gumrah karde aur jise chaahe raah dikhade, wo ghalba aur hikmath wala hai"
        },
        {
            "chapter": 14,
            "verse": 5,
            "text": "(yaad rakho jab ke) hum ne moosa ko apni nishaniya de kar bheja ke tu apni khaum ko andhero se roushni mein nikaal aur unhe Allah ke ehsaanaath yaad dila aur us mein nishaniya hai har ek sabr shukr karne wale ke liye"
        },
        {
            "chapter": 14,
            "verse": 6,
            "text": "jis waqt moosa ne apni khaom se kaha ke Allah ke wo ehsaanaath yaad karo jo us ne tum par kiye hai jab ke us ne tumhe ferauniyo se najaath di jo tumhe bade dukh pahonchate thein, tumhare ladko ko qatl karte thein aur tumhari ladkiyo ko zinda chohd te thein, us mein tumhare rub ki taraf se tum par bahuth badi aazmaayish thi"
        },
        {
            "chapter": 14,
            "verse": 7,
            "text": "aur jab tumhare parvardigaar ne tumhe agaah kar diya ke agar tum shukr guzaari karoge to beshak main tumhe zyaada donga aur agar tum na shukri karoge to yaqinan mera azaab bahuth saqt hai"
        },
        {
            "chapter": 14,
            "verse": 8,
            "text": "moosa (alaihissalaam) ne kaha ke agar tum sab aur rooye zameen ke tamaam insaan Allah ki na shukri kare to bhi Allah be niyaaz aur taarifo wala hai"
        },
        {
            "chapter": 14,
            "verse": 9,
            "text": "kya tumhare paas tum se pehle ke logo ki qabar nahi aayi? yani khaume nuh ki aur aadh wa samoodh ki aur un ke baadh walo ki jinhe sivaaye Allah ta’ala ke aur koi nahi jaanta, un ke paas un ke rasool maujize laaye lekin unhone apne haath apne mu mein daba liye aur saaf keh diya ke jo kuch tumhe de kar bheja gaya hai, hum us ke munkir hai aur jis cheez ki taraf tum hamein bula rahe ho, hamein to us mein bada bhaari shuba hai"
        },
        {
            "chapter": 14,
            "verse": 10,
            "text": "un ke rasulo ne unhe kaha ke kya haq ta’ala ke baare mein tumhe shak hai jo aamaano aur zameen ka banane wala hai, wo tu tumhe is liye bula raha hai ke tumhare tamaam gunah maaf farma de aur ek muqarrar waqt tak tumhe mahullath ataa farmaye, unhone kaha ke tum to hum jaise hee insaan ho, tum chahte ho ke hamein un khudaao ki ibaadath se rok do jin ki ibaadath hamare baap dada karte rahe, accha to hamare saamne koi kholi daleel pesh karo"
        },
        {
            "chapter": 14,
            "verse": 11,
            "text": "un paighambaro ne un se kaha ke ye to sach hai ke hum tum jaise hee insaan hai lekin Allah ta’ala apne bandho mein se jis par chahta hai apna fazl karta hai, Allah ke hukm ke baghair hamari majaal nahi ke hum koi maujeza tumhe la dikhaye aur imaan walo ko sirf Allah ta’ala hee par bharosa rakhna chahiye"
        },
        {
            "chapter": 14,
            "verse": 12,
            "text": "aaqir kya wajeh hai ke hum Allah ta’ala par bharosa na rakhe jab ke osi ne hamein hamari raahe sjhaayi hai, wallah jo ezaaye tum hamein doge hum un par sabr hee karenge, tawakkal karne walo ko yahi laayeq hai ke Allah hee par tawakkal kare"
        },
        {
            "chapter": 14,
            "verse": 13,
            "text": "kaafiro ne apne rasulo se kaha ke hum tumhe mulk badar kar denge ya tum phir se hamare maz’hab mein laut aao, to un ke parvardigaar ne un ki taraf wahi bheji ke hum un zaalimo ko hee ghaarath kar denge"
        },
        {
            "chapter": 14,
            "verse": 14,
            "text": "aur un ke baad hum khudh tumhe us zameen mein basaayenge, ye hai un ke liye jo mere saamne khade hone ka darr rakhe aur meri wayeed se khauf zada rahe"
        },
        {
            "chapter": 14,
            "verse": 15,
            "text": "aur unhone faisla talab kiya aur tamaam sarkash ziddi log na-muraad ho gaye"
        },
        {
            "chapter": 14,
            "verse": 16,
            "text": "us ke saamne dozakh hai jahaan wo peep ka pani pilaaya jayega"
        },
        {
            "chapter": 14,
            "verse": 17,
            "text": "jise ba-mushkil ghoont ghoont piyega, phir bhi ose gale se utaar na sakega aur ose har jageh se mauth aati dekhaayi degi lekin wo marne wala nahi, phir us ke piche bhi saqt azaab hai"
        },
        {
            "chapter": 14,
            "verse": 18,
            "text": "un logo ki misaal jinhone apne paalne wale se kufr kiya un ke amaal misl us raaq ke hai jis par tez hawa aandhi waale din chale, jo bhi unhone kiya us mein se kisi cheez par qaadir na honge, yahi door ki gumraahi hai"
        },
        {
            "chapter": 14,
            "verse": 19,
            "text": "kya tu ne nahi dekha ke Allah ta’ala ne aasmaano ko aur zameen ko behetreen tadhbeer ke saath paida kiya hai, agar wo chaahe to tum sab ko fanaah karde aur nayi maqlooq laaye"
        },
        {
            "chapter": 14,
            "verse": 20,
            "text": "Allah par ye kaam kuch bhi mushkil nahi"
        },
        {
            "chapter": 14,
            "verse": 21,
            "text": "sab ke sab Allah ke saamne ru ba ru khade honge, us waqt kamzoor log badaai walo se kahenge ke hum to tumhaare taabedaar thein, to kya tum Allah ke azaabo mein se kuch azaab hum se door kar sakne wale ho? wo jawaab denge ke agar Allah hamein hidaayath deta to hum bhi zaroor tumhari rehnumaayi karte, ab to hum par be-qaraari karna aur sabr karna duno hee baraabar hai, hamare liye koi chutkara nahi"
        },
        {
            "chapter": 14,
            "verse": 22,
            "text": "jab aur kaam ka faisla kar diya jayega to shaitaan kahega ke Allah ne to tumhe saccha waada diya tha aur main ne tum se jo waade kiye thein un ka qilaaf kiya, mera tum par koyi dabaao to tha hee nahi, haan main ne tumhe pukaara aur tum ne meri maan li, pas tum mujhe ilzaam na lagaao, balke khud apne aap ko malaamath karo, na main tumhara fariyaad ras aur na tum meri fariyaad ko pahonchne wale, main to sare se maanta hee nahi ke tum mujhe is se pehle Allah ka shareek maante rahe, yaqinan zaalimo ke liye dardnaak azaab hai"
        },
        {
            "chapter": 14,
            "verse": 23,
            "text": "jo log imaan laye aur nek amal kiye, wo un jannato mein daakhil kiye jayenge jin ke niche chashme jaari hai jahaan unhe hameshgi hogi apne rub ke hukm se jahaan un ka khair maqdam salaam se hoga"
        },
        {
            "chapter": 14,
            "verse": 24,
            "text": "kya aap ne nahi dekha ke Allah ta’ala ne paakiza baat ki misaal kis tarah bayaan farmai, misl ek paakiza daraqt ke jis ki jad mazboot hai aur jis ki tehniya aasmaan mein hai"
        },
        {
            "chapter": 14,
            "verse": 25,
            "text": "jo apne parvardigaar ke hukm se har waqt apne phal laata hai aur Allah ta’ala logo ke saamne misaale bayaan farmata hai ta ke wo nasihath haasil kare"
        },
        {
            "chapter": 14,
            "verse": 26,
            "text": "aur na paak baat ki misaal gandhe daraqt jaisi hai jo zameen ke kuch hee upar se ukhaad liya gaya, ose kuch sabaat to hai nahi"
        },
        {
            "chapter": 14,
            "verse": 27,
            "text": "imaan walo ko Allah ta’ala pakki baath ke saath mazboot rakhta hai, dunya ki zindagi mein bhi aur aaqirath mein bhi, haan na insaaf logo ko Allah behka deta hai aur Allah jo chaahe kar guzre"
        },
        {
            "chapter": 14,
            "verse": 28,
            "text": "kya aap ne un ki taraf nazar nahi dali jinhone Allah ki nemath ke badle na shukri ki aur apni khaum ko halaakath ke ghar mein la utara"
        },
        {
            "chapter": 14,
            "verse": 29,
            "text": "yani dozakh mein jis mein ye sab jayenge, jo badh-tareen thikana hai"
        },
        {
            "chapter": 14,
            "verse": 30,
            "text": "unhone Allah ke hamsar bana liye ke logo ko Allah ki raah se behkaaye, aap keh dijiye ke khair maze karlo, tumhari baaz gasht to aaqir jahannam hee hai"
        },
        {
            "chapter": 14,
            "verse": 31,
            "text": "mere imaan wale bando se keh di jiye ke namaazo ko qaayam rakhe aur jo kuch hum ne unhe de rakha hai us mein se kuch na kuch poshida aur zaaher qarch karte rahe, is se pehle ke wo din aa jaye jis mein na khaqid wa farooqt hogi, na dosti aur muhabbath"
        },
        {
            "chapter": 14,
            "verse": 32,
            "text": "Allah wo hai jis ne aasmaano aur zameen ko paida kiya hai aur aasmaano se baarish barsa kar us ke zariye se tumhari rozi ke liye phal nikaale hai aur kashtiyo ko tumhaare bas mein kar diya hai ke daryaao mein us ke hukm se chale phire, osi ne nadiya aur nehre tumhare eqtiyaar mein kardi hai"
        },
        {
            "chapter": 14,
            "verse": 33,
            "text": "osi ne tumhare liye suraj chaand ko musaqqar kar diya hai ke baraabar hee chal rahe hai aur raat din ko bhi tumhare kaam mein laga rakha hai"
        },
        {
            "chapter": 14,
            "verse": 34,
            "text": "osi ne tumhe tumhaari mu maangi kul cheezo mein se de rakha hai, agar tum Allah ke ehsaan ginna chaaho to unhe pure gin bhi nahi sakte, yaqinan insaan bada hee be insaaf aur na shukra hai"
        },
        {
            "chapter": 14,
            "verse": 35,
            "text": "(ibraheem ki ye dua bhi yaad karo) jab unhone kaha ke aye mere parvardigaar! is shahar ko aman wala bana de aur mujhe aur meri aulaad ko budh parasti se panaah de"
        },
        {
            "chapter": 14,
            "verse": 36,
            "text": "aye mere paalne wale mabood unhone bahuth se logo ko raah se bhatka diya hai, pas meri taabedaari karne wala mera hai aur jo meri na farmaani kare to, tu bahuth hee maaf aur karam karne wala hai"
        },
        {
            "chapter": 14,
            "verse": 37,
            "text": "aye hamare parvardiaar main! ne apni kuch aulaad is be kheti ki waadi mein tere hurmath wale ghar ke paas basaayi hai, aye hamare parvardigaar! ye is liye ke wo namaaz qaayam rakhe, pas tu kuch logo ke dilo ko un ki taraf maayel karde aur unhe phalo ki roziya inaayath farma ta ke ye shukr guzaari kare"
        },
        {
            "chapter": 14,
            "verse": 38,
            "text": "aye hamare parvardigaar! tu qoob jaanta hai jo hum chipaae aur jo zaaher kare, zameen wa aasmaan ki koyi cheez Allah par poshida nahi"
        },
        {
            "chapter": 14,
            "verse": 39,
            "text": "Allah ka shukr hai jis ne mujhe is bhudaape mein ismail wa is’haaq (alaihima assalaam) ata farmaaye, kuch shak nahi ke mera paalan-haar Allah duao ka sunne wala hai"
        },
        {
            "chapter": 14,
            "verse": 40,
            "text": "aye mere paalne waale! mujhe namaaz ka paaband rakh aur meri aulaad se bhi, aye hamare rub meri dua qubool farma"
        },
        {
            "chapter": 14,
            "verse": 41,
            "text": "aye hamare parvardigaar! mujhe baqsh de aur mere maa baap ko bhi baqsh aur digar momino ko bhi baqsh jis din hisaab hone lage"
        },
        {
            "chapter": 14,
            "verse": 42,
            "text": "na insaafo ke amaal se Allah ko ghaafil na samajh, wo to unhe us din tak mahulath diye hoye hai jis din aankhe phati ki phati reh jayengi"
        },
        {
            "chapter": 14,
            "verse": 43,
            "text": "wo apne sar upar uthaye daud-bhaag, kar rahe honge, khud apni taraf bhi unki nigaahe na lautegi aur un ke dil khaali aur ude hoye honge"
        },
        {
            "chapter": 14,
            "verse": 44,
            "text": "logo ko us din se hushyaar karde jab ke un ke paas azaab aa jayega aur zaalim kahenge, ke aye hamare rub hamein bahuth thode qareeb ke waqt tak ki hee mahulath de ke hum teri tableegh maanle aur tere paighambaro ki taabedaari mein lag jaaye, kya tum is se pehle bhi qasme nahi kha rahe thein? ke tumhare liye dunya se talna hee nahi"
        },
        {
            "chapter": 14,
            "verse": 45,
            "text": "aur kya tum un logo ke gharo mein rehte sehte na thein jinhone apni jaano par zulm kiya aur kya tum par wo maamla khola nahi ke hum ne un ke saath kaisa kuch kiya, hum ne (to tumhaare samjhane ko) bahuth si misaale bayaan kardi thi"
        },
        {
            "chapter": 14,
            "verse": 46,
            "text": "ye apni apni chaale chal rahe hai aur Allah ko unki tamaam chaalo ka ilm hai aur un ki chaale aisi na thi ke un se pahaad apni jageh se tal jaye"
        },
        {
            "chapter": 14,
            "verse": 47,
            "text": "aap hargiz ye qayaal na kare ke Allah apne nabiyo se waada qilaafi karega, Allah bada hee ghaaleb aur badla lene wala hai"
        },
        {
            "chapter": 14,
            "verse": 48,
            "text": "jis din zameen is zameen ke siva aur hee badal di jayegi aur aasmaan bhi aur sab ke sab Allah waahed ghalbe wale ke ru baru honge"
        },
        {
            "chapter": 14,
            "verse": 49,
            "text": "aap us din gunehgaaro ko dekhenge ke zanjiro mein mile jhule ek jagah jakde hoye honge"
        },
        {
            "chapter": 14,
            "verse": 50,
            "text": "un ke libaas ghandhak ke honge aur aag un ke chehro par bhi chadi hoyi hogi"
        },
        {
            "chapter": 14,
            "verse": 51,
            "text": "ye is liye ke Allah ta’ala har shaqs ko us ke kiye hoye amaal ka badhla de, beshak Allah ta’ala ko hisaab lete kuch der nahi lagne ki"
        },
        {
            "chapter": 14,
            "verse": 52,
            "text": "ye Qur’an tamaam logo ke liye ittela naama hai ke is ke zariye se, wo hoshyaar kar diye jaye aur ba qoobi maloom karle ke Allah ek hee maboodh hai aur ta ke aqal mandh log soonch samajh le"
        }
    ]
}
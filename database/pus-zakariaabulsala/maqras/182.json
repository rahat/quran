{
    "maqras": [
        {
            "chapter": 38,
            "verse": 21,
            "text": "او ایا تا ته د جګړه كوونكو خبر راغلى دى، كله چې هغوى په (دېوال د) عبادت خانې راوختل"
        },
        {
            "chapter": 38,
            "verse": 22,
            "text": "كله چې دوى په داود ورننوتل، نو هغه له دوى نه ووېرېده، دوى وویل: ته مه وېرېږه! (مونږ یو) دوه جګړه كوونكې ډلې، زمونږ ځینو په ځینو نورو ظلم كړى دى، نو ته زمونږ په مینځ كې په حقه سره فیصله وكړه او زیاتى مه كوه او ته نېغې لارې ته زمونږ لار ښووونه وكړه"
        },
        {
            "chapter": 38,
            "verse": 23,
            "text": "بېشكه دا زما ورور دى، د ده نهه نوي (یو كم سل) ګډې (مېږې) دي او زما یوه ګډه (مېږه) ده، نو ده وویل: ته ما د دې كفیل (مالك) وګرځوه او په خبرو كې يې په ما غلبه كړې ده"
        },
        {
            "chapter": 38,
            "verse": 24,
            "text": "ده (داود) وویل: یقینًا یقینًا ده په تا ظلم كړى دى، ستا د ګډې په غوښتلو (چې یو ځاى يې كړي) له خپلو ګډو سره او بېشكه په شریكانو كې ډېر زیات (داسې وي چې) خامخا ځینې د دوى په ځینو نورو ظلم كوي، غیر له هغو كسانو نه چې ایمان يې راوړى دى او نېك عملونه يې كړي دي او دوى بېخي لږ دي. او داود یقین وكړ چې بېشكه همدا خبره ده چې مونږ هغه وازمایه، نو له خپل رب نه يې بخښنه وغوښته او پرېوته، په داسې حال كې چې ركوع (او) سجده كوونكى و، او رجوع يې وكړه"
        },
        {
            "chapter": 38,
            "verse": 25,
            "text": "نو مونږ ده ته دغه (خطا) وبخښله، او بېشكه د هغه لپاره زمونږ په نیز خامخا قربت دى او د ورتلو ښه ځاى دى"
        },
        {
            "chapter": 38,
            "verse": 26,
            "text": "اى داوده! بېشكه مونږ ته په ځمكه كې خلیفه ګرځولى يې، نو ته د خلقو په مینځ كې په حقه سره فیصلې كوه او د خواهشاتو پيروي مه كوه، (ګنې) نو تا به د الله له لارې نه ګمراه كړي، بېشكه هغه كسان چې د الله له لارې نه ګمراه كېږي، د هغوى لپاره ډېر سخت عذاب دى، په سبب د دوى د هېرولو ورځې د حساب لره"
        },
        {
            "chapter": 38,
            "verse": 27,
            "text": "او مونږ اسمان او ځمكه او هغه څه چې د دواړو په مینځ كې دي داسې نه دي پیدا كړي، چې باطل (او عبث) دي دغه (باطل پیدا كول) د كافران شویو خلقو ګمان دى، نو دا كافران شویو خلقو لپاره له اوره هلاكت (او عذاب) دى"
        },
        {
            "chapter": 38,
            "verse": 28,
            "text": "ایا مونږ به هغه كسان چې ایمان يې راوړى دى او نېك عملونه يې كړي دي، په ځمكه كې د فساد كوونكو په شان وګرځوو؟ ایا مونږ به متقیان د فاجرانو (بدكارانو) په شان وګرځوو؟"
        },
        {
            "chapter": 38,
            "verse": 29,
            "text": "(دغه قرآن) كتاب دى چې مونږه تا ته نازل كړى دى، بركتناك دى، د دې لپاره چې دوى د ده په ایتونو كې فكر وكړي او د دې لپاره چې د خالصو عقلونو والا ترې پند واخلي"
        },
        {
            "chapter": 38,
            "verse": 30,
            "text": "او مونږ داود ته سليمان عطا كړ، (هغه) ښه بنده و، بېشكه چې هغه ډېر رجوع كوونكى و"
        },
        {
            "chapter": 38,
            "verse": 31,
            "text": "كله چې ده ته د ورځې په اخر كې هغه ګړندي خاص اسونه وړاندې كړى شول چې په درې پښو ودرېږي"
        },
        {
            "chapter": 38,
            "verse": 32,
            "text": "نو ده ویل: بېشكه ما د دغه مال محبت محبوب ګڼلى دى د خپل رب د یاد په وجه، تر دې چې (دغه اسونه) په پرده كې پټ شول"
        },
        {
            "chapter": 38,
            "verse": 33,
            "text": "تاسو دغه ما ته بېرته راولئ، نو شروع شو چې په پنډيو او څټونو يې لاس راښكه"
        },
        {
            "chapter": 38,
            "verse": 34,
            "text": "او یقینًا یقینًا مونږ سلیمان وازمایه، او د ده په كرسۍ مو یو جسد وغورځاوه، بیا ده رجوع وكړه"
        },
        {
            "chapter": 38,
            "verse": 35,
            "text": "ده وویل: اى زما ربه! ته ما وبخښه او ما ته داسې باچاهي راكړه چې له ما نه پس د چا لپاره هم مناسب نه وي، بېشكه هم ته ښه عطا كوونكى يې"
        },
        {
            "chapter": 38,
            "verse": 36,
            "text": "نو مونږ د ده لپاره هوا مسخره كړه چې د ده په امر سره به چلېدله نرمه نرمه، چېرته چې به ده اراده وكړه"
        },
        {
            "chapter": 38,
            "verse": 37,
            "text": "(مونږ تابع كړي وو د ده لپاره) پېریان هر ښه معمار او ښه غوټه وهونكى"
        },
        {
            "chapter": 38,
            "verse": 38,
            "text": "او نور (پېریان) چې په ځنځيرونو كې له یو بل سره تړل شوي وو"
        },
        {
            "chapter": 38,
            "verse": 39,
            "text": "دا زمونږ عطا ده، نو ته احسان كوه، يا يې وساته، بې له حسابه"
        },
        {
            "chapter": 38,
            "verse": 40,
            "text": "او بېشكه د هغه لپاره زمونږ په نیز خامخا قرب دى، او (په اخرت كې) د ورتلو ښه ځاى دى"
        },
        {
            "chapter": 38,
            "verse": 41,
            "text": "او ته زمونږ بنده ایوب یاد كړه، كله چې هغه خپل رب ته اواز وكړ چې بېشكه ما ته شیطان ایذا او تكلیف رارسولى دى"
        },
        {
            "chapter": 38,
            "verse": 42,
            "text": "ته (ځمكه) په خپلې پښې سره ووهه، دغه یخ غسلځاى دى، او د څښلو اوبه دي"
        },
        {
            "chapter": 38,
            "verse": 43,
            "text": "او مونږ ده ته د ده اهل وركړ او له دوى سره د دوى په مثل (نور هم) له خپل جانب نه د رحمت له وجې او عقلمندو ته د نصیحت لپاره"
        },
        {
            "chapter": 38,
            "verse": 44,
            "text": "او ته په خپل لاس سره جارو ونیسه، نو په هغې سره وهل وكړه او مه حانث كېږه، بېشكه مونږ هغه صابر ومونده، (هغه) ښه سړى و، بېشكه هغه ډېر رجوع كوونكى و"
        },
        {
            "chapter": 38,
            "verse": 45,
            "text": "او ته زمونږ بنده ګان ابراهیم، او اسحٰق او یعقوب یاد كړه چې د (عمل د) قوت او (حق ليدونكو) سترګو خاوندان وو"
        },
        {
            "chapter": 38,
            "verse": 46,
            "text": "بېشكه مونږ دوى په یو خالص خوى سره خالص كړي دي چې هغه د اخرت یادول دي"
        },
        {
            "chapter": 38,
            "verse": 47,
            "text": "او بېشكه دوى زمونږ، په نیز خامخا له غوره كړى شویو، بهترو خلقو ځنې دي"
        },
        {
            "chapter": 38,
            "verse": 48,
            "text": "او ته اسماعیل او الیسع او ذوالكفل یاد كړه، دغه هر یو د خیر او بهترۍ والا وو"
        },
        {
            "chapter": 38,
            "verse": 49,
            "text": "دا پند دى، او بېشكه د متقیانو لپاره خامخا د ورتلو ښه ځاى دى"
        },
        {
            "chapter": 38,
            "verse": 50,
            "text": "چې د همېشه استوګنې جنتونه دي، په داسې حال كې چې د دوى لپاره يې دروازې ښې پرانستې دي"
        },
        {
            "chapter": 38,
            "verse": 51,
            "text": "په دغو كې به تكیه وهلي وي، په دغو (جنتونو) كې به دوى ډېرې مېوې او مشروب راغواړي"
        }
    ]
}
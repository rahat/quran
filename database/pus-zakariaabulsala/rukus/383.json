{
    "rukus": [
        {
            "chapter": 36,
            "verse": 33,
            "text": "او د دوى لپاره یوه لویه نښه مړه (وچه كلكه) ځمكه ده، چې مونږ هغه ژوندۍ كړه او له هغې نه مونږ دانې راووېستې، نو د دغو (دانو) ځنې دوى خوراك كوي"
        },
        {
            "chapter": 36,
            "verse": 34,
            "text": "او مونږ په دغه (ځمكه) كې د كجورو او انګورو باغونه پیدا كړي دي او مونږه په دغه (ځمكه) كې چینې جاري كړي دي"
        },
        {
            "chapter": 36,
            "verse": 35,
            "text": "د دې لپاره چې دوى د دغو (څیزونو) له مېوو نه خوراك وكړي، حال دا چې دغه (مېوې) د دوى لاسونو نه دي پیدا كړي، ایا نو دوى شكر نه وباسي"
        },
        {
            "chapter": 36,
            "verse": 36,
            "text": "پاكي ده هغه ذات لره چې دغه ټولې جوړې يې پیدا كړي دي، له هغو څیزونو نه چې ځمكه يې زرغونوي او د دوى له نفسونو نه او له هغو څیزونو نه چې دوى يې نه پېژني"
        },
        {
            "chapter": 36,
            "verse": 37,
            "text": "او د دوى لپاره لویه نښه شپه (هم) ده، مونږ له هغې نه ورځ راوباسو، نو ناڅاپه دوى په تیارو كې ننوتونكي وي"
        },
        {
            "chapter": 36,
            "verse": 38,
            "text": "او لمر (دى چې) په خپلې ټاكلې لارې باندې روان دى، دغه د ډېر غالب، ښه پوه ذات مُقَدر (اندازه) كول دي"
        },
        {
            "chapter": 36,
            "verse": 39,
            "text": "او سپوږمۍ لره، مونږ د هغې لپاره منزلونه مقرر كړي دي، تر هغه پورې چې دا شي لكه د كجورې وچ ډنډوركى"
        },
        {
            "chapter": 36,
            "verse": 40,
            "text": "لمر لره ممكن نه دي چې سپوږمۍ رالاندې كړي او نه شپه په ورځ ړومبۍ كېدونكې ده او هر یو په (خپل) مدار كې لامبو وهي"
        },
        {
            "chapter": 36,
            "verse": 41,
            "text": "او د دوى لپاره لویه نښه داده چې بېشكه مونږ د دوى اولاد په ډكه بېړۍ كې سواره كړي دي"
        },
        {
            "chapter": 36,
            "verse": 42,
            "text": "او د دوى لپاره مو د دغې (بېړۍ) په شان هغه څیزونه پیدا كړي دي چې دوى پرې سورېږي"
        },
        {
            "chapter": 36,
            "verse": 43,
            "text": "او كه مونږ وغواړو (نو) دوى به غرق كړو، بیا به دوى لپاره نه هېڅ فریادرس وي او نه به دوى له غرقېدونه خلاصول كېږي"
        },
        {
            "chapter": 36,
            "verse": 44,
            "text": "مګر (نه يې غرقوو) له خپل جانب نه د رحمت په سبب او تر یو وخته پورې د فايدې اخيستلو لپاره"
        },
        {
            "chapter": 36,
            "verse": 45,
            "text": "او كله چې دوى ته وویل شي: تاسو ځان وساتئ له هغه (عذاب) نه چې ستاسو په مخكې دى او له هغه نه چې ستاسو شا ته (په اخرت كې) دى، د دې لپاره چې په تاسو رحم وكړى شي"
        },
        {
            "chapter": 36,
            "verse": 46,
            "text": "او دوى ته د خپل رب له دلیلونو نه هېڅ دلیل نه راځي، مګر دوى له هغو نه مخ ګرځوونكي دي"
        },
        {
            "chapter": 36,
            "verse": 47,
            "text": "او كله چې دوى ته وویل شي چې تاسو له هغه (مال) نه ځینې ولګوئ چې الله تاسو ته دركړى دى، نو كافران شوي (د الله منكر) كسان هغو خلقو ته چې ایمان يې راوړى دى؛ وايي: ایا مونږ هغه چا ته طعام وركړو چې كه الله غوښتلى (نو) هغه ته به يې طعام وركړى وى. نه یئ تاسو مګر په ښكاره ګمراهۍ كې"
        },
        {
            "chapter": 36,
            "verse": 48,
            "text": "او دوى (كفار) وايي: (د قیامت) دغه وعده به كله وي كه تاسو رښتیني یئ"
        },
        {
            "chapter": 36,
            "verse": 49,
            "text": "دوى انتظار نه كوي مګر د یوې داسې چغې چې دوى به ونیسي، په داسې حال كې چې دوى به یو له بله سره جګړې كوي"
        },
        {
            "chapter": 36,
            "verse": 50,
            "text": "نو نه به د وصیت كولو توان ولري او نه به خپل اهل ته بېرته ورشي"
        }
    ]
}
{
    "rukus": [
        {
            "chapter": 29,
            "verse": 14,
            "text": "Ne e dërguam Nuhun te populli i vet, e ai kaloi ndër ata njëmijë pa pesëdjetë vjet, e ata meqë ishin horra i përfshiu vërshimi"
        },
        {
            "chapter": 29,
            "verse": 15,
            "text": "Ndërsa atë vetë dhe të tjerët që ishin në anije, i shpëtuam dhe Ne atë (ngjarje) e bëmë argument për tërë botën"
        },
        {
            "chapter": 29,
            "verse": 16,
            "text": "Edhe Ibrahimin (e dërguam) kur ai popullit të vet i tha: “Adhuronie All-llahun dhe keni frikë prej Atij, se kjo, nëse e kuptoni, është shumë më mirë për ju"
        },
        {
            "chapter": 29,
            "verse": 17,
            "text": "Ju në vend të All-llahut jeni duke adhuruar vetëm idhuj që i trilloni vetë si gënjeshtarë. S’ka dyshim se ata që i adhuroni në vend të All-llahut, nuk posedojnë furnizimin tuaj, pra kërkonie furnizimin te All-llahu, adhuronie Atë dhe shprehni falënderimin Atij, pse te Ai do të ktheheni”"
        },
        {
            "chapter": 29,
            "verse": 18,
            "text": "Po nëse ju ërgënjeshtroni, edhe popuj para jush përgënjeshtruan, e të dërguarit nuk i takon tjetër pos komunikimi i kuptueshëm"
        },
        {
            "chapter": 29,
            "verse": 19,
            "text": "A nuk e kanë vërejtur ata se si All-llahu nis krijimin, e pastaj atë e përsërit, e kjo është lehtë për All-llahun"
        },
        {
            "chapter": 29,
            "verse": 20,
            "text": "Thuaj: “Udhëtoni nëpër tokë e shikoni se si filloi krijimi, pastaj All-llahu e fillon krijesën tjetër (ringjalljen). Është e vërtet se All-llahu ka mundësi për çdo send"
        },
        {
            "chapter": 29,
            "verse": 21,
            "text": "Ai ndëshkon atë që do dhe mshiron kë të dojë dhe te Ai do të silleni"
        },
        {
            "chapter": 29,
            "verse": 22,
            "text": "Ju nuk keni mundësi ta bëni të paaftë (Zotin tuaj t’ju dënojë) as në tokë e as në qiell, dhe përpos All-llahut, nuk keni as mbrojtës as ndihmëtar”"
        }
    ]
}
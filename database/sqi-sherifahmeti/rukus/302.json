{
    "rukus": [
        {
            "chapter": 24,
            "verse": 11,
            "text": "S’ka dyshim se ata që trilluan shpifjen, janë një grup prej jush. Ju mos e mrrni atë si ndonjë dëm për ju, përkundrazi, ajo do të jetë në dobinë tuaj. Secilit prej tyre do t’i takojë dënimi sipas pjesëmarrjes në mëkat, e atij prej tyre që e barti pjesën e madhe (të shpifjes) i takon dënim i madh"
        },
        {
            "chapter": 24,
            "verse": 12,
            "text": "E përse kur e dëgjuan atë (shpifje) besimtarët dhe besimtaret të mos mendinin të mirën si për vete dhe të thonin: “Kjo është shpifje e qartë?!”"
        },
        {
            "chapter": 24,
            "verse": 13,
            "text": "Përse ata nuk i sollën katër dëshmitarë për këtë? E derisa nuk sollën dëshmitarë, ata pra te All-llahu janë mu gënjeshtarët"
        },
        {
            "chapter": 24,
            "verse": 14,
            "text": "E sikur të mos ishte mëshira e All-llahut dhe mirësia e Tij ndaj jush, në këtë dhe në botën tjetër, ju do t’ju kapte dënim shumë i madh për shkak të asaj në të cilën u hudhët"
        },
        {
            "chapter": 24,
            "verse": 15,
            "text": "Kur ju atë (shpifjen) e përcollët me gjuhën tuaj dhe për atë që nuk kishit kurrfarë dije folëshit duke menduar se ajo ishe imtëssi e parëndësishme, ndërsa te All-llahu ajo është e madhe"
        },
        {
            "chapter": 24,
            "verse": 16,
            "text": "E përse, kur e dëgjuat atë, nuk thatë: “Ne nuk na takon të flasim për këtë. I lartë je Ti, kjo është shpifje e madhe!”"
        },
        {
            "chapter": 24,
            "verse": 17,
            "text": "All-llahu ju këshillon që një e tillë të mos përsëriet kurrë, nëse jeni besimtarë të denjë"
        },
        {
            "chapter": 24,
            "verse": 18,
            "text": "All-llahu sqaron për ju argumentet, sepse Ai është i dijshëm e i urtë"
        },
        {
            "chapter": 24,
            "verse": 19,
            "text": "Ata, të cilët dëshirojnë që te besimtarët të përhapet amoraliteti, ata i pret dënim i dhembshëm në këtë dhe në botën tjetër. All-llahu di (të fshehtat) e ju nuk e dini"
        },
        {
            "chapter": 24,
            "verse": 20,
            "text": "Sikur të mos ishte mirësia e All-llahut ndaj jush dhe mëshira e Tij, (do ta përjetoshit menjëherë dënimin), po All-llahu është shumë i butë, i mëshirshëm"
        }
    ]
}
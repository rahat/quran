{
    "chapter": [
        {
            "chapter": 39,
            "verse": 1,
            "text": "Shpallja e librit është prej All-llahut, të gjithfuqishmit, të urtit"
        },
        {
            "chapter": 39,
            "verse": 2,
            "text": "Ne ta shpallëm ty librin për hir të së vërtetës, andaj ti adhuroje All-llahun duke qenë i sinqertë në adhurimin e Tij"
        },
        {
            "chapter": 39,
            "verse": 3,
            "text": "Vini re! Adhurim i sinqertë është vetëm ai për All-llahun! Ndërsa ata që në vend të tij adhurojnë miq të tjerë (duke thënë): Ne nuk i adhurojmë ata për tjetër, vetëm që të na afrojnë sa më afër All-llahut, s’ka dyshim se All-llahu do të gjykojë mes tyre për atë që ata ishin në kundërshtim. E, është e vërtetë se All-llahu nuk udhëzon në rrugë të drejtë, atë që është rrenës, jobesimtarë"
        },
        {
            "chapter": 39,
            "verse": 4,
            "text": "Sikur të kishte dashur All-llahu të ketë fëmijë, do të zgjidhte atë që dëshiron nga çka Ai vetë krijon. I pastër është Ai! Ai është All-llahu, i vetmi, i fuqishmi"
        },
        {
            "chapter": 39,
            "verse": 5,
            "text": "Ai krijoi qiejt e tokën me qëllim të caktuar; Ai natën mbështjell (vendi të) ditës dhe ditës ia mbështjell natës; Ai nënshtroi diellin dhe hënën, që ssecili lëviz deri në një afat të caktuar, pra Ai është ngadhënjyesi, mëkatfalësi"
        },
        {
            "chapter": 39,
            "verse": 6,
            "text": "Ai ju krijoi juve prej një njeriu, mandej prej tij e krijoi palën (çiftin) e tij dhe Ai krijoi për juve tetë nga qiftet e kafshëve. Ai u krijoi në barqet e nënave tuaja, krijim (etapë) pas krijimit në tri errësira. Ky është All-llahu, Zoti juaj, vetëm i Tij është pushteti, nuk ka tjetër pos Tij. E, si pra, i shmangeni (adhurimit të Tij)"
        },
        {
            "chapter": 39,
            "verse": 7,
            "text": "Nëse ju nuk besoni, All-llahu nuk është nevojtarë për ju; megjithatë, Ai nuk është i kënaqur me mosbesimin e robërve të Vet, e nëse jeni mirënjohës ndaj Tij, Ai e pëlqen atë për ju. Ndërkaq, nuk do ta bartë asnjë mëkatarë barrën e tjetrit. Pastaj, e ardhmja juaj është vetëm te Zoti juaj, e AI do t’ju njoftojë me atë që keni vepruar. Vërtet, Ai e di shumë mirë se çka mbajnë zemrat"
        },
        {
            "chapter": 39,
            "verse": 8,
            "text": "E kur e godit njeriun ndonjë e keqe (ndonjë dëm), ai e lut Zotin e vet duke kërkuar ndihmë vetëm prej Tij, e kur nga ana e TIj i je ndonjë të mira (ia largon të keqen), ai e harron atë që më parë është lutur Atij, dhe i përshkruan shokë All-llahut për të larguar (njerëzit) nga rruga e Tij. Thuaj: “Kënaqu për pak kohë më mosbesimin tënd, se ti pa dyshim je nga banuesit e zjarrit!”"
        },
        {
            "chapter": 39,
            "verse": 9,
            "text": "(A jobesimtari e ka gjendjen më të mirë) Apo ai që kohën e natë e kalon në adhurim, duke bërëb sexhde, duke qëndruar në këmbë, i ruhet (dënimit të) botës tjetër dhe shpreson në mëshirën e Zotit të vet? Thuaj: “A janë të barabartë ata që dinë dhe ata që nuk dinë?” Po, vetëm të zotët e mendjes marrin mësim"
        },
        {
            "chapter": 39,
            "verse": 10,
            "text": "Thuaj: “O robërit e Mi që keni besuar, kini frikë ndaj Zotit tuaj. Ata që bënë mirë në këtë jetë, kanë të mirë të madhe, e Toka e All-llahut është e gjërë, ndërsa të durueshmive u jepet shpërblimi i tyre pa masë!”"
        },
        {
            "chapter": 39,
            "verse": 11,
            "text": "Thuaj: “Unë jam i urdhëruar ta adhuroj All-llahun, të jem i snqertë në adhurimin ndaj Tij!”"
        },
        {
            "chapter": 39,
            "verse": 12,
            "text": "Dhe jam i urdhëruar të jem i pari i myslimanëve"
        },
        {
            "chapter": 39,
            "verse": 13,
            "text": "Thuaj: “Unë i frikësohem dënimit të një dite të madhe, nëse kundërshtoj Zotin tim”"
        },
        {
            "chapter": 39,
            "verse": 14,
            "text": "thuaj: “vetëm All-llahun e adhuroj, sinqerisht ndaj Tij e bëj adhurimin tim"
        },
        {
            "chapter": 39,
            "verse": 15,
            "text": "E ju pra, adhuroni pos Tij çka të doni!” Thuaj: “Të dështuar në ditën e kijametit janë ata që e kanë hmbur veten dhe familjen e vet. Vini re: ky është dështimi i njëmendët"
        },
        {
            "chapter": 39,
            "verse": 16,
            "text": "Se ata do të kenë shtresa të zjarrit edhe sipër edhe prfundi. Me këtë All-llahu i frikëson robërit e Vet: “O robërit e Mi, kinie frikë (dënimin)!”"
        },
        {
            "chapter": 39,
            "verse": 17,
            "text": "Ndërkaq, ata që u larguan prej adhurimit të idhujve dhe ju drejtuan All-llahut, ata kanë gëzim të madh, e ti përgëzoj robërit e Mi"
        },
        {
            "chapter": 39,
            "verse": 18,
            "text": "Të cilët i dëgjojnë fjalët dhe pasojnë atë më të mirën prej tyre. Të tillët janë ata që All-llahu i udhëzoi në rrugën e drejtë dhe të tillët janë ata të mençurit"
        },
        {
            "chapter": 39,
            "verse": 19,
            "text": "E, atij që i është përcaktuar vendimi për dënim, a mund ta shpëtosh ti prej zjarrit"
        },
        {
            "chapter": 39,
            "verse": 20,
            "text": "Ndërkaq, ata që u ruajtën për hir të Zotit të tyre, për ta do të ketë dhoma të ndërtuara njëra mbi tjetrën, nën të cilat rrjedhin lumenjtë. Premtimi i All-llahut, e All-llahu nuk e thyen premtimin"
        },
        {
            "chapter": 39,
            "verse": 21,
            "text": "A nuk e sheh se All-llahu lëshon ujë nga qielli dhe atë e shpërndanë në tokë nëpër burime, mandej me të mbijnë bimë të llojeve dhe të ngjyrave të ndryshme, pastaj ajo thahet dhe ti e sheh ata të zverdhurar dhe pastaj e bën atë të llomitr. S’ka dyshim se në këtë ka argument për të zotët e mendjes"
        },
        {
            "chapter": 39,
            "verse": 22,
            "text": "Atij që All-llahu ia ka zgjruar kraharorin për besim islam, ai është në një dritë të sigurt prej Zotit të vet. Të mjrët janë ata që nga zemërfortësia e tyre nuk përmendin All-llahun, të tillët janë në humbje të qartë"
        },
        {
            "chapter": 39,
            "verse": 23,
            "text": "All-llahu e shpalli të folmën më të mirë, librin, të ngjashëm në mrekulli, të përsëritur herë pas herë (me këshilla e dispozita), që prej (dëgjimit të) tij rrënqethen lëkurat dhe zemrat e tyre. Ky (libër) është udhëzim i All-llahut, me të udhëzon atë që do. E atë që All-llahu e le të humbur, për të nuk ka ndonjë udhëzues"
        },
        {
            "chapter": 39,
            "verse": 24,
            "text": "E ai që me fytyrën e vet mbrohet nga dënimi në ditën e kijametit (a është i njejtë me atë të shpëtuarin)? Kur mizorëve u thuhet: “Përjetoni të keqen e asaj që punuat!”"
        },
        {
            "chapter": 39,
            "verse": 25,
            "text": "Edhe ata para tyre përgënjeshtruan, por u erdhi ndëshkim nga nuk e menduan"
        },
        {
            "chapter": 39,
            "verse": 26,
            "text": "All-llahu u bëri të përjetojnë në këtë jetë poshëtrimin, por dënimi i botës tjetër është edhe më i madh, sikur ta dinin ata"
        },
        {
            "chapter": 39,
            "verse": 27,
            "text": "Ne u kemi sjellë njerëzve në këtë Kur’an shembuj nga çdo lëmi e nevojshme, ashtu që të marrin përvojë, (mësim)"
        },
        {
            "chapter": 39,
            "verse": 28,
            "text": "Duke qenë Kur’an arabisht që nuk ka kundërthënie, me qëllim që të ruhen prej rrugës së gabuar"
        },
        {
            "chapter": 39,
            "verse": 29,
            "text": "All-llahu solli një shembull: Një njeri (rob) në posedimin e të cilit ishin ortakë pa marrëveshje mes vete dhe njëri (rob) që është thjesht në posedimin e një njeriu. A janë ata të dy të një lloji (të një gjendjeje)? Lavdërimi i takon vetëm All-llahut, por shumica e tyre, nuk e dinë"
        },
        {
            "chapter": 39,
            "verse": 30,
            "text": "Ti do të jesh i vdekur, e edhe ata do të jenë të vdekur"
        },
        {
            "chapter": 39,
            "verse": 31,
            "text": "E pastaj, në ditën e kijametit pranë Zotit tuaj do të grindeni mes vete"
        },
        {
            "chapter": 39,
            "verse": 32,
            "text": "E kush është më mëkatar se ai që flet të pavërtetën ndaj All-llahut dhe se ai që kur i erdhi e vërteta e përgënjeshtroi? A nuk është në Xhehennem vendqëndrimi për jobesimtarët"
        },
        {
            "chapter": 39,
            "verse": 33,
            "text": "E ai që e solli të vërtetën dhe ai që e vërtetoi atë, të tillët janë të ruajturit"
        },
        {
            "chapter": 39,
            "verse": 34,
            "text": "Ata te Zoti i tyre kanë çkado që dëshirojnë, e ai është shpërblimi i bamirësve"
        },
        {
            "chapter": 39,
            "verse": 35,
            "text": "All-llahu do t’ua shlyej atyre edhe më të keqen që e punuan dhe do t’u jepë shpërblime më të mira për ata që punuan"
        },
        {
            "chapter": 39,
            "verse": 36,
            "text": "A nuk i mjafton All-llahu robit të vet? E ata të friksojnë ty me të tjerët pos Tij. Po atë që e ka humbur All-llahu, për të nuk ka udhëzues"
        },
        {
            "chapter": 39,
            "verse": 37,
            "text": "Atë që All-llahu e drejton, atë nuk ka kush e humbë; a nuk është All-llahu i gjithëfuqishëm që ndërmerr ndëshkime"
        },
        {
            "chapter": 39,
            "verse": 38,
            "text": "Po nëse i pyet ata se kush i krijoi qiejt e tokën, sigurisht ata do të thonë: “All-llahu!” Ti thuaju: “Më tregoni pra, për ata që i adhuroni, pos All-llahut, nëse All-llahu më godit mua me ndonjë të keqe, a munden ta largojnë ata atë të keqe, ose, nëse All-llahu dëshiron ndonjë të mirë ndaj meje, a munden ta pengojnë ata të mirën e Tij?” Thuaju: “Mua më mjafton All-llahu. Vetëm Atij i mbështeten të mbështeturit”"
        },
        {
            "chapter": 39,
            "verse": 39,
            "text": "Thuaj: “O populli im, veproni sipas gjendjes suaj, e edhe unë veproj sipas times e më vonë do ta dini"
        },
        {
            "chapter": 39,
            "verse": 40,
            "text": "se cilit do t’i vijë dënimi që e poshtëron dhe do ta goditë dënim i përjetshëm!”"
        },
        {
            "chapter": 39,
            "verse": 41,
            "text": "Ne ta zbritëm ty librin me argumente për njerëz, e kush orientohet në rrugën e vërtetë, ai e ka për vete e kush e humb, ai i bën dëm vetëm vetes, e ti nuk je garantues i tyre"
        },
        {
            "chapter": 39,
            "verse": 42,
            "text": "All-llahu i merr shpirtrat kur është momenti i vdekjes së tyre (i vdekjes së trupave të tyre), e edhe atë që është në gjumë e nuk ka vdekur, e atij që i është caktuar vdekja e mban (nuk e kthen), e atë tjetrin (që nuk i është caktuar vdekja, por është në gjumë), e lëshon (të kthehet) deri në afatin e caktuar. Vërtet, në këto ka argumente për një popull që mendon"
        },
        {
            "chapter": 39,
            "verse": 43,
            "text": "A mos kanë zgjedhur ndërmjetësues përveç All-llahut? Thuaj: “A edhe pse janë që nuk posedojnë asgjë e as nuk kuptojnë”"
        },
        {
            "chapter": 39,
            "verse": 44,
            "text": "Thuaj: “I tërë shefaati (ndërmjetësimi) i takon vetëm All-llahut, i Tij është pushteti i qiejve dhe i tokës, e më vonë vetëm te Ai ktheheni”"
        },
        {
            "chapter": 39,
            "verse": 45,
            "text": "Kur përmendet vetëm All-llahu, zemrat e atyre që nuk besojnë botën tjetër, neveriten, e kur përmenden, përveç Atij, të tjerët, ata gëzohen"
        },
        {
            "chapter": 39,
            "verse": 46,
            "text": "Thuaj: “O All-llah, Krijues i qiejve e i tokës, Njohës i të fshehtës edhe i të dukshmës, Ti je që gjykon mes robërve Tu për atë që ata kundërshtoheshin”"
        },
        {
            "chapter": 39,
            "verse": 47,
            "text": "E sikur të ishte e atyre që nuk besuan, e tërë ajo çka ka në tokë e edhe njëherë aq, do ta jepnin kompensim për t’i shpëtuar dënimit të tmerrshëm në ditën e kijametit. E prej All-llahut do t’u prezentohet (lloji i dënimit) çka as nuk kanë mund të mendojnë"
        },
        {
            "chapter": 39,
            "verse": 48,
            "text": "Dhe do t’ua dalin në shesh të këqiat që i kanë punuar dhe i përfshin ata ajo me të cilën talleshin"
        },
        {
            "chapter": 39,
            "verse": 49,
            "text": "Kur e godit njeriun ndonjë e keqe, ai na lutet Neve, e kur nga ana Jonë ia shëndërrojmë atë në ndonjë të mirë, ai thotë: “Kjo më është dhënë në bazë të dijes sime!” Jo, por ajo është një sprovë, por shumica e tyre nuk e dinë"
        },
        {
            "chapter": 39,
            "verse": 50,
            "text": "Ashtu patën thënë edhe ata që ishin para tyre, por atyre nuk u bëri dobi ajo çka kishin fituar"
        },
        {
            "chapter": 39,
            "verse": 51,
            "text": "Ata i goditën të këqijat që i kishin punuar. Edhe prej këtyre, ata që bënë zullum, do t’i godasin të këqiat e veprave të tyre dhe nuk mund t’i shpëtojnë asaj (goditjeje)"
        },
        {
            "chapter": 39,
            "verse": 52,
            "text": "A nuk e dinë ata, se All-llahu i jep furnizim të plotë atij që do. Edhe në këto ekzistojnë fakte për një popull që beson"
        },
        {
            "chapter": 39,
            "verse": 53,
            "text": "Thuaj: “O robërit e Mi, të cilët e keni ngarkuar me shumë gabime veten tuaj, mos e humbni shpresën ndaj mëshirës së All-llahut, pse All-llahu i falë të gjitha mëkatet, Ai është që shumë falë dhe është mëshirues!”"
        },
        {
            "chapter": 39,
            "verse": 54,
            "text": "Dhe, kthehuni te Zoti juaj dhe përuljuni Atij para se t’u vijë dënimi, se pastaj nuk do të ketë kush t’ju ndihmojë"
        },
        {
            "chapter": 39,
            "verse": 55,
            "text": "Dhe përmbajuni asaj më të mirës që u është shpallur nga Zoti juaj, para se t’ju vijë dënimi befas e ju të mos dini"
        },
        {
            "chapter": 39,
            "verse": 56,
            "text": "Dhe të mos thotë ndokush: “O i mjeri unë që kam lënë mangu respektimin ndaj All-llahut dhe ë kam qenë prej atyre që talleshin!”"
        },
        {
            "chapter": 39,
            "verse": 57,
            "text": "Ose të mos thotë: “Ah, sikur të më kishte udhëzuar All-llahu (në rrugë të drejtë) e të kisha qenë prej atyre që janë të ruajtur!”"
        },
        {
            "chapter": 39,
            "verse": 58,
            "text": "Apo, kur ta shohë dënimin të thotë: “Sikur të isha kthyer edhe njeherë e të isha bërë prej atyre bamirësve!”"
        },
        {
            "chapter": 39,
            "verse": 59,
            "text": "Jo, ty të patën ardhur argumentet e Mia, e ti i përgënjeshtrove ato, u bëre kryeneç dhe ishe prej atyre që nuk besuan"
        },
        {
            "chapter": 39,
            "verse": 60,
            "text": "E ata që bënë gënjeshtër ndaj All-llahut, do t’i shohësh në ditën e kijametit, fytyrat e tyre të nxira. A nuk është në Xhehennem vendi i Kryelartëve"
        },
        {
            "chapter": 39,
            "verse": 61,
            "text": "Ndërsa All-llahu do t’i shpëtojë me atë suksesin e tyre ata, që kishin qenë të ruajtur. Ata nuk dot’i kapë e keqja e as nuk do të jenë të shqetësuar"
        },
        {
            "chapter": 39,
            "verse": 62,
            "text": "All-llahu është krijues i çdo sendi dhe Ai ëshë mbikëqyrës ndaj çdo gjëje"
        },
        {
            "chapter": 39,
            "verse": 63,
            "text": "Vetëm te Ai janë çelësat e qiejve dhe tokës, ndërsa ata që nuk i besuan argumentet e All-llahut, të tillët janë ata të dështuarit"
        },
        {
            "chapter": 39,
            "verse": 64,
            "text": "Thuaj: “O ju injorantë, a mos më thirrni të adhuroj tjetër, në vend të All-llahut?”"
        },
        {
            "chapter": 39,
            "verse": 65,
            "text": "Pasha Alahun, ty të është shpallur, e edhe atyre para teje: “Nëse i bën shok (All-llahut), veprat tua janë të asgjësuara dhe ti do të jeshë prej të humburve"
        },
        {
            "chapter": 39,
            "verse": 66,
            "text": "Prandaj, vetëm All-llahun adhroje dhe bëhu mirënjohës!”"
        },
        {
            "chapter": 39,
            "verse": 67,
            "text": "Ata nuk e çmuan All-llahun me atë madhështinë që i takon, ndërsa, në ditën e kijametit e tërë toka është në grushtin e Tij, e qiejt të mbështjellë në të djathtën e Tij. Ai është i pastër nga të metat dhe Ai është i lartë nga çka ata i shoqërojnë"
        },
        {
            "chapter": 39,
            "verse": 68,
            "text": "Dhe i fryhet Surit dhe bie i vdekur çka ka në qiej dhe në tokë, përveç atyre që do All-llahu (të mos vdesin), pastaj i fryhet atij herën tjetër, kur qe, të gjithë aa të ngritur e presin (urdhërin e Zotit)"
        },
        {
            "chapter": 39,
            "verse": 69,
            "text": "Toka është ndriçuar me dritën e Zotit të vet, libri (shënimet mbi veprat) është vënë pranë dhe sillen pejgamberët e dëshmitarët, e kryhet mes tyre gjykimi me drejtësi, e atyre nuk u bëhet padrejtë"
        },
        {
            "chapter": 39,
            "verse": 70,
            "text": "Dhe, secili njeri shpërblehet me atë që ka vepruar, e Ai më së miri e di se ç’punuan"
        },
        {
            "chapter": 39,
            "verse": 71,
            "text": "E ata që nuk besuan sillen në grupe te Xhehennemi, e kur arrijnë te ai, dyert e tij hapen e roja e tij u thotë atyre: “A nuk u patën ardhur juve të dërguar nga mesi juaj t’ju lexojnë shpalljet e Zotit tuaj, t’ju tërheqin vërejtjen për ballafaqimin tuaj në këtë ditë?” Po, (na kanë ardhur...) thonë ata, por fjala (vendimi) e dënimit domosdo është bërë realitet kundër jobesimtarëve"
        },
        {
            "chapter": 39,
            "verse": 72,
            "text": "U thuhet: “Hyni nëpër dyer të Xhehennemit, aty do të jeni përgjithmonë, sa vend i keq është për kryelartët!”"
        },
        {
            "chapter": 39,
            "verse": 73,
            "text": "E ata që ishin të devotshëm ndaj Zotit të tyre, sillen në grupe te Xhenneti, e kur arrijnë aty, dyert e tij i gjejnë të hapura dhe roja e tij u thotë atyre: “Selamun alejkum” - qofshi të shpëtuar, ishit të pastër, andaj hyni në të, aty do të jeni përgjithmonë"
        },
        {
            "chapter": 39,
            "verse": 74,
            "text": "E ata (të Xhennetit) thanë: “Falënderuar qoftë All-llahu, i cili premtimin e Vet e bëri realitet ndaj nesh dhe na e la në disponim tokën e Xhennetit që të vendosemi aty ku të duam! Sa shpërblim i mirë është i atyre që vepruan drejtë”"
        },
        {
            "chapter": 39,
            "verse": 75,
            "text": "E do t’i shohësh engjëjt të rreshtuar përreth Arshit, e madhërojnë me falënderim Zotin e vet. E në mes tyre (njerëzve) kryhet gjykimi me drejtësi dhe thuhet: “(prej të gjithëve) Falënderuar qoftë vetëm All-llahu, Zoti i botëve!”"
        }
    ]
}
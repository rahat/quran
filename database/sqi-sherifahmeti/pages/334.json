{
    "pages": [
        {
            "chapter": 22,
            "verse": 16,
            "text": "Dhe kështu Ne e zbritëm këtë (Kur’anin) plot me argumente të qarta, dhe se All-llahu vë në rrugë të drejtë atë që do"
        },
        {
            "chapter": 22,
            "verse": 17,
            "text": "Është e sigurt se All-llahu do të bëjë dallimin (do të gjykojë) në ditën e kiametit në mes atyre që ishin besimtarë (myslimanë) dhe të atyre që ishin jehudi, sabejë, të krishterë, zjarrputistë, idhujtarë. All-llahu di dhe vështron çdo gjë"
        },
        {
            "chapter": 22,
            "verse": 18,
            "text": "A nuk e di për All-llahun se Atij i nënshtrohet (i bën sexhde) kush është në qiej, edhe kush është në tokë, edhe në dielli, edhe kodrat, edhe bimët edhe shtazët, e edhe shumë njerëz, po shumë janë që dënimi është meritë e tyre. Atë që e poshtëron All-llahu nuk ka kush që mund të bëjë të ndershëm. All-llahu punon atë që dëshiron"
        },
        {
            "chapter": 22,
            "verse": 19,
            "text": "Këta janë dy kundërshtarë (grupe kundërshtarësh: besimtarë dhe jobesimtarë) që janë zënë rreth Zotit të tyre; e atyre që nuk besuan, u qepën rroba prej zjarri e u hudhet uji i valë mbi kokat e tyre"
        },
        {
            "chapter": 22,
            "verse": 20,
            "text": "Që me atë u shkrihet krejt çka në barqet e tyre e edhe lëkurat"
        },
        {
            "chapter": 22,
            "verse": 21,
            "text": "Për ata janë edhe kamgjikët e hekurtë"
        },
        {
            "chapter": 22,
            "verse": 22,
            "text": "Sa herë që përpiqen të dalin prej tij nga vuajtjet e padurueshme, kthehen në të përsëri (u thuhet): “Vuane dënimin me djegie!”"
        },
        {
            "chapter": 22,
            "verse": 23,
            "text": "E ata që besuan dhe bënë vepra të mira, All-llahu i vendosë në Xhennete, nëpër të cilin rrjedhin lumenj, aty stolisen ata me rrath të artë e me xhevahirë, e petkat e tyre janë të mëndafshta"
        }
    ]
}
{
    "pages": [
        {
            "chapter": 23,
            "verse": 60,
            "text": "dhe, ata të cilët japin (sadaka-zeqatë) nga ajo që u është dhënë, pse dinë se do të kthehen te Zoti i tyre, andaj zemrat e tyre i kanë të frikësuara"
        },
        {
            "chapter": 23,
            "verse": 61,
            "text": "Të tillët janë duke nxituar drejt të mirave dhe të parët do t’i arrijnë ato"
        },
        {
            "chapter": 23,
            "verse": 62,
            "text": "Ne nuk e obligojmë asnjë njeri përtej mundësive të tij dhe te Ne është libri (i shënive) që shënon saktësisht (veprat) dhe atyre nuk u bëhet padrejtë"
        },
        {
            "chapter": 23,
            "verse": 63,
            "text": "Por zemrat e tyre (mohuasve) janë të verbëruara nga ky (libër), e përveç kësaj, ata vazhdojnë të bëjnë vepra të këqia"
        },
        {
            "chapter": 23,
            "verse": 64,
            "text": "Ndërkaq, kur t’i kapim me dënim ata qëë kanë çuar jetë të shfrenuar, atëherë ata me britmë bëjnë lutje (duke kërkuar mdihmë)"
        },
        {
            "chapter": 23,
            "verse": 65,
            "text": "Mos e ngritni zërin tash, se ju nuk e keni ndihmën Tonë"
        },
        {
            "chapter": 23,
            "verse": 66,
            "text": "Sepse, juve u lexoheshin ajatet e Mia, e ju zbrapseshit"
        },
        {
            "chapter": 23,
            "verse": 67,
            "text": "Si arogant ndaj tij (ndaj Kur’anit, ose ndaj Qabës), e me fyerje kundër tij natën bisedoshit"
        },
        {
            "chapter": 23,
            "verse": 68,
            "text": "A nuk menduan ata thellë fjalën (Kur’anin), apo mos u erdhi atyre diçka, që të parëve të tyre të lashtë nuk u pat ardhur"
        },
        {
            "chapter": 23,
            "verse": 69,
            "text": "apo mos nuk e nnjohin të dërguarin e vet (Muhammedin), prandaj ata e refuzojnë atë"
        },
        {
            "chapter": 23,
            "verse": 70,
            "text": "Apo mos thanë për të se është i çmendur? Jo, por ai ka ardhur me të vërtetën, e shumica e tyre e urren të vërteën"
        },
        {
            "chapter": 23,
            "verse": 71,
            "text": "E sikur të përputhej e vërteta me dëshirat e tyre, do të shkatërroheshin qiejt e toka dhe çdo gjë që gjendet në to. E megjithatë që Ne atyre u sollëm (me këtë Kur’an) famën e tyre, ata u zbrapsën ndaj përkujtimit të vet"
        },
        {
            "chapter": 23,
            "verse": 72,
            "text": "A mos u kërkon ti atyre ndonjë shpërblim? Po shpërblimi i Zotit tënd është më i miri, pse Ai është furnizues më i mirë"
        },
        {
            "chapter": 23,
            "verse": 73,
            "text": "ç’është e vërteta, ti i fton ata në rrugë të drejtë"
        },
        {
            "chapter": 23,
            "verse": 74,
            "text": "Po ata që nuk e besojnë botën tjetër, i shmangen rrugës së drejtë"
        }
    ]
}
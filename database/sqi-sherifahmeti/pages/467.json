{
    "pages": [
        {
            "chapter": 39,
            "verse": 75,
            "text": "E do t’i shohësh engjëjt të rreshtuar përreth Arshit, e madhërojnë me falënderim Zotin e vet. E në mes tyre (njerëzve) kryhet gjykimi me drejtësi dhe thuhet: “(prej të gjithëve) Falënderuar qoftë vetëm All-llahu, Zoti i botëve!”"
        },
        {
            "chapter": 40,
            "verse": 1,
            "text": "Ha, Mimë"
        },
        {
            "chapter": 40,
            "verse": 2,
            "text": "Shpallja e librit është prej All-llahut, Fuqiplotit, Gjithdijshmit"
        },
        {
            "chapter": 40,
            "verse": 3,
            "text": "I cili fal mëkatin dhe pranon pendimin, dhe që është ndëshkues i ashpër, por edhe bamirës. Nuk ka zot tjetër përveç Atij. Te Ai është e ardhmja e çdokujt"
        },
        {
            "chapter": 40,
            "verse": 4,
            "text": "Rreth argumenteve të All-llahut nuk kundërshton kush, pos atyre që nuk besuan; pra ty të mos te mashtrojë lëvizja e tyre nëpër qytete"
        },
        {
            "chapter": 40,
            "verse": 5,
            "text": "Populli i Nuhut dhe grupacione pas tyre patën përgënjeshtruar përpara këtyre (idhujtarëve), dhe secili popull (që përgënjeshtroi), u përpoq ta asgjësojë të dërguarin e vet dhe luftoi me çështje të kota, ashtu me ato deshi ta likuidojë të vërtetën, e Unë i ndëshkova ata, e çfarë ishte ndëshkimi Im ndaj tyre"
        },
        {
            "chapter": 40,
            "verse": 6,
            "text": "Po ashtu, ka marrë fund vendimi i Zotit tënd (për dënim) kundër atyre që nuk besuan, se ata janë banues të zjarrit"
        },
        {
            "chapter": 40,
            "verse": 7,
            "text": "Ndërsa ata (engjëjt) që e bartin Arshin dhe ata që janë përreth tij, lartësojnë me falënderim Zotin e tyre, i besojnë Atij dhe i luten Atij t’i falë ata që besuan (duke thënë): “Zoti yna, Ti me mëshirën dhe me diturinë Tënde ke përfshirë çdo send, andaj falu atyre që u penduan dhe ndoqën rrugën tënde, e edhe ruaj ata nga dënimi i Xhehennemit"
        }
    ]
}
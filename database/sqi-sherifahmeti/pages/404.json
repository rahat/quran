{
    "pages": [
        {
            "chapter": 29,
            "verse": 64,
            "text": "Kjo jetë e kësaj bote nuk është tjetër vetëm se dëfrim e lojë, e jetë e vërtetë, padyshim është ajo e botës së ardhme (Ahireti), sikur ta dinin"
        },
        {
            "chapter": 29,
            "verse": 65,
            "text": "(Idhujtarët e dinë për All-llahun pse) Kur hipni ata në anije (u këputet lidhja me tokë, dhe frikësohen) i luten sinqerisht All-llahut, e kur i shpëton ata (dhe dalin) në tokë, qe, po ata të njejtit lusin idhuj"
        },
        {
            "chapter": 29,
            "verse": 66,
            "text": "Po le të përbuzin ato të mira që ua dhamë dhe le të kënaqen, (e mos të besojnë), se më vonë do ta kuptojnë"
        },
        {
            "chapter": 29,
            "verse": 67,
            "text": "A nuk e kanë vërejtur ata se Ne kemi bërë vendin e shenjtë (Mekën) të sigurt, e njerëzit për rreth tyre rrëmbehen (plaçkiten, mbyten). Po, a i besojnë ata të kotës, e të mirat e All-llahut i përbuzin"
        },
        {
            "chapter": 29,
            "verse": 68,
            "text": "E kush është më mizor se ai që shpif gënjeshtër ndaj All-llahut, ose përgënjeshtron të vërtetën pasi t’i ketë ardhur ajo? Po, a nuk është Xhennemit vend për jobesimtarët"
        },
        {
            "chapter": 29,
            "verse": 69,
            "text": "E ata, të cilët luftuan për hir Tonë, Ne, me siguri do t’i orientojmë rrugës për te Ne, e nuk ka dyshim se All-llahu është në krahun e besimtarëve"
        },
        {
            "chapter": 30,
            "verse": 1,
            "text": "Elif, Lamë, Mimë"
        },
        {
            "chapter": 30,
            "verse": 2,
            "text": "Bizantinët (rumët) u mundën"
        },
        {
            "chapter": 30,
            "verse": 3,
            "text": "në tokën më afër (tokës arabe), po pas disfatës së tyre, ata do të ngadhënjejnë"
        },
        {
            "chapter": 30,
            "verse": 4,
            "text": "brenda pak viteve. Çështja është vendim i All-llahut, fillim e mbarim (për disfatë dhe për fitore). E atë ditë (kur do të fitojnë bizantinët) besimtarët do të gëzohen"
        },
        {
            "chapter": 30,
            "verse": 5,
            "text": "për ndihmën e All-llahut. Ai ndihmon atë që do dhe Ai është i gjithëfuqishëm, mëshirues"
        }
    ]
}
{
    "pages": [
        {
            "chapter": 32,
            "verse": 1,
            "text": "Elif, Lamë, Mimë"
        },
        {
            "chapter": 32,
            "verse": 2,
            "text": "Shpallja e librit (e Kuranit), nuk ka dyshim se është (shpallje) nga Zoti i gjithësisë"
        },
        {
            "chapter": 32,
            "verse": 3,
            "text": "A mos po thonë se ai (Muhammedi) e trilloi? Jo, ajo është e vërtetë prej Zotit tënd që t’i tërheqësh vërejtjen një populli që nuk u erdhi ndonjë pejgamber para teje, ashtu që ata të gjejnë rrugën e drejtë"
        },
        {
            "chapter": 32,
            "verse": 4,
            "text": "All-llahu është Ai që krijoi qiejt dhe tokën dhe gjithë ç’ka ndërmjet tyre, brenda gjashtë dite, pastaj mbizotëroi Arshin. Përveç Tij nuk keni ndonjë ndihmëtar tjetër e as ndërmjetësues, pra a nuk jeni kah mendoni"
        },
        {
            "chapter": 32,
            "verse": 5,
            "text": "Ai është që udhëheq çështjen (e të gjitha krijesave) prej qiellit në tokë, pastaj ajo (çështja) ngritet te Ai në një ditë që sipas llogarisë suaj është sa njëmijë vjet"
        },
        {
            "chapter": 32,
            "verse": 6,
            "text": "Ai është njohës i të (gjitha) fshehtës dhe të dukshmes, i gjithëfuqishmi, Mëshirëbërësi"
        },
        {
            "chapter": 32,
            "verse": 7,
            "text": "Ai që përsosi krijimin e çdo sendi, e krijimin e njeriut e filloi nga balta"
        },
        {
            "chapter": 32,
            "verse": 8,
            "text": "Pastaj bëri që pasardhësit e tij të rrjedhin prej një pike uji të dobët"
        },
        {
            "chapter": 32,
            "verse": 9,
            "text": "Mandej, Ai e formëson atë (në barkun e nënës) dhe nga ana e vet i jep shpirt atij dhe Ai është që juve ju pajis edhe me dëgjim, me të parit dhe me zemër, e pak send është ajoqë ju falënderoni"
        },
        {
            "chapter": 32,
            "verse": 10,
            "text": "E ata thanë: “A pasi që ne të tretemi në tokë, a thua ne rishtazi do të krijohemi?” Por (çka është edhe më keq) ata nuk besojnë se do të dalin para Zotit të tyre"
        },
        {
            "chapter": 32,
            "verse": 11,
            "text": "Thuaj: “Engjëlli i vdekjes, i cili është caktuar për ju, ua merr shpirtrat, e pastaj do të ktheheni te Zoti juaj”"
        }
    ]
}
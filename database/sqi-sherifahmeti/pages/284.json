{
    "pages": [
        {
            "chapter": 17,
            "verse": 18,
            "text": "kush është që ka për qëllim vetëm kët botë, Ne atij që duam i japim në të aq sa duam, e pastaj atij i bëjmë të hyjë në Xhehennem i nënqmuar, i përbuzur"
        },
        {
            "chapter": 17,
            "verse": 19,
            "text": "E kush e ka për qëllim botën tjetër, duke qenë ai besimtarë, përpiqet për të ashtu si i tako asaj, angazhimi i tyre do të jetë i pranishëm (te Zoti)"
        },
        {
            "chapter": 17,
            "verse": 20,
            "text": "Ne secilit atyre dhe atyre i japim nga të mirat e Zotit tënd dhe dhënia e Zotit tënd nuk është e kufizuar"
        },
        {
            "chapter": 17,
            "verse": 21,
            "text": "Shiko se si Ne i kemi dallluar disa prej tjerëve, po dallimi në botën tjetër është më i madh dhe është përparësi më e madhe"
        },
        {
            "chapter": 17,
            "verse": 22,
            "text": "E mos shoqëro me All-llahun ndonjë zot tjetër, e të bëhesh i qortuar i papërkrahur"
        },
        {
            "chapter": 17,
            "verse": 23,
            "text": "Zoti yt ka dhënë urdhër të prerë që të mos adhuroni tjetër pos Tij, që të silleni në mënyrë bamirëse ndaj prindërve. Nëse njërin prej tyre, ose që të dy, i ka kapur pleqëria pranë kujdesit tënd, atëherë mos u thuaj atyre as “of - oh”, as mos u bë i vrazhdë ndaj tyre, po atyre thuaju fjalë të mira (të buta respektuese)"
        },
        {
            "chapter": 17,
            "verse": 24,
            "text": "Dhe në shenjë mëshire shtrije pranë tyre krahun përulës e respektues dhe thuaj: “Zoti im! mëshiroi ata të dy, sikurse më edukuan mua kur isha i vogël”"
        },
        {
            "chapter": 17,
            "verse": 25,
            "text": "Zoti juaj e di më së miri atë që keni në shpirtin tuaj. Nëse keni qëllime të mira, vërtet Ai u fal atyre që pendohen"
        },
        {
            "chapter": 17,
            "verse": 26,
            "text": "Dhe jepi çdo të afërmi të drejtën që i takon, edhe të varfërit, edhe atij në kurbet, po mos shpenzo tepëre pa rrugë"
        },
        {
            "chapter": 17,
            "verse": 27,
            "text": "Ata që shpenzojnë tepër (mastrafxhinjtë) janë vllezër (në veprim) të djajve, e djalli është përbuzës i madh i Zotit të Tij"
        }
    ]
}
{
    "pages": [
        {
            "chapter": 41,
            "verse": 30,
            "text": "S’ka dyshim se ata që thanë: “Zoti ynë është All-llahu”, pastaj nuk u luhatën, atyre u zbresin melaiket (në prag të vdekjes dhe u thonë): “Mos u frikësoni dhe mos u pikëlloni, keni myzhde Xhennetin që ju premtohej"
        },
        {
            "chapter": 41,
            "verse": 31,
            "text": "Ne jemi miqtë e juaj në jetën e dunjasë dhe në ahiret, ku do të keni atë që dëshironi dhe gjithçka kërkoni"
        },
        {
            "chapter": 41,
            "verse": 32,
            "text": "Pritje nga Falësi, Mëshiruesi!”"
        },
        {
            "chapter": 41,
            "verse": 33,
            "text": "E kush ka fjalën më të mirë prej atij që thërret te All-llahu, vepron (punë) të mira dhe thotë: “Unë jam prej muslimanëve?”"
        },
        {
            "chapter": 41,
            "verse": 34,
            "text": "Nuk është e barabartë e mira dhe e keqja. Andaj, (të keqen) ktheje me mirësi, se atëherë ai, mes teje dhe të cilit ka armiqësi, do të bëhet (si) mik i afërt"
        },
        {
            "chapter": 41,
            "verse": 35,
            "text": "Mirëpo, këtë nuk e arrin kush, pos atyre të durueshmëve, dhe nuk e arrin kush, pos atyre me virtyt të lartë"
        },
        {
            "chapter": 41,
            "verse": 36,
            "text": "E nëse ty të ngacmon ndonjë ngacmim prej shejtanit, kërko mbrojtje në All-llahun, vërtet Ai është Dëgjuesi, i Dijshmi"
        },
        {
            "chapter": 41,
            "verse": 37,
            "text": "Nga faktet e madhështisë së Tij janë nata, dita, dielli e hëna. Mos i bëni sexhde as diellit, as hënës! Bëni sexhde vetëm All-llahut, i cili krijoi ato, nëse adhuroni vetëm Atë"
        },
        {
            "chapter": 41,
            "verse": 38,
            "text": "Po nëse ata (kufarët) janë kryeneç (e nuk bëjnë sexhde), atëherë ata që janë pranë Zotit tënd (engjëjt më të lartë), Atij i bëjnë tesbih natën e ditën dhe ata nuk mërziten prej adhurimit"
        }
    ]
}
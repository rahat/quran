{
    "pages": [
        {
            "chapter": 10,
            "verse": 7,
            "text": "Ata që nuk presin takimin Tonë, që janë të kënaqur me jetën e dynjasë dhe kanë gjetur prehje në të, dhe ata që janë indieferentë ndaj argumenteve Tona"
        },
        {
            "chapter": 10,
            "verse": 8,
            "text": "Vendi për të tillët është zjarri, për shkak të asaj që punuan"
        },
        {
            "chapter": 10,
            "verse": 9,
            "text": "E ata që besuan dhe bënë vepra të mira, Zoti i tyre, për shkak të besimit të tyre i udhëzon në Xhennete të begatshme në të cilët rrjedhin lumenj"
        },
        {
            "chapter": 10,
            "verse": 10,
            "text": "Lutja e tyre aty është: “I lartë je o All-llah!”, e përshëndetja e tyre është: Selam! dhe lutja e fundit e tyre: “Falënderimi i qoftë All-llahut, Zotit të botëve!”"
        },
        {
            "chapter": 10,
            "verse": 11,
            "text": "Sikur All-llahu t’ua shpejtonte njerëzve pranimin e kërkesës për të keqen, ashtu si e pranon shpejtimin e kërkesës për të mirën, atyre do t’u përfundonte afati (i vdekjes). Po Ne, ata që nuk janë të bindur se do të vijnë para nesh, i lëmë të bredhin në mashtrimet e tyre"
        },
        {
            "chapter": 10,
            "verse": 12,
            "text": "E kur njeriun e godet dëmi, ai na lut qoftë shtrirë, ulur ose në këmbë, e kur Ne ia largojmë të keqen, ai, sikurse të mos na ishte ulur fare për dëmin që e pat goditur. Kështu kriminelëve u duket mirë ajo që veprojnë"
        },
        {
            "chapter": 10,
            "verse": 13,
            "text": "Ne kemi shkatërruar gjenerata para jush (o idhujtarë), pse nuk besonin, edhe pse të dërguarit u erdhën me argumente të qarta. Kështu shpërblejmë Ne njerëzit kriminelë"
        },
        {
            "chapter": 10,
            "verse": 14,
            "text": "Pastaj juve ju bëmë zëvendësues pas tyre në Tokë për t’ju parë si do të veproni"
        }
    ]
}
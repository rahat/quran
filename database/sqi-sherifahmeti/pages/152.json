{
    "pages": [
        {
            "chapter": 7,
            "verse": 12,
            "text": "(All-llahu) tha: “çka të pengoi ty të bësh sexhde, kur Unë të urdhërova?” Ai (Iblisi) tha: “Unë jam më i vlershëm se ai, më krijove mua nga zjarri, e atë e krijove nga balta!”"
        },
        {
            "chapter": 7,
            "verse": 13,
            "text": "(All-llahu) Tha: “Zbrit nga ai (Xhenneti), nuk të takon të bësh kryelartësi në të, dil jashtë, s’ka dyshim ti je i poshtëruar”"
        },
        {
            "chapter": 7,
            "verse": 14,
            "text": "(Iblisi) Tha: “Më afatizogjer ditën kur ringjallen (njerëzit)!”"
        },
        {
            "chapter": 7,
            "verse": 15,
            "text": "(All-llahu) Tha: “Ti je i Afatizuar!”"
        },
        {
            "chapter": 7,
            "verse": 16,
            "text": "(Iblisi) Tha: “Për shkak se më humbe mua, unë do t’u ulem atyre (do t’u zë pusi) në rrugën Tënde të drejtë"
        },
        {
            "chapter": 7,
            "verse": 17,
            "text": "Mandej, do t’ju sillem atyre para, prapa, ga edjathta dhe nga e majta e tyre, e shumicën e tyre nuk do ta gjejsh që të falënderohen (të besojnë)!”"
        },
        {
            "chapter": 7,
            "verse": 18,
            "text": "(All-llahu) Tha: “Dil nga ai (Xhenneti), i urrjetur, i dëbuar. Kush prej tyre vjen pas teje, Unë kam për ta mbushur Xhehennemin me të gjithë ju"
        },
        {
            "chapter": 7,
            "verse": 19,
            "text": "(Ne i thamë) o Adem, ti dhe bashkëshortja jote zini vend në Xhennet, hani nga të doni, e mos iu afroni kësaj peme, pse do të bëheni prej zulumqarëve (të vetvetes suaj)"
        },
        {
            "chapter": 7,
            "verse": 20,
            "text": "Shejtani i nxiti ata të dy (i mashtroi), që t’ua zbulojë atyre pjesët e turpshme që u ishin të muluara dhe tha: “Zoti juaj nuk ua ndaloi ju dyve atë pemë vetëm që të mos bëhi meleqë (engjëj), ose të mos bëheni prej të përjetshmëve"
        },
        {
            "chapter": 7,
            "verse": 21,
            "text": "Dhe ju bëri be atyre (duke u thënë) se: unë jam këshillues për ju"
        },
        {
            "chapter": 7,
            "verse": 22,
            "text": "Atëherë me mashtrim i zbriti (në nivel të palakmueshëm). E kur e shijuan pemën u zbulua vendturpi i tyre dhe filluan të mbulojnë atë (duke vënë gjeth mbi gjeth) nga gjethet e (pemëve të) Xhennetit. Zoti i tyre i thirri (duke u thënë): “A nuk ua ndalova ju dyve atë pemë dhe a nuk ju thashë ju dyve se shejtani është armik i haptë për ju?!”"
        }
    ]
}
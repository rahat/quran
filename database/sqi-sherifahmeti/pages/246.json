{
    "pages": [
        {
            "chapter": 12,
            "verse": 87,
            "text": "(Jakubi u tha të bijëve të vet) O bijtë e mi, shkoni dhe hulumtoni (në Egjipt) për Jusufin dhe vëllain e tij, e mos e humbni shpresën nga mëshira e All-llahit, pse vetëm populli jobesimtarë e humb shpresën në All-llahun"
        },
        {
            "chapter": 12,
            "verse": 88,
            "text": "(shkuan) E kur hynë te ai i thanë: “O ti zotëri, neve dhe familjen tonë na ka goditur skamje e vështirë, e kemi ardhur me një mall të vjetër, e ti pra na mbush masën (barrën) dhe na dhuro, All-llahu i shpërblen ata që dhurojnë”"
        },
        {
            "chapter": 12,
            "verse": 89,
            "text": "Ai (Jusufi) tha: “A e dini çka keni bërë me Jusufin dhe vëlain e tij, kur ishit injorantë?”"
        },
        {
            "chapter": 12,
            "verse": 90,
            "text": "Ata thanë: “A ti je vetë Jusufi?” Ai tha: “Unë jam Jusufi, e ky është vëllai im, All-llahu na dhuroi shpëtim, pse ai që ruhet dhe bën durim, s’ka dyshim All-llahu nuk e humb shpërblimin e punëmirëve”"
        },
        {
            "chapter": 12,
            "verse": 91,
            "text": "Ata thanë: “Pasha All-llahun, është e vërtetë se All-llahu të ka lartësuar mbi ne, kurse ne vërtet ishim fajtorë!”"
        },
        {
            "chapter": 12,
            "verse": 92,
            "text": "Ai tha: “Sot nuk ka qortim kundër jush, All-llahu ju faltë juve; Ai është më mëshirues i mëshiruesve"
        },
        {
            "chapter": 12,
            "verse": 93,
            "text": "Ju shkoni me këtë këmishën time, dhe hidhnia atë babit tim në fytyrë, e atij do t’i kthehen të pamët, e pastaj ejani te unë me tërë familjen time”"
        },
        {
            "chapter": 12,
            "verse": 94,
            "text": "(u nisën) Dhe posa u ndanë devet (prej qytetit), i ati i tyre tha: “Po e ndiej erën e Jusufit, mos më konsideroni të matufosur.” (këtë ia tha familjes së vet në Palestinë)"
        },
        {
            "chapter": 12,
            "verse": 95,
            "text": "Ata (që ishin prezent) thanë: “Për All-llahun ti vërtet qëmoti në humbje”"
        }
    ]
}
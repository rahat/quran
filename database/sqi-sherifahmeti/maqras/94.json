{
    "maqras": [
        {
            "chapter": 11,
            "verse": 108,
            "text": "E për sa u përket atyre fatmirëve, ata jan në Xhennet përgjithmonë sa të jenë qiejt dhe toka, përveçatë çka do Zoti yt (All-llahu ju dhuron) shpërblim të pakëputur"
        },
        {
            "chapter": 11,
            "verse": 109,
            "text": "Për adhurimin që bëjnë këta (idhujtarët), ti mos kij dyshim (se është i kotë). Nuk adhurojnë tjetër vetëm si adhuronin më parë prindërit e tyre, e Ne do t’u japim pjesën e tyre pa mangësi"
        },
        {
            "chapter": 11,
            "verse": 110,
            "text": "Ne edhe Musait i patëm dhënë librin, e u bë përçarje rreth tij, e sikur të mos ishte vendim i Zotit tënd i përcaktuar më heret, me siguri do të kryhej (dënimi kundër tyre). Vërtet, ata (populli yt) kanë shprehur dyshim rreth tij"
        },
        {
            "chapter": 11,
            "verse": 111,
            "text": "S’ka tjetër, vetëm se secilit prej tyre, Zoti yt do t’u përmbushë veprat e tyre, se Ai është i njohur hollësisht për atë që veprojnë"
        },
        {
            "chapter": 11,
            "verse": 112,
            "text": "Ti (Muhammed) përqëndrohu vendosmërisht ashtu si je i urdhëruar, e bashkë me ty edhe ata që u penduan (prej idhujtarisë), e mos tejkaloni (kufijtë e caktuar), se më të vërtetë Ai është shikues i asaj që veproni"
        },
        {
            "chapter": 11,
            "verse": 113,
            "text": "Dhe mos anoni kah ata që bënë zullum, e për atë shkak t’ju kapë zjarri, sepse përveç All-llahut nuk keni mbrojtës, e mbeteni të pa ndihmuar"
        },
        {
            "chapter": 11,
            "verse": 114,
            "text": "Dhe fale namazin në dy skajet e ditës, e edhe në orët e aërta (me ditën) të natës. S’ka dyshim se vepra e mira i shlyejnë ato të këqiat. Kjo është një këshillë për ata që pranojnë këshillat"
        },
        {
            "chapter": 11,
            "verse": 115,
            "text": "Dhe ti, jij i durueshëm, se All-llahu nuk ua humb shprblimin bëmirësve"
        },
        {
            "chapter": 11,
            "verse": 116,
            "text": "E përse të mos ketë pasur nga breznitë që ishin para jush, të zotët e mendjes e të nderit që të ndalonin çrregullimin e kaosin në tokë, përveç një pakice, të cilët i shpëtuam (ngase frenuan nga të këqiat), e ata që ishin mizorë u dhanë pas kënaqësive si të shfrenar, duke vazhduar të jenë mëkatarë"
        },
        {
            "chapter": 11,
            "verse": 117,
            "text": "E Zoti yt nuk është që të shkatërrojë mizorisht vendet, nëse banorët e tyre janë punëmirë"
        },
        {
            "chapter": 11,
            "verse": 118,
            "text": "Sikur të dëshironte Zoti yt, do t’i bënte njerëzit të një feje (por nuk dëshiroi, ai e di pse). Ata vazhdimisht janë në kundërshtime (mes vete)"
        },
        {
            "chapter": 11,
            "verse": 119,
            "text": "Përveç atij që mëshiroi zoti yt. Po për këtë edhe i krijoi ata. Fjala e Zotit tënd: “Gjithsesi do ta bush Xhehennemin me të gjithë exhinët dhe njerëzit”, ka marrë fund (është plotësuar)"
        },
        {
            "chapter": 11,
            "verse": 120,
            "text": "Të gjitha këto që t’i rrëfyem ty nga lajmet e pejgamberëve, janë që të forcojnë zemrën tënde, dhe në to ka ardhur e vërteta e këshilla, si dhe përkujtime për besimtarët"
        },
        {
            "chapter": 11,
            "verse": 121,
            "text": "E atyre që nuk besojnë thuaju: “Veproni sa të mundeni në atë të tuajën, edhe ne jemi duke vepruar”"
        },
        {
            "chapter": 11,
            "verse": 122,
            "text": "Ju pritni (ç’do të na gjejë neve), edhe ne jemi duke pritur (se ç’do t’ju gjejë juve)"
        },
        {
            "chapter": 11,
            "verse": 123,
            "text": "Vetëm All-llahut i takon dija për fshehtësitë e qiejve dhe të tokës, çdo çështje i kthehet (në kompetencë) vetëm atij, pra adhuroje Atë, mbështetu te Ai, se Zoti yt, nuk është i panjohur për atë që veproni"
        },
        {
            "chapter": 12,
            "verse": 1,
            "text": "Elif, Lamë, Ra. Këto (ajete që t’u zbritën) janë ajetet e librit të qartë"
        },
        {
            "chapter": 12,
            "verse": 2,
            "text": "Ne e zbritëm atë Kur’an arabisht, ahtu që ta kuptoni"
        },
        {
            "chapter": 12,
            "verse": 3,
            "text": "Ne me të shpallur të këtij Kur’ani po të rrëfejmë ty (Muhammed) me të bukurin rrëfim, edhe para tij ishe nga të painformuarit"
        },
        {
            "chapter": 12,
            "verse": 4,
            "text": "(përkujto) Kur Jusufi, babait të vet i tha: “O baba im, pashë (në ëndërr) njëmbëdhjetë yje dhe diellin dhe hënën, i pashë duke më bërë mua sexhde!”"
        },
        {
            "chapter": 12,
            "verse": 5,
            "text": "Ai (Jakubi) tha: “O biri im, mos u trego ëndërrën tënde vëllezërve tu, se po të bëjnë ndonjë dredhi, s’ka dyshim, djalli për njeriun është armik i hapët”"
        },
        {
            "chapter": 12,
            "verse": 6,
            "text": "Ja, keshtu Zoti yt të zgjedh ty, të mëson interpretimin e ëndërrave, plotëson dhuntinë e tij ndaj teje dhe familjes së Jakubit, sikrse pat plotësuar atë më parë ndaj prindërve tu, Ibrahimit dhe Is-hakut. Vërtet, Zoti yt është më i dijshmi, më i urti!”"
        }
    ]
}
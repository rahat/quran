{
    "maqras": [
        {
            "chapter": 10,
            "verse": 71,
            "text": "Lexoju atyre ngjarjen e Nuhut, kur i tha popullit të vet: “O populli im, nëse u vjen rëndë qëndrimi im më mesin tuaj, përkujtimet e mia me ajetet e All-llahut, e unë iu kam mbështetur vetëm All-llahut, ju vendosni për qëllimin tuaj, thirrni në ndihmë edhe zotat tuaj, e mos e mbani fshehtë, dhe zbatoni atë kundër meje e mos pritni"
        },
        {
            "chapter": 10,
            "verse": 72,
            "text": "E nëse prapësoheni (nga mësimet e mia), unë nuk u kërkoj ndonjë shpërblim, se shpërblimi im është vetëmprej All-llahut. Unë jam i urdhëruar të jam njëri prej muslimanëve"
        },
        {
            "chapter": 10,
            "verse": 73,
            "text": "e ata (populli i tij) e konsideruan atë rrenacak e Ne e shpëtuam atë dhe ata që ishin bashkë në anije, dhe i bëmë që ata të jenë pasardhës (zëvendësues), kurse ata që përgënjeshtruan ajetet tona i përmbytëm. Shih pra, si ishte fundi i gënjeshtarëve"
        },
        {
            "chapter": 10,
            "verse": 74,
            "text": "Mandej pas tij dërguam të dërguar te popujt e tyre, të cilët erdhën dhe u sollën atyre argumente të forta, por ata nuk i besuan asaj, të cilën më parë e kishin përgënjeshtruar. Kshtu, pra u vulosim zemrat atyre që kalojnë kufijtë"
        },
        {
            "chapter": 10,
            "verse": 75,
            "text": "Pastaj, pas tyre dërguam Musai dhe Harunin me argumentet tona, te faraoni dhe paria e rrethit ta tij, po ata paraqitën kryelartësi, pse ishte popull që bënte krime"
        },
        {
            "chapter": 10,
            "verse": 76,
            "text": "E kur u erdhi atyre e vërteta e sigurt nga Ne, ata thanë: “Kjo nuk është tjetër pos magji e qartë"
        },
        {
            "chapter": 10,
            "verse": 77,
            "text": "Musai tha: A të vërtetës i thoni magji? A magji është kjo? Magjistarët nuk shpëtojnë"
        },
        {
            "chapter": 10,
            "verse": 78,
            "text": "Ata thanë: “Mos erdhe të na largosh nga ajo (feja) që e gjetëm te prindërit tanë, për t’ju mbetur ju dyve madhështia në tokë? Po ne nuk u besojmë juve dyve"
        },
        {
            "chapter": 10,
            "verse": 79,
            "text": "Faraoni tha: “Sillmëni mua të gjithë magjistarët e aftë"
        },
        {
            "chapter": 10,
            "verse": 80,
            "text": "E kur erdhën magjistarët, Musai u tha: “Hidhni ç’keni për të hedhur”"
        },
        {
            "chapter": 10,
            "verse": 81,
            "text": "E kur i hodhën ata, Musai u tha: “Kjo që e sollët ju tash, vërtet është magji!” Po All-llahu do ta asgjësojë këtë, sepse All-llahu nuk e përkrahë veprën e të prishurve"
        },
        {
            "chapter": 10,
            "verse": 82,
            "text": "Dhe me argumentet e veta All-llahu e fuqizon të vërtetën, ndonëse e urrejnë të pabesët"
        },
        {
            "chapter": 10,
            "verse": 83,
            "text": "Duke pasur frikë nga faraoni dhe nga rrethi i tij se do t’i turturojnë, Musait nuk i besoi kush pos një pjese të pasardhësve të popullit të tij. Vërtet, faraoni ishte mbizotërues në tokë dhe ai ishte prej shkatërrimtarëve"
        },
        {
            "chapter": 10,
            "verse": 84,
            "text": "Musai tha: “O populli im, nëse i keni besuar All-llahut, vetëm atij mbështetuni, nëse jeni të dorëzuar (vendimit të Tij)!”"
        },
        {
            "chapter": 10,
            "verse": 85,
            "text": "Ata iu përgjegjën duke i thënë: “All-llahut iu kemi mbështetur, Zoti në, mos i mundëso popullit mizor të na sprovojë!”"
        },
        {
            "chapter": 10,
            "verse": 86,
            "text": "Dhe me mëshirën tënde, na shpëto prej popullit jobesimtarë!”"
        },
        {
            "chapter": 10,
            "verse": 87,
            "text": "Ne i thamë Musait dhe vëllait të tij t’i bëni vend në Egjipt popullit tuaj, shtëpitë tuaja t’i bëni faltore e ta falni namazin rregullisht. Ti (Musa) përgëzoi besimtarët"
        },
        {
            "chapter": 10,
            "verse": 88,
            "text": "Musai tha: “Zoti ynë, Ti i ke dhënë faraonit dhe parisë së tij mjete të përjetimit dhe pasuri në jetën e kësaj bote, ashtu që o Zot ynë, po i largojnë njerëzit prej rrugës tënde. Zoti ynë, zhduke pasurinë e tyre, shtrëngoi zemrat e tyre, e të mos besojnë derisa të shijojnë dënimin e idhët"
        },
        {
            "chapter": 10,
            "verse": 89,
            "text": "Ai (All-llahu) tha: “Lutja juaj është pranuar, prandaj ju të dy qqëndroni ashtu si jeni e mos ndiqni rrugën r atyre që nuk dinë"
        }
    ]
}
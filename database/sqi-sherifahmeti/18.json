{
    "chapter": [
        {
            "chapter": 18,
            "verse": 1,
            "text": "Falënderimi i takon vetëm All-llahut që ia shpalli robit të vet Librin dhe në të nuk lejoi ndonjë kundërthënie"
        },
        {
            "chapter": 18,
            "verse": 2,
            "text": "(ia shpalli) Të saktë (pa shmangie), pët t’ua tërhequr vërejtjen (atyre që nuk besojnë) ndaj një dënimi të rëndë prej Tij, e për t’i përgëzuar besimtarët që bëjnë vepra të mira, se ata do të kenë një shpërblim të mrekullueshëm"
        },
        {
            "chapter": 18,
            "verse": 3,
            "text": "Duke qenë në të përgjithmonë"
        },
        {
            "chapter": 18,
            "verse": 4,
            "text": "Për t’ua tërhequr vërejtjen atyre që thanë se All-llahu ka fëmijë"
        },
        {
            "chapter": 18,
            "verse": 5,
            "text": "Dhe për atë (fëmijë), as ata, e as të parët e tyre nuk kanë kurrfarë dijenie. Sa e madhe është ajo fjalë që del nga gojët e tyre, e ata nuk thonë tjetër vetëm se gënjeshtër"
        },
        {
            "chapter": 18,
            "verse": 6,
            "text": "A thua ti, do ta shkatërrosh veten nga hidhërimi pas tyre, nëse ata nuk i besojnë këtij ligjërimi (Kur’anit)"
        },
        {
            "chapter": 18,
            "verse": 7,
            "text": "Gjithçka që është mbi tokë, Ne e bëmë stoli të saj, për t’i provuar ata, se cili prej tyre do të jetë më vepërmirë"
        },
        {
            "chapter": 18,
            "verse": 8,
            "text": "Ne kemi për ta bërë gjithçka që është mbi të dhe pa bimë (shkatërrojmë çdo gjelbërim)"
        },
        {
            "chapter": 18,
            "verse": 9,
            "text": "A ms mendove ti se ata të vendosurit e shpellës dhe Rekimit ishin nga mrekullitë Tona më të çuditshme"
        },
        {
            "chapter": 18,
            "verse": 10,
            "text": "Kur djelmoshat u strehuan në shpellë e thanë: O Zoti ynë, na dhuro nga ana Jote mëshirë dhe na përgatit udhëzim të drejtë në tërë çështjen tonë!”"
        },
        {
            "chapter": 18,
            "verse": 11,
            "text": "Ne u vumë mbulojë mbi veshët e tyre (i vumë në gjumë) në shpellë për disa vite me rradhë"
        },
        {
            "chapter": 18,
            "verse": 12,
            "text": "Pastaj ata i zgjuam (prej gjumit) për të parë se cili prej tyre dy grupeve është më preciz në njehësimin e kohës sa qëndruan gjatë"
        },
        {
            "chapter": 18,
            "verse": 13,
            "text": "Ne po të rrëfejmë saktë çështjen e tyre. Ata ishin disa djelmosha, kishin besuar Zotin e tyre, e Ne atyre edhe më ua shtuam bindjen"
        },
        {
            "chapter": 18,
            "verse": 14,
            "text": "Edhe i forcuam zemrat e tyre (i bëmë të qëndrueshëm) sa që kur ngritën thanë: “Zoti ynë është Zoti i qiejve e i tokës, nuk adhurojmë ndonjë zot tjetër pos Tij, e Ne atyre edhe më ua shtuam bindjen"
        },
        {
            "chapter": 18,
            "verse": 15,
            "text": "Këta, populli ynë ka besuar zota tjerë pos Tij, pse pra nuk sjellim ndonjë argument të qartë për aa? A ka më mizor se aiqë shpif gënjeshtër ndaj All-llahut"
        },
        {
            "chapter": 18,
            "verse": 16,
            "text": "Derisa jeni izoluar prej tyre dhe prej asaj që adhurojnë ata, pos All-llahut, atëherë strehonu në shpellë, e Zoti juaj ju dhuron nga mëshira e tij e gjerë dhe u lehtëson në çështjen tuaj atë që është në dobinë tuaj"
        },
        {
            "chapter": 18,
            "verse": 17,
            "text": "Dhe ti e shihje diellin kur lindte bartej prej shpellës së tyre nga ana e djathtë, e kur perëndonte largohej nga ata nga ana e majtë, e ata ishin në një vend të gjerë të saj. Kjo ishte një nga argumentet e All-llahut. Atë që e udhëzon All-llahu, ai vërtet është udhëzuar, e atë që e humb, ti nuk do të gjejsh për të ndihmës që do ta udhëzonte"
        },
        {
            "chapter": 18,
            "verse": 18,
            "text": "Do të mendoje se ata janë të zgjuar, ndërsa ata ishin të fjetur, e Ne i rotullonim herë në krahun e djathtë e herë në të majtin. Qeni i tyre kishte shtrirë këmbët e para pranë hyrjes. Sikur të kishe hasur në ta, do të ishe kthyer duke ikur dhe do të ishe mbushur frikë prej tyre"
        },
        {
            "chapter": 18,
            "verse": 19,
            "text": "Ashtu (sikurse i vumë në gjumë) i zgjuam ata që të pyesin njëri-tjetrin (se sa kanë fjetur). Njëri prej tyre foli e tha: “Sa keni ndejur?” Ata thanë:” Kemi ndejur një ditë ose një pjesë të ditës!” Disa thanë: “Zoti juaj e di më së miri se sa keni ndejur, prandaj dërgonie njërin prej jush me këtë argjend (monedhë argjendi) në qytet, e të zgjedhë ushqim më të mirë, e t’ju sjellë atë juve dhe le të ketë shumë kujdes e të mos i japë të kuptojë askujt për ju”"
        },
        {
            "chapter": 18,
            "verse": 20,
            "text": "Pse, nëse ata (të qytetit) kuptojnë për ju, do t’ju mbysin me gurë, ose do t’ju kthejnë në fenë e tyre, e atëherë kurr nuk keni për të shpëtuar"
        },
        {
            "chapter": 18,
            "verse": 21,
            "text": "Dhe ashtu (sikurse i zgjuam nga gjumi) i zbuluam (t’i shohim njerëzit), e të kuptojnë se premtimi i All-llahut (për ringjallje) është i sigurt dhe se katastrofa e përgjithshme (kijameti) është e padyshimtë. (i zgjuam) Mu atëherë kur ata (populli) bisedonin për çështjen e tyre dhe thanë: “Ndëronu atyre një ndërtesë (të jetë shenjë). Zoti i tyre di më së miri për ta. E ata që ishin me shumicë thanë: “Do të ndërojmë gjithqysh në hyrjen e tyre një xhami”"
        },
        {
            "chapter": 18,
            "verse": 22,
            "text": "Ata (që bisedonin për këtë) do të thonë: “Ishin tre, i katërti ishte qeni i tyre, dhe thonë: “Ishin pesë, e qeni i tyre ishte i gjashti i tyre”, kjo ishte hamendje, po edhe thonë: “Ishin shtatë, e qeni i tyre ishte i teti!” Thuaj: “Zoti im di më së miri për numrin e tyre, përveçnjë pakice nuk di kush për ta, e ti (Muhammed) mos polemizo për numrin e tyre vetëm ashtu në tërësi, dhe askë mos e pyet për ta”"
        },
        {
            "chapter": 18,
            "verse": 23,
            "text": "Dhe mos thuaj kurrsesi për ndonjë çështje: “Unë do të bëj këtë nesër!”"
        },
        {
            "chapter": 18,
            "verse": 24,
            "text": "Vetëm (nëse i shton): “Në dashtë All-llah!” E kur të harrosh, përmende Zotin tënd dhe thuaj: “Shpresohet se Zoti im do të më japë udhëzim edhe më të afërt prej këtij (të as-habi kehfit)”"
        },
        {
            "chapter": 18,
            "verse": 25,
            "text": "(dhe thonin) Ata qëndruan në shpellën e tyre treqind e nëntë vjet"
        },
        {
            "chapter": 18,
            "verse": 26,
            "text": "Thuaj: “All-llahu e di më së miri sa kanë ndejur, Atij i takon fshehtësia e qiejve dhe tokës. Çfarë (i çuditshëm) është të pamët e Tij dhe çfarë është të dëgjuarit e Tij! Pos Tij ata (njerëzit) nuk kanë ndihmëtarë. Në vendimin e Tij nuk mund t’i përzihet askush"
        },
        {
            "chapter": 18,
            "verse": 27,
            "text": "Lexo çka të është shpallur ty nga libri i Zotit tënd! Nuk ka kush që mund t’i ndryshojë fjalët e Tij dhe pos Tij, nuk mund të gjesh stehim"
        },
        {
            "chapter": 18,
            "verse": 28,
            "text": "Përkufizoje veten tënde me ata që lusin Zotin e tyre mëngjes e mbrëmje, e që kanë për qëllim kënaqësinë (razinë) e Tij, dhe mos i hiq sytë e tu prej tyre e të kërkosh bukurinë e kësaj bote dhe mos iu bind atij që ia kemi shmangur zemrën e tij prej përkjtimit ndaj Nesh dhe i është dhënë epshit të vet, pse puna e tij ka mbaruar"
        },
        {
            "chapter": 18,
            "verse": 29,
            "text": "E ti thuaj: “E vërteta është nga Zoti juaj, e kush të dojë, le të besojë, e kush të dojë, le të mohojë. Ne kemi përgaditur për jobesimtarët zjarr që muret e tij (të flakës) i rrethojnë ata, e nëse kërkojnë shpëtim, ndihmohen me një ujë si katran që përzhit fytyrat. E shëmtuar është ajo pije, e vend i keq është ai”"
        },
        {
            "chapter": 18,
            "verse": 30,
            "text": "E ata që besuan dhe bënë vepra të mira, s’ka dyshim se Ne nuk humbim shpërblimin atij që është bamirës"
        },
        {
            "chapter": 18,
            "verse": 31,
            "text": "Të tillët e kanë vendin në Xhennetin e Adnit, nën të cilin rrjedhin lumenj; e aty stolisen me rrathë të artë dore dhe ata veshin rrobe të gjelbërta prej mëndafshi të hollë e të trashë, janë mbështetur aty në shtretër. Sa shpërblim i mrekulleshëm është dhe sa vend i bukur është ai"
        },
        {
            "chapter": 18,
            "verse": 32,
            "text": "E ti sillu atyre (që kërkuan t’i largosh varfanjakët) si shembul dy njerëz; njërit prej tyre i dhamë dy kopshte (vreshta) nga rrushi dhe ato i rrethuam me hurma, e në mes atyre djave bimë tjera"
        },
        {
            "chapter": 18,
            "verse": 33,
            "text": "Të dy kopshtet jepnin frutat e veta pa munguar prej tyre asgjë, e në mesin e tyre bëmë të rrjedhë një lumë"
        },
        {
            "chapter": 18,
            "verse": 34,
            "text": "Ai kishte edhe pasuro tjetër. E ai atij shokut të vet (që ishte besimtar) itha: - duke iu krenuar atij - “Unë kam pasuri më shumë se ti e, kam edhe krah më të fortë!”"
        },
        {
            "chapter": 18,
            "verse": 35,
            "text": "Dhe ai hyri në kopshtin e vet (e me besimtarin për dore), po duke qenë dëmtues i vetës (duke mos besuar dhe duke u krenuar) tha: “Unë nuk mendoj se zhduket kjo kurrë!”"
        },
        {
            "chapter": 18,
            "verse": 36,
            "text": "Dhe nuk besoj se do të ndodhë kijameti, (dita e gjykimit), por nëse bëhet që të kthehem te Zoti im, padyshim do të gjej ardhmëri edhe më të mirë se kjo"
        },
        {
            "chapter": 18,
            "verse": 37,
            "text": "Atij ai shoku ivet (besimtari) itha - duke e polemizuar atë -: “A e mohove Atë që të krijoi ty nga dheu, pastaj nga një pikë uji, pastaj të bëri njeri të plotë?”"
        },
        {
            "chapter": 18,
            "verse": 38,
            "text": "“Por për mua, Ai All-llahu është Zoti im, e Zotit tim unë nuk ibëj shok askë!”"
        },
        {
            "chapter": 18,
            "verse": 39,
            "text": "E pse ti kur hyre në kopshtin tënd nuk the: “Ma shaell llah, la kuvete il-la bil lah” - (Allhu çka do, bëhet, s’ka fuqi pa ndihmën e Tij). Nëse ti më sheh mua se unë kam më pak prej teje edhe pasuri edhe fëmijë (krah më të dobët)"
        },
        {
            "chapter": 18,
            "verse": 40,
            "text": "Po unë shpresoj se Zoti im do të më japë edhe më të mirë nga kopshti yt, e këtij tëndit t’i shkaktojë fatkeqësi nga qielli e të gdhijë tokë e lëmuar (e zhveshur)"
        },
        {
            "chapter": 18,
            "verse": 41,
            "text": "Ose të gdhijë uji i shterur, e ti kurrsesi nuk mund ta kërkosh atë!”"
        },
        {
            "chapter": 18,
            "verse": 42,
            "text": "Dhe vërtet, u shkatërruan frutat e ti, e ai filloi tërrahë shuplakët për atë që kishte shpenzuar në të, e ajo ishte rrënuar në kulmet e saj dhe thoshte: “O i mjeri unë, të mos i kisha bërë Zotit tim akë shok!”"
        },
        {
            "chapter": 18,
            "verse": 43,
            "text": "E nuk pati krah (grup), pëveç All-llahut të vërtetë që t’i ndihmojë atij dhe nuk mundi ta pengojë"
        },
        {
            "chapter": 18,
            "verse": 44,
            "text": "Në atë vend ndihma është vetëm e All-llahut të vërërtetë. Ai është shpërblyesi më i mirë dh te Ai ëhstë përfundimi më i mirë"
        },
        {
            "chapter": 18,
            "verse": 45,
            "text": "E ti (Muhammed) paraqitjau atyre shembullin e kësaj bote që ëshë si një ujë (shi) që Ne e lëhsojmë nga qielli, e prej tij bima e tokës zhvillohet e shpeshëtohet sa që përzihet mes vete, e pas pak ajo bëhet byk (pas tharjes) që e shpërndajnë erërat. All-llahuka fuqi për çdo send"
        },
        {
            "chapter": 18,
            "verse": 46,
            "text": "pasuria dhe fëmijët janë stoli e kësaj bote, kurse veprat e mira (frtyi i të cilave është i përjetshëm) janë shpërblimi më i mirë te Zoti yt dhe janë shpresa më e mirë"
        },
        {
            "chapter": 18,
            "verse": 47,
            "text": "(Prkujto) Ditën kur Ne i shkulim kodrat, dhe tokën e sheh të sheshtë (të zbuluar) dhe Ne i tubojmë ata e nuk na mbete asnjë prej tyre pa e tubuar"
        },
        {
            "chapter": 18,
            "verse": 48,
            "text": "Dhe vihet libri (i veprave), e i sheh mëkatarët të frikësuar nga shënimet që janë në të dh thonë: “Të mjerët ne, ç’është puna e këtij libri që nuk ka lënë as (mëkat) të vogël e as të madh pa e përfshirë?” dhe atë që vepruan e gjejnë të gatshme - prezente, e Zoti yt nuk i bën padrejt askujt"
        },
        {
            "chapter": 18,
            "verse": 49,
            "text": "Dhe vihet libri (i veprave), e i sheh mëkatarët të frikësuar nga shënimet që janë në të dh thonë: “Të mjerët ne, ç’është puna e këtij libri që nuk ka lënë as (mëkat) të vogël e as të madh pa e përfshirë?” dhe atë që vepruan e gjejnë të gatshme - prezente, e Zoti yt nuk i bën padrejt askujt"
        },
        {
            "chapter": 18,
            "verse": 50,
            "text": "(Përkujto) Kur u thamë engjëjve: “Përuluni Ademit, e ata iu përulën përpos Iblisit. Ai ishte nga xhinët, prandaj nuk respektoi urdhërin e Zotit të vet. Vallë, a në vend Timin do ta merrni për mik atë dhe pasardhësit e tij, ndërsa ata janë armiq tuaj?” Sa këmbim i shëmtuar është ai i jobesimtarëve"
        },
        {
            "chapter": 18,
            "verse": 51,
            "text": "Unë nuk ua prezentova krijimin e qiejve e të tokës atyre që po i adhuroni e as krijimin e vetë atyre, e as nuk mora mdihmëtrë të humburit"
        },
        {
            "chapter": 18,
            "verse": 52,
            "text": "E ditën kur Ai thotë: “Thirrni ata, për të cilët menduat se janë bashpuntorët e Mij!” I thërrasin, por ata nuk u përgjigjen (për ndihmë) atyre dhe ato lidhjet e tyre (në dynja) Ne i zhdukim"
        },
        {
            "chapter": 18,
            "verse": 53,
            "text": "Kriminelët e shohin zjarri dhe binden se do të hudhen në të, dhe se nuk do të gjejnë shtegdalje prej tij"
        },
        {
            "chapter": 18,
            "verse": 54,
            "text": "Në këtë Kur’an Ne shtruam çdo lloji shembulli për hirë të njerëzve, po njeriu (jobesimtar), më shumë se çdo tjetër është kundërshtar"
        },
        {
            "chapter": 18,
            "verse": 55,
            "text": "Pasi që t’u ketë ardhur udhëzimi, njerëzit nuk i pengoi tjetër të besojnë dhe të kërkojën falje prej Zotit të tyre, vetëm se presin t’u vijë edhe atyre fatëkeqësia e popujve të mëparshëm ose t’u vijë atyre dënimi ballë për ballë"
        },
        {
            "chapter": 18,
            "verse": 56,
            "text": "Ne nuk i dërgojmë ndrushe të dërguarit pos vetëm si përgëzues e qortues. E, megjithatë, ata që nuk besuan polemizojnë me të, ta mbizotërojë të vërtetën, dhe argumentet e Mia dhe atë me çka u qortuan i marrin për tallje"
        },
        {
            "chapter": 18,
            "verse": 57,
            "text": "Kush është më zullumqarë se ai që është këshilluar me argumentet e Zotit të vet, e ua kthejn shpinën atyre dhe harron atë që vetë e punoi? Ne kemi vënë mbi zemrat e tyre mbulesë në mënyrë që të mos e kuptojnë atë (Kur’anin), kurse në veshët e tyre shurdhim, andaj edhe nëse i thërret ti ata nërrugë të drejtë, ata si të tillë nuk do të udhëzohen kurrë"
        },
        {
            "chapter": 18,
            "verse": 58,
            "text": "Zoti yt është që flë shumë dhe bën mëshirë të madhe, sikur t’i ndëshkonte ata për atë që kanë vepruar, do t’ua ngutte atyre tash dënimin, por ata kanë momentin e caktuar, e pos Tij nuk do të gjejnë ata strehim"
        },
        {
            "chapter": 18,
            "verse": 59,
            "text": "Ato janë fshatra (vendbanime) që kur bënë zullum, Ne i shkatërruam dhe për shkatërrimin e tyre u patëm caktuar kohë të sakta"
        },
        {
            "chapter": 18,
            "verse": 60,
            "text": "(përkjto) Kur Musai djaloshit që e shoqëronte i tha: “Nuk do të ndalem së ecuri deri të arrijë vendtakimin e e dy deteve, ose do të udhëtoj një kohë të gjatë"
        },
        {
            "chapter": 18,
            "verse": 61,
            "text": "Kur arritën ata të dy vendtakimin e atyre deteve, e harruan pehkun e tyre, e ai (peshku) mori rrugën e vet si (strofull) në det"
        },
        {
            "chapter": 18,
            "verse": 62,
            "text": "Pasi ata e kaluan atë vend, ai (Musai) i tha djaloshit: “Na jep sillën tonë (ushqimin), meqë nga ky udhëtim jemi lodhur”"
        },
        {
            "chapter": 18,
            "verse": 63,
            "text": "AI (djaloshi - Jushaë bin Nun) tha: “A e sheh!?” Kur u strehuam te shkëmbi, unë e harrova peshkun dhe përveç djallit, nuk më bëri ksh ta harrojë q të përkujtojë ty atë, dhe ai në mënyrë të çuditshme mori rrugën për në det"
        },
        {
            "chapter": 18,
            "verse": 64,
            "text": "Ai (Musai) tha: “Ai është (vendi) që ne po e kërkojmë!” Dhe u kthyen që të dy rrugës së tyre prej nga kishin ardhur"
        },
        {
            "chapter": 18,
            "verse": 65,
            "text": "Dhe e gjetën një robë Tanë, të cilit i kemi dhuruar mëshirë nga ana e Jonë dhe e kemi mësuar me një dituri të posaçme nga Ne"
        },
        {
            "chapter": 18,
            "verse": 66,
            "text": "Atij (Hidrit - njeriut të mirë e të dijshëm) Musai i tha: “A pranon të vijë me ty, që të më mësosh nga ajo që je imësuar (i dhuruar) ti: dituri të drejtë e të vërtetë"
        },
        {
            "chapter": 18,
            "verse": 67,
            "text": "Ai (Hidri) tha: “Sigurisht, ti nuk do të mund të kesh durim me mua!”"
        },
        {
            "chapter": 18,
            "verse": 68,
            "text": "Si do të durosh për atë që nuk je i njoftuar"
        },
        {
            "chapter": 18,
            "verse": 69,
            "text": "(Musai) Tha: “Në dashtë All-llahu, do të shohësh se do të jem i durueshëm dhe nuk do të kundërshtoj ty asgjë!”"
        },
        {
            "chapter": 18,
            "verse": 70,
            "text": "Ai i tha: “Nëse më shoqëron ti mua, atëherë mos më pyet për asgjë, derisa unë vetë të të tregoj për të”"
        },
        {
            "chapter": 18,
            "verse": 71,
            "text": "(E ata të dy shkuan *duke ecur) deri kur hipën në anije, ai (i dishmi) e shqeu atë. Ai (Musai) tha: “A e shqeve që ti fundosësh udhëtarët e saj, vërtet bëre një punë të hatashme?”"
        },
        {
            "chapter": 18,
            "verse": 72,
            "text": "Tha: “A nuk të thashë se nuk do të mund të kehs durim me mua?”"
        },
        {
            "chapter": 18,
            "verse": 73,
            "text": "(Musai) Tha: “Mos më qorto për se harrova dhe më mundo me vështirësi në këtë shoqërim timin (lehtësoma punën)!”"
        },
        {
            "chapter": 18,
            "verse": 74,
            "text": "Vazhduan të shkojnë deri kur e takuan një djalë të ri, e ai (i dijshmi) e mbyti atë. (Musai) Tha: “A e mbyte njeriun e pastër, pa mbytë ai askë?! Vërtet ke bërë një pumë të shëmtuar!”"
        },
        {
            "chapter": 18,
            "verse": 75,
            "text": "Ai (i dijshmi) tha: “A nuk të thashë se vërtet ti nuk do të mund të kesh durim me mua?”"
        },
        {
            "chapter": 18,
            "verse": 76,
            "text": "(Musai) Tha: “Nëse pas kësaj të pyes (të kundërshtoj) për ndonjë gjë, atëherë mos më lejo të shoqëroj. Tashmë ndaj meje ke arsyetim (të mos më shoqërosh)!”"
        },
        {
            "chapter": 18,
            "verse": 77,
            "text": "Vazhduan të shkojnë deri arritën te bannorët e një qyteti që prej tyre kërkuan t’u japin ushqim, po ata nuk deshën t’i pranojnë si mysafirë (e as t’i ushqejnë) e ata të dy gjetën një mur që gati rrëzohej, e ai e drejtoi atë (murin). (Musai) Tha: “Sikur të kishe dashur do t’u merrje shpërblim për këtë!”"
        },
        {
            "chapter": 18,
            "verse": 78,
            "text": "Ai (i dijshmi) tha: “Tash ka ardhur koha e ndarjes mes meje e teje, e unë do të tregoj për domethënien e asaj që nuk mund të keshë durim!”"
        },
        {
            "chapter": 18,
            "verse": 79,
            "text": "Sa i përket anijes, ajo ishte pronë e të varfërve, që veprojnë në det, e unë desha të bëjë atë me të meta, ngas para tyre ishte një sundues që grabiste çdo anije (të aftë - pa të meta)"
        },
        {
            "chapter": 18,
            "verse": 80,
            "text": "Sa i përket djaloshit, dy prindërit e tij ishin besimtarë, e u frikësuam se ai do t’i shpie ata të dy në humbje e në mosbesim"
        },
        {
            "chapter": 18,
            "verse": 81,
            "text": "Deshëm që Zoti t’u japë në vend të tij një më të mirë se ai dhe më të afërt në respekt dhe në mëshirë (ndaj prindërve)"
        },
        {
            "chapter": 18,
            "verse": 82,
            "text": "Përsa i përket murit, ai ishte i dy djelmoshave jetimë të atij qyteti, e nën të ata kishin një thesar (ari) dhe babai i tyre ka qenë njeri i mirë, e Zoti yt dëshiroi që ata dy (jetimë) ta arrijnë pjekurinë e vet dhe ta nxjerrin ata vetë thesarin e tyre. Kjo ishte mëshrë e Zotit tënd (ndaj tyre). Dhe unë nuk e pranova tërë atë sipas bindjes sime (po sipas udhëzimit të Zotit). Ky, pra, është sqarim i asaj për të cilën nuk munde të kesh durim"
        },
        {
            "chapter": 18,
            "verse": 83,
            "text": "Të pyesin ty për Dhulkarnejnin, thuaju: “Do t’ju rrëfej për punën e tij me Kur’an (me shpallje)”"
        },
        {
            "chapter": 18,
            "verse": 84,
            "text": "Ne i mundësuam atij forcë në tokë dhe i dhamë mundësi për çdo send që të mund të arrijë"
        },
        {
            "chapter": 18,
            "verse": 85,
            "text": "Ai iu rrek një aso mundësie (dhe mori rrugën nga perëndimi)"
        },
        {
            "chapter": 18,
            "verse": 86,
            "text": "Deri kur vendperëndimin e diellit, e gjrti se po perëndon në njëfarë burimii me lym të zi dhe aty e gjeti një popull. E Nei thamë: “O Dhulkarnejn, ose do t’i dënosh, ose do t-i marrësh me të mirë e t’i udhëzosh!”"
        },
        {
            "chapter": 18,
            "verse": 87,
            "text": "Ai (Dhulkarnejni) tha: “Ai që vazhdon edhe mëtej të jetë zullunqar, atë do ta dënojmë, pastaj i kthehet Zotit të vet e Ai e dënon atë me një dënim të tmerrshëm”"
        },
        {
            "chapter": 18,
            "verse": 88,
            "text": "Sa i përket atij që besoi dhe bëri vepra të mira, atij i takon shpërblimi më i mirë (Xhenneti) dhe atij nga ana Jonë do t’i bëjmë lehtësi (në jetë)"
        },
        {
            "chapter": 18,
            "verse": 89,
            "text": "Pastaj, ai iu rrek një aso mundësie (mori rrugën e lindjes)"
        },
        {
            "chapter": 18,
            "verse": 90,
            "text": "Deri kur arriti vndlindjen e diellit, e gjeti atë se po lind mbi një popull, që nuk i kemi dhënë ndonjë mbulojë prej tij (diellit)"
        },
        {
            "chapter": 18,
            "verse": 91,
            "text": "Ashtu (bëri edhe me këtë popull), e Ne e kemi ditur gjendjen e tij (mundësitë dhe sundimin e drejtë të tij)"
        },
        {
            "chapter": 18,
            "verse": 92,
            "text": "Mandej, ai iu rrek ërsëri një aso mundësie (një rrugë të tretë mes perëndimit e lindjes - nga veriu)"
        },
        {
            "chapter": 18,
            "verse": 93,
            "text": "Deri kur arriti mes dy kodrave (si penda) dhe mbrapa tyre gjeti një popull që thuajse nuk kuptonte asnjë gjuhë (përveç gjuhës së vet)"
        },
        {
            "chapter": 18,
            "verse": 94,
            "text": "Ata thanë: “O Dhulkarnejn, vërtet Jexhuxhi dhe Mexhuxhi janë duke bërë shkatërrime në tokë, a bën që ne të japim ty një kontribut (një formë tagri a tatimi), e që të bësh një pendë mes nesh dhe mes tyre?”"
        },
        {
            "chapter": 18,
            "verse": 95,
            "text": "Ai (Dhulkarnejni) tha: “Atë që mua ma mundësoi Zoti im është shumë më e mirë (nga ajo që më ofroni ju), po ju më ndihmoni me fuqi punëtore të bëj një pendë të fortë mes jush dhe mes atyre!”"
        },
        {
            "chapter": 18,
            "verse": 96,
            "text": "Më sillni copa të hekurit! E kur e nivelizoi ai me dy anët e kodrave, tha: “Ndizni!” e kur e bëri atë (hekurin) zjarr (si zjarr nga të ndezurit) tha: “Më sillni bakër të shkrirë t’ia hedhë atij!”"
        },
        {
            "chapter": 18,
            "verse": 97,
            "text": "E ata as nuk arritën ta kapërcenin e as ta shponin"
        },
        {
            "chapter": 18,
            "verse": 98,
            "text": "Ai (Dhulkarnejni) tha: “Kjo është një e mirë nga Zoti im, e kur të vjen caktimi i Zotit tim, Ai e bën atë rrafsh, e caktimi i Zotit tim është i sigurt"
        },
        {
            "chapter": 18,
            "verse": 99,
            "text": "(Kur të vijë caktimi i Zotit, ose kur të dalin Jexhuxh Mexhuxhët) Ne bëjmë atë ditë që ata të përzihen si valët njëra me tjetrën. Dhe i fryhet Surit (për herën e dytë) e të gjithë ata i tubojmë"
        },
        {
            "chapter": 18,
            "verse": 100,
            "text": "Atë ditë ua prezentojmë zhehenemin jobesimtarëve me një prezentim të hapët (trishtues)"
        },
        {
            "chapter": 18,
            "verse": 101,
            "text": "Atyre që sytë i kishin të mbuluar ndaj argumenteve te Mia dhe që nuk mund të dëgjonin (fjallët e All-llahut)"
        },
        {
            "chapter": 18,
            "verse": 102,
            "text": "A mos menduan aa që nuk besuan se përkundër Meje të marrin zota (mbrojtës) robtë e Mi? Ne kemi përgatitur për jobesimtarët Xhehennemin vendpritje"
        },
        {
            "chapter": 18,
            "verse": 103,
            "text": "Thuaj: “A t’ju tregojmë për më të dëshpruarit në veprat e tyre?”"
        },
        {
            "chapter": 18,
            "verse": 104,
            "text": "Ata janë veprimi i të cilëve u asgjësua në jetën e kësaj bote, e megjithatë ata mendojnë se janë kah bëjnë mirë"
        },
        {
            "chapter": 18,
            "verse": 105,
            "text": "Të tillët janë ata që nuk besuan argumentet e Zoit të tyre as takimin (ringjalljen) e Tij, andaj veprat e tyre shkuan huq dhe në ditën e gjykimit atyre nuk do t’u jepet kurrfarë vlere"
        },
        {
            "chapter": 18,
            "verse": 106,
            "text": "Këtë, ngase shpërblimi i tyre është Xhehennemi, për shka se nuk besuan dhe argumentet e Mia e të dërguarit e Mi i morën për tallje"
        },
        {
            "chapter": 18,
            "verse": 107,
            "text": "S’ka dyshim se ata që besuan dhe bënë vepra të mira, vendpritje për ta janë Xhennetet e Firdevsit"
        },
        {
            "chapter": 18,
            "verse": 108,
            "text": "Aty do të jenë përgjithmonë, e nuk kërkojnë të largohen nga ai (ose t’u ndryshohet)"
        },
        {
            "chapter": 18,
            "verse": 109,
            "text": "Thuaj: “sikur të ishte deti ngjyrë për t’i shkruar fjalët e Zotit tim, deti (uji i tij) do të shterrej para se të përfundojnë fjalët e Zotit tim, e edhe sikur të sillnim shtesë edhe një si ai (deti)”"
        },
        {
            "chapter": 18,
            "verse": 110,
            "text": "Thuaj: “Unë jam vetëm njeri, sikurse ju, mua më shpallet se vetëm një Zot është Zoti juaj, e kush është që e shpreson takimin e Zotit të vet, le të bëjë vepër të mirë, e në adhurimin ndaj Zotit të tij të mos përziejë askë"
        }
    ]
}
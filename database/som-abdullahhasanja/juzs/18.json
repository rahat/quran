{
    "juzs": [
        {
            "chapter": 23,
            "verse": 1,
            "text": "Liibanayaal xaqiiq waa mu’miniinta"
        },
        {
            "chapter": 23,
            "verse": 2,
            "text": "Kuwa ku khushuuca salaadahooda"
        },
        {
            "chapter": 23,
            "verse": 3,
            "text": "Ee ka dhowrsada oo jeesada hadalka kiisa xun (sooma oo salaada)"
        },
        {
            "chapter": 23,
            "verse": 4,
            "text": "Ee ah kuwa bixiya sakada"
        },
        {
            "chapter": 23,
            "verse": 5,
            "text": "Ee ah kuwa ka ilaaliya xubnahooda hoose ee gaarka ah (galmo xaaraan ah)"
        },
        {
            "chapter": 23,
            "verse": 6,
            "text": "U taga uun (galmooda) afooyinkooda ama kuwa ay gacmahoodu midig hantaan1 markaa hubaal ma ah kuwo eed leh"
        },
        {
            "chapter": 23,
            "verse": 7,
            "text": "Kii kastoo se doona wax (galmo) intaas dhaafsiisan, haddaba waa kuwaas xad gudbayaasha"
        },
        {
            "chapter": 23,
            "verse": 8,
            "text": "Ee ah kuwaa ammaanooyinkooda iyo axdiyadooda dhowra"
        },
        {
            "chapter": 23,
            "verse": 9,
            "text": "Ee iyagu xafida salaadahooda"
        },
        {
            "chapter": 23,
            "verse": 10,
            "text": "Waa kuwan dhaxlayaasha"
        },
        {
            "chapter": 23,
            "verse": 11,
            "text": "Ee dhaxli doona Al-Firdaws (Jannada sare) way ku dhex waari doonaan"
        },
        {
            "chapter": 23,
            "verse": 12,
            "text": "Oo xaqiiq Waxaanu ka abuurnay Aadmiga wax laga soo soocay dhoobo"
        },
        {
            "chapter": 23,
            "verse": 13,
            "text": "Haddana Waxaan ka sameynay iniin yar ku sugan gunta meel aamin ah (riximka)"
        },
        {
            "chapter": 23,
            "verse": 14,
            "text": "Markaas waxaan ka dhignay iniintii xinjir, oo waxaan ka dhignay xinjirtii rudmo yar oo hilib ah, oo waxaan u sameynay cadkii hilibka lafo, oo waxaan huwinnay lafihii hilib, markaas waxaan ka unugnay abuur kale. Ee waxaa barako Badan Allaah, Kan u Wanaagsan abuurayaasha"
        },
        {
            "chapter": 23,
            "verse": 15,
            "text": "Oo hubaal intaas kaddib, xaqiiq idinku waa dhiman doontaan"
        },
        {
            "chapter": 23,
            "verse": 16,
            "text": "Markaa hubaal, idinku Maalinta Qiyaamaha waa la idin soo bixin doonaa"
        },
        {
            "chapter": 23,
            "verse": 17,
            "text": "Oo xaqiiq Waxaan yeelnay korkiinna toddoba samo, oo ma nahin marnaba kuwo moog waxa aan abuurnay"
        },
        {
            "chapter": 23,
            "verse": 18,
            "text": "Oo Waxaanu ka soo shubnay biyo xagga daruurta in qaddaran oo qiyaas ah, oo dhignay dhulka, oo hubaal waan Karnaa inaan la tagno"
        },
        {
            "chapter": 23,
            "verse": 19,
            "text": "Oo waxaan idiinku soo saarnay beero timir ah iyo canab oo aad ka heshaan midho badan oo aad wax ka cuntaan"
        },
        {
            "chapter": 23,
            "verse": 20,
            "text": "Iyo geed ka baxa Buurta Siinaay, oo u soo saarta saliid iyo koosaar (zaytuun) kuwaa cuna"
        },
        {
            "chapter": 23,
            "verse": 21,
            "text": "Oo hubaal waxaa idiinku sugan xoolaha xaqiiq cibrad. Waxaan idinka waraabinnaa waxa ku jira uurarkooda, oo waxaa idiinku sugan, manaafacaad (kale) oo badan oo ay idiin leeyihiin, oo iyagana wax ayaad ka cuntaan"
        },
        {
            "chapter": 23,
            "verse": 22,
            "text": "Oo dushooda iyo doonyaha korkooda waa la idinku rar qaadaa"
        },
        {
            "chapter": 23,
            "verse": 23,
            "text": "Oo xaqiiq Waxaanu u dirnay Nuux dadkiisii, markaasuu wuxuu yidhi: Dadkeygiiyow! Caabuda Allaah. Ma lihidin ilaah (Xaq ah) aan Isaga aheyn, ee miyeydaan haddaba ka joogeyn (xumaha)"
        },
        {
            "chapter": 23,
            "verse": 24,
            "text": "Waxayse xildhibaannadii ka mid ahaa kuwaasi xaqa diiday oo ka mid ah qolodiisii yidhaahdeen: Kanu ma aha waxaan ahayn qof idinla mid ah, oo raba inuu idin ka sare maro, oo haddii uu Allaah doono, wuxuu soo diri lahaa malaa’ig, ma aanu ka maqal waxakan oo kale aabbayaashayadii hore"
        },
        {
            "chapter": 23,
            "verse": 25,
            "text": "Wax kalena ma uu aha ee waa uun nin waalli qaba, ee u sabra in muddo ah"
        },
        {
            "chapter": 23,
            "verse": 26,
            "text": "Wuxuu yidhi: “Rabbiyow iiga gargaar beenintooda”"
        },
        {
            "chapter": 23,
            "verse": 27,
            "text": "Markaasaan u waxyoonnay (Annagoo leh): “Ku samee doonnida Indhahayaga hortood iyo (si waafaqsan) Waxyigayaga, ee markuu Amarkayagu yimaado, oo togga biyo soo fataho, ku qaad doonnida noole walba lammaanki (lab iyo dheddig) iyo intii ku raacday, aan ahayn kuwaa qowlka (in la halligayo) horay ugu dhacay oo ka mid ah iyaga, oo ha igala hadlin (arrinka) kuwaa gar ma qaatayaasha ah, hubaal waa kuwo la qarqin (hafin) doono"
        },
        {
            "chapter": 23,
            "verse": 28,
            "text": "Ee markaad ku dul fadhiisataan adiga iyo kuwaa ku wehliyaba doonnida, dheh: “Ammaan idilkeed iyo mahadba waxaa leh Allaah, ee naga babaadiyey qoloda gar ma qaatayaasha ah"
        },
        {
            "chapter": 23,
            "verse": 29,
            "text": "Oo dheh: “Rabbiyow! I deji degmo barakaysan, Adigaa ugu wanaagsane inta wax dejisa”"
        },
        {
            "chapter": 23,
            "verse": 30,
            "text": "Hubaal, Arrinkani waxaa ku sugan calaamooyin oo Annagu Waxaanu nahay abad kuwa imtixaama (dadka)"
        },
        {
            "chapter": 23,
            "verse": 31,
            "text": "Markaasaan waxaan soo bixinnay iyaga kadambow fac kale"
        },
        {
            "chapter": 23,
            "verse": 32,
            "text": "Oo Waxaanu u soo dirnay dhexdood Rasuul4 (Nabi Huud) iyaga ka mid ah (oo amraya) Caabuda Allaah! Ma lihidin ilaah kale (Xaq ah) aan Isaga aheyn. Ee miyey- daan haddaba ka joogeyn (xumaha)"
        },
        {
            "chapter": 23,
            "verse": 33,
            "text": "Oo xildhibaannadii ka mid ahaa dadkiisa ee rumeyn diiday (Xaqa) ee beeniyey la kulanka Aakhirada, kuwaasoo aan siinnay wax badan si ay ugu raaxeystaan noloshan adduunka waxay yidhaahdeen: “Kanu ma aha waxaan ahayn qof idin la mid ah. cunaya wax ka mid ah waxa aad cuntaan, oo cabbaya wax ka mid ah waxa aad cabtaan"
        },
        {
            "chapter": 23,
            "verse": 34,
            "text": "“Oo haddii aad adeecdaan Aadmi idin la mid ah, markaa hubaal waxaad ahaaneysaan xaqiiq khasaara qabayaal"
        },
        {
            "chapter": 23,
            "verse": 35,
            "text": "“Ma wuxuu idiinku gooddiyaa in markaad dhimataan oo aad noqotaan ciid iyo lafo in markaa aad ahaan doontaan kuwo la soo bixiyo (nooleeyo mar kale)"
        },
        {
            "chapter": 23,
            "verse": 36,
            "text": "Waa wax fog, oo fog waxa la idiinku gooddiyey (oo aan dhici doonin)"
        },
        {
            "chapter": 23,
            "verse": 37,
            "text": "“Ma jirto (nolol) aan aheyn noloshayada adduunka! waan iska dhimannaa oo iska noolaannaa! Oo ma nala soo bixin doono (mar kale)"
        },
        {
            "chapter": 23,
            "verse": 38,
            "text": "“Ma aha waxaan ahayn nin ku been abuurtay Allaah, oo ma yeeleyno inaan rumeyno.”"
        },
        {
            "chapter": 23,
            "verse": 39,
            "text": "Wuxuu yidhi: “Rabbiyow! Iiga gargaar beenitooda"
        },
        {
            "chapter": 23,
            "verse": 40,
            "text": "(Allaah) wuxuu yidhi: In yar kaddib, waxay hubaal ahaan doonaan kuwo ka shallaaya (waxa ay leeyihiin)"
        },
        {
            "chapter": 23,
            "verse": 41,
            "text": "Markaasaa waxaa qabtay qarax si xaq ah, oo waxaan ka dhignay daad xoor. Ee meel daran ha ka dhaceen dadka ah gar ma qaatayaasha"
        },
        {
            "chapter": 23,
            "verse": 42,
            "text": "Markaa Waxaan soo saarnay iyaga kadambow facyo kale"
        },
        {
            "chapter": 23,
            "verse": 43,
            "text": "Ma jirto ummad ka soo hor mari karta ajasheeda, ama ka dib mari karta"
        },
        {
            "chapter": 23,
            "verse": 44,
            "text": "Markaas Waxaan soo dirnay Rusushayada oo is raacsan, mar kasta oo uu u yimaado ummad Rasuulkeedu waa ay beeniyaan, kolkaas baan ka yeellay qaarba inay raacaan qaar kale, oo ka dhignay wax lagu sheekeysto. Ee meel daran ha ka dhacaan qolodii (Xaqa) rumeysan diida"
        },
        {
            "chapter": 23,
            "verse": 45,
            "text": "Markaa Waxaan soo dirnay Muuse iyo walaalki Haaruun oo wata Aayadahayaga5 iyo Xujo Cad"
        },
        {
            "chapter": 23,
            "verse": 46,
            "text": "Xagga Fircoon iyo xildhibaannadiisii, waxayse u dhaqmeen si isla weyni ah, oo waxay ahaayeen qolo isla sarreeya"
        },
        {
            "chapter": 23,
            "verse": 47,
            "text": "Markaasay waxay yidhaahdeen: “Ma waxaan rumeysan labo nin oo nala mid ah oo dadkoodu innaga noo adeegaaan.”"
        },
        {
            "chapter": 23,
            "verse": 48,
            "text": "Markaas bay beeniyeen oo ka mid noqdeen kuwii la rogay"
        },
        {
            "chapter": 23,
            "verse": 49,
            "text": "Oo xaqiiq waxaanu siinnay Muuse Kitaabka (Towraadda) si ay u hanuunaan"
        },
        {
            "chapter": 23,
            "verse": 50,
            "text": "Oo Waxaan ka dhignay wiilkii Maryam iyo hooyadiis calaamad, oo waxaanu ka siinnay hoy meel sare oo sugnaansho iyo ilo biyo socda leh"
        },
        {
            "chapter": 23,
            "verse": 51,
            "text": "(idinka) Rususha ahow! Ka cuna cuntada inta xalaasha ah wanaagsan oo sama fala. Hubaal waan ogahay waxa aad fashaan"
        },
        {
            "chapter": 23,
            "verse": 52,
            "text": "Oo hubaal, Tani diintiinna ah ( Islaamka) waa diin mid keliya ah. oo Anigu waxaan ahay Rabbiigiin, ee dhowra (xilka aan idin saaray oo ka fogaada xumaha)"
        },
        {
            "chapter": 23,
            "verse": 53,
            "text": "Waxayse u kala goosgoosteen diintooda dhexdooda kooxo, koox walbaa waxa ay haystaan7 ay ku faraxsan yihiin"
        },
        {
            "chapter": 23,
            "verse": 54,
            "text": "Ee iskaga tag jahliga daran ay ku jiraan ilaa iyo muddo"
        },
        {
            "chapter": 23,
            "verse": 55,
            "text": "Ma waxay moodaan waxa aanu siinno ee maal iyo carruur ah"
        },
        {
            "chapter": 23,
            "verse": 56,
            "text": "Inaan ula soo dhaqsanno waxyaalaha wanaagsan? balse ma dareensana"
        },
        {
            "chapter": 23,
            "verse": 57,
            "text": "Hubaal, kuwa iyagu ay cabsida Rabbigood ku weyn tahay"
        },
        {
            "chapter": 23,
            "verse": 58,
            "text": "Ee iyagu ah kuwa rumeysan Aayadaha Rabbigood"
        },
        {
            "chapter": 23,
            "verse": 59,
            "text": "Ee ah kuwaa aan cid kale wax la wadaajin Rabbigood"
        },
        {
            "chapter": 23,
            "verse": 60,
            "text": "Ee ah kuwa bixiya waxa ay bixiyaan (oo sadaqo ah), iyagoo qalbiyadoodu baqo ka qabto9 (inaan laga aqbalin oo yaqiinsan) inay Rabbigood u soo noqon doonaan"
        },
        {
            "chapter": 23,
            "verse": 61,
            "text": "Kuwani weeye kuwa u degdega khayrka, ee iyagu u dheereeya"
        },
        {
            "chapter": 23,
            "verse": 62,
            "text": "Oo ma saarno nafna culeys aan aheyn karaankeeda, oo Waxaa agtannada ah Kitaab ku hadla xaq, iyagoo aan loo gefi doonin"
        },
        {
            "chapter": 23,
            "verse": 63,
            "text": "Mayee’ quluubtooda waxay kaga jiraan jahli daran kan (Qur’aankani), oo waxay leeyihiin acmaal (kale oo xun) oo kuwan u wehliya oo ay falaan"
        },
        {
            "chapter": 23,
            "verse": 64,
            "text": "Jeer marka aan ku qabbanno kuwooda ladan ee ka mid ah cadaab10, markaas bay calaacalaan"
        },
        {
            "chapter": 23,
            "verse": 65,
            "text": "Ha calaacalina maanta! Hubaal idinku xaggaygaga laydiin kama gargaaro’e"
        },
        {
            "chapter": 23,
            "verse": 66,
            "text": "Xaqiiq Aayadahaygii baa la idiin akhriyey, waxaadse ahaydeen kuwo dib ugu gurta cirbihiinna"
        },
        {
            "chapter": 23,
            "verse": 67,
            "text": "isla weyni darteed, hadal xun ka sheegaya11 (Qur’aanka) idinkoo ka tagaya sida kan ku caaweeya waxaan qiimo lahayn"
        },
        {
            "chapter": 23,
            "verse": 68,
            "text": "Miyaanay haddaba u fiirsan Qowlka, mise waxaa u yimid waxaan u iman aabbayaashoodii hore"
        },
        {
            "chapter": 23,
            "verse": 69,
            "text": "Mise waxaanay garan Rasuulkooda (Muxammad) sidaas darteed diidaan"
        },
        {
            "chapter": 23,
            "verse": 70,
            "text": "Mise waxay leeyihiin: “waalli buu qabaa?” mayee, wuxuu u keenay Xaq, oo badankoodu waxay diiddan yihiin Xaqa"
        },
        {
            "chapter": 23,
            "verse": 71,
            "text": "Oo haddii uu Xaqu raaci lahaa waxa (xun) ay iyagu rabaan, hubaal samooyinka iyo arlada iyo wax walba oo ku jiraaba way baabba’i lahaayeen. Mayee! waxaan u keennay xuskooda (Qur'aankan), ha yeeshee xuskooda way ka sii jeestaan"
        },
        {
            "chapter": 23,
            "verse": 72,
            "text": "Mise waxaad adigu weydiisataa kharash? Kharashka Rabbigaa baa se kheyr badan, oo waa Isaga kan u wanaagsan inta risiq bixisa"
        },
        {
            "chapter": 23,
            "verse": 73,
            "text": "Oo hubaal adigu waxaad xaqiiq ugu yeertaa Jid Toosan"
        },
        {
            "chapter": 23,
            "verse": 74,
            "text": "Oo hubaal kuwa aan rumeysneyn Aakhirada waa kuwo Jidka xaqiiq ka iisha"
        },
        {
            "chapter": 23,
            "verse": 75,
            "text": "Oo haddii aan u naxariisanno oo aan ka feydno waxa haya ee dhib ah, waxay weli ku sii adkeysan lahaayeen xad gudub- kooda, iyagoo indha la’aan ku wareegeysta"
        },
        {
            "chapter": 23,
            "verse": 76,
            "text": "Oo Waxaan horay ugu qabannay cadaab, umase ayan hoggaansamin Rabbigood, oo ma khushuucin nafahooda"
        },
        {
            "chapter": 23,
            "verse": 77,
            "text": "Ilaa, markaan ku furno irrid cadaab daran ah, markaas bay ku dhex quustaan"
        },
        {
            "chapter": 23,
            "verse": 78,
            "text": "Oo Isaga (Allaah) weeye Kan idiin unkay dhegaha iyo indhaha iyo laabaha; waa yar tahay inta aad shukri naqdaan"
        },
        {
            "chapter": 23,
            "verse": 79,
            "text": "Oo Isaga weeye Kan idinku fidiyey dhulka, oo Xaggiisa ayaa la idiin soo kulmin doonaa"
        },
        {
            "chapter": 23,
            "verse": 80,
            "text": "Oo Isaga weeye Kan baxsha nolol, ee sababa dhimasho, ee leh (maareynta) isdhaafka habeenka iyo maalinta; ee miyeydaan haddaba wax fahmeyn"
        },
        {
            "chapter": 23,
            "verse": 81,
            "text": "Mayee’ waxay yidhaahdaan wax la mid ah wixii ay dadkii hore yidhaahdeen"
        },
        {
            "chapter": 23,
            "verse": 82,
            "text": "Waxay yidhaahdaan: “Ma markii aan dhimanno oo aan noqonno ciid iyo lafo, miyaa markaa nala soo bixin doonaa"
        },
        {
            "chapter": 23,
            "verse": 83,
            "text": "“Xaqiiq, waa naloogu yaboohay waxakan, innaga iyo aabbayaashayadii horeba! Waxa kanina ma aha waxaan ahayn sheeko xariirtii dadkii hore"
        },
        {
            "chapter": 23,
            "verse": 84,
            "text": "Dheh “Yaa leh dhulka iyo waxa ku sugan, haddii aad garaneysaan?!’’"
        },
        {
            "chapter": 23,
            "verse": 85,
            "text": "Waxay odhan doonaan: \"Allaah!” Dheh: “Ee Miyaydaan haddaba waansameyn"
        },
        {
            "chapter": 23,
            "verse": 86,
            "text": "Dheh: “Waa kuma Rabbiga samooyinka toddobada ah iyo Rabbiga Carshiga Weyn"
        },
        {
            "chapter": 23,
            "verse": 87,
            "text": "Waxay odhan doonaan: “Allaah.” Dheh: Ee miyeydaan iska jireyn cadaabtiisa"
        },
        {
            "chapter": 23,
            "verse": 88,
            "text": "Dheh: “Kuma bay Gacantiisa ku jiraan mulkiga wax walba ee Isagu wax u gargaara, Isagana aan waxba laga gargaarsan karin, haddii aad garanaysaan"
        },
        {
            "chapter": 23,
            "verse": 89,
            "text": "Waxay odhan doonaan: \"Allaah\". Dheh: “Haddaba xaggee baa la idiin sixray?”"
        },
        {
            "chapter": 23,
            "verse": 90,
            "text": "Balse waxaan u keennay Xaq, oo hubaal iyagu xaqiiq waa beenalayaal"
        },
        {
            "chapter": 23,
            "verse": 91,
            "text": "Marnaba Allaah ma yeelan wiil, oo marnaba ma ahaan la jirkiis ilaah (kale) - markaas wuxuu hubaal la tagi lahaa ilaah walba waxa uu abuuray, oo qaarkood waxay hubaal ka adkaan lahaayeen qaar kale. Ka hufan Allaah oo waa ka Sarreeyaa waxyaalaha ay tilmaamaan"
        },
        {
            "chapter": 23,
            "verse": 92,
            "text": "Waa ogsoonaha waxa qarsoon iyo waxa muuqdaba! Ee Wuu ka sarreeyaa waxa ay la wadaajiyaan (cibaadada)"
        },
        {
            "chapter": 23,
            "verse": 93,
            "text": "Dheh: Rabbiyow! Haddii aad i tuseyso waxa loogu gooddiyo (cadaabta)"
        },
        {
            "chapter": 23,
            "verse": 94,
            "text": "Rabbiyow! Markaa ha iga mid dhigin dadka gar ma qaatayaasha ah.”"
        },
        {
            "chapter": 23,
            "verse": 95,
            "text": "Oo hubaal Annagu inaan ku tusno waxa aan ugu gooddinno xaqiiq waan Awoodnaa"
        },
        {
            "chapter": 23,
            "verse": 96,
            "text": "Ee ku tir xumaanta sida iyadu u wanaagsan, Annaga baa ogsoon waxa ay tilmaamaan"
        },
        {
            "chapter": 23,
            "verse": 97,
            "text": "Oo dheh: “Rabbiyow! Waxaan kaa magan galyo weydiistaa waswaasinta shaydaammada"
        },
        {
            "chapter": 23,
            "verse": 98,
            "text": "Oo waxaan kaa magan galyo weydiistaa Rabbiyow joogitaankooda"
        },
        {
            "chapter": 23,
            "verse": 99,
            "text": "Ilaa markay geeridu u timaaddo midkood, wuxuu yidhaahdaa; Rabbiyow! Dib ii celi"
        },
        {
            "chapter": 23,
            "verse": 100,
            "text": "Si aan ugu falo wanaag wixii aan ka soo tegay14. “May ma jirto! Waa uun kelmad uu isaga hadlo, oo waxa horti ah Barzakh (xayir)15 aan furmeyn ilaa Maalinta la soo bixin doono"
        },
        {
            "chapter": 23,
            "verse": 101,
            "text": "Ee marka la afuufo buunka, ma jiri doonto qaraabbannimo dhexdooda ah Maalintaas, waxnana isma weydiin doonaan"
        },
        {
            "chapter": 23,
            "verse": 102,
            "text": "Ee ma kan uu miisaanka camalladiisa wanaagsan culus yihiin, kuwan weeye kuwa ah liibaanayaasha"
        },
        {
            "chapter": 23,
            "verse": 103,
            "text": "Oo ma kan uu miisaanka camalladiisa wanaagsan ay khafiif yihiin _ kuwan weeye kuwa waayi doona nafahooda iyagoo Naarta ku dhex waari doona"
        },
        {
            "chapter": 23,
            "verse": 104,
            "text": "Naartu waxay diiran doontaa wajiyadooda, iyagoo dhexdeeda ku sugnaan balaayo aad u daran"
        },
        {
            "chapter": 23,
            "verse": 105,
            "text": "Sow Aayadahayga la idiin ma akhriyi jirin oo ma aydaan diidi jirin.?”"
        },
        {
            "chapter": 23,
            "verse": 106,
            "text": "Markaa waxay odhan doonaan: “Rabbiyow! Shaqaabadayadii baa naga adkaatay, oo waxaanu aheyn qolo habowsan"
        },
        {
            "chapter": 23,
            "verse": 107,
            "text": "Rabbiyow! Naga saar tani (Naarta); haddii aan mar kale u noqonno (xumaan), hubaal waxaanu nahay gar ma qaatayaal.”"
        },
        {
            "chapter": 23,
            "verse": 108,
            "text": "(Allaah) Wuxuu odhan doonaa: Ku dullooba dhexdeeda, oo ha ila hadlina"
        },
        {
            "chapter": 23,
            "verse": 109,
            "text": "Hubaal waxaa jiray qaar ka mid ah Addoomahayga oo odhan jiray: “Rabbiyow! waan Rumaysannahay ee noo dambi dhaaf, oo noo naxariiso, oo Adigaa u wanaagsan inta naxariisata.”"
        },
        {
            "chapter": 23,
            "verse": 110,
            "text": "Waxaadse ka dhigateen dheel-dheel ilaa, ay idin illawsiiyeen Xusuddeydii, oo waadba ku qosli jirteen"
        },
        {
            "chapter": 23,
            "verse": 111,
            "text": "Hubaal Waxaan ku abaal mariyey Maanta samirkoodii darteed, inay iyagu yihiin liibaanayaasha"
        },
        {
            "chapter": 23,
            "verse": 112,
            "text": "(Alle) wuxuu odhan doonaa: “Immisa sano baad joogteen arlada?”"
        },
        {
            "chapter": 23,
            "verse": 113,
            "text": "Waxay odhan doonaan: “Waxaan joognay maalin ama maalin gelinkeed. balse weydii kuwo tiro yaqaanka ah.”"
        },
        {
            "chapter": 23,
            "verse": 114,
            "text": "Wuxuu odhan: “Ma aydaan joogin adduunka in yar ma’ahee haddii aad ogaan lahaydeen"
        },
        {
            "chapter": 23,
            "verse": 115,
            "text": "Ma waxaad haddaba mooddaan inaan idiin abuurnay dheel, oo aan Xaggagayaga la idiin soo celineyn"
        },
        {
            "chapter": 23,
            "verse": 116,
            "text": "Ee waxaa Kor ah Allaah Boqorka Runta ah, ma jiro Ilaah (Xaq ah) aan Isaga ahayn, Rabbiga Carshiga Sharafta Badan"
        },
        {
            "chapter": 23,
            "verse": 117,
            "text": "Oo mid kastoo barya Allaah la jirkiis ilaah kale, uma heysto wax xujo ah arrinkani, xisaabintiisu waxay uun la jirtaa Rabbigi. Hubaal gaaladu ma liibaani doonaan"
        },
        {
            "chapter": 23,
            "verse": 118,
            "text": "Oo dheh: Rabbiyow! Dambi dhaaf oo Naxariiso, oo Adigaa u wanaagsan inta naxariisata.”"
        },
        {
            "chapter": 24,
            "verse": 1,
            "text": "(Tani) waa suurad aan soo waxyoonnay oo ka dhignay waajib faral ah, oo aan ku soo waxyoonnay Aayado cad cad bal inaad wax ku qaadataan"
        },
        {
            "chapter": 24,
            "verse": 2,
            "text": "(Ma) Zaaniydda iyo Zaaniga1 ku karbaasha midkood walba boqol jeedal2. Oo yeysan turid aad u tureysaan idinka celin fulinta Amarka Ilaahay3, haddii aad rumeysan tihiin Allaah iyo Maalinta Aakhiro, oo waa inay koox mu’miniin ah goob joog ka ahaadaan ciqaabtooda"
        },
        {
            "chapter": 24,
            "verse": 3,
            "text": "Zaanigu ma uu la galmo galo waxaan aheyn Zaaniyad ama Mushrikad, oo (ma xagga) Zaaniyaddu ma ay la galmo galaan waxaan aan aheyn zaani ama Mushrik4, oo waa ka xaaraan mu’miniinta"
        },
        {
            "chapter": 24,
            "verse": 4,
            "text": "Oo kuwaa ku eedeeya dumar dhawrsoon (zino), markaas aan keenin afar markhaati ah, karbaasha siddeetan jeedal, oo ha ka yeelina wax marag fur ah abadkood, oo kuwan weeye kuwa ah caasiyaasha"
        },
        {
            "chapter": 24,
            "verse": 5,
            "text": "Marka laga reebo kuwa toobad keena intani kaddib, oo samaada, marka hubaal Allaah waa Dambi Dhaaf Badane, Naxariis Badan"
        },
        {
            "chapter": 24,
            "verse": 6,
            "text": "oo (ma xagga) kuwa ku eedeeya xaasaskooda (zino) oo aan haysan markhaati aan aheyn nafahooda, marag furka midkood walba oo ka mid ah (waa in la dhaariyo) afar jeer, isagoo markhaati gashanaya Allaah inuu hubaal isaga ka mid yahay xaqiiq runlowyada"
        },
        {
            "chapter": 24,
            "verse": 7,
            "text": "Oo (marka) shanaad in Nacaladda Ilaahay korkiisa ahaato haddii uu isagu been sheegayo"
        },
        {
            "chapter": 24,
            "verse": 8,
            "text": "Oo waxay ka baajin doontaa iyada ciqaabta haddii ay dhaarato afar jeer, iyadoo marag gashaneysa Allaah in hubaal isagu uu ka mid yahay xaqiiq beenlowyada"
        },
        {
            "chapter": 24,
            "verse": 9,
            "text": "Oo (marka) shanaad in Cadhada Ilaahay korkeeda ahaato haddii uu isagu run sheegayo"
        },
        {
            "chapter": 24,
            "verse": 10,
            "text": "Oo haddii uusan jiri lahayn Fadliga Ilaahay korkiinna iyo Naxariistiisu, iyo inuu Allaah yahay mid u soo laabasho badan (Naxariista) , Xakiim ah"
        },
        {
            "chapter": 24,
            "verse": 11,
            "text": "Hubaal kuwaa la yimid been abuurka (masabbidashada Caa'isha, xaaskii Nabiga s.c w.)6 waa koox idin ka mid ah; ha u arki- na inay shar idiin tahay, mayee’ waa idiin khayr (axkaanta ka soo degtay darteed). Qof kasta oo ka mid ahina6 wuxuu mudan doonaa waxa uu kasbaday oo dambi ah. oo (ma xagga) isaga kan qaybta weyn ka qaatay7 ee ka mid ah, wuxuu mudan doonaa cadaab aad u murugo weyn"
        },
        {
            "chapter": 24,
            "verse": 12,
            "text": "Oo maxay mu’miniinta rag iyo haweenba markii aad maqasheen, ugu malayn khayr isla dadkoodaasi, oo ay u odhan: “Waxakani waa been abuur cad?”"
        },
        {
            "chapter": 24,
            "verse": 13,
            "text": "Maxayse u keeni waayeen afar markhaati? Maadaama aysan se keenin markhaatiyaal, waa beenalayaal iyagu Allaah xaggiis"
        },
        {
            "chapter": 24,
            "verse": 14,
            "text": "Oo haddii uu jirin Fadliga Ilaahay korkiinna iyo Naxariistiisu adduunkan iyo Aakhiradaba, waxaa idinku taaban lahaa waxa aad ku hadasheen darteed cadaab aad u weyn"
        },
        {
            "chapter": 24,
            "verse": 15,
            "text": "Markii aad ku fidineyseen carrabyadiinna8, oo aad ka laheydeen afafkiinnna wax aydaan ogeyn, oo waxaad mooddeen arrin fudud, halka Allaah agtiis ay aheyd wax daran"
        },
        {
            "chapter": 24,
            "verse": 16,
            "text": "Oo maxaydaan, markii aad maqasheen, u odhan_”Nooma habboona inaan ka hadallo waxakani. Adigaa xurmo leh oo hufan! kani waa been abuur aad u weyn"
        },
        {
            "chapter": 24,
            "verse": 17,
            "text": "Allaah wuu idin waaninayaa inaydaan u noqon waxaasoo kale weligiin, haddii aad tihiin mu’miniin dhab ah"
        },
        {
            "chapter": 24,
            "verse": 18,
            "text": "Oo Allaah wuxuu idiin caddeeyaa Aayadaha, oo Allaah waa wax walba Ogsoone, Xakiim ah"
        },
        {
            "chapter": 24,
            "verse": 19,
            "text": "Hubaal, (ma xagga) kuwa jecel inay anshax xumi9 ku faafto mu’miniinta dhexdooda, waxay mudan doonaan cadaab aad u xanuun badan adduunkan iyo Aakhiradaba. Oo Allaah baa Og, oo idinku ma ogidin"
        },
        {
            "chapter": 24,
            "verse": 20,
            "text": "Oo haddii uu se jirin Fadliga Ilaahay korkiinna iyo Naxariistiisu iyo inuu Allaah yahay Turid Badane, aad u Naxariis Badan"
        },
        {
            "chapter": 24,
            "verse": 21,
            "text": "Kuwiinnaan idinku rumeysanow! Ha raacina tallaabooyinka shaydaanka. Oo mid kastoo raaca tallaaboyinka shaydaanka, markaa hubaal wuxuu amraa wax xille iyo xumaan. Oo haddii uu se jirin Fadliga Ilaahay korkiinna iyo Naxariistiisa, midkiinna idinka mid ah ma daahir noqdeen weligi. Laakiinse Allaah baa daahiriya kuu doono, oo Allaah waa wax kasta Maqle, wax kasta Ogsoon"
        },
        {
            "chapter": 24,
            "verse": 22,
            "text": "Oo yeysan kuwaa idinka mid ah ee leh deeqda iyo maalka ka dhaaran inay siiyaan (kaalmo) qaraabadooda, masaakiinta, iyo kuwa uga soo haajiray guryahooda Allaah Dartiis. Oo waa inay iska cafiyaan oo isaga jeesadaan. Miyeydaan jecleyn in Allaah idiin dambi Dhaafo11? Oo Allaah waa Dambi Dhaaf Badane, aad u Naxariis Badan"
        },
        {
            "chapter": 24,
            "verse": 23,
            "text": "Hubaal kuwa ku eedeeya (zino) dumarka dhawrsoon mu’minadaha ah, ee iyagu moog oo ka war la’ (xumo oo dhan)12, waa lagu nacladay adduunka iyo aakhiradaba, oo waxay mudan doonaan cadaab aad u murugo weyn"
        },
        {
            "chapter": 24,
            "verse": 24,
            "text": "Maalinta carrabbadoodu, gacmahoodu, iyo lugahoodu ay ku markhaati furi doonaan waxa ay faleen"
        },
        {
            "chapter": 24,
            "verse": 25,
            "text": "Maalintaas Allaah wuxuu ugu oofin doonaa si dhan abaalgudkooda sugan, oo waxay ogaan doonaan inuu Allaah yahay Xaqa iska muuqda"
        },
        {
            "chapter": 24,
            "verse": 26,
            "text": "Hadallo (iyo ficillo) xun (waxaa leh oo lagu yaqaan) dadka xun. Oo dadka xumi waxay (ku hadlaan oo falaan) hadallo (iyo ficillo) xun, oo hadallo (iyo ficilllo) fiican13 waxaa (leh oo lagu yaqaan) dadka fiican, oo dadka fiican waxay (ku hadlaan oo falaan) hadallo (iyo ficillo) fiican. Kuwani (Caa'isha iyo eynigeed) way ka eed tiran yihiin waxay ka sheegayaan, waxay leeyhiin dambi dhaaf iyo risiq wanaagsan"
        },
        {
            "chapter": 24,
            "verse": 27,
            "text": "Kuwiinnaan idinku rumeysanow! Ha gelina guryo aan aheyn guryihiinna jeer aad idan weydiisataan, oo salaantaan ehelkooda14, sidan baa idiin khayr badan, bal inaad xusuusnaataan"
        },
        {
            "chapter": 24,
            "verse": 28,
            "text": "Haddiise aydaan ka helin cidna gudahooda, markaa ha gelina jeer la idin siiyo idan. Oo haddii la idin yidhaahdo noqda15, markaa noqda; sidan baa idiin daahirsan, Oo Allaah waa Ogsoon yahay waxa aad fashaan"
        },
        {
            "chapter": 24,
            "verse": 29,
            "text": "Ma aha dambi korkiinna inaad gashaan (idan la’aan) guryo aan la degganayn ay gudahooda idiin yaalaan16 alaabadiinna. Oo Allaah wuu Ogsoon yahay waxa aad si cad u fashaan iyo waxa aad qarisaanba"
        },
        {
            "chapter": 24,
            "verse": 30,
            "text": "Ku dheh (oo amar) mu’miniinta inay ka laabtaan aragyadooda (xaaraanta)17, oo ka ilaaliyaan xubnahooda gaarka ah (galmo xaaraan ah)18, sidan baa u daahirsan. hubaal, Allaah waa u Xog Ogaal waxa ay sameeyaan"
        },
        {
            "chapter": 24,
            "verse": 31,
            "text": "Oo ku dheh (oo amar) mu’minadaha inay ka laabtaan aragyadooda (xaaraanta) 19 oo ka ilaaliyaan xubnahooda gaarka ah (galmo xaaraan ah iyo qaawni) oo yeyna muujin quruxdooda20 wixii iska muuqda maahee21, oo ha ku soo dadaan gambooyinka madaxooda luqumahooda dushooda iyo laabahooda, oo yeyna u muujin quruxdooda waxaan aheyn nimankooda, ama aabbayaashood, ama abbayaasha nimankooda, ama wiila- shooda, ama wiilasha nimankooda, ama walaalahood, ama wiilasha walaalahood, ama wiilasha walaalooyinkood, ama haweenkooda, ama kuwaa ay gacmahoodu midig hantaan, ama kuwa raacsan ee labka ah oo aan laheyn haweysi dumar22, ama ilmaha aan weli yeelan dareen ay ku fiirsadaan cawro dumar. Oo yeysan ku garaacin (dhulka) lugahooda si loo ogaado waxa ay qariyaan oo quruxdooda ah. Oo u toobad keena Allaah idinkoo dhan, mu’miniintoy, si aad u liibaantaan"
        },
        {
            "chapter": 24,
            "verse": 32,
            "text": "Oo u guuriya23 kuwaa idinka midka ah ee doobka ah iyo kuwa wanaagsan ee ka mid ah addoommahiinna (ragga ah), iyo addoonnadiinna (dumarka ahi), haddii ay yihiin sabool, Allaah baa ugu deeqi doona Fadlgiisa. Oo Allaah waa deeq Ballaarne, wax kasta Ogsoon"
        },
        {
            "chapter": 24,
            "verse": 33,
            "text": "Oo waa inay kuwaa aan heli karin waxay ku guursadaaan ku sugnaadaan dhowrsanaan inta uu Allaah kaga hodmin Fadligiisa. Oo (ma xagga) kuwa dalba qoritaan (is-xoreyn) ee ka mid ah kuwaa ay gacmahiinna midig hantaan, siiya qoraalkaasi, haddaad ku og tihiin wanaag. Oo wax ka siiya maalka Allaah uu idin siiyey. Oo ha ku qasbina gabdhahiinna addoonadaha ah dhillannimo haddii ay rabaan inay ku sugnaadaan dhowrsanaan, idinkoo doonaya sadka dhammaanaya ee noloshan adduunka. Oo mid kastoo ku qasba, haddaba hubaal Allaah, ku qasbiddooda kaddib waa Dambi Dhaaf Badane, Naxariis Badan"
        },
        {
            "chapter": 24,
            "verse": 34,
            "text": "Oo xaqiiq Waxaan idiin soo dirnay Aayado cad cad24, iyo tusaale ka mid ah kuwii tegay hortiin, iyo waano ku socota kuwaa ka dhowrsada (xumaha)"
        },
        {
            "chapter": 24,
            "verse": 35,
            "text": "Allaah waa Nuurka25 samooyinka iyo arlada, Mataalka Nuurkiisa26 waa sida qoldhob uu ku jiro nal, nalka uu ku jiro dhalo27, oo dhalada la moodo xiddig kaah badan, laga soo shiday xagga geed barakaysan, geed-zaytuun aan bari ahayn iyo galbeed midna, oo ay saliiddiisu u dhowdahay inay iftiin bixiso walow uusan dab taabanba, nuur korki nuur yahay, Allaah wuxuu ku hanuuniyaa Nuurkiisa kuu doono. Oo Allaah wuxuu u dhigaa tusaalooyin dadka, oo Allaah wax walba waa Ogsoon yahay"
        },
        {
            "chapter": 24,
            "verse": 36,
            "text": "Guryo gudahood uu Allaah idmay in la kor yeelo28, oo Magaciisa lagu xuso, halkaa waxaa ku xurmo weyneeya gudahood subax iyo galabba"
        },
        {
            "chapter": 24,
            "verse": 37,
            "text": "Rag aanay ka shuqlin ganacsi iyo iib midna xusidda Ilaahay iyo oogidda saaladda iyo bixinta Zakada. Waxay ka cabsadaan Maalin quluubta iyo aragyada rogmi doonaan (baqo iyo argagax awgi)"
        },
        {
            "chapter": 24,
            "verse": 38,
            "text": "Si uu Allaah u siiyo abaal gud waafaq- san kan ugu wanagsanaa wixii ay faleen, oo waliba u siiyo dheeri ka mid ah Fadligiisa, oo Allaah wuxuu u irsaaqaa qofka uu doono xisaab la'aan"
        },
        {
            "chapter": 24,
            "verse": 39,
            "text": "Oo (ma xagga) kuwa (Xaqa) rumeysan diida acmaashoodu waa sida dhalanteed ka muuqda bannaan dhul siman, oo uu kan oommani moodo biyo, jeer marka uu u yimaado waxba aanu ka helin29, oo uu se halkaas ka helo Allaah oo abaal marsha una oofiya si dhan xisaabtiisa, oo Allaah waa uu ku Dhaqsi Badan yahay xisaab qaadista"
        },
        {
            "chapter": 24,
            "verse": 40,
            "text": "Ama (waa) sida mugdiyo daran bad weyn salkeed ah, oo hir uu sii daboolo uu korkiisuna hir kale sii yahay, oo ay daruuro sii kor joogaan, (dabaqyo) mugdiyo daran ah midba mid kale kor saaran yahay, marka uu soo saaro gacantiisa uu ku sigan inuu arki waayo! Oo mid kastoo aanu Allaah u yeelin Nuur, ma uu laha Nuur"
        },
        {
            "chapter": 24,
            "verse": 41,
            "text": "Miyaanad arag in Allaah ay xurmo weyneeyaan oo hufaan waxa ku sugan samooyinka iyo arlada iyo shimbiraha fidiya garbahooda (marka ay duullimaadka yihiin)? Wuu Og yahay salaadda mid walba iyo tasbiixdiisa, oo Allaah waa Og yahay waxa ay falaan"
        },
        {
            "chapter": 24,
            "verse": 42,
            "text": "Oo Allaah baa iska leh Boqortooyada samooyinka iyo arlada, oo xagga Allaah weeye halka lagu dambeyn aayo ahaan"
        },
        {
            "chapter": 24,
            "verse": 43,
            "text": "Miyaanad arag in Allaah soo kaxeeyo daruuro, markaas isu keeno wada jir, markaas ka dhigo fadad isdulsaraan, sidaas darteed waxaad aragtaa roobka oo ka soo da’aya dhexdooda, oo Wuxuu ka soo dejiyaa daruuraha (sida) buuraha oo kale ah halkaasoo uu yahay baraf, isagoo ku ridaya ciddii uu doono, oo ka duwaya ciddii uu doono, iftiinka hillaaciisu wuxuu sigaa inuu la tago aragga"
        },
        {
            "chapter": 24,
            "verse": 44,
            "text": "Allaah Wuxuu gedgeddiyaa oo is dhaafiyaa habeenka iyo maalinta. hubaal, arrinkani waxaa ugu sugan xaqiiq cibro kuwa aragtida dheer"
        },
        {
            "chapter": 24,
            "verse": 45,
            "text": "Oo Allaah wuxuu biyo ka abuuray noole kasta oo jira. Marka waxaa ka mid ah qaar ku xammaarta calooshooda, oo waxaa ka mid ah qaar ku socda labo lugood, oo waxaa ka mid ah qaar ku socda afar. Allaah Wuxuu abuuraa wuxuu doono. Hubaal! Allaah wax kasta waa uu Karaa"
        },
        {
            "chapter": 24,
            "verse": 46,
            "text": "Xaqiiq Waxaan soo waxyoonnay Aaya- do cad cad. Oo Allaah wuxuu ku hanuuni- yaa ciddii uu doono Jid Toosan (Islaamka)"
        },
        {
            "chapter": 24,
            "verse": 47,
            "text": "Oo waxay yidhaahdaan: “Waxaan rumeysannahay Allaah iyo Rasuulka oo aanu oggolnahay, markaas bay koox ka mid ahi jeesadaan intani kaddib, oo kuwani ma aha mu’miniin"
        },
        {
            "chapter": 24,
            "verse": 48,
            "text": "Oo marka loogu yeedho Allaah iyo Rasuulkiisa, si uu u kala garsooro dhexdooda, mise qaar ka mid ahi dhinac bay u jeestaan"
        },
        {
            "chapter": 24,
            "verse": 49,
            "text": "Haddiise ay garta leeyihiin waa u yimaadaan dhaqso, iyagoo adeecsan"
        },
        {
            "chapter": 24,
            "verse": 50,
            "text": "Ma waxaa ku jira quluubtooda cudur, mise ma shaki bay qabaan, mise ma waxay cabsi ka qabaan in Allaah iyo Rasuulkiiisu ka eexdaan? Mayee, iyaga naf ahaantooda baa ah gar ma qaatayaasha"
        },
        {
            "chapter": 24,
            "verse": 51,
            "text": "Jawaabta mu’miniinta, marka loogu yeedho Allaah iyo Rasuulkiisa si uu u kala garsooro dhexdooda, waa uun inay yidhaahdaan: “Maqallay oo oggolnahay. Oo kuwan weeye kuwa ah liibaanayaasha"
        },
        {
            "chapter": 24,
            "verse": 52,
            "text": "Oo qofkii adeeca Allaah iyo Rasuulkiisa, oo ka cabsada Allaah, oo dhowra xilka uu saaray, kuwan weeye kuwa ah guuleysatayaasha"
        },
        {
            "chapter": 24,
            "verse": 53,
            "text": "Oo waxay ku dhaartaan Allaah kan ugu adag dhaarahaooda, in haddii aad amarto ay xaqiiq (u) baxayaan (jihaad). Dheh waxba ha dhaarannina: hoggaansamid fiican (baa la dooni)30, oo Allaah waa u Xog Ogaal waxa aad fashaan,”"
        },
        {
            "chapter": 24,
            "verse": 54,
            "text": "Dheh: “Adeeca Allaah oo adeeca Rasuulka, haddiise aad jeesataan, waxaa isaga saaran oo keliya xilka la saaray. idinkana waxaa idin saaran wixii la idin saaray. Oo haddii aad adeecdaan, waad hanuunsan tihiin. Oo waxba ma saarna Rasuulkayaga aan ahayn Gaarsiin Cad"
        },
        {
            "chapter": 24,
            "verse": 55,
            "text": "Allaah wuxuu u ballan qaaday kuwiinna idinka mid ah ee (Xaqa) rumeysan oo samaha fala inuu hubaal uga dhigi doono madax arlada, sidii uu ugu dhigayba madax kuwii ka horreeyay, iyo inuu hubaal u sugi doono diintooda uu isagu oggolaaday. Oo Wuxuu hubaal cabsidoodii kaddib31 siin doonaa nabad beddel ahaan; waase inay i caabudaan (Anigoo Keliya) iyagoon ila wadaajinayn (cibaadada) waxba. Oo mid kastoo abaal laawe ah intani kaddib, kuwan weeye kuwa ah caasiyaashsa"
        },
        {
            "chapter": 24,
            "verse": 56,
            "text": "Oo hagaajiya salaadda oo bxiya Zakada, oo adeeca Rasuulka si la idiinku naxariisto"
        },
        {
            "chapter": 24,
            "verse": 57,
            "text": "Ha moodina in kuwa Xaqa diida ku fakan karaan dhulka, oo hoygoodu waa Naarta, oo xaqiiq waa meel aayotiin xun"
        },
        {
            "chapter": 24,
            "verse": 58,
            "text": "Kuwiinaan idinku rumeysanow! Waa inay kuwaa ay gacmahiinnu midig hanataan iyo kuwa idinka mid ah aan weli qaan gaarin (inta ay idiin soo gelin) weydiistaan idan saddex waqti32; ka hor salaadda subax, iyo marka aad dharka dhigataan duhurkii kuleylaha, iyo kaddib salaadda cishaha; kuwani waa saddex waqti gaar idiin ah, idinma saarna dembi idinka iyo iyagaba waxaan ahayn waqtiyadan in qaarkiin u soo galaan qaar kale, _ idan iyagoon qaadan. Sidaas buu Allaah idiinku caddeeyaa Aayadaha. Oo Allaah waa wax kasta ogsoone, Xakiim ah"
        },
        {
            "chapter": 24,
            "verse": 59,
            "text": "Oo marka carruurtiinna dhexdiinna ah ay qaan gaaraan, ha idin weydiistaan idan, sida kuwii ka horreeyeyba (oo ka weynaa da’ ahaan ay idan u qaateen33). Sidaas buu Allaah idiinku caddeeyaa Aayadihiisa, oo Allaah waa wax kasta Oge, Xakiim ah"
        },
        {
            "chapter": 24,
            "verse": 60,
            "text": "Oo (ma xagga) dumarka gaboobay oo aan rajaynin guur, ma saarna dambi haddii ay iska dhigaan maryahooda iyagoo aan muujineyn quruxdooda34. Oo inay isdhowraan baa u khayr badan. Oo Allaah waa wax kasta Maqle, wax kasta Ogsoon"
        },
        {
            "chapter": 24,
            "verse": 61,
            "text": "Ma saarna dhib Indhoolaha, oo ma saarna dhib laan garaha, oo ma saarna dhib bukaan qabka, iyo nafahiinnaba inaad wax ka cuntaan guryihiinna, ama guryaha aabbayaashiin, ama guryaha hooyooyinkiin, ama guryaha walaalihiin, ama guryaha walaalooyinkiin, ama guryaha adeerradiin, ama guryaha eeddooyinkiin, ama guryaha abtiyaashiin, ama guryaha habaryarahiin, ama waxa aad hanataan furayaashooda35, ama (guryaha) saaxiibkiin, oo idinkuma saarna dambi haddii aad wax u cuntaan wadajir ama kala jir. Haddaba marka aad galeysaan guryaha, ku salaamo dadkiinna salaan xagga Ilaahay ah, barakaysan (oo) wanaagsan36. Sidaas buu Allaah idiinku caddeeyaa Aayadaha si aad u fahantaan"
        },
        {
            "chapter": 24,
            "verse": 62,
            "text": "Waxaa oo keliya mu’miniin ah kuwa rumeysan Allaah iyo Rasuulkiisa, oo marka ay ku wehliyaan arrin guud oo loo dhan yahay aan tagin jeer ay idan qaataan. Hubaal! kuwa idan kaa qaata waa iyaga kuwa rumeysan Allaah iyo Rasuulkiisa. Ee haddii ay idan kuu weydiistaan danahooda qaarkood, u idan koodii aad doonto oo ka mid ah, oo uga bari dambi dhaaf Allaah. Hubaal Allaah waa Dambi Dhaaf Badane, Naxariis Badan"
        },
        {
            "chapter": 24,
            "verse": 63,
            "text": "Ha ka yeelina u yeedhidda Rasuulka (Muxammad) dhexdiinna sida u yeedhidda qaarkiinba qaar. Allaah dhab ahaan waa uu ogsoon yahay kuwaa dhuunta ee idinku jira, Ee ha is jiraan kuwaa ka hor yimaada amariiska37 si ayan ugu dhicin balaayo ama ugu dhicin38 cadaab aad u xanuun badan"
        },
        {
            "chapter": 24,
            "verse": 64,
            "text": "Ogaada hubaal Allaah baa iska leh waxa jira samooyinka iyo arlada39. Wuxuu dhab ahaan ogsoon yahay waxa aad ku sugan tihiin oo Maalinta40 loo celiyo Xaggiisa, Wuxuu u sheegi doonaa waxay faleen, oo Allaah wax walba waa uu Ogsoon yahay"
        },
        {
            "chapter": 25,
            "verse": 1,
            "text": "Waxaa Barako iyo Khayr badan Kan (Allaah ee) ku soo dejiyey Furqaanka addoonkiisa si ugu noqdo caalamka dige"
        },
        {
            "chapter": 25,
            "verse": 2,
            "text": "Kan (Allaah ee) iska leh Boqortooyada samooyinka iyo arlada, oo aan yeelan dhallaan oo aan lahayn wax shariig ah (la wadaaga) Boqortooyada. Ee abuuray wax walba, markaas u qaddaray qaddar"
        },
        {
            "chapter": 25,
            "verse": 3,
            "text": "Oo waxay yeesheen sokadi ilaahyo aan waxba abuurin balse iyaga la abuuray, oo aan u hanan karin nafahooda wax dhib ama dheef ah, oo aan laheyn wax awood ah (ay ku sababaan) dhimasho, ama (ku bixiyaan) noolaansho, ama mid dhintay kaga soo saaraan qabri iyagoo nool"
        },
        {
            "chapter": 25,
            "verse": 4,
            "text": "Oo kuwa (Xaqa) rumeysan diida waxay yidhaahdaan: “Waxakanu ma aha waxaan aheyn been uu isagu hal abuurtay, oo ay dad kale ku kaalmayeen, marka dhab ahaan waxay geysteen gef oo ku hadleen been.”"
        },
        {
            "chapter": 25,
            "verse": 5,
            "text": "Oo waxay yidhaahdaan: “Waa sheekooyinkii dadkii hore -- waa uu soo qortay, marka waa loo soo yeedhiyaa subax iyo galabba"
        },
        {
            "chapter": 25,
            "verse": 6,
            "text": "Dheh: “Waxaa soo waxyooday Kan ogsoon sirta samooyinka iyo arlada. Hubaal, waa Dambi Dhaaf Badane, Naxaris Badan"
        },
        {
            "chapter": 25,
            "verse": 7,
            "text": "Oo waxay yidhaahdaan: “Muxuu yahay arrinka Rasuulkan uu u cunaa cuntada, oo uu u socdaa suuqyada (sidayada oo kale). maxaa malag loogu soo diri waayey ee ahaada mid la diga"
        },
        {
            "chapter": 25,
            "verse": 8,
            "text": "“Ama (maxaa) loog soo rogi waayey khaznad samada (uu kaga maarmo xoogsiga), ama u ahaato beer uu wax ka cuno? Oo geflowyada waxay yidhaahdeen: Ma raacaysaan waxaan aheyn nin sixran.”"
        },
        {
            "chapter": 25,
            "verse": 9,
            "text": "Eeg waxa ay kugu shabbahaan tusaale ahaan, marka waa ay lumeen, sidaas awgeed ma ay kari doonaan inay helaan jid"
        },
        {
            "chapter": 25,
            "verse": 10,
            "text": "Waxaa barako iyo khayr badan Kan Isagu, haddii uu doono ku siin doona wax ka khayr badan waxakan_Beero ay hoostoodu webiyo qul-qulaan, oo wuxuu ku siin doonaa daaro waaweyn"
        },
        {
            "chapter": 25,
            "verse": 11,
            "text": "Balse waxay beeniyaan Saacadda, oo waxaanu u diyaarinnay dab huraya kii isagu beeniya Saacadda (Qiyaame)"
        },
        {
            "chapter": 25,
            "verse": 12,
            "text": "Marka ay (Naartu) uga muuqato meel fog, waxay ka maqlaan caro daran iyo cartan"
        },
        {
            "chapter": 25,
            "verse": 13,
            "text": "Oo marka lagu tuuro meel cidhiidhi ah gudaheeda, iyagoo isku xirxiran, waxay halkaa u yeertaan halaag"
        },
        {
            "chapter": 25,
            "verse": 14,
            "text": "Ha u yeerannina maanta halaag mar keliya ah, ee u yeerta halaag badan"
        },
        {
            "chapter": 25,
            "verse": 15,
            "text": "Dheh: Ma arrinkani baa wanaagsan _mise Beerta waaridda ee loo yaboohay kuwa iska jira (xumaha)? Taasi waxay u ahaan abaal marin iyo aayo wanaagsan"
        },
        {
            "chapter": 25,
            "verse": 16,
            "text": "Waxay ku mudan gudaheeda wixii ay doonaanba iyagoo ku waadhaya; waa yabooh ku habboon in la weydiisto Rabbigaa"
        },
        {
            "chapter": 25,
            "verse": 17,
            "text": "Oo Maalinta uu soo kulmin doono iyaga iyo wax kasta ay caabudeenba Allaah sokadi, markaas wuxuu odhan: “Ma idinka baa lumiyey addoomahaygaan, mise iyaga baa iskood uga lumay Jidka (Toosan)?.”"
        },
        {
            "chapter": 25,
            "verse": 18,
            "text": "Waxay odhan: “Xurmo oo dhan Adiga baa (Allow) iska leh oo hufan! Naguma habboona inaan yeelanno gargaarayaal Adiga ka sokow, laakiinse waxaad u raaxeysay iyaga iyo aabbayaashood ilaa ay halmaameen waanada, oo waxay ahaayeen qolo halaagsamay"
        },
        {
            "chapter": 25,
            "verse": 19,
            "text": "Sidaas bay dhab ahaan idiinku beenin waxaad sheegaysaan, markaasna ma kari doontaan furasho iyo gargaar midna. Oo mid kastoo idinka mid ah ee gar ma qaate ah, waxaan ka yeeli doonnaa inuu dhadhamiyo cadaab aad u weyn"
        },
        {
            "chapter": 25,
            "verse": 20,
            "text": "Oo ma soo dirin hortaa adiga wax Rusul ah balse waxay hubaal cuni jireen cunto, oo mari jireen suuqyada. Oo Waxaanu uga dhignay qaarkiinba qaar kale imtixaan ee haddaba samir ma yeelan doontaan? Oo Rabbigaa waa Mid Arkaya"
        }
    ]
}
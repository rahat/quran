{
    "chapter": [
        {
            "chapter": 50,
            "verse": 1,
            "text": "Qaaf;2 Waxaan ku dhaartay Qur’aanka Sharafka Badan"
        },
        {
            "chapter": 50,
            "verse": 2,
            "text": "Bal, waxay la yaabban yihiin inuu u yimid dige ka mid ahi iyaga. Oo gaaladu waxay yidhaahdaan: Kanu waa wax la yaab leh"
        },
        {
            "chapter": 50,
            "verse": 3,
            "text": "Ma markaan dhimanno oo aan noqonno ciid? Taasu waa soo Noqosho Fog"
        },
        {
            "chapter": 50,
            "verse": 4,
            "text": "Waxaan ognahay dhab ahaan waxa uu dhulku ka dhimo iyaga, oo agtannada wa- xaa ah Kitaab wax walba kooba oo xafidan"
        },
        {
            "chapter": 50,
            "verse": 5,
            "text": "Bal waxay beeniyeen Xaqa markii uu u yimid, waxay haddaba ku jiraan xaalad murugsan"
        },
        {
            "chapter": 50,
            "verse": 6,
            "text": "Mawaysan haddaba fiirin samada korkooda ah, sida aan u dhisnay oo u qurxinnay, oo ma laha wax duleello ah"
        },
        {
            "chapter": 50,
            "verse": 7,
            "text": "Oo dhulka Waxaanu ka yeellay mid fidsan, oo ku sugnay buuro, oo waxaan ka yeelany inay ka soo dhex baxaan dhir qurxoon oo cayn walba leh"
        },
        {
            "chapter": 50,
            "verse": 8,
            "text": "Oo tusmo iyo waano u ah addoon kasta oo badiya u soo laabashada (Ilaahay)"
        },
        {
            "chapter": 50,
            "verse": 9,
            "text": "Oo Waxaan ka soo dejinnaa daruurta biyo khayr badan, oo ku soo saarnaa beero iyo baad"
        },
        {
            "chapter": 50,
            "verse": 10,
            "text": "Iyo geedo timireed dhaadheer oo leh fiido wax ka soo dhashaan oo is dul saaran"
        },
        {
            "chapter": 50,
            "verse": 11,
            "text": "Risiq ay leeyihiin addoomaha. Oo waxaan ku nooleynaa dhul dhintay. Sidaas oo kale bay ahaan doontaa soo bixintu"
        },
        {
            "chapter": 50,
            "verse": 12,
            "text": "Qolodii Nuux baa beeniyey hortood iyaga4, iyo qoladii ceelka iyo Thamuud"
        },
        {
            "chapter": 50,
            "verse": 13,
            "text": "Iyo Caad iyo Fircoon iyo Luud walaalihi"
        },
        {
            "chapter": 50,
            "verse": 14,
            "text": "Iyo reer hawdkii iyo qolodii Tubbac; dhammaan waxay beeniyeen Rususha, waxaana ku dhacay gooddigeyga"
        },
        {
            "chapter": 50,
            "verse": 15,
            "text": "Ma Waxaan ku daalnay abuuristii hore? Mayee, waxay ka shakisan yihiin abuuris cusub"
        },
        {
            "chapter": 50,
            "verse": 16,
            "text": "Oo dhab ahaan waxaan abuurnay aadmiga, oo waa ognahay waxa ay naftiisu kula hadasho. Oo waxaan uga dhownahay xididka dhuunta"
        },
        {
            "chapter": 50,
            "verse": 17,
            "text": "Marka ay labada xilqaade (malaa’igta wax qoreysa) qaadaan xilkooda, iyagoo kala fadhiya dhinaca midig, iyo dhinaca bidix"
        },
        {
            "chapter": 50,
            "verse": 18,
            "text": "Ma jiro eray (aadmiga) ka soo baxa, oo uusan ag joogin ilaaliye u diyaar ah (inuu qoro)"
        },
        {
            "chapter": 50,
            "verse": 19,
            "text": "Oo waxay ku iman doontaa sakaraadka mowdka xaq: kaasi waa waxaad ka meermeereysey"
        },
        {
            "chapter": 50,
            "verse": 20,
            "text": "Oo Buunkaa la afuufi _ taasu waa Maalintii laysu yaboohay"
        },
        {
            "chapter": 50,
            "verse": 21,
            "text": "Oo naf walbaa waxay iman doontaa iyadoo uu la socdo mid hoggaaminaya, iyo mid ku markhaati furaya"
        },
        {
            "chapter": 50,
            "verse": 22,
            "text": "Xaqiiq waad ka dhoohnayd arrinkan, haatanse kaa qaadnay daboolkaagii, marka araggaagu maanta waa xoog badan yahay"
        },
        {
            "chapter": 50,
            "verse": 23,
            "text": "Oo rafiiqiisu wuxuu odhan: Kani waa waxa agteyda ku diyaarka ah"
        },
        {
            "chapter": 50,
            "verse": 24,
            "text": "Ku tuura Naar gaal kastoo xaq diiddo ku madax adeegay"
        },
        {
            "chapter": 50,
            "verse": 25,
            "text": "Khayr diide,xadgudbe, shaki qabeen ah"
        },
        {
            "chapter": 50,
            "verse": 26,
            "text": "Ee la mid dhigay Allaah, ilaah kale, ee ku tuura cadaab daran"
        },
        {
            "chapter": 50,
            "verse": 27,
            "text": "Rafiiqiisii wuxuu odhan: Rabbigayow! Anigu ma aanan u horseedin xadgudub, laakiinse isagaa naf ahaantiisa ku sugnaa habow aad u fog"
        },
        {
            "chapter": 50,
            "verse": 28,
            "text": "Wuxuu odhan: Ha ku doodina Hortayda, oo dhab ahaan waxaan horay idiinku soo diray gooddiga"
        },
        {
            "chapter": 50,
            "verse": 29,
            "text": "Hadalka iga soo fulaa ma aha mid la beddelo, Oo Anigu ma ahi mid ku gardarrooda Addoomaha"
        },
        {
            "chapter": 50,
            "verse": 30,
            "text": "Maalinta aan ku odhan Naarta: Ma buuxsantay? Oo waxay odhan: Ma jiraan wax dheeraad ah oo la soo wado"
        },
        {
            "chapter": 50,
            "verse": 31,
            "text": "Oo Jannada waxaa loo soo dhoweyn kuwa ka dhowrsada xumaha, iyadoo aan fogeynba"
        },
        {
            "chapter": 50,
            "verse": 32,
            "text": "Kani waa waxa la idin ballan qaaday, Waxaa iska leh mid walboo u soo laabasho badiya (Allaah), dhowra xuduuddiisa"
        },
        {
            "chapter": 50,
            "verse": 33,
            "text": "Kan ka cabsada Raxmaanka (Allaah) sir (iyo saaqba) oo la yimaada qalbi toobad keen badan"
        },
        {
            "chapter": 50,
            "verse": 34,
            "text": "Ku gala nabad (Jannada); taasi waa Maalinta waaridda"
        },
        {
            "chapter": 50,
            "verse": 35,
            "text": "Waxay ku leeyihiin gudaheeda wixii ay doonaan,_oo waxaan u heynaa weliba wax intaa ka badan (Eegidda Wejiga Ilaahay)"
        },
        {
            "chapter": 50,
            "verse": 36,
            "text": "Oo badanaa inta fac aan rognay iyaga hortood, kuwaasoo ahaa kuwo ka xoog badan oo dhulalka xulay. Ee ma jirtaa meel la magan galo"
        },
        {
            "chapter": 50,
            "verse": 37,
            "text": "Hubaal, arrinkani waxaa ugu sugan waano kan qalbi leh ama maqalka raariciya isagoo baraarugsan"
        },
        {
            "chapter": 50,
            "verse": 38,
            "text": "Oo dhab ahaan Waxaan ku abuurnay samooyinka iyo arlada iyo waxa u dhexeeya lix maalmood oo nama soo gaarin wax daal ah"
        },
        {
            "chapter": 50,
            "verse": 39,
            "text": "Ee u samir yeelo waxa ay leeyihiin, oo ku tasbiixso Ammaanaha Rabbigaa ka hor qorrax soo baxa iyo ka hor inta aanay dhicin"
        },
        {
            "chapter": 50,
            "verse": 40,
            "text": "Oo habeenka in ka mid ah ku tasbiixso Ammaanahiisa iyo salaadaha ka dambow"
        },
        {
            "chapter": 50,
            "verse": 41,
            "text": "Oo Dhageyso Maalinta marka uu dhawaaquhu ka dhawaaqi doono meel dhow"
        },
        {
            "chapter": 50,
            "verse": 42,
            "text": "Maalinta ay maqli doonaan qaylo si Xaq ah, taasu waa Maalinta soo bixinta"
        },
        {
            "chapter": 50,
            "verse": 43,
            "text": "Hubaal Waxaanu bixinnaa nolol oo sababnaa dhimasho; oo waa Xaggayaga halka loo soo laabmi"
        },
        {
            "chapter": 50,
            "verse": 44,
            "text": "Maalinta uu dhulku ka dillaaci doono gaballo hoostooda, markaasay dhaqso ku soo bixi doonaan, kaasu waa soo kulmin noo fudud"
        },
        {
            "chapter": 50,
            "verse": 45,
            "text": "Annaga baa aad u ogsoon waxa ay leeyihiin; oo adigu ma ahid mid qasab ku leh. Ee ku waani Qur’aanka, kan ka cabsada Gooddigayga"
        }
    ]
}
{
    "maqras": [
        {
            "chapter": 20,
            "verse": 83,
            "text": "(Allaah wuxuu yidhi), “Oo maxaa kaa soo dedejiyey qoladaadii, Muusow?”"
        },
        {
            "chapter": 20,
            "verse": 84,
            "text": "Wuxuu yidhi: “Waa kuwaan ku soo jooga raadkayga, oo waan kuu soo deg-degay Rabbigayow si aad u raalli ahaato"
        },
        {
            "chapter": 20,
            "verse": 85,
            "text": "(Allaah) wuxuu yidhi: Annagu se waxaan dhabtii imtixaannay qolodaadii gadaashaa (intii aad ka soo tagtay kaddib), oo Saamirigii baa lumiyey.’"
        },
        {
            "chapter": 20,
            "verse": 86,
            "text": "Markaas Muuse buu u noqday qolodiisii isagoo cadheysan oo calool xun, Wuxuu yidhi: “Dadkaygiyow! Ma wuusan Rabbigiin idiin qaadin ballan qaad wanaagsan16? Ee ma waxaa idinku dheeraaday muddadii? Mise waxaad dooneyseen inay idiinka dhacdo Cadho xagga Rabbigiin ah, oo aad markaas ka baxdeen ballankii (wax maqlidda) aad ila gasheen?”"
        },
        {
            "chapter": 20,
            "verse": 87,
            "text": "Waxay yidhaahdeen: “Ugama aanu bixin Ballankii aan kula gallay ikhyaarka- yaga, laakiinse waxaa nala saaray culaysyo ka mid ah qalabkii reer (Fircoon) isku qur- xin jireen17 ah, markaas baan ku tuurnay (dabka), sidaas oo kale ayuu As-Saamiri u tuuray"
        },
        {
            "chapter": 20,
            "verse": 88,
            "text": "Oo wuxuu uga soo saaray (sawir) dibi leh cida dibiga. Oo waxay yidhaahdeen: \"Kan waa ilaahiinna iyo ilaaha Muuse, wuuse illoobay"
        },
        {
            "chapter": 20,
            "verse": 89,
            "text": "Miyeynan arkayn in aanu u soo celin kareyn kelmadna (wax jawaab ah), oo aanu u haynin dhib iyo dheef midna"
        },
        {
            "chapter": 20,
            "verse": 90,
            "text": "Oo Haaruun wuxuu ku yidhi ka hor (intaanu soo laaban Muuse): “Dadkaygiyow! Waxaad tihiin kuwo uun lagu imtixaanay arrintani, oo hubaal, Rabbigiin waa (Allaah) Raxmaanka (Naxariistaha), ee i soo raaca oo adeeca amarkayga.”"
        },
        {
            "chapter": 20,
            "verse": 91,
            "text": "Waxay yidhaahdeen: “Ma deyn doonno caabudidda (dibiga) jeer uu noo soo noqdo Muuse.”"
        },
        {
            "chapter": 20,
            "verse": 92,
            "text": "(Muuse) wuxuu yidhi: Haaruunow! Maxaa kuu diiday (inaad ka reebto); markii aad aragtay inay lumayaan"
        },
        {
            "chapter": 20,
            "verse": 93,
            "text": "In aad I soo raacdo? Ee ma waxaad caasiday amarkaygii"
        },
        {
            "chapter": 20,
            "verse": 94,
            "text": "Haaruun wuxuu yidhi: “Ina hooyow! Ha iga soo qaban garkeyga ama madaxeyga midkoodna. Hubaal anigu waxaan ka baqay inaad tidhaahdo: “Waxaad kala qaybisay ilmihii Israa’iil dhexdooda, oo ma aadan dhowrin (ama sugin) qowlkeyga.”"
        },
        {
            "chapter": 20,
            "verse": 95,
            "text": "(Muuse) wuxuu yidhi: “Oo muxuu yahay xaalkaagu Saamiriyow"
        },
        {
            "chapter": 20,
            "verse": 96,
            "text": "Wuxuu yidhi: “Waxaan arkay wax aysan arag. Markaas waxaan ka soo qaaatay sacab muggi (oo ciid ah) raadkii Rasuulka18 (Faraskii jabriil) oo ku tuuray (dabkii lagu riday qalabkii ay isku qurxin jireen si aan uga sameeyo sawir dibi). Sidaas bay ii qurxisay nafteydu"
        },
        {
            "chapter": 20,
            "verse": 97,
            "text": "(Muuse) wuxuu yidhi: haddaba tag oo naga fagow! Oo hubaal, waxaa go’aan ah noloshan inaad tidhaahdo waa lay gooyey19, oo hubaal waxaa kale oo aad leedahay ballan aad dib uga dhici doonin (oo ah cadaabta Aakhiro). Oo dhugo ilaahaagii aad in door ah dul joogtay ee aad caabudaysay. hubaal waanu gubi doonnaa (oo aanu ka dhigi dambas) aanu badda ku qarxinno oo waxba aanu ka hari doonin.’"
        },
        {
            "chapter": 20,
            "verse": 98,
            "text": "Ilaahiinnu waa oo keliya Allaah, ee aanu jirin Ilaah (xaq ah) oo aan Isaga ahayn. Wuxuuna ku koobay wax walba Cilmi"
        },
        {
            "chapter": 20,
            "verse": 99,
            "text": "Sidaas baan (Muxammadow) kuugu soo tebinnaa warar ka mid ah wixii horey u dhacay. Oo Waxaanu xaqiiq kaa siinnay Xaggayaga waano (Qur’aankan)"
        },
        {
            "chapter": 20,
            "verse": 100,
            "text": "Mid kastoo ka jeesta wuxuu markaas xambaaran doonaa Maalinta Qiyaame culaab culus (dambi aad u weyn)"
        },
        {
            "chapter": 20,
            "verse": 101,
            "text": "Iyagoo ku dhex waari (cadaabta). Oo waa wax u xun iyaga maalinta Qiyaamaha culaab ahaan"
        },
        {
            "chapter": 20,
            "verse": 102,
            "text": "Maaalinta buunka la afuufi doono20 (afuufka labaad): oo waxaan isu soo kulmin doonnaa Dambiilayaasha Maalintaa iyagoo indho cawlan"
        },
        {
            "chapter": 20,
            "verse": 103,
            "text": "Oo hoos u wada hadlaya oo isku sheegaya: Ma aydaan joogin waxaan aheyn toban (maalmood adduunka).”"
        },
        {
            "chapter": 20,
            "verse": 104,
            "text": "Annaga baa ka ogsoon waxa ay leeyihiin, marka kooda ugu jid wanaagsani odhan doono, “Ma aydaan joogin (adduunka) waxaan aheyn maalin.”"
        },
        {
            "chapter": 20,
            "verse": 105,
            "text": "Oo waxay wax kaa weydiiyaan buuraha, markaa dheh: Rabbigay baa ku baabbi’n doona qarax isagoo ka dhigaya sida budo ciid ah"
        },
        {
            "chapter": 20,
            "verse": 106,
            "text": "Oo wuxuu ka yeeli doonaa (arlada) meel ban siman ah"
        },
        {
            "chapter": 20,
            "verse": 107,
            "text": "Aad ku dhex arki doonin meel hoosaysa ama sarreysa.”"
        },
        {
            "chapter": 20,
            "verse": 108,
            "text": "Maalintaas waxay iyagu (qof walbaa) raaci doonaa (dhawaaqa) dhawaaqaha isagoo aan leexleexasho lahayn. Oo codadka oo dhan waxay ahaan doonaan kuwo kushuucsan Raxmaanka (Allaah) horti, marka ma maqli doontid waxaan aheyn shanqarta socodka (lugahooda)"
        },
        {
            "chapter": 20,
            "verse": 109,
            "text": "Maalintaas shafeeco wax ma tari doonto, mid maahee uu Raxmaanku (Alle) u idmo oo uu ka raalli yahay hadalkiisa"
        },
        {
            "chapter": 20,
            "verse": 110,
            "text": "Wuxuu (Allaah) ogsoon yahay waxa hortooda ah iyo waxa gadhaashooda ah, Mase ku koobi karaan (waxa uu Og yahay) Cilmi"
        }
    ]
}
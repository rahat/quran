{
    "maqras": [
        {
            "chapter": 17,
            "verse": 23,
            "text": "Oo Rabbigaa wuxuu guddoonshay inaydaan caabudin Axadna Isaga maahee. Iyo u sama fal waalidiintiin. Haddii uu midkood ama labadoodaba ku soo gaaro agtaada da' weyni, ha ku odhan erey xurmo darri ah haba ahaatee (wax u badan sida) “uf”10, oo ha hiifin, oo kula hadal, hadal wanaagsan oo gob ah"
        },
        {
            "chapter": 17,
            "verse": 24,
            "text": "Oo uga dhig naftaada mid u laylan oo nugul si naxariis leh, oo dheh: Rabbiyow! Ugu Naxariiso sida ay ii soo koriyeenba anigoo yar"
        },
        {
            "chapter": 17,
            "verse": 25,
            "text": "Rabbigiin baa dhab u ogsoon waxa ku jira nafahiinna. Haddii aad wanaagsan tihiin, markaa hubaal, wuu u dambi dhaafaa kuwa u soo laabta in badan"
        },
        {
            "chapter": 17,
            "verse": 26,
            "text": "Oo sii kan qaraabada ah xaqiisa iyo miskiinka iyo musaafirka (go’doonsan), oo ha ku bixinnina maalka wax xun oo dayac ah"
        },
        {
            "chapter": 17,
            "verse": 27,
            "text": "Hubaal kuwa dayaca ee wax xun ku bixiya maalka waa walaalaha shayaadiinta, oo Shaydaanku waa mid abad ka abaal dhaca Rabbigii"
        },
        {
            "chapter": 17,
            "verse": 28,
            "text": "Oo haddii aad ka sii jeesato si aad u raadsato Naxariis xagga Rabbigaa ah oo aad mar walba rajeyso, haddaba kula hadal, hadal qabow oo khayr ah"
        },
        {
            "chapter": 17,
            "verse": 29,
            "text": "Oo ha ka dhigin gacantaada mid ku xiran luquntaada, oo ha wada fidin fidsanaan dhan, si aad meel u fadhiisan ha- dhow dambe adigoo eedeysan tabar gab ah"
        },
        {
            "chapter": 17,
            "verse": 30,
            "text": "Hubaal Rabbigaa wuxuu u fidiyaa risiqa kuu doono, oo ku cidhiidhiyaa. Hubaal waa Mid addoomahiisa mar walba Xog Ogaal u ah oo Arka"
        },
        {
            "chapter": 17,
            "verse": 31,
            "text": "Oo ha dilina carruurtiinna baqe aad ka qabtaan faqri darti, Annaga baa irsaaqayna iyaga iyo idinkaba. Hubaal, dilkoodu waa gef aad u Weyn"
        },
        {
            "chapter": 17,
            "verse": 32,
            "text": "Oo ha u dhowaannina Zinada13, waayo,waa anshax darro iyo dariiq aad u xun"
        },
        {
            "chapter": 17,
            "verse": 33,
            "text": "Oo ha ku dilina nafta uu Allaah xaaraa- meeyay waxaan ahayn Xaq. Oo mid kastoo lagu dilo gardarro, Waxaan dhab ahaan siinnay warasadiisa awood14. waase inuusan ku xad-gudbin arrinka dilka15. Hubaal waa loo gargaaraye"
        },
        {
            "chapter": 17,
            "verse": 34,
            "text": "Oo ha u dhowaannina maalka agoonka sida u fiican maahee jeer uu qaan gaaro. Oo oofiya ballanka. hubaal Ballan walbaa oo la galo waa la is weydiin doonaa"
        },
        {
            "chapter": 17,
            "verse": 35,
            "text": "Oo oofiya miisaanka marka aad wax miisaameysaan, oo ku miisaama miisaan xaq ah. Kan baa khayr ah oo cidhib wanaagsan"
        },
        {
            "chapter": 17,
            "verse": 36,
            "text": "Oo ha raaraacina wax aydaan u laheyn cilmi. hubaal Maqalka, Aragga iyo Laabta mid walbaa oo kuwaas ka mid ah waa xil qaad lays weydiin doono"
        },
        {
            "chapter": 17,
            "verse": 37,
            "text": "Oo ha ku marin dhulka isqaad qaad iyo kibir. waayo ma kartid inaad jeexdid dhulka,kumana gaari kartid buuraha dherer"
        },
        {
            "chapter": 17,
            "verse": 38,
            "text": "Dhammaan waxakani – xumaanteedu - Rabbigaa agti waa lagu neceb yahay"
        },
        {
            "chapter": 17,
            "verse": 39,
            "text": "Kuwani waa (qaar) ka mid ah waxa uu Rabbigaa kuu waxyooday oo ka mid ah xikmadda, oo ha u shariig yeelin ilaah kale wuxuu ahaadaba Allaah, si aan lagugu tuurin Naarta adigoo eedeysan, dayro ah"
        },
        {
            "chapter": 17,
            "verse": 40,
            "text": "Ma wuxuu haddaba Rabbigaa idiin dooray wiilal, oo isagu ka yeeshay gabdho malaa’igta? Hubaal waxaad idinku ku hadashaan wax daran oo baas"
        },
        {
            "chapter": 17,
            "verse": 41,
            "text": "Oo dhab ahaan waxaan ku soo celcelinnay (gooddimaha) Qur’aanka dhexdi, si ay u waansamaan, umase kordhiso iyaga waxaan aheyn didmo"
        },
        {
            "chapter": 17,
            "verse": 42,
            "text": "Dheh: Haddii ay jiri lahaayeen ilaahyo kale sida ay leeyihiin, markaas waxay hubaal awood u yeelan lahaayeen inay doonaan jid xagga Rabbiga Carshiga"
        },
        {
            "chapter": 17,
            "verse": 43,
            "text": "Xurmo oo dhan Isaga baa iska leh, oo ka sarreeyaa waxa ay sheegayaan sarreyn aad iyo aad u sarreysa"
        },
        {
            "chapter": 17,
            "verse": 44,
            "text": "Toddobada samo baa muuiya xurmaddiisa oo hufa iyo arladaba iyo waxaa ku dhex jira, oo ma jiraan wax aan ku tasbiixsan Ammaanahiisa. Laakiinse waydaan garaneyn tasbiixdooda. Hubaal Isagu waa Dul Badane, Dambi Dhaaf Badan"
        },
        {
            "chapter": 17,
            "verse": 45,
            "text": "Oo marka aad akhrineyso Qur’aanka, waxaan dhignaa dhexdiinna adiga iyo kuwa aan rumeysneyn Aakhirada xijaab idin kala astura"
        },
        {
            "chapter": 17,
            "verse": 46,
            "text": "Oo Waxaan yeellay quluubtooda dushooda daboollo, iyo culeys dhegahooda si aanay u fahmin, oo marka aad ku xusto Rabbigaa Keliya Qur’aanka waxay jeediyaan dhabarradooda iyagoo didsan"
        },
        {
            "chapter": 17,
            "verse": 47,
            "text": "Annaga baa aad u ogsoon waxa ay dhageystaan marka ay ku dhegaysanayaan iyo marka ay qabsadaanba shir qarsoodi ah oo ay ku faqaan, marka ay gar ma qaatayaashu leeyihiin: Waxaad uun raacdaan nin sixran"
        },
        {
            "chapter": 17,
            "verse": 48,
            "text": "Fiiri sida ay kuugu yeelaan tusaalooyin kolba, marka way lumeen, oo ma heli karaan Jidka"
        },
        {
            "chapter": 17,
            "verse": 49,
            "text": "Oo waxay yidhaahdaan: Ma marka aan noqonno lafo iyo boodh ciid ah, miyaa xaqiiq naloo sooo bixin doonaa innagoo abuur cusub ah"
        }
    ]
}
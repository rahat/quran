{
    "maqras": [
        {
            "chapter": 20,
            "verse": 1,
            "text": "Taa Haa"
        },
        {
            "chapter": 20,
            "verse": 2,
            "text": "Kuuguma aanu soo waxyoon Qur’aanka inaad ku hungowdo"
        },
        {
            "chapter": 20,
            "verse": 3,
            "text": "Mayee, waa u waano ciddii ka cabsata (Ilaahay)"
        },
        {
            "chapter": 20,
            "verse": 4,
            "text": "Waa waxyi ka yimid (xagga Allaah ee ah) Kan abuuray arlada iyo samooyinka sare"
        },
        {
            "chapter": 20,
            "verse": 5,
            "text": "Raxmaanku (Allaah)wuxuu kor ahaaday) Carshigiisa dushiisha (si u qalanta)"
        },
        {
            "chapter": 20,
            "verse": 6,
            "text": "Isaga baa leh waxa ku sugan samooyinka iyo waxa arlada ah iyo waxa u dhexeeya iyo waxa ka hooseeyaba rayska"
        },
        {
            "chapter": 20,
            "verse": 7,
            "text": "Oo haddii aad kor codka ugu qaaddo hadalka, haddaba hubaal, Wuu ogsoon yahay sirta iyo waxa weliba ka sii qarsoonaan badan"
        },
        {
            "chapter": 20,
            "verse": 8,
            "text": "Allaah! Ma jiro ilaah (xaq ah) aan Isaga aheyn, Wuxuu leeyahay Magacyada aad u Wanaagga iyo Quruxda Badan"
        },
        {
            "chapter": 20,
            "verse": 9,
            "text": "Oo qisadii Muuse ma ku soo gaadhay"
        },
        {
            "chapter": 20,
            "verse": 10,
            "text": "Markii uu arkay dab, markaasuu wuxuu ku yidhi reerkiisii: “Jooga halkan! Waxaan hubaal arkaa dab. Waa intaasoo aan idiinka keeno dhimbil aad kulaalsataan, ama aan ka helo dabka wax i tilmaama"
        },
        {
            "chapter": 20,
            "verse": 11,
            "text": "Ee markii uu yimid meeshii uu ka ifiyey dabku, waa loo yeedhay: Muusow"
        },
        {
            "chapter": 20,
            "verse": 12,
            "text": "Anigu waxaan hubaal ahay Rabbigaa! Ee iska bixi kabahaaga, waxaad hubaal joogtaa togga daahirka ah, ee Duwaa"
        },
        {
            "chapter": 20,
            "verse": 13,
            "text": "Oo Aniga baa ku doortay ee dhegayso waxaa laguu waxyoodo"
        },
        {
            "chapter": 20,
            "verse": 14,
            "text": "Hubaal Anigu waxaan ahay Allaah. Ma jiro ilaah (xaq ah) aan aheyn Aniga, ee Aniga ( oo Keliya) i caabud, oo u oog salaadda Xuskayga"
        },
        {
            "chapter": 20,
            "verse": 15,
            "text": "Hubaal, Saacaddu waa imaanaysaa _ waxaan ku sigtaa inaan ka yeelo caddaan3_si naf walba loogu abaal mariyo waxa ay u dadaasho"
        },
        {
            "chapter": 20,
            "verse": 16,
            "text": "“Ee yaanu mid aan Rumaysnayn oo raaca waxa ay naftii jeceshay kaa weecin xaggeeda4, markaas waad halaagsami"
        },
        {
            "chapter": 20,
            "verse": 17,
            "text": "Oo waa maxay waxakani ku jiraa midigtaada Muusow ?”"
        },
        {
            "chapter": 20,
            "verse": 18,
            "text": "Wuxuu yidhi: “ Waa ushayda, waan cuskadaa, oo waxaan ku garaacaa caleemaha si ay ugu soo daataan arigayga dushiisa, oo waxaa iigu jira dano kale.”"
        },
        {
            "chapter": 20,
            "verse": 19,
            "text": "(Allaah) wuxuu yidhi: “Bal hoos u tuur Muusow!”"
        },
        {
            "chapter": 20,
            "verse": 20,
            "text": "Markaasuu tuuray, mise! Waa mas ordaya"
        },
        {
            "chapter": 20,
            "verse": 21,
            "text": "(Allaah) wuxuu yidhi: “Qaado, oo ha cabsan, Waxaanu ku celin doonnaa sideedii hore"
        },
        {
            "chapter": 20,
            "verse": 22,
            "text": "Oo ku qabo gacantaada dhinacaagaga, waxay soo bixi doontaa iyadoo caddaan ah (ifeysa) iin la’aan, waa calaamad kale"
        },
        {
            "chapter": 20,
            "verse": 23,
            "text": "“Si aanu kuu tusinno wax ka mid ah Aayadahayaga waaweyn"
        },
        {
            "chapter": 20,
            "verse": 24,
            "text": "“U tag Fircoon! Waa uu xad gudbaye.”"
        },
        {
            "chapter": 20,
            "verse": 25,
            "text": "(Muuse) wuxuu yidhi: “Rabbiyow ii waasici (deji) laabtayda"
        },
        {
            "chapter": 20,
            "verse": 26,
            "text": "“Oo ii fududee arrinkayga"
        },
        {
            "chapter": 20,
            "verse": 27,
            "text": "Oo ka fur guntinta carrabkayga"
        },
        {
            "chapter": 20,
            "verse": 28,
            "text": "“Si ay u fahmaan hadalkayga"
        },
        {
            "chapter": 20,
            "verse": 29,
            "text": "“Oo ii yeel wasiir (caawiye) ka mid ah ehelkayga"
        },
        {
            "chapter": 20,
            "verse": 30,
            "text": "Haaruun, walaalkay"
        },
        {
            "chapter": 20,
            "verse": 31,
            "text": "“Ku adkee (xooji) tabarteyda (dhabarkeyga)"
        },
        {
            "chapter": 20,
            "verse": 32,
            "text": "“Oo igala qayb geli (wadaaji) arrinkayga ( Nabinnimada)"
        },
        {
            "chapter": 20,
            "verse": 33,
            "text": "“Si aan kuu xurmo weyneenno oo nazahno in badan"
        },
        {
            "chapter": 20,
            "verse": 34,
            "text": "“Oo aan kuu xusno in badan"
        },
        {
            "chapter": 20,
            "verse": 35,
            "text": "Hubaal Adigu Waxaad tahay Mid mar walba na Arka"
        },
        {
            "chapter": 20,
            "verse": 36,
            "text": "(Allaah) wuxuu yidhi” “Waa lagu siiyey codsigaaga Muusow"
        },
        {
            "chapter": 20,
            "verse": 37,
            "text": "“Oo waxaan kuu nicmeennay waqti kale (oo hore)"
        },
        {
            "chapter": 20,
            "verse": 38,
            "text": "“Markii aan u waxyoonnay hooyadaa wixii aan u waxyoonnay"
        },
        {
            "chapter": 20,
            "verse": 39,
            "text": "Waxaan ku nidhi: ‘Dhex geli isaga sanduuq oo ku tuur webiga (Niil), kolkaasna webigu wuxuu ku tuuri doonaa xeebta, halkaas waxaa qaadan doona mid cadow ii ah, oo isagana cadow u ah! Oo Waxaan ku tuuray dushaada jaceyl lagu jeclaado Xaggeyga ah5, iyo in lagugu barbaariyo Ishayda horteed (waa ilaalinteyda iyo ogaanshaheyga)"
        },
        {
            "chapter": 20,
            "verse": 40,
            "text": "“(Oo waxaan kuu galnay wanaag) markii ay u tagtay walaashaa iyadoo leh: Ma idin tusaa cid idiin korineysa (nuujineysa) isaga? Markaas baan kuu soo celinnay hooyadaa si ay u raalli noqoto oo aysan u murugoon. Oo waxaad dishay nin6, waanse kaa badbaadinnay walbahaar weyn, oo aan ku imtixaannay imtixaan culus, oo waxaad ku negaatay sanooyin tirsan reer Madyan dhexdood. Markaas waxaad halkaan ku timid Qaddar Alle, Muusow"
        },
        {
            "chapter": 20,
            "verse": 41,
            "text": "Oo Waxaan kuu soo saaray Nafteyda"
        },
        {
            "chapter": 20,
            "verse": 42,
            "text": "“La taga adiga iyo walaalkaa Aayadahayga, oo ha ka daalina Xuskayga"
        },
        {
            "chapter": 20,
            "verse": 43,
            "text": "Aada labadiinnuba xagga Fircoon, Xaqiiq, waa uu xadgudabaye"
        },
        {
            "chapter": 20,
            "verse": 44,
            "text": "“Oo kula hadla hadal nugul, waa intaasoo uu waansamo ama uu ka baqaa (Ilaahay)"
        },
        {
            "chapter": 20,
            "verse": 45,
            "text": "Waxay yidhaahdeen: “Rabbiyow! Waxaanu ka cabsan inuu nagu soo degdego si uu noogu gabood falo ama u dhaqmaa si xadgudub badan"
        },
        {
            "chapter": 20,
            "verse": 46,
            "text": "(Allaah) Wuxuu yidhi: Ha cabsannina, hubaal Anigaa idin la jira labadiinnaba, waan maqlayaa oo arkayaa"
        },
        {
            "chapter": 20,
            "verse": 47,
            "text": "Ee u taga labadiinnuba isaga (Fircoon) oo dhahaya: hubaal waxaanu nahay Rususha Rabbigaa, ee nagu dar ilmaha Israa'iil oo ha dhibin, waxaan kuu keennay calaamad xagga Rabbigaa ah. Oo Nabad korkiisa ha ahaato8 kan raaca hunuunka"
        },
        {
            "chapter": 20,
            "verse": 48,
            "text": "Hubaal Waxaa naloo waxyooday in cadaab ku dhici doono mid kastoo (Xaqa) beeniya oo ka jeesta.”"
        },
        {
            "chapter": 20,
            "verse": 49,
            "text": "(Fircoon) wuxuu yidhi: “Oo waa Kuma Rabbigiin, Muusow?”"
        },
        {
            "chapter": 20,
            "verse": 50,
            "text": "(Muuse) wuxuu yidhi: Rabbigayo waa kan siiyey wax walba qaabka uu leeyahay oo markaa u tilmaamay (yoolkeed).”"
        },
        {
            "chapter": 20,
            "verse": 51,
            "text": "(Fircoon) wuxuu yidhi: “Ee ka warran xaalka facyadii hore?.”"
        },
        {
            "chapter": 20,
            "verse": 52,
            "text": "(Muuse) wuxuu yidhi: Cilmigoodu wuxuu la jiraa Rabbigay, Kitaab buu ku yaal. Rabbigay ma gefo, oo wax ma halmaamo_”"
        },
        {
            "chapter": 20,
            "verse": 53,
            "text": "Waa (Isaga) Kan idiinka dhigay dhulka gogol (fidsan); oo idiinka furay waddooyin dhexdeeda, oo ka soo shubay biyo xagga daruurta, markaas baan ku soo saarnay dhir noocyo kala duwan ah"
        },
        {
            "chapter": 20,
            "verse": 54,
            "text": "Ee (wax ka) cuna (halkaa) oo daaqsada xoolihiinna, hubaal, waxaa arrinkani ugu sugan calaamooyin (lagu cibrad qaato) kuwa garashada leh"
        }
    ]
}
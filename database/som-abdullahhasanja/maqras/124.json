{
    "maqras": [
        {
            "chapter": 19,
            "verse": 59,
            "text": "Waxaase yimid iyaga ka dambow haraa (facyo dambe) ee dayacay salaadda oo raacay waxay naftu jecleysato; marka waxay la kulmi doonaan hoog"
        },
        {
            "chapter": 19,
            "verse": 60,
            "text": "Marka laga reebo kan toobad keena, ee isagu rumeysan (Xaqa), ee sama fala . Kuwaasu waxay geli doonaan Jannada, iyagoo aan waxba laga dhimeyn"
        },
        {
            "chapter": 19,
            "verse": 61,
            "text": "Beero nagaya oo uu Naxariistaha ugu yaboohay addoomahiisa Ghaybka (iyagoon arag). Xaqiiq ,Yaboohiisu waa kii yimaada"
        },
        {
            "chapter": 19,
            "verse": 62,
            "text": "Kuma ay maqli doonaan gudaheeda wax Hadal xun ah, waa uun Salaamo (is nabaadin). Oo Waxay lahaan doonaan risiqooda gudaheeda subax iyo galabba (macnaha kala go' la'aan)"
        },
        {
            "chapter": 19,
            "verse": 63,
            "text": "Taasu waa Jannada aan dhaxalsiin doonno addoomahayaga kooda ka dhowrsada xumaha"
        },
        {
            "chapter": 19,
            "verse": 64,
            "text": "(Jabriil wuxuu yidhi) oo Annagu (malaa’igta ah) kuma soo degno waxaan ahayn Amarka Rabbigaa10. Isaga baa leh waxa hortayada ah iyo waxa gadaashayada ah iyo waxa labadaa u dhexeeyaba, oo marnaba ma aha Rabbigaa mid wax halmaama"
        },
        {
            "chapter": 19,
            "verse": 65,
            "text": "Rabbiga samooyinka iyo arlada iyo waxa u dhexeeya, ee caabud oo u samir yeelo cibaadadii. Miyaad garan wax la mid ah"
        },
        {
            "chapter": 19,
            "verse": 66,
            "text": "Oo Aadmigu (kan gaalka ahi) wuxuu yidhaahdaa: “Ma markii aan dhinto, miyaa la I soo bixin doonaa anigoo nool?”"
        },
        {
            "chapter": 19,
            "verse": 67,
            "text": "Mawuusan Aadmigu xusuusnayn inaan abuurnay kal hore isagoo aan waxba ahayn"
        },
        {
            "chapter": 19,
            "verse": 68,
            "text": "Ee Rabbigaa baan ku dhaartaye, hubaal waanu soo kulmin doonnaa iyaga iyo shaydaammadaba, markaasaa waxaanu keeni doonnaa hareeraha jahannama iyagoo jilba joogsan"
        },
        {
            "chapter": 19,
            "verse": 69,
            "text": "Markaas waxaan hubaal ka soo siibi doonnaa shiico walba kuwooda ugu dar-darnaa xagga Raxmaanka"
        },
        {
            "chapter": 19,
            "verse": 70,
            "text": "Oo hubaal waa Annaga kuwa dhab u ogsoon kuwa u sii mudan Naarta geliddeeda"
        },
        {
            "chapter": 19,
            "verse": 71,
            "text": "Oo ma jiro mid idinka mid ah oo aan dul mari doonin (Naarta) korkeeda; kani waa Guddoon Rabbigaa waajib ah xukman"
        },
        {
            "chapter": 19,
            "verse": 72,
            "text": "Markaas waxaanu badbaadin doonnaa kuwii iska jiray (xumaha). Oo uga tegi doonnaa gar ma qaatayaasha dhexdeeda iyagoo ku jilbo joogsan"
        },
        {
            "chapter": 19,
            "verse": 73,
            "text": "Oo marka Aayadahayaga loo akhriyo xujooyin cad ahaan, waxay kuwa gaalooba ku yidhaahdaan kuwa (xaqa) rumeysan, “Midkee baa labadaya qolo degmo wanaagsan oo joog fiican"
        },
        {
            "chapter": 19,
            "verse": 74,
            "text": "Intee baana fac halaagnay hortood, oo ka hanti, alaab iyo arag wanaagsanaa"
        },
        {
            "chapter": 19,
            "verse": 75,
            "text": "Dheh, \"kii ku jira habow, haddaba Raxmaanku ha u fidiyo waxa uu heysto fidin (maalka iyo waqtiga) , jeer marka ay arkaan wixii loo ballan qaaday, oo ah ama cadaab (adduunka) ah ama Saacadda (Qiyaamaha), _way ogaan doonaan kii ugu xun degmo ahaan oo liita ciidan ahaan"
        },
        {
            "chapter": 19,
            "verse": 76,
            "text": "Oo Allaah wuxuu u kordhiyaa kuwa hanuunay hanuun. Oo camallada wanaagsan ee baaqiga ah baa khayr roon Rabbigaa agtiis oo leh aayo wanaagsan"
        },
        {
            "chapter": 19,
            "verse": 77,
            "text": "Ee Ma aragtay kan ku gaaloobay Aayadahayaga ee yidhi: Waxaa hubaal la i siin doonaa (Aakhiro) maal iyo carruur12.”"
        },
        {
            "chapter": 19,
            "verse": 78,
            "text": "Ma wuxuu daalacday cilmi Ghaybka mise Raxmaanka buu ka helay ballan"
        },
        {
            "chapter": 19,
            "verse": 79,
            "text": "Mayee’ waanu qori doonnaa waxa uu yidhaahdo, oo waan u kordhin doonnaa cadaabka oo u fidin doonnaa fidin"
        },
        {
            "chapter": 19,
            "verse": 80,
            "text": "Oo Waxaan ka dhaxli doonnaa waxa uu ka hadlo oo dhan oo wuxuu noo iman doonaa isagoo keli ah"
        },
        {
            "chapter": 19,
            "verse": 81,
            "text": "Oo waxay yeeshaan Allaah sokadi ilaahyo (baadil ah), si ay u siiyaan ciso"
        },
        {
            "chapter": 19,
            "verse": 82,
            "text": "Mayee’ iyagu (ilaahyadaa) waaba ay dafiri doonaan cibaadadoodii, oo way ka soo hor jeesan doonaan col ahaan (Maalinta Qiyaamaha)"
        },
        {
            "chapter": 19,
            "verse": 83,
            "text": "Miyaadan arag inaan ku soo dirnay shayaadiinta gaalada iyagoo geliya (xumaan) gelin (joogto ah)"
        },
        {
            "chapter": 19,
            "verse": 84,
            "text": "Ee ha u samir waayin, waxaan uun u tirinaynaa tiro13 (maalmo go’an)"
        },
        {
            "chapter": 19,
            "verse": 85,
            "text": "Maalinta aan u soo gelbin doonno kuwa iska jira (xumaha) xagga Raxmaanka iyagoo wafdi (sharaf leh) ah"
        },
        {
            "chapter": 19,
            "verse": 86,
            "text": "Oo aan u soo kaxeyn doonno dambiilayaasha Naarta iyagoo la asqoobay harraad"
        },
        {
            "chapter": 19,
            "verse": 87,
            "text": "Oo cidina uma lahaan doonto (awood) shafeeco, mid maahee isagu ka yeesha Raxmaanka agtiisa ballan"
        },
        {
            "chapter": 19,
            "verse": 88,
            "text": "Oo waxay yidhaahdaan: Raxamaanku wuxuu yeeshay wiil"
        },
        {
            "chapter": 19,
            "verse": 89,
            "text": "Waxaad fasheen (oo ku hadasheen ) wax aad u fool xun"
        },
        {
            "chapter": 19,
            "verse": 90,
            "text": "Samooyinka ay ku sigtaan inay la dildillaacaan, oo uu dhulkuna kala jeexmo, oo ay buuruhuna isku dumaan"
        },
        {
            "chapter": 19,
            "verse": 91,
            "text": "Inay ku sheegaan Raxmaanka inuu leeyahay wiil"
        },
        {
            "chapter": 19,
            "verse": 92,
            "text": "Oo kuma habboona Raxmaanka inuu yeesho wiil"
        },
        {
            "chapter": 19,
            "verse": 93,
            "text": "Ma jiro wax ku sugan samooyinka iyo arlada bal wuxuu u imaan Raxmaanka isagoo addoon ah"
        },
        {
            "chapter": 19,
            "verse": 94,
            "text": "Dhab ahaan waa uu koobay oo tiriyey dhamamaan tirin dhan"
        },
        {
            "chapter": 19,
            "verse": 95,
            "text": "Ooo Qof walbaa dhammaantood wuxuu u iman doonaa Maalinta Qiyaamaha isagoo keli ah"
        },
        {
            "chapter": 19,
            "verse": 96,
            "text": "Xaqiiq, Kuwa (Xaqa) rumeysan ee samaha fala, Raxmaanku wuxuu u yeeli doonaa kalgacayl (qalbiyada mu’miniinta)"
        },
        {
            "chapter": 19,
            "verse": 97,
            "text": "Ee (Muxammadow) waxaan uun ugu yeelnay (Qur’aanka) wax u fudud carrabkaaga si aad ugu bishaareyso kuwa iska jira (xumaha), oo aad ugu digto qolo muran badan"
        },
        {
            "chapter": 19,
            "verse": 98,
            "text": "Oo intee baan halaagnay hortood ummad, ma ka aragtaa qof keliya oo ka mid ah iyaga mase ka maqashaa xaggooda in yar oo shanqar ah"
        }
    ]
}
{
    "maqras": [
        {
            "chapter": 18,
            "verse": 51,
            "text": "Ugama dhigan marag abuurista samooyinka iyo arlada iyo abuurista nafahooda midna, mana Ahi mid ka dhigta kuwa wax dhumiya cudud"
        },
        {
            "chapter": 18,
            "verse": 52,
            "text": "Oo Maalinta uu Allaah odhan doono: U yeedha kuwaa aad u qabteen inay yihiin shurukadeyda (aad ila barbar caabuddeen). Markaas bay u yeedhi doonaan, uma ay se jawaabi doonaan, oo waxaanu yeeli doonnaa dhexdooda xannib"
        },
        {
            "chapter": 18,
            "verse": 53,
            "text": "Oo dambiilayaashu waxay arki doonaan Naarta, oo ogaan doonaan inay ku dhici doonaan, oo ma heli doonaan meel ay kaga weecdaan"
        },
        {
            "chapter": 18,
            "verse": 54,
            "text": "Oo dhab ahaan Waxaan dadka ugu caddaynay Qur’aankan gudahi nooc kasta oo tusaale ah, oo Aadmigu waa kan badi wax walba ugu dood badan"
        },
        {
            "chapter": 18,
            "verse": 55,
            "text": "Oo ma jiro wax ka reeba dadka inay rumeeyaan marka uu Hanuunku u yimid iyo inay weydiistaan dembi dhaaf Rabbigood, aan ahayn inay u timaado wixii ku dhacay kuwii hore15, ama uu ugu yimaado cadaabka si fool ka fool ah"
        },
        {
            "chapter": 18,
            "verse": 56,
            "text": "Oo uma soo dirno Rususha waxaan ahayn inay ahaadaan bishaareeyayaal iyo digayaal, oo kuwa Xaqa diida waxay ku doodaan baadil si ay ugu buriyaan Xaqa. Oo waxay ka dhigtaan Aayadahayga iyo waxa looga digo dheel dheel"
        },
        {
            "chapter": 18,
            "verse": 57,
            "text": "Oo yaa ka gardarro badan mid lagu waaniyo Aayadaha Rabbigii, markaas ka sii jeesada oo hilmaama waxa ay labadiisa gacmood horay u faleen? Hubaal waxaanu yeellay daboollo quluubtooda dushood si aanay u fahmin, iyo culeys dhegahooda, oo haddii aad ugu yeedho hanuunka, haddaba ma hanuuni doonaan weligood"
        },
        {
            "chapter": 18,
            "verse": 58,
            "text": "Oo Rabbigaa waa Dambi Dhaaf Badanaha, Naxariista Badan. Haddii uu u qaban lahaa waxa ay kasbadaan (oo dembiyo ah), wuxuu hubaal u soo dedejin lahaa cadaabka. Waxayse leeyihiin waqti go'an oo aanay heli doonin meel ay ka magan galaan"
        },
        {
            "chapter": 18,
            "verse": 59,
            "text": "Oo (ma xagga) magaalooyinkan waa aan halaagnay markay u dhaqmeen si caddaad darro ah, oo waxaanu u qabannay waqti go’an halaaggoodii"
        },
        {
            "chapter": 18,
            "verse": 60,
            "text": "Oo waa tii uu Muuse ku yidhi adeegahiisa (Yuushac bin Nuun): Ma joogsan doono jeer aan gaaro halka ay ku kulmaan labada badood ama aan iska socdo oo wado socodka sannado badan"
        },
        {
            "chapter": 18,
            "verse": 61,
            "text": "Markayse gaareen halka ay ku kulmaan labada (badood) waxay hilmameen kalluunkoodii, oo qaaday jidkiisa xagga badda, isagoo horay u sii socda"
        },
        {
            "chapter": 18,
            "verse": 62,
            "text": "Oo markay in badan dhaafeen, wuxuu ku yidhi adeegihiisa: Noo keen raashinkayaga subaxa; dhab ahaan waxaan kala kulannay safarkeennani daal badan"
        },
        {
            "chapter": 18,
            "verse": 63,
            "text": "Wuxuu yidhi: Ma aragtay markii aan harsannay buurtii dhagaxa ahayd markaas waxaan hilmaamay kalluunkii, oo ma jiro wax I hilmaansiiyey inaan ka hadlo aan ahayn shaydaan. Oo wuxuu qaaday jidkiisa xagga badda, yaab badanaa"
        },
        {
            "chapter": 18,
            "verse": 64,
            "text": "Wuxuu yidhi: Arrinkani waa wixii aan doonaynay, Markaas bay dib u noqdeen iyagoo qaadaya raadadkoodii"
        },
        {
            "chapter": 18,
            "verse": 65,
            "text": "Markaas bay waxay heleen addoon ka mid ah addoommahayga oo aan ka siinnay Naxariis xaggayaga, kaasoo aan ka barnay Xaggayaga cilmi"
        },
        {
            "chapter": 18,
            "verse": 66,
            "text": "Muuse wuxuu ku yidhi: Ma ku raacaa si aad ii barto waxa lagu baray oo cilmi ah lagu hanuuno"
        },
        {
            "chapter": 18,
            "verse": 67,
            "text": "Wuxuu yidhi: Hubaal ma lahaan kartid la jirkay samir"
        },
        {
            "chapter": 18,
            "verse": 68,
            "text": "Oo sidee baad ugu samir yeelan kareysaa wax aadan cilmi ku koobin"
        },
        {
            "chapter": 18,
            "verse": 69,
            "text": "Wuxuu yidhi: Haddii Allaah Idmo, waxaad iga heli doontaa samir, oo kuguma caasiyi doono arrinna"
        },
        {
            "chapter": 18,
            "verse": 70,
            "text": "Wuxuu yidhi: Haddii aad i raaceyso markaa yeysan jirin wax aad wax iga wey- diiso jeer aan anigu kaaga warramo maahee"
        },
        {
            "chapter": 18,
            "verse": 71,
            "text": "Markaas bay tageen (oo qaadeen waddada), ilaa, ay koreen doonni, waa uu duleeliyey; (Muuse) wuxuu yidhi: Ma waxaad u duleelisay inaad qarqido dadkeeda? Xaqiiq Waxaad fashay arrin aad u fool xun"
        },
        {
            "chapter": 18,
            "verse": 72,
            "text": "Wuxuu yiri: Sow kuuma aan sheegin, inaadan kari doonin inaad ii yeelato samir"
        },
        {
            "chapter": 18,
            "verse": 73,
            "text": "Wuxuu yidhi: Ha ii qaban wixii iiga dhaca hilmaan17, oo ha I galin wax adag aan dhibsado oo arrinkan la xiriira"
        },
        {
            "chapter": 18,
            "verse": 74,
            "text": "Markaas bay tageen ilaa ay la kulmeen wiil, markaasuu dilay. (Muuse) wuxuu yidhi: Ma waxaad dishay naf aan dambi galabsan oo aan naf dilin? Xaqiiq waxaad fashay xumaan weyn aan la qaadan karin"
        }
    ]
}
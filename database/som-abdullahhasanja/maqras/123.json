{
    "maqras": [
        {
            "chapter": 19,
            "verse": 22,
            "text": "Markaas bay uurkiisa qaadday, oo waxay ula durugtay meel fog"
        },
        {
            "chapter": 19,
            "verse": 23,
            "text": "Oo xanuunkii foosha baa keenay geed timir ah jiriddiisa. Waxay tidhi: “Alla haddii aan dhiman lahaa waxaan ka hor, oo aan ahaan lahaa mid la waayey araggeeda, la halmaamo”"
        },
        {
            "chapter": 19,
            "verse": 24,
            "text": "Markaas buu uga dhawaaqay6 meel ka hooseysa: “Ha murugoon! Rabbigaa Wuxuu yeelay hoostaada biyo durdur ah"
        },
        {
            "chapter": 19,
            "verse": 25,
            "text": "Oo u soo rux-rux xaggaaga jirridda geedka timirta, wuxuu kuu soo daadin timir cusub oo bisil"
        },
        {
            "chapter": 19,
            "verse": 26,
            "text": "Ee cun oo cab oo il qabowso, haddiina aad aragtid cid uun dadka ka mid ah, dheh: dhabtii Waxaan anigu u nidray Naxariistaha soon (af qabsi), marka lama hadli doono maanta cidna aadmi ah.”"
        },
        {
            "chapter": 19,
            "verse": 27,
            "text": "Markaas bay u keentay dadkeedii, iyadoo xambaarsan. Waxay yidhaahdeen: “Maryameey, Waxaad dhabtii fashay wax (aan la maqal) oo weyn oo yaab leh"
        },
        {
            "chapter": 19,
            "verse": 28,
            "text": "Haaruun Walaashiiseey, aabbahaa ma ahayn nin xun, oo ma ahayn hooyadaa haweeney aan dhowrsaneyn.”"
        },
        {
            "chapter": 19,
            "verse": 29,
            "text": "Markaas bay u tilmaantay xaggiisa. Waxay yidhaahdeen, “Sidee baan ula hadli kareynaa mid dhabta lagu hayoo ilmo yaroo dhashay ah"
        },
        {
            "chapter": 19,
            "verse": 30,
            "text": "(Ciise) wuxuu yidhi: \"Hubaal Anigu waxaan ahay addoon Ilaahay, wuxuu i siin Kitaab (Injiilka) oo uu iga dhigi Nabi;”"
        },
        {
            "chapter": 19,
            "verse": 31,
            "text": "Oo Wuxuu iga dhigay mid barakaysan meel aan joogaba, oo I faray inaan oogo salaadda iyo Zakada inta aan noolahay.”"
        },
        {
            "chapter": 19,
            "verse": 32,
            "text": "Iyo inaan baarri u ahaado hooyaday, oo igama dhigin macangag khayr daran"
        },
        {
            "chapter": 19,
            "verse": 33,
            "text": "Nabadi ha ahaato korkayga maalintii aan dhashay iyo maalinta aan dhiman iyo maalinta la i soo bixin doono anigoo nool”"
        },
        {
            "chapter": 19,
            "verse": 34,
            "text": "Kaasi waa Ciise ina Maryam, Qowlka Xaqa ah oo ay ka qabaan doodda"
        },
        {
            "chapter": 19,
            "verse": 35,
            "text": "Kuma habboona Allaah inuu yeesho wiil. Subxaanah (wuu ka ceeb tiran yahay). marka uu arrin gooyo, wuxuu uun ku yidhaahdaa “Ahaw!” waanu uu yahay"
        },
        {
            "chapter": 19,
            "verse": 36,
            "text": "(Ciisaa wuxuu yidhi): “Oo Xaqiiq! Allaah waa Rabbigay iyo Rabbigiinba. Ee caabuda Isaga Keliya, kan baa ah Jid Toosan"
        },
        {
            "chapter": 19,
            "verse": 37,
            "text": "Markaas bay xisbiyadii dhexdooda iska khilaafeen (xagga Ciise), ee hoog bay leeyihiin kuwa gaaloobay ka soo gaari doona Maalin aad u murugo weyn"
        },
        {
            "chapter": 19,
            "verse": 38,
            "text": "Maxay si cad iyagu wax u maqli doonaan oo arki doonaan Maalinta la keeni doono hortayada! Laakiinse geflowyada maanta waxay ku sugan yihiin habow muuqda"
        },
        {
            "chapter": 19,
            "verse": 39,
            "text": "Oo uga dig Maalinta qoomamada, marka arrinka la goyn doono, haddase dhoohnaan baa heysa, oo ma ba ay rumeysna"
        },
        {
            "chapter": 19,
            "verse": 40,
            "text": "Hubaal, Waa Annaga kuwa dhaxli doonnaa arlada iyo waxa korkeeda joogaba. Oo Xaggayga baa loo soo celin doonaa"
        },
        {
            "chapter": 19,
            "verse": 41,
            "text": "Oo ku xus Kitaabka (Qisadii) Ibraahiim. Xaqiiq! Wuxuu ahaa runlow, Nabi ah"
        },
        {
            "chapter": 19,
            "verse": 42,
            "text": "(Xus) markii uu ku yidhi aabbihiis: “Aabbow! Maxaad u caabuddaa waxaa aan waxba maqlin, oo waxna arkin oo aan waxba ku tari doonin"
        },
        {
            "chapter": 19,
            "verse": 43,
            "text": "Aabbow! Xaqiiq! Waxaa ii yimid wax ka mid ah cilmi aan kuu imaan. Ee i raac waxaan kugu hanuunin Jid Toosan"
        },
        {
            "chapter": 19,
            "verse": 44,
            "text": "Aabbow! Ha caabudin (ha adeecin) shaydaan. Xaqiiq, Shaydaanku waa mid abad Raxmaanka ku caasi ah"
        },
        {
            "chapter": 19,
            "verse": 45,
            "text": "Aabbow! Anigu waxaan ka cabsi qabaa inuu kaa taabto cadaab xagga Raxmaanka, markaas aad u noqoto shaydaanka saaxiib (naarta gudaheeda)"
        },
        {
            "chapter": 19,
            "verse": 46,
            "text": "Wuxuu (aabbihii) yidhi:“Ma waxaad adi- gu dan ka lahayn ilaahyadayada, Ibraahii- mow? Haddii aad ka harin (waxakani), hubaashii waan ku dhagaxyeyn. Ee bal iga dheerow muddo dheer"
        },
        {
            "chapter": 19,
            "verse": 47,
            "text": "Ibraahiim wuxuu yidhi: “Nabad korkaada ha ahaato! Waxaan kaaga baryi doonaa dambi Dhaaf Rabbigay. Xaqiiq! waa Mid abad ii Roonaan Badan"
        },
        {
            "chapter": 19,
            "verse": 48,
            "text": "Oo waan idinka fogaan idinka iyo waxa aad baridaanba Allaah sokadi. Oo waxaan baryi doonaa Rabbigay (Allaah Keliya); Waxaana rajeyn inaanan noqon mid baryda Rabbigay ku hungooba”"
        },
        {
            "chapter": 19,
            "verse": 49,
            "text": "Haddaba markii uu ka fogaaday iyaga iyo waxa ay caabudayeenba Allaah sokadi, waxaan u hibeynay Isxaaq iyo Yacquub, mid walbaana (oo ka mid ah) Waxaan ka dhignay Nabi"
        },
        {
            "chapter": 19,
            "verse": 50,
            "text": "Oo Waxaanu siinnay wax ka mid ah Naxariistayada, oo waxaanu u yeelnay xus (sharaf) meeqaan sare ah"
        },
        {
            "chapter": 19,
            "verse": 51,
            "text": "Oo ku xus Ktiaabka Muusaa. Xaqiiq Wuxuu ahaa xul la doortay oo wuxuu ahaa Rasuul Nabi ah"
        },
        {
            "chapter": 19,
            "verse": 52,
            "text": "Oo Waxaan uga dhawaaqnay dhinaca Buurta midigta ah8, oo soo dhoweynay innagoo la faqeyna"
        },
        {
            "chapter": 19,
            "verse": 53,
            "text": "Oo Waxaanu ugu hibaynay Naxariistayada walaalkii Haaruun Nabi ahaan"
        },
        {
            "chapter": 19,
            "verse": 54,
            "text": "Oo ku xus Kitaabka Ismaaciil. Wuxuu ahaa mid ka dhabeeya oo oofiya ballanka uu galo, oo wuxuu ahaa Rasuul Nabi ah"
        },
        {
            "chapter": 19,
            "verse": 55,
            "text": "Oo wuxuu amri jiray ehelkiisa Salaad iyo Sako, oo wuxuu ahaa mid Rabbigiis Raalli ka yahay"
        },
        {
            "chapter": 19,
            "verse": 56,
            "text": "Oo ku xus Kitaabka Idriis. Xaqiiq Wuxuu ahaa run badane Nabi ah"
        },
        {
            "chapter": 19,
            "verse": 57,
            "text": "Oo Waxaanu kor ugu qaadnay meel aad u sarreysa"
        },
        {
            "chapter": 19,
            "verse": 58,
            "text": "Kuwaasu waxay ahaayeen kuwii uu Allaah u nicmeeyey ka mid ah Nabiyadii, ka mid ah durriyadii Aadam, iyo kuwii aan kula qaadnay (Doonnida) Nuux, iyo kuwo ka mid ah durriyadii Ibraahiim iyo Israa’iil (Yacquub)_iyo kuwo ka mid ah kuwii aan hanuuninnay oo doorannay. Marka kuwaasi Aayadka Raxmaanka loo akhriyo, waxay ula dhaceen dhulka sujuud iyo oohin"
        }
    ]
}
{
    "rukus": [
        {
            "chapter": 2,
            "verse": 8,
            "text": "Oo dadka waxaa ka mid ah kuwo yidhaahda: Waxaanu rumeysannahay Allaah5 iyo Maalinta dambeysa oo aan ahaynba mu’miniin"
        },
        {
            "chapter": 2,
            "verse": 9,
            "text": "Waxay (rabaan inay) dagaan Allaah iyo kuwa rumeysan, mase dagaan waxaan ahayn nafahooda, mase dareensana"
        },
        {
            "chapter": 2,
            "verse": 10,
            "text": "Quluubtooda waxaa ah cudur (shaki, nifaaq, kibir, iwm), markaasuu Allaah u kordhiyey cudur. Oo waxay mudan doonaan cadaab aad u xanuun badan waxay been sheegi jireen darteed"
        },
        {
            "chapter": 2,
            "verse": 11,
            "text": "Oo marka lagu yidhaahdo: Ha ku falina fasahaad arlada, Waxay yidhaahdaan: Waxaanu nahay uun sama doon"
        },
        {
            "chapter": 2,
            "verse": 12,
            "text": "Haddaba hubaal Waa iyaga kuwa wax bi’iska ahi, laakiinse ma ay dareensana"
        },
        {
            "chapter": 2,
            "verse": 13,
            "text": "Oo marka lagu yidhaahdo: Rumeeya sida ay dadku u rumeeyeen, waxay yidhaahdaan: Oo ma waxaanu u rumeynaynaa sida ay maangaabku u rumeeyeen? Haddaba hubaal waa iyaga kuwa maan gaabka ahi, laakiinse waanay garaneyn"
        },
        {
            "chapter": 2,
            "verse": 14,
            "text": "Oo markay la kulmaan kuwa rumeysan, waxay yidhaahdaan: Waanu rumaysannahay. Markase ay isla keli noqdaan shaydaamadooda, waxay yidhaahdaan: hubaal innagu idinkaynu idinla jidhnaa; waa uun iska jeesjeeseennay"
        },
        {
            "chapter": 2,
            "verse": 15,
            "text": "Allaah baa se ku jees-jeesi doona, oo wuxuu kaga tagi doonaa keligood xadgudubkooda banbaxsan ee ay ku jaha wareersan yihiin indha la’aan"
        },
        {
            "chapter": 2,
            "verse": 16,
            "text": "Kuwani waa kuwa iyagu iibsaday habowga halkii hanuunka, sidaas awgeed ganacooda ma keento wax faa’ido ah, Mana aha kuwo hanuunsan"
        },
        {
            "chapter": 2,
            "verse": 17,
            "text": "Mataalkooda, wuxuu ka dhigan yahay sida mid shitay dab; markiise uu u ifiyey waxa hareerihiisa ah oo dhan, Allaah ka qaaday iftiinkii, oo uga tegay gudcurro mugdi daran ah oo aanay waxba arkeyn"
        },
        {
            "chapter": 2,
            "verse": 18,
            "text": "Waa dhego la’ yihiin, af la' yihiin, (oo) indho la' yihiin, marka dib uguma soo laabtaan (waddada toosan)"
        },
        {
            "chapter": 2,
            "verse": 19,
            "text": "Ama (waa) sida roob darar ah ka yimaada daruurta oo wata gudcur madow, onkod, iyo hillaac: waxay geliyaan farahooda xagga dhegahooda biriqyada dartood baqe ay ka qabaan mowdka. Oo Allaah waa ku hareersan yahay gaalada"
        },
        {
            "chapter": 2,
            "verse": 20,
            "text": "Hillaacu wuxuu sigaa inuu indho tiro, mar kastoo u ifiyo (jidka) way ku socdaan, markase mugdi ku yimaada dushooda way joogsadaan. Oo hadduu Allaah doono, wuxuu xaqiiq tiri lahaa maqalkooda iyo araggooda. Hubaal Allaah wax walba Wuu Karaa"
        }
    ]
}
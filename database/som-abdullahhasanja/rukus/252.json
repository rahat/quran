{
    "rukus": [
        {
            "chapter": 18,
            "verse": 1,
            "text": "Ammaan (oo idil) iyo mahdinba waxaa mudan Allaah ee ku soo dejiyey Kitaabka addoonkiisa (Nabi Muxammad) oo aan u yeelin wax qallooc ah"
        },
        {
            "chapter": 18,
            "verse": 2,
            "text": "Ee hanuunka leh, si uu uga digo cadaab daran oo ka soo fuli doonta Xaggiisa, oo ugu bishaareeyo mu'miniinta samaha fala inay mudan doonaan Abaalgud aad u Wanaagsan (Janno)"
        },
        {
            "chapter": 18,
            "verse": 3,
            "text": "Ay ku negaadi doonaan weligood"
        },
        {
            "chapter": 18,
            "verse": 4,
            "text": "Oo u digo kuwaa yidhaahda: Allaah Wuxuu yeeshay wiil (ama ilmo)"
        },
        {
            "chapter": 18,
            "verse": 5,
            "text": "Uma laha wax cilmi ah iyaga iyo aabbayaashood midna, fool xumo weynaa ereygaa ka soo baxa afafkooda; kuma hadlaan waxaan been ahayn"
        },
        {
            "chapter": 18,
            "verse": 6,
            "text": "Marka waa intaastoo aad ku disho naftaada hammi, adigoo ka xun ciribtooda, haddii aysan hadalkaan rumaysan"
        },
        {
            "chapter": 18,
            "verse": 7,
            "text": "Hubaal Waxaan ka dhignay waxa kor yaal arlada qurux lagu qurxiyey, si aanu u imtixaanno kee baa ugu camal wanaagsan"
        },
        {
            "chapter": 18,
            "verse": 8,
            "text": "Oo hubaal Waxaanu ka yeelli doonnaa dhammaan waxa korkeeda ah ban gabiib ah oo engagan"
        },
        {
            "chapter": 18,
            "verse": 9,
            "text": "Mise, ma waxaad mooddaa in (dhacdadii) qolodii hogga iyo looxa (ay ku qornaayeen magacayadoodu)3 ay yihiin ku- wa calaamooyinkayaga ugu yaabka badan"
        },
        {
            "chapter": 18,
            "verse": 10,
            "text": "Markii ay dhallintu u hoydeen hogga, waxay yidhaahdeen: Rabbiyow naga sii Xaggaaga Naxariis, oo nooga dhig arrinkayaga wax hagaagsan oo hanuun leh"
        },
        {
            "chapter": 18,
            "verse": 11,
            "text": "Markaas baan ka dhowrnay inay (shanqar) maqlaan (oo ku sii deynay hurdo) hogga dhexdiisa tiro sanooyin ah"
        },
        {
            "chapter": 18,
            "verse": 12,
            "text": "Oo haddana waan ka soo kicinnay si aan u ogaanno kee baa labada kooxood dhab u garan karay inay tiro koobaan muddada ay ku negaadeen"
        }
    ]
}
{
    "pages": [
        {
            "chapter": 20,
            "verse": 52,
            "text": "(Muuse) wuxuu yidhi: Cilmigoodu wuxuu la jiraa Rabbigay, Kitaab buu ku yaal. Rabbigay ma gefo, oo wax ma halmaamo_”"
        },
        {
            "chapter": 20,
            "verse": 53,
            "text": "Waa (Isaga) Kan idiinka dhigay dhulka gogol (fidsan); oo idiinka furay waddooyin dhexdeeda, oo ka soo shubay biyo xagga daruurta, markaas baan ku soo saarnay dhir noocyo kala duwan ah"
        },
        {
            "chapter": 20,
            "verse": 54,
            "text": "Ee (wax ka) cuna (halkaa) oo daaqsada xoolihiinna, hubaal, waxaa arrinkani ugu sugan calaamooyin (lagu cibrad qaato) kuwa garashada leh"
        },
        {
            "chapter": 20,
            "verse": 55,
            "text": "Xaggeeda (arlada) ayaan idinka abuurnay, oo gudaheeda baan idinku celin doonnaa, oo xaggeeda baan idinka soo dhex saari doonnaa mar kale"
        },
        {
            "chapter": 20,
            "verse": 56,
            "text": "Oo xaqiiq waxaan tusnay isaga (Fircoon) calaamooyinkayaga dhammaantood, waase uu dafiray oo diiday"
        },
        {
            "chapter": 20,
            "verse": 57,
            "text": "Wuxuu yidhi: “Ma waxaad noogu timid inaad nooga saarto dhulkayaga sixirkaaga Muusow"
        },
        {
            "chapter": 20,
            "verse": 58,
            "text": "Haddaba Waxaan innaguna hubaal kuula iman doonnaa sixir la mid ah; ee noo qabo ballan aan ku kulanno annaga iyo adiguba, oo aanaan ka dib dhici doonin annagu iyo adiguba midna oo meel fagaare ah"
        },
        {
            "chapter": 20,
            "verse": 59,
            "text": "(Muuse) wuxuu yidhi: “Ballankiinnu waa maalinta Ciidda, marka dadku isu soo ururaan barqadii.”"
        },
        {
            "chapter": 20,
            "verse": 60,
            "text": "Markaasuu Fircoon tagey, oo isu keenay tabihiisii, markaas yimid"
        },
        {
            "chapter": 20,
            "verse": 61,
            "text": "Muuse wuxuu ku yidhi (sixiroolayaashii uu keenay Fircoon): Magaciin bi'i waaye! Ha ka been sheegina Ilaahay si uusan idiinku dabar goyn cadaab. Oo kii la yimaadaa (been) xaqiiq waa mid hoogay oo halaagsamay.”"
        },
        {
            "chapter": 20,
            "verse": 62,
            "text": "Markaas bay ka doodeen arrinkooda dhexdooda oo qarsadeen faqooda"
        },
        {
            "chapter": 20,
            "verse": 63,
            "text": "“Waxay yidhaahdeen: Kuwani hubaal waa labo saaxir oo doonaya inay idiinkaga saaraan dhulkiinna sixirkooda, oo ay bi'iyaan dariiqadiinna fiican (diintiinna ama dhaqanka iyo caadadiinna)"
        },
        {
            "chapter": 20,
            "verse": 64,
            "text": "“Ee isu geeya Tabtiinna oo imaada idinkoo saf saf ah; waxaa dhabtii liibaani doona maanta kii adkaada ”"
        }
    ]
}
{
    "pages": [
        {
            "chapter": 2,
            "verse": 146,
            "text": "Kuwa aanu siinnay Kitaabka waxay u gartaaan (Nabi Muxammad ee ku yaal Kutubtooda) sida ay u gartaan wiilashooda. Oo hubaal koox ka mid ahi waxay xaqiiq qariyaan xaqa iyagoo ogsoon"
        },
        {
            "chapter": 2,
            "verse": 147,
            "text": "Xaqu wuxuu ka yimid Rabbigaa. Ee ha ka mid noqon shaki qabayaasha"
        },
        {
            "chapter": 2,
            "verse": 148,
            "text": "Oo mid walba wuxuu leeyahay jiho ay tahay inuu u jeesto. Ee u tartama sama falka. Meel kastoo aad joogtaan, Allaah wuu idin wada keeni doonaa idinkoo dhan. Hubaal Allaah wax walba wuu Karaa"
        },
        {
            "chapter": 2,
            "verse": 149,
            "text": "Oo meel kastoo aad ka soo baxdo, u jeedi wejigaaga xagga Masjidka xurmadda gaarka ah lihi; oo hubaal waa xaq kaaga yimid xagga Rabbigaa, Oo Allaah ma mooga waxa aad fashaan"
        },
        {
            "chapter": 2,
            "verse": 150,
            "text": "Oo meel kasta aad ka soo baxdo, u jeedi wejigaaga jihada Masjidka Xurmadda gaarka ah lihi, oo meel kastoo aad joogtaan u jeediya wejiyadiinna jihadiisa, si aanay dadku idiinku helin wax xujo ah kuwaa ka midka ah ee gar diidka ah mooyee, ee ha ka baqina, ee iga baqa, waa si aan idiinku dhammeystiro Nicmaddayda korkiinna, iyo si aad u hanuuntaan"
        },
        {
            "chapter": 2,
            "verse": 151,
            "text": "Waliba sida aan u soo dirnay dhexdiinna Rasuul idinka mid ah oo idiin akhriya Aayadahayaga oo idin daahiriya, oo idin bara Kitaabka iyo Xikmadda, oo idin bara wax aydaan hore u aqoon"
        },
        {
            "chapter": 2,
            "verse": 152,
            "text": "Ee i xusa, waan idin xusiye25, oo ii mahad naqa oo ha iga abaal dhicina"
        },
        {
            "chapter": 2,
            "verse": 153,
            "text": "Muâ€™miniintoy! Kaalmaysta sabarka iyo salaadda. Hubaal! Allaah wuxuu la jiraa kuwa samir yeesha"
        }
    ]
}
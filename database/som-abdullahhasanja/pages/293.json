{
    "pages": [
        {
            "chapter": 17,
            "verse": 105,
            "text": "Oo Xaq baan (Qur’aanka) ku soo dejinnay oo Xaq buu ku soo degay27. Oo kuuma aanu soo dirin waxaan aheyn inaad ahaato bishaareeye iyo dige ahaan"
        },
        {
            "chapter": 17,
            "verse": 106,
            "text": "Oo Waa Qur’aan aan u soo dejinnay qayb qayb, si aad ugu akhrido dadka aayar. Oo Waxaan u soo dejinnay heerar kala duwan soo dejin dhan"
        },
        {
            "chapter": 17,
            "verse": 107,
            "text": "Dheh: Rumeeya ama ha rumaynina. hubaal kuwa la siiyey cilmiga isaga horti28, marka loo akhriyo, waxay ula dhacaan wejiyadooda sujuud"
        },
        {
            "chapter": 17,
            "verse": 108,
            "text": "Oo Waxay yidhaahdaan: Waxaa xurmo oo dhan iska leh Rabbigeen oo Nazahan! hubaal ballan qaadka Rabbigayo waa mid fula"
        },
        {
            "chapter": 17,
            "verse": 109,
            "text": "Oo waxay u dhacaan wejiyadooda iyagoo ooyaya, oo (Qur’aanku) wuxuu u kordhiyaa khushuuc"
        },
        {
            "chapter": 17,
            "verse": 110,
            "text": "(Dheh: Ku barya Allaah ama ku barya Ar-Raxmaan, midka aad ku baridaanba waa isku mid), Isaga baa iska leh Magacyada aad u wanaagsan. Oo si aad ah kor ha ugu qaadin codka salaaddaada, ama (sidoo kale) si aad hoos u ah, ee raac labadaa dhexdooda jid (dhexdhexaad) ah"
        },
        {
            "chapter": 17,
            "verse": 111,
            "text": "Oo dheh: Ammaan (oo idil) waxaa mudan Allaah, aan yeelan wiil, oo aan lahayn wax shariig ah oo la wadaaga mulkiga, oo aan (u baahneyn inuu yeesho) gargaare tabar yari darteed, oo xurmo Weynee xurmeyn aad iyo aad u weyn"
        },
        {
            "chapter": 18,
            "verse": 1,
            "text": "Ammaan (oo idil) iyo mahdinba waxaa mudan Allaah ee ku soo dejiyey Kitaabka addoonkiisa (Nabi Muxammad) oo aan u yeelin wax qallooc ah"
        },
        {
            "chapter": 18,
            "verse": 2,
            "text": "Ee hanuunka leh, si uu uga digo cadaab daran oo ka soo fuli doonta Xaggiisa, oo ugu bishaareeyo mu'miniinta samaha fala inay mudan doonaan Abaalgud aad u Wanaagsan (Janno)"
        },
        {
            "chapter": 18,
            "verse": 3,
            "text": "Ay ku negaadi doonaan weligood"
        },
        {
            "chapter": 18,
            "verse": 4,
            "text": "Oo u digo kuwaa yidhaahda: Allaah Wuxuu yeeshay wiil (ama ilmo)"
        }
    ]
}
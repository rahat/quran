{
    "pages": [
        {
            "chapter": 27,
            "verse": 56,
            "text": "Mase ahayn jawaabtii dadkiisii waxaan ahayn inay yidhaahdeen: â€œKa saara intii raacday Luud magaaladiinna, hubaal waa dad is daahirine"
        },
        {
            "chapter": 27,
            "verse": 57,
            "text": "Markaas baan badbaadinnay isaga iyo intii raacday, marwadiisii maahee. Waxaan qaddarnay inay ka mid ahaato kuwa ku haray gadaal (la halaagay)"
        },
        {
            "chapter": 27,
            "verse": 58,
            "text": "Oo Waxaanu ku soo daadinnay korkooda roob (dhagaxyo ah). Xumaa roobka kuwa loo digay"
        },
        {
            "chapter": 27,
            "verse": 59,
            "text": "Dheh: Ammaan idilkeed iyo mahadba waxaa leh Allaah, oo nabad ha ahaato addoomahiisa dushooda uu doortay. Ma Allaah baa wanaagsan, mise kuwa ay la wadaajiyaan cibaadada shariigyo ahaan"
        },
        {
            "chapter": 27,
            "verse": 60,
            "text": "Mayee, (Allaah baa wanaagsan) ee abuuray cirarka iyo dhulka, oo idiinka soo shuba biyo (roob) xagga daruurta, markaas aan ku soo bixinno beero cajab leh oo bilic iyo barwaaqo badan; Ma aha wax aad kartaan inaad soo saartaan geedahooda. Ma waxaa jira ilaah la jirka Allaah? Mayee, waa dad ka weecda (Xaqa)"
        },
        {
            "chapter": 27,
            "verse": 61,
            "text": "Mise, Kan ka dhigay dhulka meel la dego oo ka yeelay dhexdiisa webiyo, oo u yeelay buuro suga, oo yeelay dhexdooda labada badood xidh. Ee ma waxaa jira ilaah la jirka Allaah? Mayee, badankood garasho ma leh"
        },
        {
            "chapter": 27,
            "verse": 62,
            "text": "Mise, Kan ajiiba dhibbanaha markuu baryo oo ka qaada dhibka, oo wuxuu idinka yeeli kuwa u hara (oo isku beddela) dhulka21. Ma waxaa jira ilaah la jirka Allaah? Yaraa inta aad xusuusataan"
        },
        {
            "chapter": 27,
            "verse": 63,
            "text": "Mise, Kan idin tilmaama marka aad ku dhex jirtaan mugdiyada berriga iyo badda oo ah Kan soo dira dabaylaha ceelalyo ahaan bishaara sida ka horreeya Raxmaddiisa (roobka)? Ma waxaa jira ilaah la jirka Allaah? Waa ka sarreeyaa Allaah waxa ay la wadaajiyaan cibaadada"
        }
    ]
}
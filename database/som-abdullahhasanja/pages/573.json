{
    "pages": [
        {
            "chapter": 72,
            "verse": 14,
            "text": "Oo waxaa naga mid ah kuwo hoggaansan (Muslimiin ah), oo qaarkayo waa kuwo (gaalo ah) ka leexda (Xaqa); ee mid kastoo u hoggaansan (Ilaahay), kuwaasi waxay raacaan jidka toosan"
        },
        {
            "chapter": 72,
            "verse": 15,
            "text": "Oo ma xagga kuwa ka leexda (Xaqa), kuwaasu waa xaabada Naarta"
        },
        {
            "chapter": 72,
            "verse": 16,
            "text": "Oo haddii ay hayn lahaayeen Jidka (toosan) waxaan hubaal ka waraabin laheyn biyo badan oo macaan"
        },
        {
            "chapter": 72,
            "verse": 17,
            "text": "Si aan ugu imtixaanno. Oo mid kastoo ka jeesada Waanada Rabbigi, Wuxuu ka yeeli inuu galo cadaab sii kordheysa"
        },
        {
            "chapter": 72,
            "verse": 18,
            "text": "Oo Masaajidyada waxaa leh Allaah, ee ha baryina axadna la jirka Alle"
        },
        {
            "chapter": 72,
            "verse": 19,
            "text": "Oo waxay markuu addoonkaa Ilaahay istaagay isagoo baryaya, durbaba ka sameeyeen hareerahiisa is buurasho badan"
        },
        {
            "chapter": 72,
            "verse": 20,
            "text": "Dheh: Waxaan uun baryayaa Rabbigay oo lama wadaajinayo axadna cibaadada"
        },
        {
            "chapter": 72,
            "verse": 21,
            "text": "Dheh: Anigu idin ma hayo habow ama hanuun"
        },
        {
            "chapter": 72,
            "verse": 22,
            "text": "Dheh: Cidina igama celin karto (Ciqaabka) Ilaahay (Haddii aan ku caasiyo), mana ka heli karo sokadi wax ciirsi iyo agab ah"
        },
        {
            "chapter": 72,
            "verse": 23,
            "text": "(Xilkeygu waa) oo keliya Gaarsiinta (Xaqa) ka yimid Allaah iyo Risaalooyinkiisa (towxiidka), oo mid kastoo caasiya Allaah iyo Rasuulkiisa, hubaal wuxuu mudan Naarta dabka ah, ay ku dhex waari doonaan weligood"
        },
        {
            "chapter": 72,
            "verse": 24,
            "text": "Jeer markay arkaan waxa loogu gooddiyo, markaasay ogaan doonaan cidda gargaarahiisu tabar daran yahay oo tiro yar"
        },
        {
            "chapter": 72,
            "verse": 25,
            "text": "Dheh: Anigu ma ogi in waxa la idiinku gooddiyo uu dhow yahay, ama in Rabbigay u yeeli doono waqti goâ€™an"
        },
        {
            "chapter": 72,
            "verse": 26,
            "text": "Waa Ogsoonaha waxa aan muuqan ee qarsoon, umana bandhigo ghaybkiisa axadna"
        },
        {
            "chapter": 72,
            "verse": 27,
            "text": "Mid maahee uu Isagu u doorto Rasuul ahaan, markaa wuxuu hubaal u yeelaa ilaalo socota hortiisa iyo gadaashiisaba"
        },
        {
            "chapter": 72,
            "verse": 28,
            "text": "Si uu u ogaado inay run ahaan gaarsiiyeen Farriimaha Rabbigood, oo waa koobaa waxa xaggooda jira, oo tira koobaa wax walba"
        }
    ]
}
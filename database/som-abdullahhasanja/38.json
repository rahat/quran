{
    "chapter": [
        {
            "chapter": 38,
            "verse": 1,
            "text": "Saad1, Waxaan ku dhaartay Qur’aanka sharafta leh ee waanada badan"
        },
        {
            "chapter": 38,
            "verse": 2,
            "text": "Balse kuwa xaqa diida waxay ku sugan yihiin qabwayni iyo cinaad"
        },
        {
            "chapter": 38,
            "verse": 3,
            "text": "Intee baan rognay hortood facyo, markaasay baroorteen goor waqtigii fakashadu tagtay"
        },
        {
            "chapter": 38,
            "verse": 4,
            "text": "Oo waxay la yaabaan inuu u yimaado dige ka mid ah. Oo waxay gaaladu yidhaahdaan: Kanu waa saaxir, beenaale"
        },
        {
            "chapter": 38,
            "verse": 5,
            "text": "Ma wuxuu ka soo qaaday isagu ilaahyada Mid (Allaah) Keliya? Waa wax la yaab leh waxakani xaqiiq ahaan"
        },
        {
            "chapter": 38,
            "verse": 6,
            "text": "Oo odayaashii ka mid ahaa way soo dhaqaaqeen ( iyagoo leh ): Socda, oo ku sabra oo sugnaada ilaahyadiinna. hubaal, (arrin)kanu waa wax laynala doonayo"
        },
        {
            "chapter": 38,
            "verse": 7,
            "text": "Weligayo kuma aanu maqal (arrin)kan oo kale diintii hore3. (Arrin)kani ma aha waxaan aheyn been abuur"
        },
        {
            "chapter": 38,
            "verse": 8,
            "text": "Ma waxaa lagu soo dejiyey Waanada isaga (keliya) dhexdeenna? Bal! Waxay ka shaki qabaan Waanadeyda. Bal wali ma aysan dhadhamin Cadaabtayda"
        },
        {
            "chapter": 38,
            "verse": 9,
            "text": "Mise ma waxaa weeye inay hayaan khasnadaha Naxariista Rabbigaa, Adkaadaha, Deeqsiga ah aad wax u bixiya"
        },
        {
            "chapter": 38,
            "verse": 10,
            "text": "Mise ma waxaa weeye inay iyagu leeyihiin Boqortooyada cirarka iyo dhulka iyo waxa u dhexeeya? Haddaba ha u koreen salaanno xagga (samada haddii ay karaan)"
        },
        {
            "chapter": 38,
            "verse": 11,
            "text": "Ciidanka halkaas jooga ee ka mid ah xisbiyada5 waa la jabin oo ay carari"
        },
        {
            "chapter": 38,
            "verse": 12,
            "text": "Qoladii Nuux iyo Caad iyo Fircoon ee lahaa tiirar xoog leh6 baa beeniyey (Rususha) iyaga hortood"
        },
        {
            "chapter": 38,
            "verse": 13,
            "text": "Iyo Thamuud iyo qoladii Luud, iyo reer howdkii, kuwan bay ahaayeen xisbiyada"
        },
        {
            "chapter": 38,
            "verse": 14,
            "text": "Ma jiro mid iyaga ka mid ah oo aan beenin Rususha, Markaas bay xaq noqotay cadaabi inay ku dhacdo"
        },
        {
            "chapter": 38,
            "verse": 15,
            "text": "Oo kuwaani ma sugayaan iyaguna waxaan aheyn hal Qeylo aanan daah lahayn iyo dib u dhac"
        },
        {
            "chapter": 38,
            "verse": 16,
            "text": "Oo waxay yidhaahdaan: Rabbigayow! Noo soo dedeji saamigayaga (ciqaabta ) ka hor Maalinta Xisaabta"
        },
        {
            "chapter": 38,
            "verse": 17,
            "text": "U samir waxa ay leeyihiin, oo xusuuso addoonkayaga Daawuud, ee awoodda lahaa. Hubaal wuxuu ahaa mid (Ilaahay) u soo laabasho badan"
        },
        {
            "chapter": 38,
            "verse": 18,
            "text": "Hubaal Waxaanu Annagu ka yeelnay buuraha inay kula tasbiixsadaan (Alla) ammaan iyo mahdin iyo hufid galab dhaca iyo qorrax soo baxaba"
        },
        {
            "chapter": 38,
            "verse": 19,
            "text": "Iyo shimbiraha la soo kulunshay wada jir, dhammaan la qaadaan(Alla)ammaanka"
        },
        {
            "chapter": 38,
            "verse": 20,
            "text": "Oo Waxaanu adkaynay mullkigiisa, oo Waxaanu siinnay xikmad iyo hadal cad oo lagu kala baxo garsoor wanaagsan ah"
        },
        {
            "chapter": 38,
            "verse": 21,
            "text": "Oo ma ku soo gaaray warka dood qabayaashii, marka ay ugu soo dhaceen Mixraabka iyagoo soo tafaya derbiyada"
        },
        {
            "chapter": 38,
            "verse": 22,
            "text": "Marka ay u soo galeen Daawuud, markaasuu ka baqay; waxay yidhaahdeen: Ha cabsan! (waxaanu nahay) labo dood qabta, uu midkayo ku gardarrooday midka kale, sidaa darteed noogu kala garsoor si caddaalad ah, oo iska jir gar eexo, oo nagu hanuuni jidka toosan"
        },
        {
            "chapter": 38,
            "verse": 23,
            "text": "Hubaal kani waa walaalkay; wuxuu leeyahay sagaal iyo sagaashan sabeenood, halka aan anigu leeyahay sabeen keliya. Wuxuuse yidhi: ii xil saar iyadana, oo waa iga dood adkaaday"
        },
        {
            "chapter": 38,
            "verse": 24,
            "text": "Wuxuu yidhi: Hubaal waa uu kugu gefay ku weydiisigiisa sabeentaada si uu ugu darsado sabeenihiisa. Oo hubaal in badan oo kuwa wax isku darsada ahi xaqiiq way isku xadgudbaan qaarkoodba qaarka kale, marka laga reebo kuwa (xaqa) rumeysan oo samaha fala, oo aad bay u yar yihiin kuwaasu. Oo Daawuud wuxuu gartay inaan imtixaannay, markaasuu ka dalbay Dambi Dhaaf Rabbigi oo wuxuu la dhacay rukuuc, oo badiyey u noqdashada(Xagga Ilaahay)"
        },
        {
            "chapter": 38,
            "verse": 25,
            "text": "Markaas baan u dambi dhaafnay (arrin)kani, oo hubaal wuxuu Agtayada xaqiiq ku leeyahay dhowaansho iyo meeqaan aad u wanaagsan"
        },
        {
            "chapter": 38,
            "verse": 26,
            "text": "Daawuudow! Hubaal waxaan kaaga dhignay taliye dhulka, ee ku kala xukun dadka si caddaalad ah, oo ha raacin waxa (xun) ay naftu doonto _si ayan kaaga lumin Jidka Ilaahay, (ma xagga) kuwa ka luma Jidka Ilaahay waxay hubaal mudan doonaan cadaab daran, illowgooda Maalinta Xisaabta darteed"
        },
        {
            "chapter": 38,
            "verse": 27,
            "text": "Oo uma aanu abuurin samooyinka iyo arlada iyo waxa u dhexeeya ujeeddo la’aan. Sidaasu waa malaha kuwa xaqa diida. Ee hoog waxaa leh kuwa xaqa diida xagga Naarta ah"
        },
        {
            "chapter": 38,
            "verse": 28,
            "text": "Ma waxaanu la mid dhignaa kuwa (Xaqa) rumeysan oo samaha fala sida kuwa ku fala fasahaad arlada? mise ma waxaanu ka dhignaa kuwa iska jira xumaha sida faajiriinta"
        },
        {
            "chapter": 38,
            "verse": 29,
            "text": "(Kani) waa Kitaab aan kuu soo waxyoonnay barako badan si ay uga fiirsadaan Aayadihiisa iyo si ay wax garadku ugu waantoobaan"
        },
        {
            "chapter": 38,
            "verse": 30,
            "text": "Oo Waxaan Daawuud siinnay Sulaymaan. Wacanaa addoonku. hubaal, wuxuu ahaa mid noo soo laabasho badan"
        },
        {
            "chapter": 38,
            "verse": 31,
            "text": "Waa tii loo soo bandhigay goor galab ah (fardo) sugan marka ay taagan yihiin oo aad u dheereeya marka ay ordayaan"
        },
        {
            "chapter": 38,
            "verse": 32,
            "text": "Markaasuu wuxuu yidhi: Hubaal waxaan ka door biday waxyaalaha wanaagsan xuska Rabbigay ilaa ay dhacday qorraxdii"
        },
        {
            "chapter": 38,
            "verse": 33,
            "text": "Dib iyaga iigu keena, markaasuu wuxuu billaabay inuu masaxo addimmada iyo luquma(hooda)"
        },
        {
            "chapter": 38,
            "verse": 34,
            "text": "Oo xaqiiq Waxaanu imtixaannay Sulaymaan, oo aan saarnay kursigii boqortooyadiisii oogo, markaasuu u soo laabtay (Allaah oo toobad keenay)"
        },
        {
            "chapter": 38,
            "verse": 35,
            "text": "Wuxuu yidhi : Rabbiyow! Ii Dambi dhaaf oo i sii boqortooyo aan ku habbooneyn (inuu dhaxlo) cid iga dambeysa. Adigaa Bixin Badane ahe"
        },
        {
            "chapter": 38,
            "verse": 36,
            "text": "Markaas baan waxaan u sakhirnay dabaysha, oo ku soconeysey amarkiisa iyadoo nugul meeshuu doonaba"
        },
        {
            "chapter": 38,
            "verse": 37,
            "text": "Iyo shaydaammada, mid walboo wax dhisa , iyo mid walboo quusa"
        },
        {
            "chapter": 38,
            "verse": 38,
            "text": "Iyo kuwo kaloo ku xirxiran silsilado"
        },
        {
            "chapter": 38,
            "verse": 39,
            "text": "Kani waa Deeqdayada ee bixi waxaad doonto ama hayso xisaab la’aan"
        },
        {
            "chapter": 38,
            "verse": 40,
            "text": "Oo hubaal wuxuu Agtayada ku leeyahay xaqiiq dhowaansho iyo meeqaan sare"
        },
        {
            "chapter": 38,
            "verse": 41,
            "text": "Oo xus addoonkayaga Ayyuub, marka uu u dhawaaqday Rabbigi (isagoo leh): Wuxuu Shaydaan igu taabtay silic iyo saxariir"
        },
        {
            "chapter": 38,
            "verse": 42,
            "text": "Ku garaac (dhulka) cagtaada; kani (waa il leh) meyrasho qabow iyo cabbitaan"
        },
        {
            "chapter": 38,
            "verse": 43,
            "text": "Oo Waxaanu siinnay ehelkiisii, iyo kuwo la mid ah oo la jira, Naxariis Xaggayaga ah,oo waano u ah wax garadka"
        },
        {
            "chapter": 38,
            "verse": 44,
            "text": "Oo ku qaad gacantaada xirmo dhangado yar ah oo ku dhufo oo ha jabin dhaartaada12; hubaal waxaanu hellay inuu yahay samir yeeshe dul badan. Wacanaa addoonku, hubaal wuxuu ahaa mid (Ilaahay) u laabasho badan"
        },
        {
            "chapter": 38,
            "verse": 45,
            "text": "Oo xus addoomahayaga Ibraahiim iyo Isxaaq iyo Yacquub, rag awood leh oo in dheer garad ah"
        },
        {
            "chapter": 38,
            "verse": 46,
            "text": "Hubaal waxaanu u xulannay tilmaan wanaagsan oo gaar ah: xusuusnaanta Daarta (Aakhiro)"
        },
        {
            "chapter": 38,
            "verse": 47,
            "text": "Oo hubaal waxay iyagu ka mid yihiin agtannada xulka akhyaarta ah"
        },
        {
            "chapter": 38,
            "verse": 48,
            "text": "Oo xus Ismaaciil iyo Al-Yasac iyo Dul-Kifil, oo dhammaantood waxay ka mid yihiin akhyaarta"
        },
        {
            "chapter": 38,
            "verse": 49,
            "text": "Kani waa waano, oo hubaal, waxay mudan doonaan meeqaan wanaagsan kuwaa iska jira xumaha"
        },
        {
            "chapter": 38,
            "verse": 50,
            "text": "Beero negaya loo furay Albaabadoodu"
        },
        {
            "chapter": 38,
            "verse": 51,
            "text": "Oo ay dhex jiqlaysan yihiin iyagoo ugu yeeranaya midho tiro badan iyo cabbitaan"
        },
        {
            "chapter": 38,
            "verse": 52,
            "text": "Oo waxaa la jirkood ahaan kuwo soo laabba aragga, oo isku fil ah"
        },
        {
            "chapter": 38,
            "verse": 53,
            "text": "Kani waa waxa la idiin ballan qaaday Maalinta Xisaabta"
        },
        {
            "chapter": 38,
            "verse": 54,
            "text": "Hubaal kani waa risiqayaga aan dhammaaneyn weligii"
        },
        {
            "chapter": 38,
            "verse": 55,
            "text": "Waa sidaase! Oo hubaal xadgudbayaasha waxaa sugaya rug laabasho xun"
        },
        {
            "chapter": 38,
            "verse": 56,
            "text": "Naar; way geli doonaan, oo ugu xun gogol la dhinac dhigo"
        },
        {
            "chapter": 38,
            "verse": 57,
            "text": "Waa sidaase! Ee ha dhadhamiyaan, biyo kulul oo karkaraya iyo malax qurmuun"
        },
        {
            "chapter": 38,
            "verse": 58,
            "text": "Iyo (cadaab) kaloo la cayn ah oo noocyo kala duwan ah"
        },
        {
            "chapter": 38,
            "verse": 59,
            "text": "Kuwakani waa guuto lagu soo tuurayo qiimo la’aan la jirkiin, Ma leh soo dhoweyn! Hubaal waxay geli doonaan Naar"
        },
        {
            "chapter": 38,
            "verse": 60,
            "text": "Waxay odhan: Mayee idinkaan soo dhoweyn lahayn! Idinkaa noo horseeday iyada, ee xumaa fariisan guntii la degaa"
        },
        {
            "chapter": 38,
            "verse": 61,
            "text": "Waxay odhan: Rabbigayow! Kii noo horseeday waxakani ugu dar cadaab labo jibbaar ah Naarta gudaheeda"
        },
        {
            "chapter": 38,
            "verse": 62,
            "text": "Oo Waxay odhan: Maxaanu u arki la'nahay, niman aanu ku tirin jirnay ehlu sharka"
        },
        {
            "chapter": 38,
            "verse": 63,
            "text": "Oo miyaan ku diganaynay (oo waan qaldaneyn), mise indhahayagaa (haatan) ka iishay oo arki waayey"
        },
        {
            "chapter": 38,
            "verse": 64,
            "text": "Hubaal (arrin)kani waa xaq aan shaki lahayn_ waa doodda ehlu-Naarka"
        },
        {
            "chapter": 38,
            "verse": 65,
            "text": "Dheh anigu sideedaba waxaan ahay oo keliya dige, oo ma jiro ilaah (Xaq ah) aan ahayn Allaah, Waaxidka, Awoodda sare leh"
        },
        {
            "chapter": 38,
            "verse": 66,
            "text": "Rabbiga samooyinka iyo arlada iyo waxa u dhexeeya, Adkaadaha, Dambi Dhaafka Badan"
        },
        {
            "chapter": 38,
            "verse": 67,
            "text": "Dheh: Kani waa dhambaal ahmiyad weyn leh"
        },
        {
            "chapter": 38,
            "verse": 68,
            "text": "(Oo) aad idinku ka jeedsataan"
        },
        {
            "chapter": 38,
            "verse": 69,
            "text": "Oo uma lahayn wax cilmi ah kulanka sare (malaa’igta) markay doodeen"
        },
        {
            "chapter": 38,
            "verse": 70,
            "text": "Waxaa uun la ii waxyooday, inaan ahay dige iska cad"
        },
        {
            "chapter": 38,
            "verse": 71,
            "text": "Waa tii uu Rabbigaa ku yidhi malaa’igta: Hubaal Waxaan ka abuuri aadmi dhoobo"
        },
        {
            "chapter": 38,
            "verse": 72,
            "text": "Ee marka aan ebyo sameyntiisa isagoo dhan oo aan ku afuufo ruuxayaga, markaas ula dhaca sujuud (salaan ahaan)"
        },
        {
            "chapter": 38,
            "verse": 73,
            "text": "Oo malaa’igtii way sujoodeen (salaan qaateen) dhammaantood oo idil"
        },
        {
            "chapter": 38,
            "verse": 74,
            "text": "Ibliis maahee, wuu is kibriyey, oo ka mid ahaaday abaal laawayaasha"
        },
        {
            "chapter": 38,
            "verse": 75,
            "text": "(Alle) wuxuu yidhi: Ibliisow! Maxaa kuu diiday inaad salaan qaadasho ahaan ugu sujuuddo mid aan ku abuuray labadeyda Gacmood, miyaad isla weyn tahay, mise waxaad ka mid tahay kuwa isla sarreeya"
        },
        {
            "chapter": 38,
            "verse": 76,
            "text": "(Ibliis) wuxuu yidhi: Aniga baa ka khayr badan isaga, waxaad iga abuurtay dab, oo isaga waxaad ka abuurtay dhoobo"
        },
        {
            "chapter": 38,
            "verse": 77,
            "text": "(Alle) wuxuu yidhi: Haddaba ka bax halkan, hubaal waxaad tahay dayro dufeysane"
        },
        {
            "chapter": 38,
            "verse": 78,
            "text": "Oo hubaal Nacaladdayda baa korkaaga ah ilaa Maalinta Is-Abaal marinta"
        },
        {
            "chapter": 38,
            "verse": 79,
            "text": "(Ibliis) wuxuu yidhi: Rabbiyow! Ii sug ilaa Maalinta la soo bixinayo (Qiyaamaha)"
        },
        {
            "chapter": 38,
            "verse": 80,
            "text": "(Alle) wuxuu yidhi: Hubaal waxaad ka mid tahay kuwa la sugayo"
        },
        {
            "chapter": 38,
            "verse": 81,
            "text": "Ilaa Maalinta waqtiga la yaqaan leh"
        },
        {
            "chapter": 38,
            "verse": 82,
            "text": "(Shaydaan) wuxuu yidhi: Waa igu Cisa- daadee, hubaal waxaan ka yeeli inay noolaadaan nolol baas oo xun dham- maantood oo waa dhumin geddigood"
        },
        {
            "chapter": 38,
            "verse": 83,
            "text": "Addoomahaaga kuwooda daacadda ah maahee aan waxba kula wadaajin cibaadada"
        },
        {
            "chapter": 38,
            "verse": 84,
            "text": "(Alle) wuxuu yidhi: Runtu haddaba waxaa weeye, runtaana ku hadlaaye"
        },
        {
            "chapter": 38,
            "verse": 85,
            "text": "Inaan hubaal ka buuxin Naar adiga iyo kuwooda ka mid ah oo ku raaca oo dhan"
        },
        {
            "chapter": 38,
            "verse": 86,
            "text": "Dheh: Idinkuma weydiisanayo wax abaalgud ah, mana ahi mid ka mid ah kuwa is yeel yeela (oo isku dhiba waxaan la amrin)"
        },
        {
            "chapter": 38,
            "verse": 87,
            "text": "Oo ma aha (Qur’aanka) waxaan ahayn Waano ku socota uunanka oo dhan"
        },
        {
            "chapter": 38,
            "verse": 88,
            "text": "Oo hubaal waad ogaan doontaan warkiisa muddo yar kaddib"
        }
    ]
}
{
    "maqras": [
        {
            "chapter": 40,
            "verse": 1,
            "text": "Ha. Mim"
        },
        {
            "chapter": 40,
            "verse": 2,
            "text": "De openbaring van dit boek is van den machtigen, den wijzen God"
        },
        {
            "chapter": 40,
            "verse": 3,
            "text": "Den vergever van zonden, en den aannemer van berouw, die streng in het straffen is. Hij is lankmoedig. Er is geen God buiten hem; en voor hem zal de algemeene verzameling op den jongsten plaats hebben"
        },
        {
            "chapter": 40,
            "verse": 4,
            "text": "Niemand twist tegen de teekenen van God, behalve de ongeloovigen; maar laat hunne voorspoedige ondernemingen in het land, u niet met ijdelen schijn verleiden"
        },
        {
            "chapter": 40,
            "verse": 5,
            "text": "Het volk van Noach en de verbonden ongeloovigen, die na hen kwamen, beschuldigden hunne verschillende profeten van bedrog, en ieder volk broedde slechte plannen tegen zijne profeten, opdat zij hen in hunne macht zouden krijgen; en zij twistten met ijdele woorden, om daardoor de waarheid krachteloos te maken. Deswege kastijdde ik hen, en hoe gestreng was mijne straf"
        },
        {
            "chapter": 40,
            "verse": 6,
            "text": "Zoo is het vonnis van uwen Heer met rechtvaardigheid op de ongeloovigen toegepast geworden, en zij zullen de bewoners van het hellevuur zijn"
        },
        {
            "chapter": 40,
            "verse": 7,
            "text": "De engelen, die den troon van God dragen, en zij die in zijnen omtrek staan, verkondigen den lof van hunnen Heer en gelooven in hem, en zij vragen vergiffenis voor de ware geloovigen, zeggende: O Heer! gij omringt alle zaken door uwe genade en kennis; vergeef dus hun, die berouw betoonen en uw pad volgen, en bevrijd hen van de pijnen der hel"
        },
        {
            "chapter": 40,
            "verse": 8,
            "text": "O Heer! leid hen ook in tuinen van eeuwig verblijf, welke gij hun hebt beloofd, en iederen persoon van hunne vaders en hunne vrouwen en hunne kinderen die recht zal handelen: want gij zijt de machtige, de wijze God"
        },
        {
            "chapter": 40,
            "verse": 9,
            "text": "Bevrijd hen van het kwaad; want al wie zich van boosheid zal vrij houden, zult gij op dien dag uwe genade toonen, en dit zal eene groote gelukzaligheid wezen"
        },
        {
            "chapter": 40,
            "verse": 10,
            "text": "Maar de ongeloovigen zullen op den dag des oordeels eene stem hooren, die hun zal toeroepen: Waarlijk de haat van God omtrent u, is smartelijker dan uw haat jegens u zelven, toen gij tot het geloof werdt geroepen en niet gelooven wildet"
        },
        {
            "chapter": 40,
            "verse": 11,
            "text": "Zij zullen zeggen: O Heer! gij hebt ons den dood tweemaal gegeven en gij hebt ons tweemaal het leven geschonken, en wij belijden onze zonden. Is er dus geen weg, om aan dit vuur te ontkomen"
        },
        {
            "chapter": 40,
            "verse": 12,
            "text": "En men zal hun antwoorden: Dit is u wedervaren, omdat, als er van een eenigen God tot u werd gepredikt, gij niet geloofdet; maar indien eene meervoudigheid van goden met hem werd vereenigd, gij geloofdet; en het oordeel behoort den hoogen, den grooten God"
        },
        {
            "chapter": 40,
            "verse": 13,
            "text": "Hij is het, die u zijne teekenen toont, en u voedsel van den hemel nederzendt; maar niemand zal vermaand worden, dan hij, die zich tot God wendt"
        },
        {
            "chapter": 40,
            "verse": 14,
            "text": "Roep dus God aan, en wijd hem eenen zuiveren godsdienst, hoewel de ongeloovigen afkeerig daarvan zijn"
        },
        {
            "chapter": 40,
            "verse": 15,
            "text": "Hij is het wezen van verheven aard, de bezitter van den troon, die den geest op zijn bevel nederzendt, aan diegenen zijner dienaren, welke hem behagen, opdat hij den mensch voor den dag der ontmoeting zou waarschuwen"
        },
        {
            "chapter": 40,
            "verse": 16,
            "text": "Op dien dag zullen de menschen uit hunne graven verrijzen, en niets wat hen betreft, zal voor God verborgen zijn. Aan wien zal op dien dag het koninkrijk behooren? Aan den eenigen, den almachtigen God"
        },
        {
            "chapter": 40,
            "verse": 17,
            "text": "Op dien dag zal iedere ziel overeenkomstig hare verdiensten worden beloond; op dien dag zal geene onrechtvaardigheid plaats hebben. Waarlijk, God zal snel zijn in het opmaken der rekeningen"
        },
        {
            "chapter": 40,
            "verse": 18,
            "text": "Waarschuw hen dus, o profeet! voor den dag die spoedig zal naderen, als de harten der menschen tot hunne kelen opstijgen en hen smoren. De ongeloovigen zullen geen vriend of tusschenpersoon hebben, die gehoord zal worden"
        },
        {
            "chapter": 40,
            "verse": 19,
            "text": "God zal het bedriegelijke oog kennen en datgene wat hunne borsten verbergen"
        },
        {
            "chapter": 40,
            "verse": 20,
            "text": "En God zal met waarheid oordeelen; maar de valsche goden, welke zij naast hem aanroepen, kunnen volstrekt niet oordeelen; want God alleen hoort en ziet alles"
        }
    ]
}
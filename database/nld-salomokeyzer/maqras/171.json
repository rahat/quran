{
    "maqras": [
        {
            "chapter": 33,
            "verse": 60,
            "text": "Waarlijk, indien de huichelaars, en zij, in wier harten een gebrek huist, en zij die onrust te Medina veroorzaken, niet ophouden, zullen wij u zekerlijk tegen hen opwinden om hen te tuchtigen; voortaan zal het hun niet veroorloofd wezen nabij u daarin te wonen, behalve voor een korten tijd"
        },
        {
            "chapter": 33,
            "verse": 61,
            "text": "En zij zullen vervloekt wezen; waar zij ook zullen gevonden worden, zal men hen grijpen en met eene algemeene slachting dooden"
        },
        {
            "chapter": 33,
            "verse": 62,
            "text": "Overeenkomstig de uitspraak van God nopens hen, die vroeger bestonden: en gij zult geenerlei verandering in Gods uitspraak vinden"
        },
        {
            "chapter": 33,
            "verse": 63,
            "text": "De menschen zullen u ondervragen nopens de nadering van het laatste uur; antwoord: Waarlijk, de kennis daarvan is alleen met God, en hij zal u niet onderrichten; misschien is het uur nabij"
        },
        {
            "chapter": 33,
            "verse": 64,
            "text": "Waarlijk, God heeft de ongeloovigen gevloekt en een fel vuur voor hen gereed gemaakt"
        },
        {
            "chapter": 33,
            "verse": 65,
            "text": "Eeuwig zullen zij daarin verblijven, en zullen geen schuts of verdediger vinden"
        },
        {
            "chapter": 33,
            "verse": 66,
            "text": "Op den dag, waarop hunne aangezichten in het hellevuur zullen worden gewenteld: zullen zij zeggen: O dat wij God en zijn gezant slechts gehoorzaamd hadden"
        },
        {
            "chapter": 33,
            "verse": 67,
            "text": "En zij zullen zeggen: O Heer! Waarlijk, wij hebben onzen vorsten en onzen grooten mannen gehoorzaamd, en zij hebben ons van den rechten weg afgeleid"
        },
        {
            "chapter": 33,
            "verse": 68,
            "text": "Heer, geef hun het dubbele onzer straf, en vloek hen met een zwaren vloek"
        },
        {
            "chapter": 33,
            "verse": 69,
            "text": "O ware geloovigen! weest niet als zij, die Mozes beleedigden; maar God zuiverde hem van de lastering, welke zij nopens hem hadden gesproken, en hij werd in Gods oog geacht"
        },
        {
            "chapter": 33,
            "verse": 70,
            "text": "O ware geloovigen! vreest God en laat de waarheid uwe woorden besturen"
        },
        {
            "chapter": 33,
            "verse": 71,
            "text": "Opdat God uwe werken voor u moge verbeteren, en u uwe zonden vergeven; en wie God en zijn gezant gehoorzaamt, zal eene groote gelukzaligheid genieten"
        },
        {
            "chapter": 33,
            "verse": 72,
            "text": "Wij stelden het geloof aan de hemelen, de aarde en de bergen voor, en zij weigerden zich er mede te belasten, en waren er bevreesd voor. De mensch belastte er zich mede; doch niettemin handelde hij onrechtvaardig omtrent zich zelven en dwaas"
        },
        {
            "chapter": 33,
            "verse": 73,
            "text": "God zal de huichelachtige mannen en de huichelachtige vrouwen, en de afgodendienaars en de afgodendienaressen straffen, en God zal zich tot de ware geloovigen wenden, zoowel de mannen als de vrouwen; want God is genadig en barmhartig"
        },
        {
            "chapter": 34,
            "verse": 1,
            "text": "Geloofd zij God, aan wien alles behoort, wat in de hemelen en op aarde is, en geloofd zij hij in de volgende wereld; want hij is wijs en alwetend"
        },
        {
            "chapter": 34,
            "verse": 2,
            "text": "Hij kent alles wat de aarde binnentreedt, en alles wat daaruit komt, en alles wat van den hemel nederdaalt, en alles wat daarheen opstijgt. Hij is barmhartig en vergevensgezind"
        },
        {
            "chapter": 34,
            "verse": 3,
            "text": "De ongeloovigen zeggen: Het uur des oordeels zal tot ons niet komen. Antwoord: Ja! bij mijn Heer, het zal zekerlijk tot u komen: hij is het die de verborgen geheimen kent, zelfs tot het gewicht van een atoom, hetzij zich dit in den hemel of op aarde bevindt; ieder ding hetzij het kleiner of grooter dan dit mocht zijn, is hem bekend, en het is opgeschreven in het duidelijke boek zijner besluiten"
        },
        {
            "chapter": 34,
            "verse": 4,
            "text": "Opdat hij hen moge beloonen, die geloofd en rechtvaardigheid uitgeoefend hebben; zij zullen vergiffenis en eene eervolle belooning ontvangen"
        },
        {
            "chapter": 34,
            "verse": 5,
            "text": "Maar zij, die trachten onze teekenen krachteloos te doen zijn, zullen de straf eener pijnlijke marteling ontvangen"
        },
        {
            "chapter": 34,
            "verse": 6,
            "text": "Zij, aan wie de kennis is gegeven, zien dat het boek, hetwelk u van uwen Heer werd geopenbaard, de waarheid is en op den glorierijken en loffelijken weg leidt"
        },
        {
            "chapter": 34,
            "verse": 7,
            "text": "De ongeloovigen zeggen tot elkander: Zullen wij u een man toonen, die u zal profeteeren, dat als gij door een volkomen bederf zult zijn uiteengerukt, gij als een nieuw schepsel zult opstaan"
        },
        {
            "chapter": 34,
            "verse": 8,
            "text": "Hij heeft eene leugen nopens Gods uitgedacht, of liever hij is bezeten. Zeg: Zij, die niet in het volgende leven gelooven, zullen in straf en eene eindelooze dwaling vervallen"
        },
        {
            "chapter": 34,
            "verse": 9,
            "text": "Hebben zij dus niet overwogen, wat voor hen is en wat achter hen is, van den hemel en de aarde? Indien het ons behaagt, zullen wij de aarde zich doen openen en hen verzwelgen, en zullen wij een deel des hemels op hen doen nedervallen; waarlijk hierin is een teeken voor iederen dienaar, die zich tot God keert"
        }
    ]
}
{
    "juzs": [
        {
            "chapter": 29,
            "verse": 46,
            "text": "Twist niet met hen die de schriften hebben ontvangen dan op de zachtste wijze, behalve met diegene van hen, welke zich slecht tegenover u gedragen, en zeg: Wij gelooven in de openbaring, welke ons werd nedergezonden en ook in hetgeen u werd nedergezonden. Onze God en uw God is één, en hem zijn wij onderworpen"
        },
        {
            "chapter": 29,
            "verse": 47,
            "text": "Zoo hebben wij u het boek van den Koran nedergezonden, en zij aan wie wij de vroegere schriften hebben gegeven, gelooven daarin; en onder deze Arabieren zijn er ook die daarin gelooven, en niemand verwerpt onze teekenen, behalve de hardnekkige ongeloovigen"
        },
        {
            "chapter": 29,
            "verse": 48,
            "text": "Gij kondt geen (goddelijk) boek voor dit lezen, noch kondt gij het met uwe rechterhand schrijven. Toen zouden de tegensprekers terecht aan den goddelijken oorsprong daarvan hebben getwijfeld"
        },
        {
            "chapter": 29,
            "verse": 49,
            "text": "Maar het geeft duidelijke teekens in de borst dergenen die verstand hebben ontvangen; want niemand verwerpt onze teekenen; behalve de onrechtvaardigen"
        },
        {
            "chapter": 29,
            "verse": 50,
            "text": "Zij zeggen: Zoolang geen teeken van zijn Heer wordt nedergezonden, zullen wij niet gelooven. Antwoord: Teekenen zijn alleen in de macht van God, en ik ben slechts een openbaar prediker"
        },
        {
            "chapter": 29,
            "verse": 51,
            "text": "Is het niet toereikend voor hen, dat wij u het boek van den Koran hebben nedergezonden om hun voorgelezen te worden? Waarlijk, hierin is eene genade en eene vermaning voor hen die gelooven"
        },
        {
            "chapter": 29,
            "verse": 52,
            "text": "Zeg: God is een toereikende getuige tusschen mij en u. Hij kent alles wat in den hemel en op aarde is, en zij die in ijdele afgoden gelooven en God loochenen, zullen gestraft worden"
        },
        {
            "chapter": 29,
            "verse": 53,
            "text": "Zij zullen van u eischen, dat gij de straf verhaast, welke zij u tarten op hen te doen nederkomen. Indien er echter geen bepaalde tijd voor hun uitstel ware geweest, zou de straf reeds op hen zijn nedergekomen; maar zij zal hen zekerlijk plotseling overvallen, en zij zullen het niet voorzien"
        },
        {
            "chapter": 29,
            "verse": 54,
            "text": "Zij eischen van u, dat gij spoedig een wraak op hen zult doen nederkomen; maar de hel zal de ongeloovigen zekerlijk omringen"
        },
        {
            "chapter": 29,
            "verse": 55,
            "text": "Op een zekeren dag zal hunne straf hen plotseling overvallen; zoowel van boven hen als van onder hunne voeten zal God hun toeroepen: Proef de vergelding van hetgeen gij hebt bedreven"
        },
        {
            "chapter": 29,
            "verse": 56,
            "text": "O mijne dienaren, die geloofd hebt; waarlijk, mijne aarde is ruim; dient mij dus"
        },
        {
            "chapter": 29,
            "verse": 57,
            "text": "Iedere ziel zal den dood ondergaan; daarna zult gij tot ons terug keeren"
        },
        {
            "chapter": 29,
            "verse": 58,
            "text": "En wat hen betreft die geloofd en rechtvaardigheid uitgeoefend zullen hebben, wij zullen hen zekerlijk in de hoogere gedeelten van het paradijs huisvesten; rivieren zullen onder hen stroomen, en eeuwig zullen zij daar verblijven. Hoe heerlijk zal de belooning zijn van hen, die rechtvaardigheid hebben uitgeoefend"
        },
        {
            "chapter": 29,
            "verse": 59,
            "text": "Die met geduld volharden en hun vertrouwen in den Heer stellen"
        },
        {
            "chapter": 29,
            "verse": 60,
            "text": "Hoe vele dieren zijn er niet die voor hun voedsel niet zorgen? God is het die hen en u voorziet, en hij hoort en kent alles"
        },
        {
            "chapter": 29,
            "verse": 61,
            "text": "Waarlijk, indien gij de bewoners van Mekka vraagt: Wie heeft de hemelen en de aarde geschapen, en de zon en de maan gedwongen hunnen loop te volgen? zullen zij antwoorden: God. Waarom liegen zij dan in de erkenning van andere goden"
        },
        {
            "chapter": 29,
            "verse": 62,
            "text": "God voorziet diegenen zijner dienaren met overvloed welke hem behagen, en is karig omtrent hen indien het hem behaagt; want God is alwetend"
        },
        {
            "chapter": 29,
            "verse": 63,
            "text": "Waarlijk, indien gij hun vraagt: Wie zendt den regen van den hemel en verkwikt daardoor de aarde, nadat die reeds dood was? zullen zij antwoorden: God. Zeg: God zij geloofd! Maar het grootste deel hunner begrijpen niet"
        },
        {
            "chapter": 29,
            "verse": 64,
            "text": "Het tegenwoordige leven is slechts een tijdverdrijf en een spel; maar het toekomstige verblijf in het paradijs is het werkelijke leven. Indien zij dit wisten, zouden zij het eerste niet boven het laatste verkiezen"
        },
        {
            "chapter": 29,
            "verse": 65,
            "text": "Als zij in een schip zeilen, roepen zij God aan, en belijden hem oprechtelijk den waren godsdienst; maar als hij hen veilig aan land brengt, keeren zij tot hunnen afgodendienst terug"
        },
        {
            "chapter": 29,
            "verse": 66,
            "text": "Om zich ondankbaar te betoonen voor datgene wat wij hun hebben geschonken, en opdat zij de vermaken van dit leven zouden mogen genieten; maar hierna zullen zij de ontknooping kennen"
        },
        {
            "chapter": 29,
            "verse": 67,
            "text": "Zien zij niet dat wij het grondgebied van Mekka tot eene onschendbare en zekere wijkplaats hebben gemaakt, terwijl de menschen in den omtrek worden geplunderd? Gelooven zij daarom in datgene wat ijdel is, en erkennen niet Gods goedheid"
        },
        {
            "chapter": 29,
            "verse": 68,
            "text": "Maar wie is onrechtvaardiger dan hij die eene logen tegen God uitdenkt, of de waarheid loochent, nadat die tot hem is gekomen? Is de hel niet het verblijf voor de ongeloovigen"
        },
        {
            "chapter": 29,
            "verse": 69,
            "text": "Wie zijne uiterste pogingen aanwendt om onzen waren godsdienst voort te planten, dien zullen wij op onze wegen leiden; want God is met den rechtvaardige"
        },
        {
            "chapter": 30,
            "verse": 1,
            "text": "M"
        },
        {
            "chapter": 30,
            "verse": 2,
            "text": "De Grieken zijn door de Perzen overwonnen"
        },
        {
            "chapter": 30,
            "verse": 3,
            "text": "In een zeer nabij gelegen gedeelte van het land; maar na hunne nederlaag zullen zij de andere op hunne beurt"
        },
        {
            "chapter": 30,
            "verse": 4,
            "text": "Binnen eenige jaren overwinnen. Aan God behoort de beschikking hierover, zoowel voor hetgeen voorbij is, als voor hetgeen komen zal. Op dien dag zullen de geloovigen zich verblijden"
        },
        {
            "chapter": 30,
            "verse": 5,
            "text": "In het voordeel door God verleend; want hij verleent goeden uitslag aan degene die hem behaagt, en hij is de Machtige, de Barmhartige"
        },
        {
            "chapter": 30,
            "verse": 6,
            "text": "Dit is de belofte van God: God zal niet in tegenspraak met zijne belofte handelen; maar het grootste deel der menschen kennen Gods waarachtigheid niet"
        },
        {
            "chapter": 30,
            "verse": 7,
            "text": "Zij kennen het uiterlijke aanzien van het tegenwoordige leven; maar zij zijn zorgeloos nopens het volgende leven"
        },
        {
            "chapter": 30,
            "verse": 8,
            "text": "Overdenken zij niet bij zich zelven, dat God de hemelen en de aarde, en ook alles wat daartusschen is, niet anders dan in waarheid heeft geschapen en voor hen een bepaald tijdvak aangewezen heeft? Waarlijk een groot aantal der menschen verwerpen het geloof aan hunne toekomstige ontmoeting van den Heer bij de opstanding"
        },
        {
            "chapter": 30,
            "verse": 9,
            "text": "Gaan zij niet over de aarde, en zien zij niet wat het einde was van degenen die hen voorafgingen? Deze overtroffen de bewoners van Mekka in kracht, braken de aarde open en woonden daar in grooteren overvloed en voorspoed dan zij; en hunne gezanten kwamen met duidelijke wonderen tot hen, en God was niet geneigd, hen onrechtvaardig te behandelen; maar zij mishandelden hunne eigene zielen door hun hardnekkig ongeloof"
        },
        {
            "chapter": 30,
            "verse": 10,
            "text": "En het einde van hen, die snood gehandeld hadden, was slecht, omdat zij Gods teekens van valschheid beschuldigden en bespotten"
        },
        {
            "chapter": 30,
            "verse": 11,
            "text": "God brengt schepselen voort en doet die daarna tot hem terugkomen. Tot hem zult gij wederkeeren"
        },
        {
            "chapter": 30,
            "verse": 12,
            "text": "En op den dag waarop het uur zal komen, zullen de zondaren stom van wanhoop worden"
        },
        {
            "chapter": 30,
            "verse": 13,
            "text": "Zij zullen geene tusschenpersonen hebben onder de afgoden welke zij met God vereenigen. En zij zullen de valsche goden verloochenen, welke zij met hem vereenigen"
        },
        {
            "chapter": 30,
            "verse": 14,
            "text": "Op den dag waarop het uur zal komen, zullen de ware geloovigen en de ongeloovigen gescheiden zijn"
        },
        {
            "chapter": 30,
            "verse": 15,
            "text": "En zij die geloofd en rechtvaardigheid uitgeoefend zullen hebben, zullen zich vermeien in een schoonen bloemgaard"
        },
        {
            "chapter": 30,
            "verse": 16,
            "text": "Maar wat hen betreft, die niet geloofd en onze teekens en de ontmoeting in het volgende leven verworpen zullen hebben, zij zullen aan de straf worden overgeleverd"
        },
        {
            "chapter": 30,
            "verse": 17,
            "text": "Verheerlijkt dus God als de avond u overvalt, en als gij des ochtends opstaat"
        },
        {
            "chapter": 30,
            "verse": 18,
            "text": "Hij zij geloofd in den hemel en op aarde, en bij zonsondergang en als gij des middags rust"
        },
        {
            "chapter": 30,
            "verse": 19,
            "text": "Hij brengt het levende uit het doode voort, en hij brengt het doode uit het levende voort, en hij verkwikt de aarde, nadat die dood was. Evenzoo zult gij uit uwe graven worden voortgebracht"
        },
        {
            "chapter": 30,
            "verse": 20,
            "text": "Een zijner teekenen is, dat hij u van stof heeft geschapen; en, onthoudt het, gij zijt menschen geworden die over de oppervlakte der aarde zijn verspreid"
        },
        {
            "chapter": 30,
            "verse": 21,
            "text": "En een ander zijner teekenen is, dat hij u vrouwen uit u zelven heeft geschapen, opdat gij met haar zoudt samenwonen, en hij heeft liefde en teederheid tusschen u geplaatst. Waarlijk, hierin zijn teekenen voor hen die begrijpen"
        },
        {
            "chapter": 30,
            "verse": 22,
            "text": "Tot zijne teekenen behooren ook de schepping van de hemelen en de aarde, en de verscheidenheid uwer talen en uwe gelaatskleur. Waarlijk, hierin zijn teekenen voor menschen van verstand"
        },
        {
            "chapter": 30,
            "verse": 23,
            "text": "En tot zijne teekenen behooren uw slaap bij nacht en bij dag, en uwe pogingen om u van zijn overvloed te voorzien; waarlijk, hierin zijn teekens voor hen die luisteren"
        },
        {
            "chapter": 30,
            "verse": 24,
            "text": "Onder zijne teekens behoort ook, dat hij u den bliksem toont om schrik te verwekken, en hoop op regen te geven, en dat hij water uit den hemel nederzendt en daardoor de aarde verkwikt, nadat die stervende was. Waarlijk, hierin zijn teekenen voor hen die begrijpen"
        },
        {
            "chapter": 30,
            "verse": 25,
            "text": "En onder zijne teekenen is er een; namelijk dat de aarde en de hemel op zijn bevel stil staan. Als hij u hierna uit de ingewanden der aarde zal oproepen, zult gij daaruit voortkomen"
        },
        {
            "chapter": 30,
            "verse": 26,
            "text": "Aan hem zijn allen onderworpen die zich in de hemelen en op aarde bevinden; allen zijn hem gehoorzaam"
        },
        {
            "chapter": 30,
            "verse": 27,
            "text": "Hij is het die oorspronkelijk een schepsel voortbrengt en daarna weder tot hem terugvoert, en dit is hem zeer gemakkelijk. Hij eischt terecht de meest verheven vergelijking in den hemel en op de aarde, en hij is de Machtige, de Wijze"
        },
        {
            "chapter": 30,
            "verse": 28,
            "text": "Hij stelt u vergelijkingen voor, aan u zelven ontleend. Hebt gij onder de slaven, welke door uwe rechterhand worden bezeten, een deelgenoot in het vermogen dat wij u hebben geschonken, zoodat gij daarvan gelijke bezitters met hen wordt, of dat gij hen vreest, zoo als gij elkander vreest? Zoo leggen wij onze teekens duidelijk uit, voor hen die begrijpen"
        },
        {
            "chapter": 30,
            "verse": 29,
            "text": "Maar zij die onrechtvaardig handelen, door anderen naast God te plaatsen, volgen hunne eigene lusten zonder kennis; en wie zal degenen richten, welke God doet dwalen? Zij zullen niemand hebben om hem te helpen"
        },
        {
            "chapter": 30,
            "verse": 30,
            "text": "Weest dus godvruchtig en wendt uw aangezicht naar den waren godsdienst; de instelling van God, die den mensch heeft geschapen om haar te omhelzen. Er is geene verandering in hetgeen God heeft geschapen. Dit is de ware godsdienst; maar het grootste deel der menschen weet het niet"
        },
        {
            "chapter": 30,
            "verse": 31,
            "text": "Weest tot hem gewend en vreest hem; zijt standvastig in het gebed, en dient geene afgoden"
        },
        {
            "chapter": 30,
            "verse": 32,
            "text": "Van hen die eene scheuring in hunnen godsdienst hebben gemaakt, en in verschillende secten zijn verdeeld, verblijdt iedere secte zich in hare eigen meening"
        },
        {
            "chapter": 30,
            "verse": 33,
            "text": "Als tegenspoed hen treft, roepen zij hunnen Heer aan, zich tot hem wendende; daarna als hij hun van zijne genade heeft doen proeven, vereenigt een deel van hen andere godheden met hunnen Heer"
        },
        {
            "chapter": 30,
            "verse": 34,
            "text": "Om zich ondankbaar te betoonen voor de gunsten, welke wij hun hebben geschonken. Verblijdt u dus in de ijdele vermaken dezer wereld; maar hierna zult gij de gevolgen kennen"
        },
        {
            "chapter": 30,
            "verse": 35,
            "text": "Hebben wij hun eenig gezag nedergezonden, dat van de valsche goden spreekt; welke zij met hem vereenigen"
        },
        {
            "chapter": 30,
            "verse": 36,
            "text": "Als wij de menschen de weldaden der genade doen smaken, verblijden zij zich daarin; doch indien hun kwaad overkomt, om hetgeen hunne handen te voren hebben bedreven, wanhopen zij"
        },
        {
            "chapter": 30,
            "verse": 37,
            "text": "Zien zij niet dat God een overvloedigen voorraad schenkt aan degenen die hem behagen en spaarzaam is naar zijn wil"
        },
        {
            "chapter": 30,
            "verse": 38,
            "text": "Geef hem, die met u verwant is, datgene wat gij hem in billijkheid verplicht zijt, en ook aan den arme en den vreemdeling; dit is beter voor hen die Gods aangezicht zoeken, en zij zullen voorspoed genieten"
        },
        {
            "chapter": 30,
            "verse": 39,
            "text": "Wat gij in woeker zult geven, om het uwe met der menschen bezittingen te vergrooten, zal niet vergroot worden, dan door Gods zegen; maar wat gij aan aalmoezen geeft voor Gods zaak, daarvoor zult gij eene tweevoudige belooning ontvangen"
        },
        {
            "chapter": 30,
            "verse": 40,
            "text": "God is het die u geschapen en van voedsel voorzien heeft; daarna zal hij u doen sterven, en daarna zal hij u ten leven opwekken. Is er een uwer valsche goden, die in staat is het minste dezer dingen te doen? Geloofd zij hij en verre zij het van hem, wat zij met hem vereenigen"
        },
        {
            "chapter": 30,
            "verse": 41,
            "text": "Verderf is te land en ter zee verschenen, om de misdaden door menschenhanden bedreven; ten einde zij daardoor een deel der vruchten zouden proeven van hetgeen zij hebben gewrocht, opdat zij misschien van hunne slechte wegen zouden mogen terugkeeren"
        },
        {
            "chapter": 30,
            "verse": 42,
            "text": "Zeg: Ga over de aarde en zie wat het einde was van hen die voor u waren: het grootste deel hunner waren afgodendienaars"
        },
        {
            "chapter": 30,
            "verse": 43,
            "text": "Wend dus uw aangezicht naar den rechten godsdienst, alvorens de dag kome, dien niemand van God kan verwijderen. Op dien dag zullen zij in twee groepen worden gescheiden"
        },
        {
            "chapter": 30,
            "verse": 44,
            "text": "Die een ongeloovige mocht zijn geweest, zal de lasten van zijn ongeloof dragen, en die gedaan zullen hebben, wat recht is, zullen zich rustplaatsen in het paradijs spreiden"
        },
        {
            "chapter": 30,
            "verse": 45,
            "text": "Opdat hij van zijne overvloedige milddadigheid degenen mogen beloonen, die geloofd en rechtvaardig gehandeld zullen hebben; want hij bemint de ongeloovigen niet"
        },
        {
            "chapter": 30,
            "verse": 46,
            "text": "Onder zijne teekenen is er een: dat hij de winden zendt, welkome tijding dragende van regen, opdat hij u van zijne genade zou mogen doen proeven en opdat de schepen op zijn bevel mogen zeilen, en gij dankbaar wezen zoudt"
        },
        {
            "chapter": 30,
            "verse": 47,
            "text": "Vóór u zonden wij gezanten onder die verschillende volkeren; zij kwamen met duidelijke bewijzen tot hen en wij namen wraak op degenen die zondig handelden. Het was onze plicht de ware geloovigen te ondersteunen"
        },
        {
            "chapter": 30,
            "verse": 48,
            "text": "Het is God die de winden zendt, en de wolken doet oprijzen, deze naar zijn welbehagen in den hemel uitspreidt en naderhand verdrijft; en gij kunt den regen uit haar midden zien voortkomen, en als hij dien op degenen zijner dienaren uitgiet welke hem behagen, worden zij met vreugde vervuld"
        },
        {
            "chapter": 30,
            "verse": 49,
            "text": "Hoewel zij, voor hij hun werd nedergezonden en vóór dien troost, wanhopig waren"
        },
        {
            "chapter": 30,
            "verse": 50,
            "text": "Beschouw daarom de sporen van Gods genade hoe hij de aarde verkwikt na haren kwijnenden staat. Waarlijk, hij zal de dooden doen opstaan; want hij is almachtig"
        },
        {
            "chapter": 30,
            "verse": 51,
            "text": "Indien wij een verzengenden wind zonden, en zij zouden hun koren zien geel worden en verbranden, zouden zij zeker ondankbaar worden, in weerwil onzer vroegere gunsten"
        },
        {
            "chapter": 30,
            "verse": 52,
            "text": "Gij kunt de dooden niet doen hooren, noch kunt de dooven uwen kreet doen vernemen, als zij zich verwijderen en u hunne ruggen toewenden"
        },
        {
            "chapter": 30,
            "verse": 53,
            "text": "Ook kunt gij den blinde niet uit zijne dwaling leiden. Gij zult niemand hoorend maken, behalve hen die in onze teekenen gelooven; want deze zijn ons onderworpen"
        },
        {
            "chapter": 30,
            "verse": 54,
            "text": "Het is God die u vol zwakheid heeft geschapen, en u, na de zwakte, kracht heeft gegeven: maar na de kracht zal hij u wederom tot zwakte terugbrengen en tot grijze haren. Hij schept wat hem behaagt, en hij is de Wijze, de Machtige"
        },
        {
            "chapter": 30,
            "verse": 55,
            "text": "Op den dag waarop het laatste uur zal komen, zullen de zondaren willen zweren. Dat zij niet langer dan een uur zijn gebleven. Op dezelfde wijze spraken zij gedurende hunnen leeftijd leugens uit"
        },
        {
            "chapter": 30,
            "verse": 56,
            "text": "Maar zij aan wie kennis en geloof werd geschonken, zullen zeggen: Gij zijt gebleven, overeenkomstig Gods boek, tot den dag der opstanding; maar gij wist het niet"
        },
        {
            "chapter": 30,
            "verse": 57,
            "text": "Op dien dag zal hunne verontschuldiging degenen niet helpen, die onrechtvaardig hebben gehandeld; ook zullen zij niet meer worden uitgenoodigd, zich bij God aangenaam te maken"
        },
        {
            "chapter": 30,
            "verse": 58,
            "text": "En thans hebben wij den mensch in dezen Koran vergelijkingen van allerlei aard voorgesteld; maar indien gij de ongeloovigen een vers daarvan brengt, zullen zij zekerlijk zeggen; Gij zijt slechts verkondigers van ijdele leugens"
        },
        {
            "chapter": 30,
            "verse": 59,
            "text": "Zoo heeft God de harten dichtgezegeld van hen die niet gelooven"
        },
        {
            "chapter": 30,
            "verse": 60,
            "text": "Maar gij, o Mahomet, volhard met standvastigheid; want God is waar, en laten niet zij u tot wankelen brengen, die geene zekere kennis bezitten"
        },
        {
            "chapter": 31,
            "verse": 1,
            "text": "M"
        },
        {
            "chapter": 31,
            "verse": 2,
            "text": "Dit zijn de teekens van het wijze boek"
        },
        {
            "chapter": 31,
            "verse": 3,
            "text": "Eene leiding en eene genade voor de rechtvaardigen"
        },
        {
            "chapter": 31,
            "verse": 4,
            "text": "Die de tijden voor het gebed bepaald in acht nemen, aalmoezen geven en vast overtuigd zijn van het toekomstige leven"
        },
        {
            "chapter": 31,
            "verse": 5,
            "text": "Deze worden door hunnen Heer geleid en zullen voorspoed genieten"
        },
        {
            "chapter": 31,
            "verse": 6,
            "text": "Er is een man die een beuzelachtig verhaal voortplant, om de menschen zonder kennis van Gods weg af te leiden, en hem te doen bespotten. De zoodanigen zullen eene schandelijke straf ondergaan"
        },
        {
            "chapter": 31,
            "verse": 7,
            "text": "En als hem onze teekenen worden medegedeeld, keert hij zich met verachting af, als hoorde hij die niet, en als ware er eene doofheid in zijne ooren. Kondig hem dus eene gestrenge straf aan"
        },
        {
            "chapter": 31,
            "verse": 8,
            "text": "Maar zij die gelooven en rechtvaardigheid uitoefenen, zullen tuinen des vermaaks genieten"
        },
        {
            "chapter": 31,
            "verse": 9,
            "text": "Eeuwig zullen zij daarin verblijven. Dit is de zekere belofte van God; en hij is de Machtige, de Wijze"
        },
        {
            "chapter": 31,
            "verse": 10,
            "text": "Hij heeft de hemelen geschapen, zonder zichtbare zuilen om die te ondersteunen, en vastgewortelde bergen op de aarde geplaatst opdat zij zich niet met u zoude bewegen, en hij heeft haar met alle soorten van dieren bevolkt: en wij zenden regen van den hemel neder, en doen allerlei soorten van edele gewassen daarop voortspruiten"
        },
        {
            "chapter": 31,
            "verse": 11,
            "text": "Dit is de schepping van God: toont mij nu wat zij geschapen hebben, welke naast hem worden aangebeden? Waarlijk, de goddeloozen verkeeren in eene duidelijke dwaling"
        },
        {
            "chapter": 31,
            "verse": 12,
            "text": "Daarom schonken wij wijsheid aan Lokman en geboden hem, zeggende: Wees God dankbaar; want wie dankbaar is, zal in het voordeel van zijn eigen ziel wezen, en indien iemand ondankbaar mocht zijn, waarlijk, dan volstaat God voor zich zelven; en hij is waardig geprezen te worden"
        },
        {
            "chapter": 31,
            "verse": 13,
            "text": "En gedenk, toen Lokman tot zijn zoon zeide, terwijl hij hem vermaande: O mijn zoon! geef God geen deelgenoot; want het veelgodendom is eene groote snoodheid"
        },
        {
            "chapter": 31,
            "verse": 14,
            "text": "Wij hebben den mensch bevelen gegeven nopens zijne ouders, (zijne moeder bewaarde hem in haren boezem met zwakheid en smart, en hij wordt na twee jaren gespeend), zeggende: Wees dankbaar jegens mij en jegens uwe ouders: Tot mij zullen allen komen om geoordeeld te worden"
        },
        {
            "chapter": 31,
            "verse": 15,
            "text": "Maar indien uwe ouders trachten, u datgene met mij te doen vereenigen, waarvan gij geene kennis hebt, gehoorzaam hen niet: houd hun gezelschap in deze wereld, in hetgeen redelijk mocht wezen, maar volg den weg van hem, die zich oprechtelijk tot mij wendt. Daarna zult gij tot mij terugkeeren, en dan zal ik verklaren wat gij hebt bedreven"
        },
        {
            "chapter": 31,
            "verse": 16,
            "text": "O mijn zoon! waarlijk, iedere zaak, hetzij die goed of kwaad zij, hetzij die de zwaarte van een korrel mostaardzaad hebbe en in eene rots, of in de hemelen of in de aarde zij verborgen, zal door God aan het licht worden gebracht; want God is helderziende en alwetend"
        },
        {
            "chapter": 31,
            "verse": 17,
            "text": "O mijn zoon! wees standvastig in het gebed, en beveel wat rechtvaardig is; verbied het kwade en wees geduldig onder de rampen die u zullen treffen: want dit is een volstrekt noodzakelijke plicht voor alle menschen"
        },
        {
            "chapter": 31,
            "verse": 18,
            "text": "Verwring uw aangezicht niet tot verachting der menschen, noch wandel onbeschaamd over de aarde; want God bemint den verwaanden, den ingebeelden mensch niet"
        },
        {
            "chapter": 31,
            "verse": 19,
            "text": "Wees gematigd in uwe schreden en verzacht uwe stem; want de onaangenaamste van alle stemmen is zekerlijk de stem van ezels"
        },
        {
            "chapter": 31,
            "verse": 20,
            "text": "Ziet gij niet dat God alles, wat in den hemel en op aarde is, aan uwen dienst heeft onderworpen, en zijne gunsten overvloedig over u heeft uitgestort, zoowel uit- als inwendig? Er zijn sommigen, die zonder kennis en zonder eene leiding, en zonder een voorlichtend boek nopens God twisten"
        },
        {
            "chapter": 31,
            "verse": 21,
            "text": "En als er tot hen wordt gezegd: Volgt wat God heeft geopenbaard, antwoorden zij: Neen! wij zullen volgen wat wij hebben bevonden dat onze vaderen deden. Maar wat! ofschoon de duivel hen tot de marteling der hel noodigt"
        },
        {
            "chapter": 31,
            "verse": 22,
            "text": "Die zich aan God onderwerpt en rechtvaardigheid uitoefent houdt zich aan een sterk handvatsel vast en Gode behoort de uitkomst van alle dingen"
        },
        {
            "chapter": 31,
            "verse": 23,
            "text": "Maar wie een ongeloovige is, laat diens ongeloof u niet bedroeven; tot ons zullen zij terugkeeren; dan zullen wij hun verklaren, wat zij gedaan hebben; want God kent de binnenste gedeelten van de borst der menschen"
        },
        {
            "chapter": 31,
            "verse": 24,
            "text": "Wij zullen hun deze wereld voor een korten tijd doen genieten; daarna zullen wij hen tot een strenge straf voeren"
        },
        {
            "chapter": 31,
            "verse": 25,
            "text": "Indien gij hun vraagt, wie de hemelen en de aarde heeft geschapen, zullen zij zekerlijk antwoorden: God. Zeg: God zij geloofd! maar het grootste deel hunner begrijpt het niet"
        },
        {
            "chapter": 31,
            "verse": 26,
            "text": "Aan God behoort alles wat in den hemelen op aarde is; want God is de Almachtige, de Prijzenswaardige"
        },
        {
            "chapter": 31,
            "verse": 27,
            "text": "Indien alle boomen die zich op de aarde bevinden, pennen waren, en hij zou daarna de zee tot zeven zeeën van inkt doen opzwellen, zouden Gods woorden niet uitgeput zijn; want God is almachtig en wijs"
        },
        {
            "chapter": 31,
            "verse": 28,
            "text": "Uwe schepping en uwe opstanding zijn hem slechts als de schepping en de opstanding van ééne ziel. Waarlijk, God hoort en ziet alles"
        },
        {
            "chapter": 31,
            "verse": 29,
            "text": "Ziet gij niet, dat God den dag door den nacht doet vervangen, en den dag aan den nacht doet opvolgen, en de zon en de maan dwingt u te dienen? Ieder dezer lichten legt zijne baan gedurende een bepaald tijdvak af, en God is wel bekend met hetgeen gij doet"
        },
        {
            "chapter": 31,
            "verse": 30,
            "text": "Dit laat zich verklaren door de goddelijke kennis en macht, omdat God het ware wezen is, en omdat alles wat gij naast hem aanroept, ijdel is, en omdat God de verhevene, de groote God is"
        },
        {
            "chapter": 31,
            "verse": 31,
            "text": "Ziet gij niet, dat de schepen door de gunst van God de zee bevaren, opdat hij u zijne teekenen zou kunnen toonen. Waarlijk, hierin zijn teekens voor ieder geduldig en dankbaar mensch"
        },
        {
            "chapter": 31,
            "verse": 32,
            "text": "Als de golven hen bedekken, zooals schaduw afwerpende wolken, roepen zij God aan, en bekeeren zich tot den zuiveren godsdienst: maar als hij hen ongedeerd aan land brengt, zijn er van hen, die tusschen het ware geloof en de afgoderij twijfelen. Niemand verwerpt echter onze teekenen, behalve de trouweloozen en de ondankbaren"
        },
        {
            "chapter": 31,
            "verse": 33,
            "text": "O menschen! vreest uwen Heer, en ducht den dag, waarop de vader geene voldoening hoe gering ook, voor zijnen zoon, noch een zoon voldoening voor zijnen vader zal kunnen geven. Zekerlijk, de belofte van God is waar. Laat het tegenwoordige leven u dus niet misleiden, en laat de bedrieger u niet omtrent God verblinden"
        },
        {
            "chapter": 31,
            "verse": 34,
            "text": "Waarlijk, de kennis van het uur des oordeels is bij God, en hij doet den regen op zijn eigen, bepaalden tijd nederdalen, en hij weet, wat zich in den schoot der vrouwen bevindt. Geene ziel weet, wat zij morgen zal winnen en geene ziel weet in welk land zij zal sterven; maar God is wijs en volkomen bekend met alle dingen"
        },
        {
            "chapter": 32,
            "verse": 1,
            "text": "M"
        },
        {
            "chapter": 32,
            "verse": 2,
            "text": "De openbaring van dit boek, dit lijdt geen twijfel, is van den Heer van alle schepselen"
        },
        {
            "chapter": 32,
            "verse": 3,
            "text": "Zullen zij zeggen: Mahomet heeft het uitgedacht? Neen, Mahomet! het is de waarheid van uwen Heer, opdat gij zoudt prediken voor een volk, tot hetwelk vóór u geen prediker werd gezonden; opdat zij ten goede geleid mochten worden"
        },
        {
            "chapter": 32,
            "verse": 4,
            "text": "God is het, die de hemelen en de aarde heeft geschapen en alles wat daartusschen is, in zes dagen, en toen zijn troon beklom; gij hebt geen schuts of tusschenpersoon buiten hem. Wilt gij dit niet bedenken"
        },
        {
            "chapter": 32,
            "verse": 5,
            "text": "Hij regeert alle dingen, van den hemel tot de aarde: hierna zal alles tot hem terugkeeren, op den dag, welks lengte duizend jaren zal wezen, van diegene volgens welke gij rekent"
        },
        {
            "chapter": 32,
            "verse": 6,
            "text": "Hij is het, die de toekomst en het tegenwoordige kent; de Machtige de genadige"
        },
        {
            "chapter": 32,
            "verse": 7,
            "text": "Hij is het, die ieder ding dat hij schiep, buitengewoon goed gemaakt en den mensch het eerst van klei gevormd heeft"
        },
        {
            "chapter": 32,
            "verse": 8,
            "text": "En daarna zijne nakomelingschap uit een uittreksel van een verachtelijken droppel water maakte"
        },
        {
            "chapter": 32,
            "verse": 9,
            "text": "Hem daarna in een geschikten vorm bracht, hem van zijn geest inblies, en u de zintuigen van het gehoor en gezicht heeft geschonken, en harten om te verstaan. Hoe weinig dankbaar zijt gij daarvoor"
        },
        {
            "chapter": 32,
            "verse": 10,
            "text": "En zij zeggen: Als wij in de aarde bedolven zullen liggen, zullen wij dan als nieuwe schepsels worden opgewekt? Ja, zij loochenen de ontmoeting van hunnen Heer bij de opstanding"
        },
        {
            "chapter": 32,
            "verse": 11,
            "text": "Zeg: De engel des doods, die boven u is gesteld, zal u doen sterven: dan zult gij tot uwen Heer worden teruggebracht"
        },
        {
            "chapter": 32,
            "verse": 12,
            "text": "Indien gij het zoudt kunnen aanschouwen, als de zondaren hunne hoofden voor hunnen Heer zullen nederbuigen, zeggende: O Heer! wij hebben gezien en wij hebben gehoord; sta ons dus toe in de wereld terug te keeren en wij zullen doen wat recht is, nu wij zeker zijn van de waarheid van hetgeen ons werd gepredikt, dan zoudt gij een verbazend gezicht zien"
        },
        {
            "chapter": 32,
            "verse": 13,
            "text": "Indien het ons zou hebben behaagd, hadden wij zekerlijk iedere ziel hare leiding gegeven; maar het woord dat van mij is uitgegaan, moest noodzakelijk worden vervuld, toen ik namelijk zeide: Waarlijk ik zal de hel met geniussen en menschen te zamen vullen"
        },
        {
            "chapter": 32,
            "verse": 14,
            "text": "Proef dus de marteling welke voor u is gereed gemaakt, dewijl gij het komen van dezen uwen dag hebt vergeten: wij hebben ook u vergeten. Proef dus de eeuwig durende straf voor hetgeen gij hebt verricht"
        },
        {
            "chapter": 32,
            "verse": 15,
            "text": "Waarlijk, zij alleen gelooven in onze teekenen, die, wanneer zij daardoor gewaarschuwd worden, in aanbidding nederzinken, den lof van hunnen Heer verkondigen en niet van trotschheid zijn vervuld"
        },
        {
            "chapter": 32,
            "verse": 16,
            "text": "Die hunne lichamen van hunne bedden opheffen, onder het aanroepen van hunnen Heer met vrees en hoop; die aalmoezen uitdeelen van hetgeen wij hun hebben geschonken"
        },
        {
            "chapter": 32,
            "verse": 17,
            "text": "Geene ziel kent de volkomen voldoening, die heimelijk voor hen (de deugdzamen) is gereed gemaakt als eene belooning voor hetgeen zij hebben verricht"
        },
        {
            "chapter": 32,
            "verse": 18,
            "text": "Zal dus hij, die een waar geloovige is, als degeen wezen, die een goddelooze zondaar is. Zij zullen niet gelijk staan"
        },
        {
            "chapter": 32,
            "verse": 19,
            "text": "Wat hen betreft, die gelooven en doen wat rechtvaardig is, zij zullen tuinen van eeuwig verblijf bezitten, als eene ruime belooning, voor hetgeen zij hebben verricht"
        },
        {
            "chapter": 32,
            "verse": 20,
            "text": "Maar wat hen betreft, die goddeloos zondigen, hun verblijf zal het hellevuur wezen. Zoo dikwijls zij zullen trachten daaruit te gaan, zullen zij daarin teruggesleept worden, en men zal tot hen zeggen: Proeft de marteling van het hellevuur, welke gij als eene logen verwerpt"
        },
        {
            "chapter": 32,
            "verse": 21,
            "text": "En wij zullen hun de lichtere straf dezer wereld doen lijden, buiten de strengere straf der volgende wereld; misschien zullen zij berouw gevoelen"
        },
        {
            "chapter": 32,
            "verse": 22,
            "text": "Wie is onrechtvaardiger dan hij, die door de teekens van zijnen Heer is gewaarschuwd en zich daarna er van afwendt? Wij zullen zekerlijk wraak nemen op de zondaren"
        },
        {
            "chapter": 32,
            "verse": 23,
            "text": "Wij gaven vroeger het boek der wet aan Mozes; verkeer dus niet in twijfel omtrent de openbaring daarvan, en wij gelastten, dat het eene leiding voor de kinderen Israëls zou zijn"
        },
        {
            "chapter": 32,
            "verse": 24,
            "text": "En wij wezen leeraren onder hen aan, die het volk op ons bevel zouden leiden, indien zij met geduld volhard en standvastig in onze teekenen geloofd zouden hebben"
        },
        {
            "chapter": 32,
            "verse": 25,
            "text": "Waarlijk, uw Heer zal tusschen hen richten op den dag der opstanding, nopens datgene, waaromtrent zij hebben verschild"
        },
        {
            "chapter": 32,
            "verse": 26,
            "text": "Is het hun niet bekend, hoe vele geslachten wij voor hen hebben verdelgd, door welker woningen zij wandelen? Waarlijk, hierin zijn teekenen: zullen zij dus niet luisteren"
        },
        {
            "chapter": 32,
            "verse": 27,
            "text": "Zien zij niet dat wij den regen over een land voeren, dat van gras ontbloot en uitgedroogd is, en daaruit graan voortbrengen, waarvan hun vee en ook zij eten? Zullen zij dit niet overwegen"
        },
        {
            "chapter": 32,
            "verse": 28,
            "text": "De ongeloovigen zeggen tot de ware geloovigen: wanneer zal deze beslissing tusschen ons plaats hebben, indien gij de waarheid spreekt"
        },
        {
            "chapter": 32,
            "verse": 29,
            "text": "Antwoord: Op den dag dier beslissing zal het geloof van hen, die niet geloofd zullen hebben, hun niet baten: ook zullen zij geen langer uitstel ontvangen"
        },
        {
            "chapter": 32,
            "verse": 30,
            "text": "Vermijdt hen dus, en verwacht den uitslag. Waarlijk, zij verwachten eenig voordeel op u te behalen"
        },
        {
            "chapter": 33,
            "verse": 1,
            "text": "O profeet! vrees God, en gehoorzaam de ongeloovigen en de huichelaars niet. Waarlijk, God is alwetend en wijs"
        },
        {
            "chapter": 33,
            "verse": 2,
            "text": "Maar volgt datgene, waar u van uwen Heer is geopenbaard; want God is wel bekend met hetgeen gij doet"
        },
        {
            "chapter": 33,
            "verse": 3,
            "text": "Stelt uw vertrouwen in God; want God is een voldoende beschermer"
        },
        {
            "chapter": 33,
            "verse": 4,
            "text": "God heeft den mensch geene twee harten gegeven; ook heeft hij uwe vrouwen (van welke sommigen uwer zich scheiden, haar daarna als hunne moeders aanziende) niet tot uwe ware moeders gemaakt, ook heeft hij uwe aangenomen zonen niet tot uwe ware zonen gemaakt. Dit zijn slechts de woorden die in uwen monden zijn; maar God spreekt de waarheid, en hij leidt op den rechten weg"
        },
        {
            "chapter": 33,
            "verse": 5,
            "text": "Noemt hen die aangenomen zijn, de zonen hunner wezenlijke vaders, die zal rechtvaardiger zijn in de oogen van God. En indien gij hunne vaders niet kent, laat hen dan zijn als broeders in den godsdienst en uwe makkers; en er zal geen misdaad in liggen dat gij op deze wegen dwaalt; maar wat uwe harten opzettelijk ontwerpen zal misdadig zijn; want God is genadig en barmhartig"
        },
        {
            "chapter": 33,
            "verse": 6,
            "text": "De profeet is den waren geloovigen nader dan hunne eigene zielen en zijne vrouwen zijn hunne moeders. Zij die door bloedverwantschap zijn verbonden, zijn, overeenkomstig het boek van God, elkander nader verwant dan de andere ware geloovigen en de Moharejun; maar doet wat voegzaam en redelijk is omtrent uwe verwanten in het algemeen. Dit wordt in Gods boek opgeschreven"
        },
        {
            "chapter": 33,
            "verse": 7,
            "text": "Gedenkt, toen wij het verbond van de profeten aannamen, en van u, o Mahomet! en van Noach, en Abraham, en Mozes en Jezus den zoon van Maria, en een standvastig verbond van hen ontvingen"
        },
        {
            "chapter": 33,
            "verse": 8,
            "text": "Opdat God de waarheidsprekers omtrent hunne waarachtigheid zou kunnen ondervragen. En hij heeft eene smartelijke straf voor de ongeloovigen gereed gemaakt"
        },
        {
            "chapter": 33,
            "verse": 9,
            "text": "O ware geloovigen! herdenkt Gods gunst omtrent u, toen legers van ongeloovigen tegen u opkwamen, en wij zonden hun een wind, en scharen van engelen, welke gij niet zaagt. En God onthield wat gij deedt"
        },
        {
            "chapter": 33,
            "verse": 10,
            "text": "Toen zij tegen u opkwamen, van boven u en van onder u, en toen uw gezicht beneveld werd en uwe harten u, door vrees, tot in uwe keelen stegen, en gij omtrent God verschillende denkbeelden uitdacht"
        },
        {
            "chapter": 33,
            "verse": 11,
            "text": "Toen werden de ongeloovigen beproefd, en met eene hevige beving tot sidderen gebracht"
        },
        {
            "chapter": 33,
            "verse": 12,
            "text": "En toen de huichelaars, en zij in wier hart een gebrek huisde zeiden: God en de gezanten hebben u slechts eene bedriegelijke belofte gedaan"
        },
        {
            "chapter": 33,
            "verse": 13,
            "text": "En toen een partij van hen zeide: O bewoners van Yathreb er is hier geen plaats van zekerheid voor u; keert dus terug naar huis. En een deel van hen vroeg verlof van den profeet om te mogen vertrekken, zeggende: Waarlijk, onze huizen zijn zonder verdediging en aan den vijand blootgesteld; maar zij waren niet zonder verdediging en hunne bedoeling was slechts te ontvluchten"
        },
        {
            "chapter": 33,
            "verse": 14,
            "text": "Indien op dat oogenblik de vijand van de aangrenzende gedeelten de stad waren binnengetrokken; en men had hun gevraagd, de ware geloovigen te verlaten en tegen hen te strijden, zouden zij zekerlijk daarin hebben toegestemd; maar in dat geval waren zij er niet in gebleven dan voor een korte poos"
        },
        {
            "chapter": 33,
            "verse": 15,
            "text": "Zij hadden vroeger een verbond met God gesloten, dat zij hunne ruggen niet zouden keeren; en de nakoming van hun verbond met God zal hier namaals worden onderzocht"
        },
        {
            "chapter": 33,
            "verse": 16,
            "text": "Zeg: De vlucht zal u van geen voordeel zijn. Indien gij den dood of het gevecht ontvlucht, zult gij slechts weinig van het leven in deze wereld genieten"
        },
        {
            "chapter": 33,
            "verse": 17,
            "text": "Zeg: Wie is het die u tegen God zal verdedigen, indien het hem behaagt u met kwaad te treffen, of indien het hem behaagt u genade te betoonen? Zij zullen buiten God niemand vinden, om hen te beschutten of te ondersteunen"
        },
        {
            "chapter": 33,
            "verse": 18,
            "text": "God kent reeds degenen onder u, die anderen verhinderen zijnen profeet te volgen, en die tot hunne broeders zeggen: Komt hier tot ons; en die niet dan op flauwe wijze in den slag komen"
        },
        {
            "chapter": 33,
            "verse": 19,
            "text": "Dit is, omdat zij gierig omtrent u zijn; maar als de vrees hen bereikt, ziet gij hen naar u opzien om hulp; hunne oogen rollen dan als de oogen van hem die op sterven ligt. Doch als hunne vrees voorbij is, varen zij met scherpe tongen tegen u uit, terwijl zij vol begeerte zijn omtrent het beste en meest waardige gedeelte van den buit. Dezen gelooven niet oprechtelijk; daarom heeft God hunne werken krachteloos gemaakt, en dit is God gemakkelijk"
        },
        {
            "chapter": 33,
            "verse": 20,
            "text": "Zij verbeeldden zich, dat de verbondenen niet zouden aftrekken en het beleg opheffen; en indien de verbondenen ten tweedenmale opkwamen, zouden zij wenschen in de woestijn te wezen, onder de Arabieren die in tenten wonen en daar slechts naar nieuws van u te vernemen; want hoewel zij dien tijd met u waren, vochten zij niet dan flauw"
        },
        {
            "chapter": 33,
            "verse": 21,
            "text": "Gij hebt in Gods gezant een uitmuntend voorbeeld voor hem, die op God en op den laatsten dag hoopt, en God dikwijls herdenkt"
        },
        {
            "chapter": 33,
            "verse": 22,
            "text": "Toen de ware geloovigen de verbondenen zagen, zeiden zij: Dit is wat God en zijn profeet ons hebben voorspeld. God en zijn profeet hebben de waarheid gesproken, en het vermeerdert slechts hun geloof en hunne onderwerping aan God"
        },
        {
            "chapter": 33,
            "verse": 23,
            "text": "Van de ware geloovigen vervullen sommigen rechtschapen wat zij God hebben beloofd; sommigen van hen hebben hunne loopbaan geëindigd, en sommigen van hen verwachten hetzelfde voordeel, en zij veranderen hunne belofte niet, door daarvan in het minst af te wijken"
        },
        {
            "chapter": 33,
            "verse": 24,
            "text": "God zal degenen die hun verbond rechtschapen zijn nagekomen, voor hunne getrouwheid beloonen en de huichelachtigen straffen, of, naar zijn welbehagen hun genade schenken; want God is vergevensgezind en genadig"
        },
        {
            "chapter": 33,
            "verse": 25,
            "text": "God heeft de ongeloovigen met hunne woede teruggedreven. Zij verkregen geen voordeel uit dien krijg, en God was een toereikende beschermer voor de geloovigen in den slag; want God is sterk en machtig"
        },
        {
            "chapter": 33,
            "verse": 26,
            "text": "Hij deed degenen van hen die de schriften hebben ontvangen en de verbondenen ondersteunden, uit hunne sterkten komen. En hij wierp schrik en verslagenheid in hunne harten; gij versloegt een deel van hen, en een deel van hen maaktet gij krijgsgevangenen"
        },
        {
            "chapter": 33,
            "verse": 27,
            "text": "God heeft u hun land, hunne huizen en hunne welvaart doen erven, en een land, dat gij nog niet betreden hebt; want God is almachtig"
        },
        {
            "chapter": 33,
            "verse": 28,
            "text": "O profeet! zeg tot uwe vrouwen: Indien gij naar dit leven en zijne pracht streeft, komt, en ik zal u een schoon deel en een eervol ontslag geven"
        },
        {
            "chapter": 33,
            "verse": 29,
            "text": "Maar indien gij God en zijn profeet zoekt en ook het volgende leven, waarlijk, dan heeft God voor haar van u, die deugd betracht een groote belooning gereed maakt"
        },
        {
            "chapter": 33,
            "verse": 30,
            "text": "O vrouwen van den profeet! wie uwer eene duidelijke zonde zal bedrijven, daarvoor zal de straf tweevoudig toegepast worden; en dit is gemakkelijk voor God"
        }
    ]
}
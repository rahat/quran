{
    "juzs": [
        {
            "chapter": 29,
            "verse": 46,
            "text": "Kitap ehli ile zulmedenleri bir yana ancak en iyi bir şekilde mücadele edin ve deyin ki: «Biz, hem bize indirilene iman ettik, hem size indirilene ve bizim ilahımız ile sizin ilahınız birdir. Ancak biz yalnız O´na teslim olmuşuzdur.»"
        },
        {
            "chapter": 29,
            "verse": 47,
            "text": "İşte sana (öncekileri tasdik eden) böyle bir kitap indirdik. O´nun için kendilerine kitap verdiklerimiz ona iman ederler. Şunlardan da ona iman edenler vardır. Bizim ayetlerimizi ancak kafirler inkar eder"
        },
        {
            "chapter": 29,
            "verse": 48,
            "text": "Sen bundan önce kitap okur değildin, hala da elinle yazı yazmazsın; öyle olsaydı batıla uyanlar şüphelenebilirlerdi"
        },
        {
            "chapter": 29,
            "verse": 49,
            "text": "Fakat o (Kur´an) kendilerine ilim verilmiş kimselerin sinelerinde parıldayan parlak ayetlerdir. Bizim ayetlerimizi ancak zalimler inkar eder"
        },
        {
            "chapter": 29,
            "verse": 50,
            "text": "Nitekim «Ona Rabbinden mucizeler indirilse ya!» dediler. De ki: «O mucizeler hep Allah´ın katındadır. Ben ise sadece açık bir uyancıyım.»"
        },
        {
            "chapter": 29,
            "verse": 51,
            "text": "Karşılarında okunup duran Kitab´ı sana indirmemiz yetmedi mi onlara? Şüphesiz bunda iman edecek bir kavim için elbette bir rahmet ve ilahi bir ihtar vardır"
        },
        {
            "chapter": 29,
            "verse": 52,
            "text": "De ki: «Benimle sizin aranızda şahit olarak Allah yeter. O göklerde ve yerde ne varsa bilir. Batıla inanıp Allah´ı inkar edenler, işte zarara düşenler hep onlardır"
        },
        {
            "chapter": 29,
            "verse": 53,
            "text": "Bir de senden acele azap istiyorlar; eğer belirlenmiş bir süre olmasaydı, o azap onlara muhakkak gelmişti; ve elbette o kendilerine gelecek, şuurları olmayarak (bilincine varmadan) ansızın gelecek"
        },
        {
            "chapter": 29,
            "verse": 54,
            "text": "Senden acele azap istiyorlar, oysa cehennem kafirleri kuşatıp duruyor"
        },
        {
            "chapter": 29,
            "verse": 55,
            "text": "O gün ki, azap onları hem üstlerinden, hem ayakları altından saracak da: «Tadın bakalım neler yapıyordunuz.» buyuracak"
        },
        {
            "chapter": 29,
            "verse": 56,
            "text": "Ey Benim iman eden kullarım! Haberiniz olsun ki, Benim arzım geniştir, o halde Bana ibadet edin o halde Bana"
        },
        {
            "chapter": 29,
            "verse": 57,
            "text": "Her can ölümü tadacaktır. Sonra döndürülüp Bize getirileceksiniz"
        },
        {
            "chapter": 29,
            "verse": 58,
            "text": "İman edip iyi iyi işler yapmış olanları elbette onları cennetin altlarından ırmaklar akan köşklerine yerleştireceğiz, o halde orada ebedi kalacaklardır. Ne güzeldir mükafatı o iş görenlerin"
        },
        {
            "chapter": 29,
            "verse": 59,
            "text": "Ki, sabretmişlerdir ve yalnız Rablerine dayanırlar"
        },
        {
            "chapter": 29,
            "verse": 60,
            "text": "Nice hayvanlar var ki, rızkını (yanında) taşıyamaz; Allah onlara da rızık veriyor, size de! O herşeyi işitendir, bilendir"
        },
        {
            "chapter": 29,
            "verse": 61,
            "text": "Andolsun ki, onlara: «Gökleri ve yeri yaratıp, güneş ve ayı emri altında tutan kimdir?» diye sorsan elbette şüphesiz «Allah» derler. O halde nasıl haktan çevriliyorlar"
        },
        {
            "chapter": 29,
            "verse": 62,
            "text": "Allah kullarından dilediğine rızkı serer de ona kısar da. Şüphesiz Allah herşeyi bilendir"
        },
        {
            "chapter": 29,
            "verse": 63,
            "text": "Andolsun ki yine onlara: «Gökten azar azar su indirip onunla ölümünün ardından yeryüzüne hayat veren kimdir?» diye sorsan elbette şüphesiz «Allah» diyecekler. De ki: «Hamd Allah´a mahsustur.» Fakat onların çoğu aklı ermezlerdir"
        },
        {
            "chapter": 29,
            "verse": 64,
            "text": "Bu dünya hayatı, bir eğlence ve oyundan ibarettir. Gerçekten son yurt, işte öz hayat odur. Keşke bilselerdi"
        },
        {
            "chapter": 29,
            "verse": 65,
            "text": "Baksana gemiye bindiklerinde dini Allah´a has kılarak O´na ihlasla dua ederler. Derken kendilerini karaya çıkardı mı derhal (Allah´a) ortak koşmaya koyulurlar"
        },
        {
            "chapter": 29,
            "verse": 66,
            "text": "Kendilerine verdiğimiz nimete nankörlük etsinler ve hayattan zevk alsınlar diye! Fakat ileride bilirler"
        },
        {
            "chapter": 29,
            "verse": 67,
            "text": "Bizim (Mekke´yi) güven içinde kudsi bir yer yaptığımızı görmediler mi? Oysa çevresindeki insanlar çarpılıp kapılıyor, artık batıla inanıyorlar da Allah´ın nimetine nankörlük mü ediyorlar"
        },
        {
            "chapter": 29,
            "verse": 68,
            "text": "Allah´a karşı yalan uyduran yahut gerçek kendisine gelince yalan diyen kimseden daha zalim kim olabilir? Kafirlerin yeri sadece cehennem değil midir"
        },
        {
            "chapter": 29,
            "verse": 69,
            "text": "Bizim uğrumuzda cihad edenlere gelince, elbette Biz onlara (Bize ulaştıran) yollarımızı gösteririz. Şüphesiz ki Allah, her zaman iyi davrananlarla beraberdir"
        },
        {
            "chapter": 30,
            "verse": 1,
            "text": "Elif, Lam, Mim"
        },
        {
            "chapter": 30,
            "verse": 2,
            "text": "Rumlar yenildi"
        },
        {
            "chapter": 30,
            "verse": 3,
            "text": "yeryüzünün yakınında; ama onlar bu yenilgilerinin arkasından muhakkak üstün geleceklerdir"
        },
        {
            "chapter": 30,
            "verse": 4,
            "text": "bir kaç yıl içinde; önünde de sonunda da emir Allah´ındır ve o gün müminler Allah´ın yardımıyla sevineceklerdir"
        },
        {
            "chapter": 30,
            "verse": 5,
            "text": "O kimi dilerse muzaffer kılar ve güçlü O´dur, merhametli O´dur"
        },
        {
            "chapter": 30,
            "verse": 6,
            "text": "Bu Allah´ın va´didir. Allah sözünden caymaz. Fakat insanların çoğu bilmezler"
        },
        {
            "chapter": 30,
            "verse": 7,
            "text": "Onlar, bu dünya hayatının dış yüzünü bilirler; ahiretten ise hep gafildirler"
        },
        {
            "chapter": 30,
            "verse": 8,
            "text": "Vicdanlarında bir düşünmediler mi? Allah gökleri ve yeri ve ikisi arasındaki şeyleri gerçeğe uygun ve belirli bir süre için yaratmıştır. Bununla beraber insanlardan bir çoğu Rablerine kavuşmayı inkar ederler"
        },
        {
            "chapter": 30,
            "verse": 9,
            "text": "Yeryüzünde gezip bir bakmadılar mı ki kendilerinden öncekilerin sonu nasıl olmuştur. Onlar kendilerinden daha güçlü idiler, yeri aktarmışlar ve onu bunların imar ettiklerinden daha çok imar etmişlerdi. Peygamberleri de onlara açık deliller ile gelmişlerdi. Demek Allah onlara zulmetmiyordu. Fakat onlar kendilerine zulmediyorlardı"
        },
        {
            "chapter": 30,
            "verse": 10,
            "text": "Sonra o fenalık yapanların sonu en fenası oldu. Çünkü Allah´ın ayetlerini yalanladılar ve onlarla eğleniyorlardı"
        },
        {
            "chapter": 30,
            "verse": 11,
            "text": "Allah yaratmayı ilkin yapar, sonra da çevirir onu yeniden yapar; sonra hep döndürülüp O´na götürüleceksiniz"
        },
        {
            "chapter": 30,
            "verse": 12,
            "text": "O kıyamet çattığı gün, suçlular bütün ümitlerini kaybederler"
        },
        {
            "chapter": 30,
            "verse": 13,
            "text": "Ortak koştuklarından kendilerine şefaat edenler de bulunmaz. Ortaklarını da inkar etmişlerdir"
        },
        {
            "chapter": 30,
            "verse": 14,
            "text": "O kıyamet çattığı gün (insanlar birbirinden) ayrılırlar"
        },
        {
            "chapter": 30,
            "verse": 15,
            "text": "İman edip iyi işler yapmış olanlara gelince o zaman bir bahçede neşelenirler"
        },
        {
            "chapter": 30,
            "verse": 16,
            "text": "Ayetlerimize ve ahiret buluşmasına yalan deyip de küfredenlere gelince, işte bunlar o zaman azap içinde huzura celbedilirler"
        },
        {
            "chapter": 30,
            "verse": 17,
            "text": "O halde akşama girdiğiniz zaman da sabaha girdiğiniz zaman da Allah´ı tesbih edin"
        },
        {
            "chapter": 30,
            "verse": 18,
            "text": "Göklerde ve yerde, ikindileyin ve öğleye erdiğiniz zaman da hamd O´na mahsustur"
        },
        {
            "chapter": 30,
            "verse": 19,
            "text": "O ölüden diri çıkarır diriden de ölü çıkarır ve toprağa ölümünden sonra hayat verir. Sizler de işte öyle çıkarılacaksınız"
        },
        {
            "chapter": 30,
            "verse": 20,
            "text": "Yine O´nun sizi topraktan yaratması (yüce kudretine delalet eden) ayetlerindendir ki, sonra da siz şimdi bir beşersiniz, yayılıp duruyorsunuz"
        },
        {
            "chapter": 30,
            "verse": 21,
            "text": "Yine sizin için nefislerinizden kendilerine ısınırsınız diye eşler yaratması ve aranızda bir sevgi ve bir esirgeme yapması da O´nun ayetlerindendir. Şüphesiz ki bunda düşünecek bir kavim için ibretler vardır"
        },
        {
            "chapter": 30,
            "verse": 22,
            "text": "Yine göklerin ve yerin yaratılışı ile dillerinizin ve benizlerinizin farklı oluşu da O´nun ayetlerindendir. Şüphe yok ki, bunda ilim sahipleri için ayetler vardır"
        },
        {
            "chapter": 30,
            "verse": 23,
            "text": "Yine gecede, gündüzde uyumanız ve lütfundan nasip aramanız da (O´nun) ayetlerindendir. Şüphe yok ki, bunda işiten bir toplum için ayetler vardır"
        },
        {
            "chapter": 30,
            "verse": 24,
            "text": "Yine size hem korku ve hem de ümit için şimşeği göstermesi ve gökten bir su indirip de onunla yeryüzüne ölümünden sonra hayat vermesi, O´nun ayetlerindendir. Şüphesiz ki bunda aklını çalıştıran bir toplum için ayetler vardır"
        },
        {
            "chapter": 30,
            "verse": 25,
            "text": "Yine göğün ve yerin O´nun emriyle durması da O´nun ayetlerindendir. Sonra sizi bir çağırış çağırdığı zaman siz hemen yerden çıkarsınız"
        },
        {
            "chapter": 30,
            "verse": 26,
            "text": "Göklerde ve yerde kim varsa hepsi Onundur. Hepsi O´na divan durmaktadır"
        },
        {
            "chapter": 30,
            "verse": 27,
            "text": "Hem kainatı ilkin yaratan O´dur. Sonra onu çevirip yeniden yapacak olan da O´dur ki, bu O´na daha kolaydır. Göklerde ve yerde en yüksek şan ve şeref O´nundur. Çok güçlü olan O´dur, hikmet sahibi olan O´dur"
        },
        {
            "chapter": 30,
            "verse": 28,
            "text": "(Allah) size kendinizden bir misal verdi: Hiç size kısmet ettiğimiz şeyde elleriniz altındaki kölelerinizden ortaklarınız bulunur da onlarla siz eşit olur, aranızda birbirinizi saydığınız gibi, onları da sayar mısınız? İşte düşünecek bir toplum için ayetleri böyle ayırdediyoruz"
        },
        {
            "chapter": 30,
            "verse": 29,
            "text": "Fakat zulmedenler bilgisizce heveslerine uydular. Artık Allah´ın şaşırttığını kim yola getirebilir? Onlara yardımcılardan eser de yoktur"
        },
        {
            "chapter": 30,
            "verse": 30,
            "text": "O halde yüzünü bir hanif olarak dine tut, Allah´ ın insanları kendisi üzerine yarattığı fıtratına. Allah´ın yaratışında değişme yoktur, dosdoğru sabit din odur. Fakat insanların çoğu bilmezler"
        },
        {
            "chapter": 30,
            "verse": 31,
            "text": "Başkasından geçerek hep O´na gönül verin. O´na (sığınıp) korunun. Namaza devam edin de müşriklerden olmayın"
        },
        {
            "chapter": 30,
            "verse": 32,
            "text": "Onlardan (olmayın) ki, dinlerini ayırıp öbek öbek olmuşlardır. Her grup kendilerindekine güvenmektedir"
        },
        {
            "chapter": 30,
            "verse": 33,
            "text": "Bununla beraber insanlara bir keder dokunduğu zaman herşeyden geçerek Rablerine yalvarır, dua ederler; sonra tarafından bir rahmet tattırıverdiği zaman da bakarsın onlardan bir kısmı tutar, o Rablerine ortak koşarlar"
        },
        {
            "chapter": 30,
            "verse": 34,
            "text": "kendilerine verdiğimiz nimete nankörlük etsinler diye. Haydi, zevkinizi sürün bakalım, yarın bileceksiniz"
        },
        {
            "chapter": 30,
            "verse": 35,
            "text": "Yoksa Biz onlara bir buyruk indirmişiz de ona ortak koşmalarını o mu söylüyor"
        },
        {
            "chapter": 30,
            "verse": 36,
            "text": "Bir de Biz insanlara bir rahmet tattırdığımız zaman ona güveniyorlar; ellerinin yaptığı birşey sebebiyle başlarına bir kötülük gelince de (hemen) her ümidi kesiveriyorlar"
        },
        {
            "chapter": 30,
            "verse": 37,
            "text": "Allah´ın dilediğine rızkı hem serip hem sıktığını görmediler mi! Şüphesiz bunda iman edecek bir kavim için ayetler vardır"
        },
        {
            "chapter": 30,
            "verse": 38,
            "text": "O halde yakınlığı olana da hakkını ver, yoksula da yolcuya da... Allah´ın yüzünü isteyenler için o daha hayırlıdır; kurtuluşa erenler de işte onlardır"
        },
        {
            "chapter": 30,
            "verse": 39,
            "text": "İnsanların mallarında artış olsun diye verdiğiniz faiz, Allah katında artmaz. Allah´ın yüzünü dileyerek verdiğiniz zekat ise, katlayanlar (kat kat artıranlar) işte onlardır"
        },
        {
            "chapter": 30,
            "verse": 40,
            "text": "Allah O´dur ki sizi yarattı, sonra da size rızık verdi; sonra sizi öldürür; sonra sizi diriltir. Hiç sizin ortak koştuklarınızdan, bunlardan birini yapacak var mı? Çok münezzeh ve çok yücedir O, onların koştukları ortaklardan"
        },
        {
            "chapter": 30,
            "verse": 41,
            "text": "İnsanların kendi ellerinin kazandığı şeyler yüzünden karada ve denizde fesat meydana geldi (ki Allah) yaptıklarının bazısını kendilerine tattırsın ki vazgeçsinler"
        },
        {
            "chapter": 30,
            "verse": 42,
            "text": "De ki: «Yeryüzünde bir gezin de bakın, bundan öncekilerin akibeti nasıl olmuş? Onların çoğu (Allah´a) ortak koşarlardı.»"
        },
        {
            "chapter": 30,
            "verse": 43,
            "text": "(Böyle) söyle de yüzünü Allah´tan geri çevirilmesine hiçbir çare olmayan bir gün gelmeden önce o doğru ve değişmez dine tut; o gün (gelince insanlar birbirlerinden) ayrılırlar"
        },
        {
            "chapter": 30,
            "verse": 44,
            "text": "Her kim inkar ederse, inkarı kendi aleyhinedir; kim de iyi amel işlerse sadece kendileri için döşemiş olurlar"
        },
        {
            "chapter": 30,
            "verse": 45,
            "text": "Çünkü iman edip de iyi iyi işler yapanlara lütfundan mükafat verecektir. Çünkü O, kafirleri sevmez"
        },
        {
            "chapter": 30,
            "verse": 46,
            "text": "Rahmetinden size tattırmak, emriyle gemiler aksın, lütfundan arayıp kazanmanız için ve belki, şükredersiniz diye, rüzgarları müjdeleyiciler olarak göndermesi de O´nun ayetlerindendir"
        },
        {
            "chapter": 30,
            "verse": 47,
            "text": "Andolsun ki, senden önce birçok peygamberleri kavimlerine gönderdik de onlara apaçık delillerle vardılar. Onun üzerine suç işleyenlerden intikam aldık. Mü´minlere yardım ise üzerimizde bir hak oldu"
        },
        {
            "chapter": 30,
            "verse": 48,
            "text": "Allah O´dur ki, rüzgarları gönderir de bir bulut savururlar. Derken onu gökyüzünde nasıl dilerse öyle serer, parça parça da eder. Derken aralarından yağmurun çıktığını görürsün. Derken onu kullarından kimlere diliyorsa döküverdi mi derhal yüzleri gülüverir"
        },
        {
            "chapter": 30,
            "verse": 49,
            "text": "her ne kadar yağmur kendilerine indirilmeden önce ümitsizlik içinde idiyseler de"
        },
        {
            "chapter": 30,
            "verse": 50,
            "text": "Şimdi bak Allah´ın rahmetinin eserlerine! Yeryüzünü ölümünden sonra nasıl diriltiyor? Şüphe yok ki, O mutlaka ölüleri diriltir. Daha da her şeye gücü yetendir O"
        },
        {
            "chapter": 30,
            "verse": 51,
            "text": "Andolsun ki, bir rüzgar göndersek de onun bitkilerinin sararmış olduğunu görseler, mutlaka onun arkasından nankörlüğe başlarlar"
        },
        {
            "chapter": 30,
            "verse": 52,
            "text": "Çünkü sen ölülere işittiremezsin. O daveti arkalarını dönmüş giderlerken sağırlara da duyuramazsın"
        },
        {
            "chapter": 30,
            "verse": 53,
            "text": "Körleri de sapıklıktan doğru yola çıkaramazsın; sen ancak ayetlerimize iman edeceklere duyurabilirsin de onlar İslam´a gelir, selameti bulurlar"
        },
        {
            "chapter": 30,
            "verse": 54,
            "text": "Allah o herşeye gücü yeten ki, sizi bir güçsüzden yaratmakta; sonra güçsüzlüğün arkasından kuvvet vermekte; sonra da kuvvetin arkasından güçsüz ve ihtiyar yapmaktadır. Dilediğini yaratıyor; O, öyle herşeyi bilen, herşeye gücü yetendir"
        },
        {
            "chapter": 30,
            "verse": 55,
            "text": "Vaktin gelip kıyametin koptuğu gün suçlular, (dünyada) bir saatten fazla durmadıklarına yemin ederler. Önce de böyle (haktan) çevriliyorlardı"
        },
        {
            "chapter": 30,
            "verse": 56,
            "text": "Kendilerine ilim ve iman verilenler de derler ki: «Andolsun ki, Allah´ın kitabınca dirilme gününe kadar kaldınız, işte bu dirilme günüdür; fakat siz bilmezler grubuydunuz!»"
        },
        {
            "chapter": 30,
            "verse": 57,
            "text": "Artık o gün zulmedenlere mazeretleri fayda vermez ve dertlerinin çaresine bakılmaz"
        },
        {
            "chapter": 30,
            "verse": 58,
            "text": "Andolsun ki bu Kur´an´da her çeşit misaller getirdik. Yemin ederim ki, sen onlara başka bir ayet de getirsen o küfredenler yine diyecekler ki: «Siz muptilsiniz (olmayanı gerçek gibi gösteren kimselersiniz)!»"
        },
        {
            "chapter": 30,
            "verse": 59,
            "text": "İlmin kadrini bilmeyenlerin kalplerini Allah böyle mühürler"
        },
        {
            "chapter": 30,
            "verse": 60,
            "text": "Şimdi sen sabret. Çünkü Allah´ın va´di mutlaka haktır. Ve sakın kesin imanı olmayanlar seni hafifliğe sevketmesin"
        },
        {
            "chapter": 31,
            "verse": 1,
            "text": "Elif, Lam, Mim"
        },
        {
            "chapter": 31,
            "verse": 2,
            "text": "Bunlar, sana (gönderilen) o hikmetli Kitab´ın ayetleridir"
        },
        {
            "chapter": 31,
            "verse": 3,
            "text": "doğru yolu göstermek ve rahmet olmak üzere o güzellik yapan kimselere"
        },
        {
            "chapter": 31,
            "verse": 4,
            "text": "ki (onlar) namazı kılar, zekatı verirler, ahirete de kesin inanç edinirler"
        },
        {
            "chapter": 31,
            "verse": 5,
            "text": "İşte bunlar, Rableri tarafından bir hidayet üzeredirler, o kurtuluşa erenler işte bunlardır"
        },
        {
            "chapter": 31,
            "verse": 6,
            "text": "Bayağı insanlardan kimi de vardır ki, bilmeyerek Allah yolundan saptırmak ve onu alaya almak için laf eğlencesi satın alırlar, işte bunlara alçaltıcı bir azap vardır"
        },
        {
            "chapter": 31,
            "verse": 7,
            "text": "Karşısında ayetlerimiz okunduğu zaman da sanki onları işitmemiş, sanki kulaklarında bir ağırlık varmış gibi kibirlenerek ensesini döner. Sen de onu acı bir azap ile müjdele"
        },
        {
            "chapter": 31,
            "verse": 8,
            "text": "Fakat, iman edip de iyi işler yapanlar, şüphesiz onlara Naim cennetleri vardır"
        },
        {
            "chapter": 31,
            "verse": 9,
            "text": "Allah´ın hak sözü olarak içlerinde ebedi kalmak üzere! O, pek güçlü ve hakimdir"
        },
        {
            "chapter": 31,
            "verse": 10,
            "text": "O gökleri direksiz yarattı, onları görüyorsunuz. Yeryüzüne de sizi çalkalar diye ağır baskılar bıraktı ve orada herbir hayvandan üretti. Hem gökten bir su indirdik de orada her hoş çeşitten yetiştirdik"
        },
        {
            "chapter": 31,
            "verse": 11,
            "text": "İşte bu Allah´ın yarattığıdır. Haydi gösterin bana O´ndan başkaları ne yaratmıştır? Fakat o zalimler, apaçık şaşkınlık içindedirler"
        },
        {
            "chapter": 31,
            "verse": 12,
            "text": "Andolsun ki, Lokman´a «Allah´a şükret!» diye hikmet verdik; kim şükrederse kendi iyiliğine eder; kim de nankörlük ederse, muhakkak Allah herşeyden müstağnidir, övülmeye layıktır"
        },
        {
            "chapter": 31,
            "verse": 13,
            "text": "Hani Lokman da oğluna öğüt vererek demişti: «Yavrum! Allah´a ortak koşma; çünkü ortak koşmak büyük bir zulümdür"
        },
        {
            "chapter": 31,
            "verse": 14,
            "text": "Gerçi insana anasına, babasına (itaat etmeyi) de tavsiye ettik. Anası onu zayıflık üstüne zayıflıkla taşıdı. (Onun) sütten ayrılması da iki yıl içindedir. Bana ve anana babana şükret diye de (tavsiye ettik). Dönüş ancak Banadır"
        },
        {
            "chapter": 31,
            "verse": 15,
            "text": "Bununla beraber her ikisi de sana hakkında hiçbir bilgin olmayan hiçi Bana ortak koşturmaya uğraşırlarsa, o vakit onlara itaat etme; onlara dünyada maruf surette iyi ve nazik davran; Bana yüz tutanın yolunu tut; sonra dönüp Bana geleceksiniz; Ben de size yaptıklarınızı haber vereceğim"
        },
        {
            "chapter": 31,
            "verse": 16,
            "text": "Yavrum, haberin olsun ki, yaptığın bir hardal tanesi tartısı olsa da bir kaya içinde veya göklerde yahut yerin dibinde gizlense Allah onu getirir, mizanına koyar. Çünkü Allah en ince şeyleri bilen, herşeyden haberi olandır"
        },
        {
            "chapter": 31,
            "verse": 17,
            "text": "Yavrum namazı kıl, iyiliği emret, kötülükten sakındır. Başına gelene sabret, çünkü bunlar azmi gerektiren işlerdendir"
        },
        {
            "chapter": 31,
            "verse": 18,
            "text": "Hem insanlara karşı avurdunu şişirme (böbürlenme), yeryüzünde çalımla yürüme! Çünkü Allah övüngen kurulganın hiçbirini (kendini beğenen hiçbir kimseyi) sevmez"
        },
        {
            "chapter": 31,
            "verse": 19,
            "text": "Gidişinde mutedil ol, (konuşurken) sesini pesden al (alçalt), çünkü seslerin en beti (çirkini) elbette eşeklerin sesidir"
        },
        {
            "chapter": 31,
            "verse": 20,
            "text": "Görmediniz mi Allah zülcelal göklerde ve yerde ne varsa, hepsini sizin emrinize vermiş, açık ve gizli olarak nimetlerini üzerinize yağdırmaktadır. Bununla beraber insanlar içinde kimi de var ki, ne bir ilme, ne bir mürşide, ne de aydınlatıcı bir kitaba dayanmaksızın Allah hakkında mücadele ediyor"
        },
        {
            "chapter": 31,
            "verse": 21,
            "text": "Onlara: «Allah´ın indirdiğine uyun!» denildiği zaman: «Hayır biz atalarımızı neyin üzerinde bulduksa onun ardınca gideriz.» diyorlar. Ya şeytan onları kızgın alevli ateşin azabına çağırıyor idiyse de mi"
        },
        {
            "chapter": 31,
            "verse": 22,
            "text": "Oysa her kim özü güzel olarak yüzünü tertemiz Allah´a tutarsa, o gerçekten en sağlam kulpa yapışmıştır. Öyle ya bütün işlerin akibeti Allah´a dayanır"
        },
        {
            "chapter": 31,
            "verse": 23,
            "text": "Kim de inkar ederse, artık onun inkarı seni üzmesin! Onlar dönüp Bize gelecekler, o zaman Biz onlara bütün yaptıklarını haber vereceğiz. Muhakkak Allah bütün sinelerin neler sakladığını bilir"
        },
        {
            "chapter": 31,
            "verse": 24,
            "text": "Biz onlara biraz zevk ettiririz de sonra kendilerini korkunç bir azaba mahkum ederiz"
        },
        {
            "chapter": 31,
            "verse": 25,
            "text": "Andolsun ki onlara: «Gökleri ve yeri kim yarattı?» diye sorsan mutlaka «Allah» diyecekler. De ki: «Hamdolsun Allah´a» Fakat pek çokları bilmezler"
        },
        {
            "chapter": 31,
            "verse": 26,
            "text": "Göklerde ve yerde ne varsa (hepsi) Allah´ındır. Gerçekten Allah herşeyden müstağni, övülmeye layıktır"
        },
        {
            "chapter": 31,
            "verse": 27,
            "text": "Eğer yeryüzündeki ağaçlar hep kalem olsa, deniz de mürekkep, arkasından da yedi deniz (mürekkep olup kendisine katılsa) Allah´ın sözleri tükenmez. Gerçekten Allah, çok güçlüdür, hikmet sahibidir"
        },
        {
            "chapter": 31,
            "verse": 28,
            "text": "Sizin yaratılmanız da (tekrar) diriltilmeniz de ancak bir tek kişinin yaratılması ve diriltilmesi gibidir; muhakkak Allah, işitendir, bilendir"
        },
        {
            "chapter": 31,
            "verse": 29,
            "text": "Görmedin mi Allah geceyi gündüze sokuyor gündüzü de geceye sokuyor. Güneş ile ayı da emrine amade kılmış. Herbiri belirli süreye doğru akıp gidiyor. Gerçekten Allah yaptıklarınızdan haberdardır"
        },
        {
            "chapter": 31,
            "verse": 30,
            "text": "Bu şundan: Allah, gerçeğin ta kendisidir. O´ndan başka çağırdıklarınız hep batıldır. Ve gerçekten, Allah, tek yüksek, tek büyük olan O´dur"
        },
        {
            "chapter": 31,
            "verse": 31,
            "text": "Size ayetlerinden (delillerinden) göstermek için Allah´ın lütfuyla gemilerin denizde akışına baksana! Şüphesiz ki bunda pek sabırlı ve çok sükunu olanlar için bir çok ibretler vardır"
        },
        {
            "chapter": 31,
            "verse": 32,
            "text": "Onları kara bulutlar gibi bir dalga sardığı zaman, dini yalnız kendisine has kılarak Allah´a yalvarırlar. Sonra karaya çıkardığı zaman içlerinden doğru giden de bulunur. Bizim ayetlerimize ancak gaddar, nankör olanlar çıfıtlık eder"
        },
        {
            "chapter": 31,
            "verse": 33,
            "text": "Ey insanlar, Rabbinizden korkun ve öyle bir günü sayın (öyle bir günden ürperti duyun) ki, baba, çocuğundan (taraf) birşey ödeyemez; evlat da babasından taraf birşey ödeyecek değildir. Muhakkak Allah´ın va´di gerçektir. O halde sakın dünya hayatı sizi aldatmasın ve sakın o mağrur (şeytan) sizi Allah(´ın affın)a güvendir(erek aldatıp cehenneme sürükle)mesin"
        },
        {
            "chapter": 31,
            "verse": 34,
            "text": "Muhakkak Allah; evet kıyamete (dair) bilgi sadece O´nun yanındadır. Yağmuru O yağdırır, rahimlerde ne var O bilir. Hiçbir kimse yarın ne kazanacağını bilmez. Hiçbir kimse hangi yerde öleceğini de bilemez. Şüphesiz ki Allah herşeyi bilir, herşeyden haberdardır"
        },
        {
            "chapter": 32,
            "verse": 1,
            "text": "Elif, Lam, Mim"
        },
        {
            "chapter": 32,
            "verse": 2,
            "text": "Kendisinde şüphe olmayan bu Kitab´ın indirilişi, alemlerin Rabbi tarafındandır"
        },
        {
            "chapter": 32,
            "verse": 3,
            "text": "Yoksa: «Onu uydurdu» mu diyorlar? Hayır, o, senden önce kendilerine bir gocundurucu (uyarıcı) peygamber gelmemiş olan bir kavmi gocundurasın (uyarasın) diye, Rabbin tarafından gelen bir gerçektir, gerek ki hidayeti kabul ederler"
        },
        {
            "chapter": 32,
            "verse": 4,
            "text": "Allah O´dur ki, gökleri, yeri ve ikisi arasındakileri altı günde yaratmış, sonra Arş üzerine hükümranlığını kurmuştur. Sizin için O´ndan başka ne bir sahibiniz, ne de bir şefaatçiniz vardır. Artık düşünmez misiniz"
        },
        {
            "chapter": 32,
            "verse": 5,
            "text": "Gökten yere (yukarıdan aşağıya) kadar bütün işleri o düzenleyip yönetir, sonra da sizin saydıklarınızdan bin yıl kadar olan bir günde O´na yükselir"
        },
        {
            "chapter": 32,
            "verse": 6,
            "text": "İşte görülmeyeni de görüleni de bilen, herşeye gücü yeten, çok merhametli olan O´dur"
        },
        {
            "chapter": 32,
            "verse": 7,
            "text": "O ki, yarattığı herşeyi güzel yarattı ve insanı yaratmaya da bir çamurdan başladı"
        },
        {
            "chapter": 32,
            "verse": 8,
            "text": "Sonra onun neslini bir sülaleden (değersiz bir sudan) yaptı"
        },
        {
            "chapter": 32,
            "verse": 9,
            "text": "Sonra onu düzenli bir şekle sokup, içine kendi ruhundan üfledi ve sizin için işitmeyi, o görmeleri ve gönülleri yaptı. Siz çok az şükrediyorsunuz"
        },
        {
            "chapter": 32,
            "verse": 10,
            "text": "Bir de: «A! Yeryüzünde kaybolup gittikten sonra mı, gerçekten biz mi muhakkak yeni bir yaratılışta olacağız?» dediler. Fakat onlar Rablerine kavuşmayı inkar eden kafirlerdir"
        },
        {
            "chapter": 32,
            "verse": 11,
            "text": "De ki: «Size tayin edilmiş olan ölüm meleği canınızı alacak, sonra döndürülüp Rabbinize götürüleceksiniz!»"
        },
        {
            "chapter": 32,
            "verse": 12,
            "text": "Bir görsen o zaman suçluları; Rablerinin huzurunda başlarını eğmişler: «Ey Rabbimiz, gördük ve dinledik. şimdi bizi geri çevir de, iyi bir amel işleyelim; çünkü biz kesin inanç sahibi olduk.» derlerken"
        },
        {
            "chapter": 32,
            "verse": 13,
            "text": "Eğer dilemiş olsaydık, herkese hidayetini verirdik; fakat tarafımdan şu söz verildi: «Elbette ve elbette cehennemi bütün cin ve insanlardan dolduracağım!»"
        },
        {
            "chapter": 32,
            "verse": 14,
            "text": "O halde bu gününüze kavuşmayı unuttuğunuz için (azabı) tadın, işte Biz de sizi unuttuk. Yapıp durduğunuz işler yüzünden tadın ebedi azabı"
        },
        {
            "chapter": 32,
            "verse": 15,
            "text": "Bizim ayetlerimize öyle kimseler iman ederler ki, onlarla kendilerine öğüt verildiği zaman secdelere kapanırlar ve Rablerine hamd ile tesbih ederler de büyüklük taslamazlar"
        },
        {
            "chapter": 32,
            "verse": 16,
            "text": "Yanları yataklarından aralaşır (uzaklaşır), korku ve ümit içinde Rablerine dua ederler ve kendilerine verdiğimiz azıklardan hayıra sarfederler"
        },
        {
            "chapter": 32,
            "verse": 17,
            "text": "Şimdi kimse, yaptıklarına karşılık onlar için gizlenmiş olan gözler sürurunu (ne gibi sevindirici bir nimet saklandığını) bilemez"
        },
        {
            "chapter": 32,
            "verse": 18,
            "text": "Öyle ya inanan kimse fasık olan gibi olur mu? Onlar eşit olamazlar"
        },
        {
            "chapter": 32,
            "verse": 19,
            "text": "Evet, iman edip de o salih amelleri işleyen kimselerin yaptıklarına karşılık konukluk olarak kendilerine Me´va cennetleri vardır"
        },
        {
            "chapter": 32,
            "verse": 20,
            "text": "Ama fasıklık etmiş olanların barınakları ateştir. Oradan her çıkmak istediklerinde oraya geri çevrilirler ve kendilerine: «Haydi tadın o ateşin yalanlayıp durduğunuz azabını!» denir"
        },
        {
            "chapter": 32,
            "verse": 21,
            "text": "Şu da bir gerçek ki, onlara en büyük azaptan önce o yakın azaptan (dünya azabından) da tattıracağız, belki dönerler"
        },
        {
            "chapter": 32,
            "verse": 22,
            "text": "Rabbinin ayetleriyle (kendisine) öğüt verilip de sonra onlardan yüz çeviren kimseden daha zalim kim olabilir. Muhakkak Biz, suçlulardan intikam alırız"
        },
        {
            "chapter": 32,
            "verse": 23,
            "text": "Andolsun ki (Biz) vaktiyle Musa´ya kitap vermiştik. Şimdi de sen ona kavuşmaktan şüpheye düşme. Onu İsrail oğulları için bir hidayet rehberi kılmıştık"
        },
        {
            "chapter": 32,
            "verse": 24,
            "text": "İçlerinden, sabrettikleri zaman emrimizle doğru yolu gösteren öncül imamlar (önderler) yetiştirmiştik. Onlar ayetlerimize kesin bir şekilde sarılmışlardı"
        },
        {
            "chapter": 32,
            "verse": 25,
            "text": "Şimdi ihtilaf edip durdukları şeylerde şüphesiz ki, Rabbin kıyamet günü aralarında ayrıca hükmü verecektir"
        },
        {
            "chapter": 32,
            "verse": 26,
            "text": "Onları doğru yola hala iletmedi mi, kendilerinden önce yurtlarında gezip dolaştıkları nice kuşaktan helak etmiş olmamız? Şüphesiz bunda (alınacak) ibretler vardır; hala kulak vermeyecekler mi"
        },
        {
            "chapter": 32,
            "verse": 27,
            "text": "Ya hiç görmediler mi, Biz kır bir yere suyu salıveriyoruz da onunla bir ekin çıkarıyoruz; ondan hayvanları da yiyor, kendileri de? Hala gözlerini açmayacaklar mı"
        },
        {
            "chapter": 32,
            "verse": 28,
            "text": "Bir de: «Ne zaman (gelecektir) o zafer, eğer doğru söylüyorsanız?» diyorlar"
        },
        {
            "chapter": 32,
            "verse": 29,
            "text": "De ki: «İnkar edenlere o zafer günü iman etmeleri fayda vermez ve onlara göz açtırılmaz.»"
        },
        {
            "chapter": 32,
            "verse": 30,
            "text": "Şimdi onlardan yüz çevir de gözet, çünkü onlar da gözetiyorlar"
        },
        {
            "chapter": 33,
            "verse": 1,
            "text": "Ey peygamber, Allah´tan kork, kafirlere ve münafıklara itaat etme. Muhakkak ki, Allah bilendir, hikmet sahibidir"
        },
        {
            "chapter": 33,
            "verse": 2,
            "text": "Rabbinden sana ne vahyolunuyorsa onun ardınca git, muhakkak ki, Allah ne yapıyorsanız haberdardır"
        },
        {
            "chapter": 33,
            "verse": 3,
            "text": "Ve Allah´a tevekkül et ki, koruyucu olarak Allah yeter"
        },
        {
            "chapter": 33,
            "verse": 4,
            "text": "Allah bir adamın içinde iki kalp yapmamıştır. Kendilerinden zihar yaptığınız eşlerinizi anneleriniz yerine koymamıştır. Evlatlıklarınızı da oğullarınız yerine koymamıştır. Bunlar sizin ağzınızda lafınızdır. Allah ise gerçeği söylüyor ve doğru yolu gösteriyor"
        },
        {
            "chapter": 33,
            "verse": 5,
            "text": "Onları (evlatlıklarınızı) babalarına nisbet ederek çağırınız. Allah katında o daha doğrudur; eğer babalarını bilmiyorsanız dinde kardeşleriniz ve dostlarınızdır. Bununla beraber hata ettiklerinizde üzerinize bir günah yoktur. Fakat kalplerinizin kasdettiğinde (günah) vardır. Allah günahları örten, çok merhamet edendir"
        },
        {
            "chapter": 33,
            "verse": 6,
            "text": "Peygamber, mü´minler nazarında kendi canlarından daha önce gelir; hanımları da analarınızdır. Akraba da (miras bakımından) Allah´ın Kitab´ına göre birbirlerine, öteki mü´minlerden ve muhacirlerden daha yakındırlar. Ancak dostlarınıza uygun bir vasiyet yapmanız müstesnadır. O Kitapta yazılı bulunuyor"
        },
        {
            "chapter": 33,
            "verse": 7,
            "text": "Unutma o peygamberlerden kesin sözlerini aldığımız vakti! Hele senden, Nuh, İbrahim, Musa, Meryem oğlu İsa´dan ki, onlardan ağır bir söz aldık"
        },
        {
            "chapter": 33,
            "verse": 8,
            "text": "(Bunu) doğrulara doğruluklarından sorması için (yaptı). Kafirler için ise acı bir azap hazırladık"
        },
        {
            "chapter": 33,
            "verse": 9,
            "text": "Ey iman edenler, Allah´ın üzerinizdeki nimetini anın. O zaman ki, size ordular gelmişti de üzerlerine bir rüzgar ve sizin görmediğiniz ordular salıvermiştik. Allah ne yaptığınızı görüyordu"
        },
        {
            "chapter": 33,
            "verse": 10,
            "text": "O zaman hem üstünüzden gelmişlerdi, hem aşağı tarafınızdan ve o vakit gözler kaymış, yürekler gırtlaklara dayanmıştı. Allah´a türlü türlü zanlarda bulunuyordunuz"
        },
        {
            "chapter": 33,
            "verse": 11,
            "text": "İşte burada mü´minler imtihan edilmiş ve şiddetli bir surette sarsılmışlar da sarsılmışlardı"
        },
        {
            "chapter": 33,
            "verse": 12,
            "text": "O vakit münafıklar ve kalplerinde bir hastalık bulunanlar: «Allah ve Resulü bize bir aldanıştan başka bir va´d yapmamış.» diyorlardı"
        },
        {
            "chapter": 33,
            "verse": 13,
            "text": "O vakit bunlardan bir grup: «Ey Yesrip (Medine) halkı sizin için duracak yer yok, hemen dönün.» diyorlardı. Yine onlardan bir kısmı da peygamberden izin istiyor, «evlerimiz gerçekten açıktır.» diyorlardı; halbuki, açık değildi, sırf kaçmak istiyorlardı"
        },
        {
            "chapter": 33,
            "verse": 14,
            "text": "Eğer onların her tarafından üzerlerine girilse de sonra kendilerinden fitne çıkarmaları istenilse derhal onu yapacaklardı. Onunla da pek az duracaklardı"
        },
        {
            "chapter": 33,
            "verse": 15,
            "text": "Halbuki bundan önce Allah´a söz vermişlerdi. Arkalarını dönmeyeceklerdi. Allah´a verilen söz ise mesuliyetlidir, mutlaka sorulur"
        },
        {
            "chapter": 33,
            "verse": 16,
            "text": "De ki: «Eğer ölümden veya öldürülmekten kaçıyorsanız, kaçmak size asla fayda vermez; faraza verdiği takdirde de ancak pek az faydalandırılırsınız.»"
        },
        {
            "chapter": 33,
            "verse": 17,
            "text": "De ki: «Şayet size bir felaket murad eder veya size bir rahmet dilerse, sizi Allah´tan saklamak kimin haddine?» Allah´tan başka kendilerine bir koruyucu da bulamazlar, bir yardımcı da"
        },
        {
            "chapter": 33,
            "verse": 18,
            "text": "Şüphesiz Allah içinizden o savsaklayanları ve kardeşlerine: «Bize gelin!» diyenleri biliyor. (Onlar) harbe pek az geliyorlardı"
        },
        {
            "chapter": 33,
            "verse": 19,
            "text": "Size karşı kıskançlık ediyorlardı. Derken o korku hali gelince, onları gördün, ölüm baygınlığı sarmış kimse gibi gözleri dönerek sana bakıyorlardı. O korku gidince size keskin keskin diller sıyırdılar; hayra karşı da kıskançlık ediyorlardı, işte bunlar iman etmediler de Allah amellerini hiçe çıkardı. Bu Allah´a göre önemsizdir"
        },
        {
            "chapter": 33,
            "verse": 20,
            "text": "Müttefik düşman birliklerinin gitmediğini sanıyorlar. Eğer o birlikler bir daha gelecek olsa, çölde bedevi Araplar içinde yer alıp, sizin haberlerinizden sormayı arzu ederler, içinizde kalacak olsalar da sadece pek az harp ederler"
        },
        {
            "chapter": 33,
            "verse": 21,
            "text": "Yemin ederim ki, muhakkak ki size, Allah´a ve son güne ümit besleyip de Allah´ı çokça ananlar için Allah´ın Resulünde pek güzel bir örnek vardır"
        },
        {
            "chapter": 33,
            "verse": 22,
            "text": "Mü´minler müttefik düşmanları gördükleri zaman: «İşte bu, Allah´ın ve Resulünün bize va´d ettiği şeydir. Allah ve Rasulü doğru çıktı.» dediler. Bu onların imanını ve teslimiyetini artırmaktan başka birşey yapmadı"
        },
        {
            "chapter": 33,
            "verse": 23,
            "text": "Müminlerden öyle erler vardır ki Allah´a verdikleri sözü yerine getirdiler; kimi adağını ödedi (canını verdi), kimi de beklemektedir; (verdikleri sözü) hiçbir şekilde değiştirmediler"
        },
        {
            "chapter": 33,
            "verse": 24,
            "text": "Çünkü Allah doğrulara, doğrulukları ile mükafat verecek, münafıklara da dilerse azap edecek veya tevbe nasip edecek. Şüphe yok ki Allah çok bağışlayan, çok merhamet edendir"
        },
        {
            "chapter": 33,
            "verse": 25,
            "text": "Hem Allah o kafirleri elleri hiçbir hayra ermeksizin öfkeleriyle defetti. Ve bu şekilde Allah müminlere savaş hakkında yetiverdi. Allah çok güçlüdür, üstündür"
        },
        {
            "chapter": 33,
            "verse": 26,
            "text": "Hem de kitap ehlinden onlara arka çıkıp destekleyenleri, kalplerine korku düşürerek kulelerinden indirdi, (siz onların) bir kısmını katlediyordunuz, bir kısmını da esir (alıyordunuz)"
        },
        {
            "chapter": 33,
            "verse": 27,
            "text": "(Allah onların) arazilerini yurtlarını ve mallarını size miras kıldı. Bir de henüz ayak basmadığınız bir yeri (size miras kıldı). Allah herşeye kadirdir"
        },
        {
            "chapter": 33,
            "verse": 28,
            "text": "Ey peygamber, hanımlarına şöyle söyle: «Eğer dünya hayatını ve zinetini istiyorsanız, haydi geliniz sizi donatayım ve güzellikle bırakıp salıvereyim"
        },
        {
            "chapter": 33,
            "verse": 29,
            "text": "Yok eğer Allah ve Resulünü ve ahiret yurdunu istiyorsanız, haberiniz olsun ki Allah içinizden güzellik (iyilik) edenlere pek büyük bir mükafat hazırlamıştır.»"
        },
        {
            "chapter": 33,
            "verse": 30,
            "text": "Ey peygamberin hanımları, sizden her kim açık bir terbiyesizlik ederse, ona azap iki kat katlanır. Bu Allah´a göre kolaydır"
        }
    ]
}
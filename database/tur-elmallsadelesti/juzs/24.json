{
    "juzs": [
        {
            "chapter": 39,
            "verse": 32,
            "text": "Allah´a karşı yalan söyleyen ve doğruyu da kendisine geldiği vakit yalanlayan kimseden daha zalim (haksız) kim olabilir? Kafirlerin yeri cehennemde değil midir"
        },
        {
            "chapter": 39,
            "verse": 33,
            "text": "Doğruyu getiren ve onu tasdik edenlere gelince, işte onlar, Allah´tan korkanlardır"
        },
        {
            "chapter": 39,
            "verse": 34,
            "text": "Onlara, Rablerinin katında ne dilerlerse vardır. işte O, güzel davrananların mükafatıdır"
        },
        {
            "chapter": 39,
            "verse": 35,
            "text": "Çünkü Allah, onların önceden yaptıklarının en kötüsünü bile silip bağışlayacak ve yapmakta oldukları güzel amellerin en güzeline göre mükafatlarını kendilerine verecektir"
        },
        {
            "chapter": 39,
            "verse": 36,
            "text": "Allah, kuluna kafi değil midir? Durmuşlar da seni O´ndan başkalarıyla korkutuyorlar. Her kimi Allah şaşırtırsa, artık ona hidayet edecek yoktur"
        },
        {
            "chapter": 39,
            "verse": 37,
            "text": "Her kime de Allah hidayet verirse onu da şaşırtacak yoktur. Allah, intikam sahibi, çok güçlü değil midir"
        },
        {
            "chapter": 39,
            "verse": 38,
            "text": "Andolsun ki, onlara: «O gökleri ve yeri kim yarattı?» diye sorsan kesinlikle «Allah´tır» diyeceklerdir. De ki: «Gördünüz ya. Allah´tan başka çağırdıklarınızı, eğer Allah bana bir keder dilerse, onlar O´nun vereceği kederi açabilirler mi? Ya da O, bana bir rahmet dilerse onlar O´nun rahmetini tutabilirler mi?» De ki: «Allah bana yeter! Tevekkül edenler hep O´na dayanır!»"
        },
        {
            "chapter": 39,
            "verse": 39,
            "text": "De ki: «Ey kavmim, haliniz üzere çalışın; şüphesiz ben de çalışıyorum. Artık ileride bileceksiniz"
        },
        {
            "chapter": 39,
            "verse": 40,
            "text": "Kime kendisini rezil edecek bir azabın geleceğini ve yerli (kalıcı) bir azabın kimin üstüne ineceğini!»"
        },
        {
            "chapter": 39,
            "verse": 41,
            "text": "Biz, insanlar için sana hak ile kitap indirdik. O halde kim yola gelirse kendi lehinedir; her kim de saparsa yalnızca kendi aleyhine olarak sapmış olur. Sen onların üzerine vekil değilsin"
        },
        {
            "chapter": 39,
            "verse": 42,
            "text": "Allah alır o canları öldükleri zaman; ölmeyenleri de uyuduklarında. Sonra haklarında ölüm kararı verdiklerini alıkoyar, diğerlerini belirlenmiş bir süreye kadar salıverir. Şüphesiz ki bunda düşünecek bir kavim için deliller vardır"
        },
        {
            "chapter": 39,
            "verse": 43,
            "text": "Yoksa Allah´tan başka şefaatçılar mı edindiler?! De ki: «Hiçbir şeye güç yetiremeseler ve akıl erdiremeselerde mi?»"
        },
        {
            "chapter": 39,
            "verse": 44,
            "text": "De ki: «Bütün şefaat Allah´a aittir. Göklerin ve yerin mülkü O´nundur. Sonra hep döndürülüp O´na götürüleceksiniz!»"
        },
        {
            "chapter": 39,
            "verse": 45,
            "text": "Böyle iken Allah bir olarak anıldığında, ahirete inanmayanların yürekleri burkulur. O´ndan başkaları anıldığı zaman hemen yüzleri güler"
        },
        {
            "chapter": 39,
            "verse": 46,
            "text": "De ki: «Ey gökleri ve yeri yaratan, görülmeyeni ve görüleni bilen Allah´ım, kullarının arasında o ihtilaf edip durdukları şeyler hakkında sen hüküm vereceksin!»"
        },
        {
            "chapter": 39,
            "verse": 47,
            "text": "Ve eğer bütün yeryüzünde olanlar ve onlarla birlikte bir o kadar daha o zulmedenlerin olsa, kıyamet günü azabın fenalığından kurtulmak için onu mutlaka feda ederlerdi. Ama karşılarına Allah tarafından hiç hesap etmedikleri şeyler çıkarılacaktır"
        },
        {
            "chapter": 39,
            "verse": 48,
            "text": "Öyle ki, yaptıkları işlerin fenalıkları karşılarına çıkmış ve alay edip durdukları şeyler kendilerini sarmıştır"
        },
        {
            "chapter": 39,
            "verse": 49,
            "text": "Fakat insana bir sıkıntı dokunduğunda Bize yalvarır, sonra kendisine tarafımızdan bir nimet bahşettiğimizde de: «O, bana bir bilgi sayesinde verildi.» der. Aslında o bir imtihandır, fakat pek çokları bilmezler"
        },
        {
            "chapter": 39,
            "verse": 50,
            "text": "Onu bunlardan öncekiler de söyledi, fakat o kazandıkları kendilerini kurtaramadı"
        },
        {
            "chapter": 39,
            "verse": 51,
            "text": "Sonunda kazandıklarının kötülükleri başlarına geçti. Şunlardan o zulmedenlerin de kazandıklarının kötülükleri başlarına geçecektir, onlar da (bunu) atlatacak değillerdir"
        },
        {
            "chapter": 39,
            "verse": 52,
            "text": "Hala Allah´ın rızkı dilediğine açtığını ve kıstığını bilmediler mi? Şüphesiz ki bunda, iman edecek bir topluluk için bir çok ibretler vardır"
        },
        {
            "chapter": 39,
            "verse": 53,
            "text": "De ki: «Ey kendi aleyhlerine haddi aşmış kullarım, Allah´ın rahmetinden ümit kesmeyin! Çünkü Allah, bütün günahları bağışlar. Şüphesiz ki O, çok bağışlayıcıdır, çok merhamet edicidir.»"
        },
        {
            "chapter": 39,
            "verse": 54,
            "text": "Onun için ümidi kesmeyin de başınıza azap gelmeden önce tevbe ile Rabbınıza yönelin ve O´na halis müslümanlık yapın! Sonra kurtulamazsınız"
        },
        {
            "chapter": 39,
            "verse": 55,
            "text": "Haberiniz olmadan ansızın başınıza azap gelmeden önce samimi müslüman olun da, Rabbinizden size indirilenin en güzeline uyun ve uygulayın"
        },
        {
            "chapter": 39,
            "verse": 56,
            "text": "Bir kimsenin: «Eyvah, Allah´ın huzurunda yaptığım kusurlardan dolayı vay bana! Doğrusu ben, alay ederlendendim.» diyeceği"
        },
        {
            "chapter": 39,
            "verse": 57,
            "text": "yahut: «Allah, bana yolunu gösterseydi, kesinlikle ben takva sahiplerinden olurdum.»"
        },
        {
            "chapter": 39,
            "verse": 58,
            "text": "ya da azabı gördüğü zaman: «Bana bir daha geri dönüş (imkanı) olsaydı da güzel davrananlardan olsaydım!» diyeceği gün (gelmeden uyun)"
        },
        {
            "chapter": 39,
            "verse": 59,
            "text": "(Ona): «Hayır, sana ayetlerim geldi de onlara yalan dedin, kibirlenmek istedin ve kafirlerden oldun!» denir"
        },
        {
            "chapter": 39,
            "verse": 60,
            "text": "Bir de kıyamet gününde Allah´a karşı yalan söyleyenlerin yüzlerinin kararmış olduğunu görürsün. Kibirlenenlerin yeri cehennemde değil mi"
        },
        {
            "chapter": 39,
            "verse": 61,
            "text": "Korunan takva sahiplerini ise Allah, muratlarınca kurtuluşa erdirecektir. Onlara kötülük dokunmayacak, üzüntü duyacak da değillerdir"
        },
        {
            "chapter": 39,
            "verse": 62,
            "text": "Allah, herşeyin yaratıcısıdır; herşey üzerinde vekil de O´dur"
        },
        {
            "chapter": 39,
            "verse": 63,
            "text": "Bütün göklerin ve yerin kilitleri O´nundur. Allah´ın ayetlerini inkar edenlere gelince, işte onlar; kendilerine yazık edenlerdir"
        },
        {
            "chapter": 39,
            "verse": 64,
            "text": "De ki: «Böyle iken, şimdi O Allah´tan başkasına mı kulluk etmemi emrediyorsunuz bana, ey cahiller?»"
        },
        {
            "chapter": 39,
            "verse": 65,
            "text": "Andolsun ki, sana da senden öncekilere de: «Yemin ederim ki, eğer (Allah´a) ortak koşarsan bütün çalışman boşa gider ve mutlaka kendine yazık edenlerden olursun!» diye vahyolundu"
        },
        {
            "chapter": 39,
            "verse": 66,
            "text": "Hayır, onun için yalnızca Allah´a kulluk et ve şükredenlerden ol"
        },
        {
            "chapter": 39,
            "verse": 67,
            "text": "Onlar, Allah´ı gerektiği gibi takdir edemediler. Oysa bütün yeryüzü kıyamet gününde O´nun tasarrufunda olacak, gökler de O´nun kudretiyle katlanmış olacaktır. O, onların ortak koştuklarından münezzeh ve çok yücedir"
        },
        {
            "chapter": 39,
            "verse": 68,
            "text": "Ve Sur üflenmiştir. Göklerde kim var ve yerde kim varsa, Allah´ın dilediği kimselerden başka hepsi çarpılıp yıkılmıştır. Sonra ona bir daha üflenmiştir. Bu defa da onların hepsi kalkmış bakıyorlardır"
        },
        {
            "chapter": 39,
            "verse": 69,
            "text": "Ve yeryüzü, Rabbinin nuru ile parlamıştır. Kitap konmuş, peygamberler ve şahitler getirilmiş, onlara hiçbir haksızlık yapılmadan, aralarında hak ile hüküm verilmektedir"
        },
        {
            "chapter": 39,
            "verse": 70,
            "text": "Herkese yaptığının karşılığı tamamen ödenmiştir ve O, onların yaptıklarını en iyi bilendir"
        },
        {
            "chapter": 39,
            "verse": 71,
            "text": "Kafirler, bölük bölük cehenneme sevkedilmektedir. Nihayet ona vardıklarında kapıları açılacak ve bekçileri onlara: «içinizden size Rabbinizin ayetlerini okuyan ve sizi bugününüzle karşılaşacağınıza dair korkutan peygamberler gelmedi mi?» diye soracaklar, onlar da cevap vereceklerdir «Evet geldi.» Fakat azap kelimesi kafirlerin üzerine hak oldu"
        },
        {
            "chapter": 39,
            "verse": 72,
            "text": "Onlara: «Girin cehennemin kapılarından, ebediyyen içinde kalmak üzere!» denir. Bak, büyüklük taslayanların yeri ne kötü"
        },
        {
            "chapter": 39,
            "verse": 73,
            "text": "Rablerinden korkan takva sahipleri de bölük bölük cennete sevkedilmektedir. Nihayet oraya vardıkları ve kapıları açıldığı zamar bekçileri onlara: «Selam sizlere, ne hoşsunuz! Haydi gidin oraya, sonsuza dek kalmak üzere!» diye selama duracaklar"
        },
        {
            "chapter": 39,
            "verse": 74,
            "text": "Onlar da: «Hamdolsun o Allah´a ki, bize verdiği sözü gerçekleştirdi ve bizi bu yere varis kıldı; cennette istediğimiz yerde makam tutuyoruz.» diyecekler. Bak, artık o iş yapanların mükafatı ne güzel"
        },
        {
            "chapter": 39,
            "verse": 75,
            "text": "Melekleri de Arş´ı etrafından donatmış olarak Rablerine hamd ile tesbih ettiklerini görürsün. Halk arasında adaletle hüküm verilmekte ve «alemlerin Rabbi Allah´a hamdolsun!» denilmektedir"
        },
        {
            "chapter": 40,
            "verse": 1,
            "text": "Ha, Mim"
        },
        {
            "chapter": 40,
            "verse": 2,
            "text": "Bu kitabın indirilişi, O çok güçlü, herşeyi bilen Allah´tandır"
        },
        {
            "chapter": 40,
            "verse": 3,
            "text": "O günahkarları bağışlayan, tevbeyi kabul eden, cezalandırması şiddetli, bol lütuf sahibi Allah´tan ki, O´ndan başka tapılacak yoktur. Dönüş de O´nadır"
        },
        {
            "chapter": 40,
            "verse": 4,
            "text": "Allah´ın ayetleri hakkında yalnızca nankörlük eden kafirler mücadele eder. Şimdi onların memleketler içinde dönüp dolaşmaları seni aldatmasın"
        },
        {
            "chapter": 40,
            "verse": 5,
            "text": "Onlardan önce Nuh kavmi, arkalarından da çeşitli gruplar yalanlamışlardı ve her ümmet kendi peygamberlerini yakalamaya kalkıştı. Onlar, hakkı batıl ile yok etmek için boşuna mücadele ettiler de Ben, onları tuttum alıverdim. (Bak) o vakit nasıl oldu cezalandırmam"
        },
        {
            "chapter": 40,
            "verse": 6,
            "text": "Ve işte o nankörlük eden kafirlere, Rabbinin onların nara (cehennemde) yanacaklarına dair sözü öyle gerçekleşti"
        },
        {
            "chapter": 40,
            "verse": 7,
            "text": "Arşı taşıyanlar ve onun çevresindekiler Rablerini hamd ile tesbih ederler, O´na iman ederler ve iman etmiş olanlar için şöyle bağışlanma dilerler: «Ey Rabbimiz, senin rahmet ve ilmin herşeye geniş (herşeyi kuşatmıştır). Hemen o tevbe edip yoluna uyanları bağışla ve onları cehennem azabından koru"
        },
        {
            "chapter": 40,
            "verse": 8,
            "text": "Ey Rabbimiz, onları o kendilerine vaad buyurduğun Adn cennetlerine koy; atalarından, eşlerinden ve soylarından dürüst olanları da. Şüphesiz Sen, güçlüsün, hikmet sahibisin Sen"
        },
        {
            "chapter": 40,
            "verse": 9,
            "text": "Onları fenalıklardan koru! Sen, her kimi fenalıklardan korursan, o gün onu gerçekten rahmetinle yarlığamışındır (bağışlamışsındır). İşte asıl büyük kurtuluş da budur!»"
        },
        {
            "chapter": 40,
            "verse": 10,
            "text": "O küfredenlere muhakkak şöyle bağırılacaktır: «Kesinlikle Allah´ın gazabı, sizin kendinize karşı olan gazabınızdan daha büyüktür. Çünkü siz imana davet ediliyordunuz da küfrediyordunuz.»"
        },
        {
            "chapter": 40,
            "verse": 11,
            "text": "Diyecekler ki: «Ey Rabbimiz, bizi iki kere öldürdün, iki kere de dirilttin, şimdi günahlarımızı anladık; acaba çıkmanın bir yolu var mı?»"
        },
        {
            "chapter": 40,
            "verse": 12,
            "text": "Bunun sebebi şudur ki, «Siz tek Allah´a çağırıldığınız zaman inkar ettiniz, O´na ortak koşulduğunda da inanıyordunuz, işte hüküm O ulu, O büyük Allah´ındır.»"
        },
        {
            "chapter": 40,
            "verse": 13,
            "text": "Size ayetlerini gösteren, sizin için gökten bir rızık indiren O´dur. Fakat, ancak gönül veren anlar"
        },
        {
            "chapter": 40,
            "verse": 14,
            "text": "O halde sizler, dini kendisi için halis kılarak (dininde samimi olarak) hep Allah´a ibadet edin; isterse kafirler hoşlanmasınlar"
        },
        {
            "chapter": 40,
            "verse": 15,
            "text": "O dereceleri yüksek Arş´ın sahibi (Allah), buluşma gününün dehşetini haber vermek için kullarından dilediğine emrinde ruh (melek) indirip vahy veriyor"
        },
        {
            "chapter": 40,
            "verse": 16,
            "text": "Onların (mezarlarından) meydana fırlayacakları gün, kendilerinin yapmış olduğu hiçbir şey Allah´a gizli kalmaz. «Bugün mülk kimindir?» (buyurulur). «Bir olan, herşeyi kudreti altında tutan Allah´ındır.» (denir)"
        },
        {
            "chapter": 40,
            "verse": 17,
            "text": "Bugün herkese kazandığının karşılığı verilecektir. Zulüm yok bugün. Şüphesiz Allah, hesabı çabuk görendir"
        },
        {
            "chapter": 40,
            "verse": 18,
            "text": "Bir de o yaklaşan felaket gününü onlara haber ver ki, o zaman yürekleri gırtlaklara dayanmış yutkunur da yutkunurlar. Zalimler için ne ısınacak bir hısım (ne sıcak bir yakın) vardır, ne de sözü dinlenecek bir şefaatçi"
        },
        {
            "chapter": 40,
            "verse": 19,
            "text": "Gözlerin hain bakışını da bilir, gönüllerin gizlediğini de"
        },
        {
            "chapter": 40,
            "verse": 20,
            "text": "Allah, hakkı yerine getirir. Onların O´ndan başka yalvardıkları ise, hiçbir şeyi yerine getiremezler. Çünkü Allah´tır hakkıyla işiten, gören"
        },
        {
            "chapter": 40,
            "verse": 21,
            "text": "Yeryüzünde bir dolaşıp da kendilerinden öncekilerin sonunun ne olduğuna bir bakmadılar mı? Onlar gerek kuvvet, gerekse yeryüzündeki eserleri bakımından kendilerinden daha çetindiler; öyle iken Allah, onları günahları yüzünden tutup alıverdi ve kendilerini Allah´a karşı bir koruyan bulunmadı"
        },
        {
            "chapter": 40,
            "verse": 22,
            "text": "O şundandı: Onlara peygamberleri mucizelerle geliyorlardı, fakat onlar inkar ettiler. Allah da tuttu kendilerini alıverdi; çünkü O´nun kuvveti çok, cezası çetindir"
        },
        {
            "chapter": 40,
            "verse": 23,
            "text": "Andolsun ki, Musa´yı ayetlerimizle ve açık bir delil ile gönderdik"
        },
        {
            "chapter": 40,
            "verse": 24,
            "text": "Firavun´a, Haman´a ve Karun´a; onlar dediler ki: «Bu bir sihirbaz, bir yalancı.»"
        },
        {
            "chapter": 40,
            "verse": 25,
            "text": "Bunun üzerine kendilerine tarafımızdan gerçeği getirince de: «Onunla beraber iman etmiş olanların oğullarını öldürün, kadınlarını diri bırakın!» dediler. Kafirlerin düzeni (tuzağı) hep dalal (sapkınlık) içindedir"
        },
        {
            "chapter": 40,
            "verse": 26,
            "text": "Bir de Firavun: «Bırakın beni, öldüreyim Musa´ yı da o, Rabbine dua etsin! Çünkü ben, onun dininizi değiştirmesinden veya yeryüzünde bir bozgunculuk çıkarmasından korkuyorum.» dedi"
        },
        {
            "chapter": 40,
            "verse": 27,
            "text": "Musa da: «Muhakkak ben, hesap gününe inanmayan her ululuk taslayandan Rabbime ve Rabbinize sığındım!» dedi"
        },
        {
            "chapter": 40,
            "verse": 28,
            "text": "Firavun ailesinden -imanını saklayan- mümin bir adam: «Bir adamı «Rabbim Allah´tır» diyor diye öldürecek misiniz? Oysa o, size Rabbinizden açık delillerle gelmiştir. Hem o bir yalancı ise, çok sürmez yalanı boynuna geçer; fakat doğru ise size yaptığı tehditlerin bir kısmı olsun başınıza gelir. Şüphe yok ki, Allah, aşırı giden bir yalancıyı doğru yola çıkarmaz"
        },
        {
            "chapter": 40,
            "verse": 29,
            "text": "Ey kavmim, bugün mülk sizindir, bu yerde yüze çıkmış (üstün) bulunuyorsunuz; fakat Allah´ın hışmı başımıza gelirse bizi ondan kim kurtarabilir?» dedi. Firavun: «Ben size yalnızca görüşümü söylüyorum ve ben size ancak doğru yolu gösteriyorum.» dedi"
        },
        {
            "chapter": 40,
            "verse": 30,
            "text": "O iman etmiş olan kişi: «Ey kavmim, doğrusu ben sizin hakkınızda Ahzab (eski topluluklar)ın günleri gibi bir günden korkuyorum"
        },
        {
            "chapter": 40,
            "verse": 31,
            "text": "Nuh kavmi´nin, Ad´ın, Semüd´un ve daha sonrakilerin maceraları gibisinden. Allah, kullarına haksızlık etmek istemez"
        },
        {
            "chapter": 40,
            "verse": 32,
            "text": "Ve ey kavmim, ben sizin için o çağrışma gününden korkuyorum"
        },
        {
            "chapter": 40,
            "verse": 33,
            "text": "O arkanızı dönüp gideceğiniz günden. Sizi Allah´tan koruyacak da yoktur. Her kimi de Allah şaşırtırsa, artık onu doğru yola iletecek biri yoktur!» dedi"
        },
        {
            "chapter": 40,
            "verse": 34,
            "text": "Bundan önce size apaçık delillerle Yusuf gelmişti. O zaman da onun size getirdiği gerçekte şüphe edip durmuştunuz. Nihayet vefat ettiğinde de: «Bundan sonra Allah asla peygamber göndermez!» dediniz. İşte aşırı şüpheci olanları Allah böyle şaşırtır"
        },
        {
            "chapter": 40,
            "verse": 35,
            "text": "Onlar ki, kendilerine gelmiş bir delil olmaksızın Allah´ın ayetleri hakkında mücadele ederler. Allah katında ve imanı olanların yanında kin beslenmesi için ne büyük huy! İşte Allah, her zorba, böbürlenen kimsenin kalbini öyle bir tabiat ile mühürler"
        },
        {
            "chapter": 40,
            "verse": 36,
            "text": "Firavun da: «Ey Haman, bana bir kule yap, belki ben erişirim o yollara"
        },
        {
            "chapter": 40,
            "verse": 37,
            "text": "Göklerin yollarına da Musa´nın tanrısınına muttali olurum ve kesinlikle ben onu yalancı sanıyorum.» dedi. işte bu şekilde Firavun´a kötü ameli güzel gösterildi de yoldan çıkarıldı. Firavun´un düzeni hep hüsrandadır (çıkmazdadır)"
        },
        {
            "chapter": 40,
            "verse": 38,
            "text": "O iman eden kişi ise: «Ey kavmim, gelin arkamdan size reşad yolunu (murada erdirecek yolu) göstereyim"
        },
        {
            "chapter": 40,
            "verse": 39,
            "text": "Ey kavmim, bu dünya hayatı, ancak bir kazançtan ibarettir, ahiret ise durulacak yurttur"
        },
        {
            "chapter": 40,
            "verse": 40,
            "text": "Her kim bir kötülük yaparsa, ona onun gibi kötülükten başka karşılık olmaz. Gerek erkek gerek dişi her kim de mü´min olarak iyi bir iş işlerse, işte onlar cennete girerler, orada kendilerine hesapsız rızık verilir"
        },
        {
            "chapter": 40,
            "verse": 41,
            "text": "Hem ey kavmim, neden ben sizi kurtuluşa davet ederken siz beni ateşe davet ediyorsunuz"
        },
        {
            "chapter": 40,
            "verse": 42,
            "text": "Siz beni, Allah´ı inkar etmeye ve bence hiç ilimde yeri olmayan şeyleri O´na ortak koşmaya davet ediyorsunuz; ben ise sizi o çok güçlü, çok bağışlayıcıya davet ediyorum"
        },
        {
            "chapter": 40,
            "verse": 43,
            "text": "Şu asla inkar edilemez ki, gerçekte sizin beni davet ettiğinizin ne dünyada ne de ahirette bir davet hakkı yoktur, hepimizin varacağı Allah´tır ve bütün haddi aşanlar nara (cehennemde) yanacaktır"
        },
        {
            "chapter": 40,
            "verse": 44,
            "text": "Siz benim söylediklerimi sonra anlayacaksınız. Ben işimi Allah´a havale ediyorum. Muhakkak Allah, kullarını görür, gözetir.» dedi"
        },
        {
            "chapter": 40,
            "verse": 45,
            "text": "Onun için Allah, onu onların kurdukları tuzağın fenalıklarından korudu ve Firavun´un ailesini o kötü azap kuşattı"
        },
        {
            "chapter": 40,
            "verse": 46,
            "text": "Ateş; onlar, sabah akşam ona karşı sunulur dururlar. Kıyamet kopacağı gün de: «Tıkın Firavun ailesini en şiddetli azaba!» (denilir)"
        },
        {
            "chapter": 40,
            "verse": 47,
            "text": "Ve hele ateş içinde biribirlerini protesto ederlerken zayıf olanlar büyüklük taslayanlara: «Hani bizler sizin yönettikleriniz idik. Şimdi siz bizden bir ateş nöbetini savabiliyor musunuz?» diyeceklerdir"
        },
        {
            "chapter": 40,
            "verse": 48,
            "text": "Büyüklük taslayanlar ise şöyle diyecekler: «Evet, hepimiz onun içindeyiz, çünkü Allah kulları arasında hükmünü verdi.»"
        },
        {
            "chapter": 40,
            "verse": 49,
            "text": "Ateştekiler cehennem bekçilerine derler ki: «Rabbinize dua edin de bir gün (olsun) azabımızı bir; hafifletsin!»"
        },
        {
            "chapter": 40,
            "verse": 50,
            "text": "Bekçiler: «Ya size peygamberleriniz mucizelerle gelmiyorlar mıydı ki?» derler. Onlar: « Evet.» derler. Bekçiler: «Öyle ise kendiniz dua edin.» derler. Kafirlerin duası ise hep çıkmazdadır"
        },
        {
            "chapter": 40,
            "verse": 51,
            "text": "Elbette Biz peygamberlerimize ve iman edenlere hem dünya hayatında, hem de şahitlerin dikileceği günde yardım edeceğiz"
        },
        {
            "chapter": 40,
            "verse": 52,
            "text": "O gün ki, zalimlere, özür dilemeleri fayda vermez. Onlara lanet vardır ve onlara yurdun kötüsü (cehennem) vardır"
        },
        {
            "chapter": 40,
            "verse": 53,
            "text": "Andolsun ki, Biz Musa´ya o hidayeti verdik ve İsrailoğullarına o kitabı miras kıldık"
        },
        {
            "chapter": 40,
            "verse": 54,
            "text": "Aklı selim sahiplerine bir yol gösterici ve bir ihtar olmak üzere"
        },
        {
            "chapter": 40,
            "verse": 55,
            "text": "O halde sabret, çünkü Allah´ın va´di haktır; günahının bağışlanmasını dile ve akşam sabah Rabbini hamd ile tesbih et"
        },
        {
            "chapter": 40,
            "verse": 56,
            "text": "Çünkü kendilerine gelmiş kesin bir delil olmaksızın Allah´ın ayetleri hakkında mücadele edenlerin göğüslerinde, sadece yetişemeyecekleri bir kibir vardır. Sen hemen Allah´a sığın çünkü işiten O´dur, gören O"
        },
        {
            "chapter": 40,
            "verse": 57,
            "text": "Elbette göklerin ve yerin yaratılması o insanların yaratılmasından daha büyüktür. Fakat insanların çoğu bilmezler"
        },
        {
            "chapter": 40,
            "verse": 58,
            "text": "Kör ile gören bir olmaz, iman edip iyi iyi işler yapan kimselerle kötülük yapan da (bir değildir). Siz pek az düşünüyorsunuz"
        },
        {
            "chapter": 40,
            "verse": 59,
            "text": "Herhalde o saat (kıyamet) muhakkak gelecektir, onda hiç şüphe yoktur. Fakat insanların çoğu inanmazlar"
        },
        {
            "chapter": 40,
            "verse": 60,
            "text": "Oysa Rabbiniz: «Bana yalvarın ki, size karşılık vereyim; çünkü Bana ibadet etmeyi kibirlerine yediremeyenler, yarın hor, hakir cehenneme gireceklerdir.» buyurdu"
        },
        {
            "chapter": 40,
            "verse": 61,
            "text": "Allah O´dur ki, içinde dinlenesiniz diye sizin için geceyi yarattı, göz açıcı olarak da gündüzü. Doğrusu Allah, insanlara karşı bir lütuf sahibidir. Fakat insanların çoğu şükretmezler"
        },
        {
            "chapter": 40,
            "verse": 62,
            "text": "İşte Allah´tır Rabbiniz, herşeyi yaratan O´ndan başka hiçbir tanrı yoktur; o halde nasıl çevrilirsiniz"
        },
        {
            "chapter": 40,
            "verse": 63,
            "text": "İşte Allah ayetlerini inkar edenler öyle çevriliyorlar"
        },
        {
            "chapter": 40,
            "verse": 64,
            "text": "Allah O´dur ki, sizin için yeri bir karargah, göğü de bir bina yaptı, size şekil verdi, sonra da şekillerinizi güzelleştirdi ve hoş nimetlerden size rızık verdi, işte o Allah´tır Rabbiniz! Ne yücedir O alemlerin Rabbi olan Allah"
        },
        {
            "chapter": 40,
            "verse": 65,
            "text": "Gerçek hayat sahibi ancak O´dur, O´ndan başka tapılacak yoktur. Onun için dini halis kılarak O´na, hep O´na yalvarın! Hamd o alemlerin Rabbi olan Allah´ın"
        },
        {
            "chapter": 40,
            "verse": 66,
            "text": "De ki: «Bana Rabbimden açık deliller geldiği zaman, ben o sizin Allah´tan başka yalvardıklarınıza ibadet etmekten kesinlikle men´edildim ve O alemlerin Rabbine teslim olmakla emrolundum.»"
        },
        {
            "chapter": 40,
            "verse": 67,
            "text": "O´dur sizi (önce) bir topraktan yaratan sonra bir nutfeden (bir damla sudan), sonra bir yapışkan maddeden; sonra da sizi bir bebek olarak çıkarıyor, sonra olgunluk çağına eresiniz diye büyütüyor, sonra da yaşlanasınız diye, içinizden kimi de daha önce vefat ettirilir. Belirli bir süreye eresiniz ve gerek ki aklınızı kullanasınız diye"
        },
        {
            "chapter": 40,
            "verse": 68,
            "text": "O´dur hem dirilten, hem öldüren. Özetle, O bir işe karar verdiği zaman ona sadece: «Ol!» der, oluverir"
        },
        {
            "chapter": 40,
            "verse": 69,
            "text": "Bakmaz mısın, o Allah´ın ayetleri hakkında mücadeleye kalkanlara, nereden döndürülüyorlar"
        },
        {
            "chapter": 40,
            "verse": 70,
            "text": "Kitaba ve peygamberlerimizi gönderdiğimiz şeylere yalan diyenler artık ileride bilecekler"
        },
        {
            "chapter": 40,
            "verse": 71,
            "text": "O zaman, boyunlarında tomruklar ve zincirler olduğu halde sürükleneceklerdir"
        },
        {
            "chapter": 40,
            "verse": 72,
            "text": "Kaynar suda; sonra ateşte kaynatılacaklardır"
        },
        {
            "chapter": 40,
            "verse": 73,
            "text": "Sonra denilecek onlara: «Nerede o ortak koştuklarınız"
        },
        {
            "chapter": 40,
            "verse": 74,
            "text": "Allah´tan başkaları?» Diyecekler ki: «Onlar bizden uzaklaşıp gittiler. Daha doğrusu biz bundan önce bir şeye ibadet etmiyormuşuz!» İşte Allah kafirleri böyle şaşkınlaştırır"
        },
        {
            "chapter": 40,
            "verse": 75,
            "text": "Bunun sebebi şudur. Çünkü siz, yeryüzünde haksızlıkla seviniyordunuz ve çünkü güveniyordunuz"
        },
        {
            "chapter": 40,
            "verse": 76,
            "text": "Girin cehennemin kapılarından, içlerinde ebedi kalmak üzere. Bak o kibirlenenlerin yeri, ne çirkindir"
        },
        {
            "chapter": 40,
            "verse": 77,
            "text": "Onun için, sabret. Allah´ın va´di gerçektir, mutlaka olacaktır. Artık onlara yaptığımız tehdidin bir kısmını sana göstersek de veya seni kendimize alsak da onlar mutlaka döndürülüp Bize getirileceklerdir"
        },
        {
            "chapter": 40,
            "verse": 78,
            "text": "Andolsun ki, Biz senin önünden nice peygamberler gönderdik; onlardan kimini sana ayıttık, kimini ayıtmadık (anlatmadık). Hiçbir peygamber, Allah´ın izni olmadan bir mucize getiremez. Allah´ın emri gelince de hak yerine getirilir ve batıl bir dava peşinde koşanlar, işte hüsrana burada düştüler"
        },
        {
            "chapter": 40,
            "verse": 79,
            "text": "Allah O´dur ki, sizin için o yumuşak başlı hayvanları yaratmıştır. Onlardan binit edinesiniz diye; onlardan yersiniz de"
        },
        {
            "chapter": 40,
            "verse": 80,
            "text": "Size onlardan daha bir çok yararlar vardır. Ayrıca onların üzerinde sinelerinizdeki bir arzuya erişesiniz diye, hem onların üzerinde hem de gemilerin üzerinde taşınırsınız"
        },
        {
            "chapter": 40,
            "verse": 81,
            "text": "Ve size ayetlerini gösterir, şimdi Allah´ın ayetlerinin hangisini inkar edersiniz"
        },
        {
            "chapter": 40,
            "verse": 82,
            "text": "Daha yeryüzünde bir gezip de bakmazlar mı ki, kendilerinden öncekilerin sonu nasıl olmuştur? Onlar kendilerinden hem daha çok hem de kuvvetleri ve yeryüzündeki eserleri noktasından daha üstün idiler. Öyle iken o elde ettikleri şeyler kendilerini kurtaramadı"
        },
        {
            "chapter": 40,
            "verse": 83,
            "text": "Çünkü onlara peygamberleri açık delillerle geldiği zaman, kendilerinde bulunan ilme güvendiler de alay ettikleri şey kendilerini kuşatıverdi"
        },
        {
            "chapter": 40,
            "verse": 84,
            "text": "O zaman hışmımızı gördüklerinde: «Allah´ın birliğine inandık ve ona ortak koştuğumuz şeyleri inkar ettik!» dediler"
        },
        {
            "chapter": 40,
            "verse": 85,
            "text": "Dediler ama, hışmımızı gördükleri zamanki imanları kendilerine fayda verecek değildi. Allah´ın kulları hakkındaki süregelen kanunu (bu), işte hüsrana bu noktada düştü kafirler"
        },
        {
            "chapter": 41,
            "verse": 1,
            "text": "Ha, Mim"
        },
        {
            "chapter": 41,
            "verse": 2,
            "text": "O Rahman (bağışlaması, bütün varlıkları kapsayan) ve Rahim (çok merhametli Allah) tarafından indirilmiştir"
        },
        {
            "chapter": 41,
            "verse": 3,
            "text": "Öz Arapça bir Kur´an olmak üzere, bilecek bir topluluk için ayetleri ayırt edilmiş, açıklanmış bir kitap"
        },
        {
            "chapter": 41,
            "verse": 4,
            "text": "Hem müjdeci olarak, hem gocundurucu; onun için çokları onlara başını çevirmiştir de işitmezler"
        },
        {
            "chapter": 41,
            "verse": 5,
            "text": "ve şöyle demektedirler: «Kalplerimiz, senin bizi çağırdığın şeye karşı örtüler içinde, kulaklarımızda da bir ağırlık var ve seninle aramıza bir gergi (perde) çekilmiştir. Haydi, yap yapacağını çünkü biz yapıyoruz!»"
        },
        {
            "chapter": 41,
            "verse": 6,
            "text": "De ki: «Ben, sadece sizin gibi bir insanım, ancak bana tanrınızın bir tek tanrı olduğu vahyolunuyor. Onun için hep O´na yönelin ve O´nun bağışlamasını isteyin; vay haline o ortak koşanların"
        },
        {
            "chapter": 41,
            "verse": 7,
            "text": "ki, zekatı vermezler ve onlar ahireti de inkar ediyorlar"
        },
        {
            "chapter": 41,
            "verse": 8,
            "text": "Şüphesiz, iman edip iyi iyi işler yapanlar için minnetsiz bir mükafat vardır.»"
        },
        {
            "chapter": 41,
            "verse": 9,
            "text": "De ki: «Siz gerçekten yeri iki günde yaratanı inkar edip duracak mısınız? Bir de O´na eşler mi koşuyorsunuz? O, bütün alemlerin Rabbidir"
        },
        {
            "chapter": 41,
            "verse": 10,
            "text": "Hem ona üstünden ağır baskılar (dağlar) yaptı, onda bereketler meydana getirdi ve onda azıklarını dört gün içinde araştıranlar için bir düzeyde takdir buyurdu"
        },
        {
            "chapter": 41,
            "verse": 11,
            "text": "Sonra göğe doğruldu da o bir duman iken ona ve yere: «İkiniz de ister istemez gelin!» dedi. İkisi de: «isteye isteye geldik.» dediler"
        },
        {
            "chapter": 41,
            "verse": 12,
            "text": "Böylece onları iki günde yedi gök olmak üzere yerine koydu ve her gökte (bulunan meleklere) işlerine ait emrini vahyetti. Dünya gökyüzünü kandillerle donattık ve koruduk, işte bu, hep o çok güçlü ve herşeyi bilenin takdiridir"
        },
        {
            "chapter": 41,
            "verse": 13,
            "text": "Bunun üzerine yine başlarını çevirirlerse, o zaman de ki: «Size Ad ve Semud´u (çarpan) yıldırım gibi bir yıldırım haber veriyorum.»"
        },
        {
            "chapter": 41,
            "verse": 14,
            "text": "Onlara: «Allah´tan başkasına tapmayın!» diye önlerinden ve arkalarından peygamberler geldiği zaman «Rabbimiz dileseydi, melekler gönderirdi. Onun için biz sizin gönderildiğiniz şeylere inanmayız!» dediler"
        },
        {
            "chapter": 41,
            "verse": 15,
            "text": "Sonra Ad (kavmi) yeryüzünde haksız yere kibirlenmek istediler ve: «Bizden daha kuvvetli kim var?» dediler. Ya kendilerini yaratmış olan Allah´ın onlardan daha kuvvetli olduğunu bir düşünmediler de mi? Fakat ayetlerimizi inkar ediyorlardı"
        },
        {
            "chapter": 41,
            "verse": 16,
            "text": "Biz de kendilerine dünya hayatında zillet azabını tattırmak için uğursuz günlerde üzerlerine sarsar rüzgarı (dondurucu veya çok gürültülü bir kasırga) gönderdik. Elbette ki, ahiret azabı daha zahmetlidir; hem de onlar kurtarılamayacaklardır"
        },
        {
            "chapter": 41,
            "verse": 17,
            "text": "Semud´a gelince, Biz onlara yolu gösterdik de onlar, hidayete karşı körlüğü sevmek istediler, derken yaptıkları yüzünden kendilerini o hor azap yıldırımı alıverdi"
        },
        {
            "chapter": 41,
            "verse": 18,
            "text": "İman edip de korunanları ise kurtardık"
        },
        {
            "chapter": 41,
            "verse": 19,
            "text": "Allah düşmanlarının toplanıp ateşe sevkolunacakları gün ise artık onlar, baştan sona hep tutuklanırlar"
        },
        {
            "chapter": 41,
            "verse": 20,
            "text": "Hatta ona vardıklarında kulakları, gözleri ve derileri neler yaptıkları konusunda aleyhlerine şahitlik ederler"
        },
        {
            "chapter": 41,
            "verse": 21,
            "text": "Derilerine: «Niçin aleyhimizde şahitlik ettiniz?» derler. «Bizi herşeyi söyleten Allah söyletti. Sizi de ilk defa O yarattı, yine O´na götürülüyorsunuz.» derler"
        },
        {
            "chapter": 41,
            "verse": 22,
            "text": "İlkin kulaklarınızın, gözlerinizin ve derilerinizin aleyhinize şahitlik edeceğinden sakınmazdınız, fakat Allah ´ın yaptıklarınızdan birçoğunu bilmeyeceğini zannetmiştiniz"
        },
        {
            "chapter": 41,
            "verse": 23,
            "text": "İşte Rabbinize beslediğiniz o zannınız, sizi helaka sürükledi de hüsrana düşenlerden oldunuz"
        },
        {
            "chapter": 41,
            "verse": 24,
            "text": "Artık sabredebilirlerse ateş kendilerine bir ikametgahtır. Yok eğer hoşnutluğa dönmek isterlerse, hoşnut edileceklerden değildirler"
        },
        {
            "chapter": 41,
            "verse": 25,
            "text": "Hem onlara bir takım yanaşıklar sardırmışızdır da (tebelleş ettirmişizdir de) onlar, kendilerine önlerindekini ve arkalarındakini süsleyivermişlerdir. Cinlerden ve insanlardan kendilerinden önce geçen ümmetler içinde onların aleyhine de (azap) söz(ü) hak olmuştur; çünkü hep kendilerine yazık etmişlerdir"
        },
        {
            "chapter": 41,
            "verse": 26,
            "text": "Bir de küfredenler: «Şu Kur´an´ı dinlemeyin ve ona (okunurken) yaygara yapın, belki bastırırsınız,» dediler"
        },
        {
            "chapter": 41,
            "verse": 27,
            "text": "işte Biz de onun için o küfredenlere şiddetli bir azap tattıracağız ve kendilerine yaptıkları amellerin en kötüsünün cezasını vereceğiz"
        },
        {
            "chapter": 41,
            "verse": 28,
            "text": "Allah düşmanlarının cezası, işte odur: Ateş! Ayetlerimizi inkar etmelerinin cezası olarak, ondadır ancak onların ebedilik evi"
        },
        {
            "chapter": 41,
            "verse": 29,
            "text": "Ve o küfredenler muhakkak diyecekler ki: «Ey Rabbimiz göster bize, cinlerden ve insanlardan bizi saptıranların ikisini de onları ayaklarımızın altına alalım, en aşağılıklardan olsunlar!»"
        },
        {
            "chapter": 41,
            "verse": 30,
            "text": "Haberiniz olsun ki «Rabbimiz Allah´tır.» deyip de sonra doğru gidenler yok mu, onların üzerine melekler şöyle iner: «Korkmayın, üzülmeyin, va´dolunup durduğunuz cennet ile neşelenin"
        },
        {
            "chapter": 41,
            "verse": 31,
            "text": "Bizler sizin hem dünya hayatında, hem de ahirette dostlarınızız, size orada canınızın çektiği vardır ve size orada ne isteseniz vardır"
        },
        {
            "chapter": 41,
            "verse": 32,
            "text": "Bağışlamasına ve merhametine nihayet olmayan Allah´tan konukluk olarak"
        },
        {
            "chapter": 41,
            "verse": 33,
            "text": "«Ben şüphesiz müslümanlardanım.» deyip dürrüstlükle çalışarak Allah´a davet eden kimseden daha güzel sözlü de kim olabilir"
        },
        {
            "chapter": 41,
            "verse": 34,
            "text": "Hem hasene (güzellik, iyilik) de bir değildir kötülük de. Kötülüğü, en güzel olan hasene ile önle. O zaman bakarsın ki, seninle arasında bir düşmanlık bulunan kimse yakılgan (şefkatli) bir hısım gibi olmuş"
        },
        {
            "chapter": 41,
            "verse": 35,
            "text": "O rütbeye ise ancak sabredenler kavuşturulur ve o rütbeye ancak (fazilette) büyük pay sahibi olan kavuşturulur"
        },
        {
            "chapter": 41,
            "verse": 36,
            "text": "Şayet seni şeytandan (gelen) bir dürtüş dürtecek olursa, hemen Allah´a sığın! O´dur ancak işiten, bilen"
        },
        {
            "chapter": 41,
            "verse": 37,
            "text": "Gece ile gündüz ve güneş ile ay, O´nun (kudretinin) delillerindendir. Güneşe ve aya secde etmeyin de, onları yaratan Allah´a secde edin, gerçekten O´na ibadet edecekseniz"
        },
        {
            "chapter": 41,
            "verse": 38,
            "text": "Buna karşı kibirlenmek isterlerse, haberleri olsun ki, Rabbinin huzurundakiler gece gündüz O´nu tesbih ederler, hem onlar usanmazlar"
        },
        {
            "chapter": 41,
            "verse": 39,
            "text": "Senin yeryüzünü (kuraklıktan) boynu bükük huşu halinde görmen de O´nun ayetlerindendir; Biz ona suyu indiriverdiğimizde hareketlenir ve kabarır. Şüphe yok ki, ona o hayatı veren elbette ölüleri dirilticidir. Doğrusu O, herşeye gücü yetendir"
        },
        {
            "chapter": 41,
            "verse": 40,
            "text": "Ayetlerimizde ilhada sapan sapkınlar (ayetlerimize yalan diyenler) elbette Bize gizli kalmazlar. O halde ateşe atılan mı hayırlıdır, yoksa kıyamet gününde güven içinde gelecek olan mı? Düşünün de istediğinizi yapın, çünkü o her ne yaparsanız görür"
        },
        {
            "chapter": 41,
            "verse": 41,
            "text": "Onlar, O Kur´an kendilerine geldiğinde onu inkar edenlerdir. Halbuki o, benzeri bulunmaz bir kitaptır"
        },
        {
            "chapter": 41,
            "verse": 42,
            "text": "Ona ne önünden, ne ardından batıl yaklaşamaz. O, bütün kainatın övdüğü bir hikmet sahibi tarafından peyderpey indirilmiştir"
        },
        {
            "chapter": 41,
            "verse": 43,
            "text": "Sana senden önceki peygamberlere denilenden başkası denilmiyor ve şüphe yok ki, Rabbin hem bir bağışlama sahibidir, hem de elem verici bir azap"
        },
        {
            "chapter": 41,
            "verse": 44,
            "text": "Ve eğer Biz onu yabancı dilde bir Kur´an yapsaydık diyeceklerdi ki: «Ayetleri genişçe açıklansaydı ya! Arab´a yabancı dil (öyle) mi?» De ki: «O iman edenler için bir rehber ve şifadır, iman etmeyenlerin ise kulaklarında bir ağırlık vardır ve o, onlara karşı körlüktür. Onlara uzak bir yerden haykırılır.»"
        },
        {
            "chapter": 41,
            "verse": 45,
            "text": "Andolsun ki, Musa´ya o kitabı verdik de onda ihtilaf edildi. Eğer Rabbinden bir söz geçmiş olmasaydı aralarında iş bitirilirdi. Kesinlikle onlar, onun hakkında kuşkulu bir şüphe içindedirler"
        },
        {
            "chapter": 41,
            "verse": 46,
            "text": "İyi iş yapan kendi yararına, kötü yapan da kendi zararına yapmıştır. Yoksa Rabbin, kullara zulmeden değildir"
        }
    ]
}
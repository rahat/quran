{
    "juzs": [
        {
            "chapter": 33,
            "verse": 31,
            "text": "Yine sizden her kim Allah ve Resulüne divan durup iyi bir iş yaparsa ona da mükafatını iki kere veririz. Ayrıca onun için bol bir rızık hazırlamışızdır"
        },
        {
            "chapter": 33,
            "verse": 32,
            "text": "Ey peygamberin hanımları! Siz kadınlardan herhangi biri gibi değilsiniz; eğer Allah´tan korkuyorsanız, konuşurken kırıtmayın ki, kalbinde bir hastalık bulunan, kötü bir ümide kapılmasın. Güpgüzel, dosdoğru söz söyleyin"
        },
        {
            "chapter": 33,
            "verse": 33,
            "text": "Hem vakarınızla evlerinizde durun da önceki cahiliyyet devri çıkışı gibi süslenip çıkmayın, namaz kılın, zekat verin, Allah´a ve peygamberine itaat edin! Ey Ehl-i Beyt (peygamberin ev halkı), Allah yalnızca sizden kiri uzaklaştırıp tertemiz, pampak etmek istiyor"
        },
        {
            "chapter": 33,
            "verse": 34,
            "text": "Oturun da evlerinizde okunan Allah´ın ayetlerini ve hikmeti anın. Şüphe yok ki, Allah latifdir, herşeyden haberdardır"
        },
        {
            "chapter": 33,
            "verse": 35,
            "text": "Bütün müslüman erkekler, müslüman kadınlar, mümin erkekler, mümin kadınlar, itaat eden erkekler, itaat eden kadınlar, doğruluk yapan erkekler, doğruluk yapan kadınlar, sabreden erkekler, sabreden kadınlar, mütevazi erkekler, mütevazi kadınlar, zekat veren erkekler, zekat veren kadınlar, oruç tutan erkekler, oruç tutan kadınlar, ırzlarını koruyan erkekler ve kadınlar, Allah´ı çok anan erkekler ve kadınlar yok mu, işte bunlara Allah bir bağışlama ve büyük bir mükafat hazırlamıştır"
        },
        {
            "chapter": 33,
            "verse": 36,
            "text": "Bununla beraber, Allah ve Rasulü bir işe karar verdiği zaman, gerek inanan bir erkeğin gerek inanan bir kadının kendilerine ait bir işte tercih hakları olamaz. Her kim Allah´a ve peygamberine asi olursa açık bir sapıklık etmiş olur"
        },
        {
            "chapter": 33,
            "verse": 37,
            "text": "Bir de hatırla o vakti ki, o kendisine hem Allah´ın nimet verdiği, hem de senin iyilik ettiğin kimseye: «Zevceni kendine sıkı tut ve Allah´tan kork!» diyordun da Allah´ın açığa çıkaracağı şeyi içinde gizliyor ve insanları sayıyordun. Oysa Allah, kendisini saymana daha layıktı. Sonra Zeyd o kadınla ilişiğini kestiğinde Biz onu seninle evlendirdik ki, evlatlıklarının ilişkilerini kestikleri eşlerini nikahlama hususunda müminlere bir darlık olmasın. Allah´ın emri fiile (pratiğe) çıkarılmış bulunuyor"
        },
        {
            "chapter": 33,
            "verse": 38,
            "text": "Peygambere, Allah´ın takdir ettiği, mübah kıldığı şeyde bir darlık yoktur. Bundan önce geçen bütün peygamberler hakkında Allah´ın adeti öyledir. Allah´ın emri biçilmiş bir kaderdir"
        },
        {
            "chapter": 33,
            "verse": 39,
            "text": "Onlar ki, Allah´ın risaletlerini (mesajlarını) tebliğ eder ve O´ndan korkarlar; Allah´tan başka kimseden korkmazlardı. Hesap görücü olarak da Allah yeter"
        },
        {
            "chapter": 33,
            "verse": 40,
            "text": "Muhammed, sizin adamlarınızdan hiçbirinin babası değildir; fakat Allah´ın elçisi ve peygamberlerin sonuncusudur. Allah, herşeyi hakkıyla bilendir"
        },
        {
            "chapter": 33,
            "verse": 41,
            "text": "Ey iman edenler, Allah´ı çok anış anın"
        },
        {
            "chapter": 33,
            "verse": 42,
            "text": "O´nu sabah akşam tesbih edin"
        },
        {
            "chapter": 33,
            "verse": 43,
            "text": "O´dur sizi karanlıklardan aydınlığa çıkarmak için üzerinize rahmet ve bereket indiren melekleri de. O, müminlere karşı çok merhametlidir"
        },
        {
            "chapter": 33,
            "verse": 44,
            "text": "O´na kavuşacakları gün kendilerine esenlik dileği selamdır. Onlar için değerli bir mükafat hazırlamıştır"
        },
        {
            "chapter": 33,
            "verse": 45,
            "text": "Ey peygamber, Biz seni hakka bir şahit, hem bir müjdeci, hem bir gocundurucu (uyarıcı) olarak gönderdik"
        },
        {
            "chapter": 33,
            "verse": 46,
            "text": "Hem kendi izniyle Allah´a bir davetçi ve aydınlık saçan bir şavk (ışık) olarak"
        },
        {
            "chapter": 33,
            "verse": 47,
            "text": "Mü´minlere müjdele, onlara Allah tarafından büyük bir nimet olduğunu"
        },
        {
            "chapter": 33,
            "verse": 48,
            "text": "Kafirlere ve münafıklara itaat etme, onların eziyetlerini bırak ve Allah´a tevekkül et! Allah vekil olunca hepsine yeter"
        },
        {
            "chapter": 33,
            "verse": 49,
            "text": "Ey iman edenler, mü´min kadınları nikahlayıp da kendileriyle ilişkide bulunmadan onları boşadığınızda onların üzerinde sayacağınız bir iddet hakkınız yoktur. Hemen mehirlerini verip onları güzelce salıverin"
        },
        {
            "chapter": 33,
            "verse": 50,
            "text": "Ey peygamber, Biz, özellikle sana şunları helal kıldık: Mehirlerini vermiş olduğun eşlerini, Allah´ın sana ganimet olarak verdiklerinden sahibi bulunduğun cariyeyi, amcanın kızlarından, halalarının kızlarından, dayının kızlarından, teyzelerinin kızlarından seninle birlikte hicret etmiş olanları; bir de inanan bir kadın eğer kendisini peygambere bağışlar da, peygamber de onunla evlenmek isterse onu, sadece sana, diğer mü´minlere değil. Onlara eşleri ve cariyeleri hakkında neleri farz kıldığımızı biliyoruz. Bunlar, sana bir darlık olmaması içindir. Allah çok bağışlayan, çok merhamet edendir"
        },
        {
            "chapter": 33,
            "verse": 51,
            "text": "Onlardan dilediğini geri bırakır, dilediğini yanına alırsın. Bıraktıklarından arzu ettiğinde sana günah yoktur. Onların gözlerinin aydın olması, üzülmemeleri ve kendilerine verdiğinle hepsinin hoşnut olmaları için en elverişli olan budur. Allah, kalplerinizdekini bilir. Allah, herşeyi bilir, halimdir"
        },
        {
            "chapter": 33,
            "verse": 52,
            "text": "Bundan böyle artık, başka kadınlar sana helal olmaz. Bunları başka eşlerle değiştirmek de olmaz; isterse güzellikleri çok hoşuna gitsin. Ancak sahibi bulunduğun cariye başka. Allah, herşeye gözcü bulunmaktadır"
        },
        {
            "chapter": 33,
            "verse": 53,
            "text": "Ey iman edenler, Peygamberin evlerine, vaktine dikkat etmeksizin ve yemek için izin verilmedikçe girmeyin; ancak çağrıldığınızda girin, yemeği yediğinizde de hemen dağılın; sohbet etmek için de izinsiz girmeyin! Çünkü o, peygambere eziyet veriyor, üstelik sizden utanıyor; ama Allah, gerçeği söylemekten sıkılmaz. Bir de hanımlarına, gerekli birşey soracağınızda bir perde arkasından sorun! Öyle yapmanız, hem sizin kalpleriniz hem de onların kalpleri için daha çok temizdir. Sizin, Allah´ın peygamberini incitmeye hakkınız yoktur; arkasından hanımlarını nikahlayamazsınız da. Çünkü, bunlar, Allah katında çok büyük bir günahtır"
        },
        {
            "chapter": 33,
            "verse": 54,
            "text": "Siz bir şeyi açıklasanız da gizleseniz de şüphe yok ki, Allah herşeyi bilir"
        },
        {
            "chapter": 33,
            "verse": 55,
            "text": "O hanımlar için babaları, oğulları, kardeşleri, kardeş oğulları, kız kardeş oğulları, müslüman kadınları ve sahip oldukları köleler hakkında bir günah yoktur; bununla beraber Allah´tan korkun (ey peygamberin hanımları), çünkü Allah, herşeye şahit bulunuyor"
        },
        {
            "chapter": 33,
            "verse": 56,
            "text": "Muhakkak ki, Allah ve melekleri, peygambere hep salat ile ikramda bulunurlar. Ey iman edenler, haydi ona teslimiyetle salat ve selam getirin"
        },
        {
            "chapter": 33,
            "verse": 57,
            "text": "Çünkü Allah ve Resulüne eziyet edenler, muhakkak Allah dünyada ve ahirette onlara lanet etmiş (rahmet sahasından kovmuş) ve onlara pek hakaretli bir azap hazırlamıştır"
        },
        {
            "chapter": 33,
            "verse": 58,
            "text": "İnanan erkeklere ve inanan kadınlara hak etmedikleri bir biçimde eziyet edenler de şüphesiz bir iftira ve açık bir günah yüklenmişlerdir"
        },
        {
            "chapter": 33,
            "verse": 59,
            "text": "Ey peygamber, hanımlarına, kızlarına ve müminlerin kadınlarına söyle, dış elbiselerinden (cilbablarından) üzerlerini sıkıca örtsünler! Bu, onların tanınmalarına, tanınıp da eziyet edilmemelerine en elverişli olandır. Bununla beraber Allah, çok bağışlayıcıdır, merhamet edicidir"
        },
        {
            "chapter": 33,
            "verse": 60,
            "text": "Andolsun ki, eğer o münafıklar, kalplerinde hastalık bulunanlar ve şehirde yalan haberler yapıp tahrikte bulunanlar vazgeçmezlerse, mutlaka seni kendilerine musallat kılarız sonra orada çevrene pek az yanaşabilirler"
        },
        {
            "chapter": 33,
            "verse": 61,
            "text": "Mel´un olarak nerede ele geçirilirlerse, yakalanıp öldürülürler de öldürülürler"
        },
        {
            "chapter": 33,
            "verse": 62,
            "text": "Allah´ın bundan önce geçenler hakkında kanunudur bu. Allah´ın kanununu değiştirmeye asla çare bulamazsın"
        },
        {
            "chapter": 33,
            "verse": 63,
            "text": "O insanlar, sana kıyamet saatini soruyorlar. De ki: «Onun ilmi ancak Allah´ın nezdindedir ve ne bilirsin belki de o kıyamet yakında olur.»"
        },
        {
            "chapter": 33,
            "verse": 64,
            "text": "Şu muhakkak ki, Allah kafirleri lanetlemiş ve onlara bir çılgın ateş hazırlamıştır"
        },
        {
            "chapter": 33,
            "verse": 65,
            "text": "Onda ebedi kalırlar ve ne bir kayırıcı bulabilirler, ne de bir yardımcı"
        },
        {
            "chapter": 33,
            "verse": 66,
            "text": "O gün yüzleri ateşte çevrilirken: «Ah ne olurdu bizler Allah´a itaat etseydik, peygambere itaat etseydik!» derler"
        },
        {
            "chapter": 33,
            "verse": 67,
            "text": "Yine derler ki: «Ey Rabbimiz, doğrusu biz, beylerimize ve büyüklerimize itaat ettik de bizi yanlış yola götürdüler"
        },
        {
            "chapter": 33,
            "verse": 68,
            "text": "Ey Rabbimiz, onlara azabın iki katını ver ve kendilerini büyük bir lanetle lanetle!»"
        },
        {
            "chapter": 33,
            "verse": 69,
            "text": "Ey iman edenler, sizler o Musa´ya eziyet edenler gibi olmayın! Eziyet ettiler de Allah onu onların dediklerinden temize çıkardı. O, Allah katında yüzlü (itibar sahibi) idi"
        },
        {
            "chapter": 33,
            "verse": 70,
            "text": "Ey iman edenler, Allah´tan korkun ve sağlam söz söyleyin"
        },
        {
            "chapter": 33,
            "verse": 71,
            "text": "ki, işlerinizi yoluna koysun ve günahlarınızı bağışlasın. Her kim de Allah´a ve peygamberine itaat ederse, gerçekten o büyük murada ermiştir"
        },
        {
            "chapter": 33,
            "verse": 72,
            "text": "Evet Biz, o emaneti göklere, yere ve dağlara sunduk da onlar onu yüklenmeye yanaşmadılar ve ondan korktular da insan yüklendi onu. O gerçekten çok zalim, çok cahil bulunuyor"
        },
        {
            "chapter": 33,
            "verse": 73,
            "text": "Çünkü Allah, münafık erkeklere, münafık kadınlara, müşrik erkeklere, müşrik kadınlara azap edecek, inanan erkeklere, inanan kadınlara da tevbe ile nazar buyuracak. Allah çok bağışlayıcıdır, merhamet edendir"
        },
        {
            "chapter": 34,
            "verse": 1,
            "text": "Hamd O Allah´adır ki, göklerde ve yerde ne varsa hep O´nundur, ahirette de hamd O´nun. O, hikmet sahibidir, herşeyi bilendir"
        },
        {
            "chapter": 34,
            "verse": 2,
            "text": "Yere ne giriyor ve ondan ne çıkıyor, gökten ne iniyor ve ona ne çıkıyorsa hepsini bilir. O, çok merhametli, çok bağışlayıcıdır"
        },
        {
            "chapter": 34,
            "verse": 3,
            "text": "Küfredenler ise: «Bize o kıyamet gelmez.» dediler. De ki: «Hayır, gaybı bilen Rabbime yemin ederim ki, o size kesinlikle gelecektir. O´nun ilminden göklerde ve yerde zerre kadar birşey kaçmaz. Ondan daha küçüğü de, daha büyüğü de hep apaçık bir kitaptadır"
        },
        {
            "chapter": 34,
            "verse": 4,
            "text": "Çünkü iman edip iyi işler yapanlara mükafat verecektir, işte onlar için bir bağışlama ve bol bir rızık vardır"
        },
        {
            "chapter": 34,
            "verse": 5,
            "text": "Ayetlerimizi hükümsüz bırakmak için yarışanlar için de pislikten acı bir azap vardır"
        },
        {
            "chapter": 34,
            "verse": 6,
            "text": "Kendilerine ilim verilmiş olanlar ise, sana Rabbinden indirilen gerçeğin ta kendisi olduğunu ve onun, yüceliğinin sonu olmayan her türlü övgüye layık olan (Allah´) ın yolunu gösterdiğini görüyorlar"
        },
        {
            "chapter": 34,
            "verse": 7,
            "text": "Böyle iken o küfredenler şöyle dediler: «Size, parçalanıp didik didik didiklendiğiniz zaman, muhakkak siz yeni bir yaratılış içinde bulunacaksınız diye, peygamberlik eden bir adam gösterelim mi"
        },
        {
            "chapter": 34,
            "verse": 8,
            "text": "Allah´a bir yalanı mı iftira etmekte, yoksa kendisinde bir delilik mi var?» Hayır, doğrusu o ahirete inanmayanlar, derin bir sapıklıkla azap içindedirler"
        },
        {
            "chapter": 34,
            "verse": 9,
            "text": "Ya gökten ve yerden önlerindekine ve arkalarındakine bir bakmazlar mı? Dilersek kendilerini yere indiriveririz yahut gökten üstlerine parçalar düşürürüveririz. Gerçekten onda hakka gönül veren her kul için şüphesiz bir ibret vardır"
        },
        {
            "chapter": 34,
            "verse": 10,
            "text": "Andolsun ki, Davud´a tarafımızdan bir üstünlük verdik: «Ey dağlar, çınlayın (tesbih edin) onunla beraber, siz de ey kuşlar!» dedik ve ona demiri yumuşattık"
        },
        {
            "chapter": 34,
            "verse": 11,
            "text": "Geniş zırhlar yap ve iyi biçime yatır (iyi biçim ver). Siz de iyi işler de bulunun; çünkü Ben, bütün yapacaklarınızı gözetiyorum, dedik"
        },
        {
            "chapter": 34,
            "verse": 12,
            "text": "Süleyman´ın emrine de rüzgarı verdik. Sabah gidişi bir aylık akşam dönüşü bir aylık yol idi. Erimiş bakır kaynağını da ona sel gibi akıttık. Rabbinin izniyle elinin altında cinlerden de çalışan vardı. Onlardan da her kim emrimizden saparsa, ona ateş azabını tattırırız"
        },
        {
            "chapter": 34,
            "verse": 13,
            "text": "Onlar, ona mihraplar, heykeller, havuzlar gibi çanaklar ve sabit kazanlardan her ne isterse yaparlardı. Çalışın ey Davud hanedanı, şükür için çalışın! Kullarım arasında şükreden azdır"
        },
        {
            "chapter": 34,
            "verse": 14,
            "text": "Sonra onun ölümüne hükmettiğimizde onlara onun ölümünü sezdiren olmadı, yalnız bir güve (böceği) dayandığı asasını yiyordu. Bu sebeple yere yıkıldığında besbelli oldu ki, eğer cinler gaybı bilselerdi, o horlayıcı azap içinde bekleyip durmazlardı"
        },
        {
            "chapter": 34,
            "verse": 15,
            "text": "Andolsun ki, Sebe topluluğu için yurtlarında gerçekten bir ibret vardı; sağlı sollu iki bahçe! Onlara hal diliyle: «yiyin Rabbinizin rızkından da O´na şükredin, ne güzel, hoş bir şehir ve bağışlayan bir Rabb!» derlerdi"
        },
        {
            "chapter": 34,
            "verse": 16,
            "text": "Fakat onlar, yüz çevirdiler. Biz de üzerlerine Arim selini salıverdik ve o güzelim iki bahçelerini buruk yemişli, ılgınlı ve biraz da sidir ağacı bulunan iki harap bahçeye çevirdik"
        },
        {
            "chapter": 34,
            "verse": 17,
            "text": "Bunu, onlara nankörlüklerinin cezası yaptık ve Biz, hep böyle çok nankör olanları cezalandırırız"
        },
        {
            "chapter": 34,
            "verse": 18,
            "text": "Biz, onlarla o bereket verdiğimiz memleketler arasında sırt sırta şehirler meydana getirmiş ve onlara da düzenli gidiş geliş imkanı sağlamış «Gezin oralarda, geceleri ve gündüzleri güvenlik içinde!» demiştik"
        },
        {
            "chapter": 34,
            "verse": 19,
            "text": "Buna karşı onlar: «Ey Rabbimiz, yolculuklarımızın mesafesini uzaklaştır!» dediler ve kendilerine zulmettiler. Biz de onları efsanelere çevirdik ve tamamen didik didik dağıttık. Şüphesiz ki, bunda çok şükredecek her sabırlı için elbette ibretler vardır"
        },
        {
            "chapter": 34,
            "verse": 20,
            "text": "Yine andolsun ki, iblis onlar aleyhindeki tahminini gerçekten doğru buldu da içlerinde müminlerden ibaret bir gruptan başkası ona uydular"
        },
        {
            "chapter": 34,
            "verse": 21,
            "text": "Halbuki onun, onların üzerinde hiçbir hakimiyet gücü yoktu fakat Biz ahirete imanı olanı belirleyecek, ondan şüphe içinde bulunandan ayırt edecektik. Öyle ya, Rabbin herşeyi koruyup gözetendir"
        },
        {
            "chapter": 34,
            "verse": 22,
            "text": "De ki: «Allah´tan başka tanrı saydığınız tanrılarınıza istediğiniz kadar yalvarın. Onların ne gökte ne de yerde zerre miktarına güçleri yetmez. Onların, bunlarda bir ortaklığı da yoktur. O´nun da onlardan bir yardımcısı yoktur"
        },
        {
            "chapter": 34,
            "verse": 23,
            "text": "O´nun huzurunda, izin verdiği kimselerden başkasının şefaati fayda da vermez. Nihayet kalplerinden dehşet giderildiğinde: «Rabbiniz ne buyurdu?» diye sorarlar, (şefaatçılar): «Hakkı» derler. O, öyle yüksek, öyle büyüktür"
        },
        {
            "chapter": 34,
            "verse": 24,
            "text": "Onlara de ki: «Size göklerden ve yerden kim rızık veriyor? De ki: «Allah! O halde ya biz mutlak bir doğru yolda veya açık bir sapıklık içindeyiz ya da siz.»"
        },
        {
            "chapter": 34,
            "verse": 25,
            "text": "De ki: «Siz, bizim suçlarımızdan sorumlu tutulmazsınız, biz de sizin yaptıklarınızdan sorumlu olmayız.»"
        },
        {
            "chapter": 34,
            "verse": 26,
            "text": "De ki: «Rabbimiz, hepimizi bir araya toplayacak, sonra da aramızı hak hükmü ile ayıracak. O, öyle yegane hüküm veren, öyle herşeyi bilendir.»"
        },
        {
            "chapter": 34,
            "verse": 27,
            "text": "De ki: «O´na ortak diye kattıklarınızı bana gösterin bakayım! Hayır, öyle şey yok! doğrusu, bu: Güçlü ve hikmet sahibi olan ancak Allah´tır.»"
        },
        {
            "chapter": 34,
            "verse": 28,
            "text": "Seni de ancak bütün insanları içeren bir elçilikle rahmetimizin müjdecisi, azabımızın habercisi olarak gönderdik, başka değil! Fakat insanların çoğu bilmezler"
        },
        {
            "chapter": 34,
            "verse": 29,
            "text": "Ve: «Eğer doğru söylüyorsanız, ne zaman bu va´d?» diyorlar"
        },
        {
            "chapter": 34,
            "verse": 30,
            "text": "De ki: «Size va´d edilen bir gündür ki; ondan bir saat geri de kalamazsınız, ileri de geçemezsiniz.»"
        },
        {
            "chapter": 34,
            "verse": 31,
            "text": "Bununla beraber, o küfredenler: «Biz ne bu Kur´an´a inanırız, ne de önündekine!» dediler. Fakat o zalimler yakalanıp Rablerinin huzurunda durduruldukları zaman birbirlerine laf atarken bir görsen! Bir taraftan zebun edilenler (zayıf düşürülenler), o büyüklük taslayanlara: «Siz olmasaydınız kesinlikle biz mü´min olurduk!» diyeceklerdir"
        },
        {
            "chapter": 34,
            "verse": 32,
            "text": "Diğer taraftan büyüklük taslayanlar, zayıf düşürülenlere; «Ya, size hidayet geldikten sonra sizi ondan biz mi çevirdik? Hayır, siz kendiniz suçluydunuz!» diyecekler"
        },
        {
            "chapter": 34,
            "verse": 33,
            "text": "O zayıf düşürülenler de büyüklük taslayanlara: «Hayır işiniz gece gündüz dolap (çevirmekti); çünkü sizler, bizlere hep Allah´a küfretmemizi ve ona eşler koşmamızı emrediyordunuz.» derler ve böyle atışırlarken, azabı gördükleri zaman, içlerinden pişmanlık duymaktadırlar. Biz de o küfredenlerin boyunlarına tomrukları geçirmişizdir de yalnızca yaptıklarının cezasını çekiyorlardır"
        },
        {
            "chapter": 34,
            "verse": 34,
            "text": "Biz herhangi bir memlekette tehlikeyi haber veren bir Resul gönderdiysek, herhalde onun refah ile şımartılmış olanları: «Biz, sizin gönderildiğiniz şeyleri tanımayız.» dediler"
        },
        {
            "chapter": 34,
            "verse": 35,
            "text": "Ve dediler ki: «Biz malca da daha çoğuz, evlatça da ve bize azap edilmez.»"
        },
        {
            "chapter": 34,
            "verse": 36,
            "text": "De ki: «Rabbim, rızkı dilediğine döşer (bol verir), dilediğine de sıkar (kısar); fakat insanların çoğu bilmezler"
        },
        {
            "chapter": 34,
            "verse": 37,
            "text": "Oysa sizi huzurumuza yaklaştıracak olan ne mallarınız ne de evladlarınızdır. Ancak iman edip yararlı işler yapanlar var ya, işte onların yaptıklarına karşılık kendilerine kat kat mükafat vardır ve onlar, cennet köşklerinde güvenlik içindedirler"
        },
        {
            "chapter": 34,
            "verse": 38,
            "text": "Ayetlerimizi hükümsüz bırakmak için yarışarak çalışanlara gelince onlar, hakkın huzuruna azap içinde celbedileceklerdir"
        },
        {
            "chapter": 34,
            "verse": 39,
            "text": "De ki: «Gerçekten Rabbim, rızkı kullarından dilediği kimseye hem bol verir, hem kısar. Hayır için her neyi harcarsanız, O, onun yerini doldurur. O, rızık verenlerin en hayırlısıdır.»"
        },
        {
            "chapter": 34,
            "verse": 40,
            "text": "O gün ki, onları hep birlikte mahşere toplayacak, sonra meleklere: «Şunlar size mi tapıyorlardı?» diyecek"
        },
        {
            "chapter": 34,
            "verse": 41,
            "text": "«Seni tenzih ederiz. Sensin onlara karşı bizim sahibimiz! Hayır, onlar cinlere tapıyorlardı, çoğu onlara inanmıştı!» diyeceklerdir"
        },
        {
            "chapter": 34,
            "verse": 42,
            "text": "İşte o gün kiminiz kiminize ne bir yarar, ne de bir zarar verme gücüne sahip olamaz ve o zulmedenlere: «Tadın bakalım, o yalan deyip durduğunuz ateşin azabını!» deriz"
        },
        {
            "chapter": 34,
            "verse": 43,
            "text": "Karşılarında açık deliller halinde ayetlerimiz okunduğu zaman o zalimler: «Bu, yalnızca sizi atalarınızın taptığı tanrılardan men etmek isteyen bir adamdır!» dediler ve: «Bu (Kur´an), uydurulmuş bir iftiradan başka birşey değil!» dediler. Ve o küfredenler gerçek kendilerine geldiği vakit: «Bu apaçık bir büyüden başka birşey değildir!» dediler"
        },
        {
            "chapter": 34,
            "verse": 44,
            "text": "Halbuki Biz onlara öyle ders alacakları kitaplar vermedik ve kendilerine senden önce bir uyarıcı da göndermedik"
        },
        {
            "chapter": 34,
            "verse": 45,
            "text": "Onlardan öncekiler de yalan demişlerdi. Hem de bunlar, onlara verdiklerimizin onda birine ermediler. Peygamberlerini yalanladılar da nasıl oldu inkarım"
        },
        {
            "chapter": 34,
            "verse": 46,
            "text": "De ki: «Size sadece bir tek öğüt vereceğim: Allah için ikişer, üçer ve teker teker kalkarsınız sonra da iyi düşünürsünüz; arkadaşınızda delilikten eser yoktur. O, yalnız şiddetli bir azabın önünde sizi sakındıracak bir peygamberdir.»"
        },
        {
            "chapter": 34,
            "verse": 47,
            "text": "De ki: «Ben, sizden herhangi bir ücret istersem, o sizin olsun. Benim mükafatım ancak Allah´a aittir ve Allah, herşeye şahittir.»"
        },
        {
            "chapter": 34,
            "verse": 48,
            "text": "De ki: «Gerçekten Rabbim, hakkı fırlatır (dilediğinin kalbine indirir.) O, gaybları hakkıyla bilendir.»"
        },
        {
            "chapter": 34,
            "verse": 49,
            "text": "De ki: «Hak geldi; artık batılın önü de kalmaz sonu da.»"
        },
        {
            "chapter": 34,
            "verse": 50,
            "text": "De ki: «Eğer ben yanılırsam, yalnız kendime kalarak yanılırım ve eğer doğru yolu bulmuşsam bilmeli ki Rabbimin bana vahiy vermesiyledir. Çünkü O, yakındır, işitir, işittirir"
        },
        {
            "chapter": 34,
            "verse": 51,
            "text": "O telaşa düştükleri zaman görsen, artık kaçamak yoktur, yakın yerden yakalanmışlardır"
        },
        {
            "chapter": 34,
            "verse": 52,
            "text": "Ve: «O´na iman ettik!» demektedirler, fakat onlara uzak yerden el sunmak nerede"
        },
        {
            "chapter": 34,
            "verse": 53,
            "text": "Oysa daha önce O´na küfretmişlerdi, uzak yerden gaybe taş atıyorlardı"
        },
        {
            "chapter": 34,
            "verse": 54,
            "text": "Artık kendileriyle arzuladıklarının arasına set çekilmiştir; tıpkı bundan önce emsallerine yapıldığı gibi. Çünkü hepsi işkilli bir şüphe içinde bulunuyorlardı"
        },
        {
            "chapter": 35,
            "verse": 1,
            "text": "Hamd, o gökleri ve yeri yaratan ve melekleri ikişer, üçer, dörder kanatlı elçiler kılan Allah´a mahsustur. O, yaratmada dilediği kadar artırır. Gerçekten Allah, herşeye gücü yetendir"
        },
        {
            "chapter": 35,
            "verse": 2,
            "text": "Allah, insanlara rahmetinden her neyi açarsa artık onu tutacak, kısacak kimse yoktur. Her neyi de tutar kısarsa onu da ondan sonra salacak yoktur. O, öyle güçlüdür, öyle hikmet sahibidir"
        },
        {
            "chapter": 35,
            "verse": 3,
            "text": "Ey insanlar, Allah´ın üzerinizdeki nimetini anın! Allah´tan başka bir yaratıcı mı var? O, size gökten ve yerden rızık verir. Başka tanrı yoktur, ancak O var. O halde nasıl (gerçekten) çevrilirsiniz"
        },
        {
            "chapter": 35,
            "verse": 4,
            "text": "Ve eğer seni yalanlıyorlarsa, bundan önce bir çok peygamberler de yalanlandı. Bütün işler Allah´a döndürülür"
        },
        {
            "chapter": 35,
            "verse": 5,
            "text": "Ey insanlar, haberiniz olsun ki, Allah´ın va´di muhakkak gerçektir; sakın o dünya hayatı sizi aldatmasın ve sakın o aldatıcı şeytan, sizi Allah´a karşı aldatmasın"
        },
        {
            "chapter": 35,
            "verse": 6,
            "text": "Haberiniz olsun ki, şeytan size düşmandır, siz de onu düşman tutun; çünkü O, etrafına toplanan yandaşlarını ancak alevli cehennemlik dostlarından olsunlar diye davet eder"
        },
        {
            "chapter": 35,
            "verse": 7,
            "text": "Küfredenler, onlar için şiddetli bir azap vardır; iman edip yararlı işler yapanlar, onlara ise bir bağışlama ve büyük bir mükafat vardır"
        },
        {
            "chapter": 35,
            "verse": 8,
            "text": "Ya kötü ameli kendisine allanmış pullanmış da onu güzel gören kimse de mi (iman edip yararlı iş yapan gibi olacak)? Şüphe yok ki, Allah, dilediğini şaşırtır, dilediğini doğru yola çıkarır. O halde gönlün onlara karşı hasretlerle geçmesin! Allah onların bütün sanatlarını bilir"
        },
        {
            "chapter": 35,
            "verse": 9,
            "text": "Allah O´dur ki, rüzgarları göndermiştir, derken bir bulut kaldırır. Derken onu, ölmüş bir beldeye sevkedip onunla yere ölümünden sonra hayat vermekteyiz. İşte öldükten sonra dirilme böyledir"
        },
        {
            "chapter": 35,
            "verse": 10,
            "text": "Her kim izzet istiyorsa, bilsin ki, izzet tamamıyla Allah´ındır. O´na hoş kelimeler yükselir, onu da salih amel yükseltir. Kötülükler kuranlara gelince, onlara şiddetli bir azap vardır ve onların tuzakları da hep tarumar (darmadağın) olur"
        },
        {
            "chapter": 35,
            "verse": 11,
            "text": "Hem Allah sizi bir topraktan, sonra bir nutfeden yarattı, sonra da sizi çiftler yaptı. O´nun bilgisi dışında ne bir dişi gebe olabilir, ne de doğurabilir. Bir yaşatılanın ömrünün uzatılması da kısaltılması da kesinlikle bir kitapta yazılıdır, şüphe yok ki, o Allah´a göre çok kolaydır"
        },
        {
            "chapter": 35,
            "verse": 12,
            "text": "Bir de iki deniz bir olmuyor; şu tatlı, hararet keser, içerken kayar; şu da tuzludur, yakar kavurur. Bununla beraber herbirinden bir taze et yersiniz ve bir zinet çıkarıp giyinirsiniz. Allah´ın lütfundan nasip arayasınız diye gemilerin de suyu yara yara orada gittiğini görürsün. Gerek ki, şükredersiniz"
        },
        {
            "chapter": 35,
            "verse": 13,
            "text": "Geceyi gündüze sokuyor, gündüzü de geceye sokuyor. Güneşi ve ayı emrine amade etmiştir. Her biri belirlenmiş bir vakte, mukadder bir gayeye akıp gidiyor. İşte bu gördüklerinizi yapan Allah Rabbinizdir, mülk O´nundur. O´ndan başka çağırdıklarınız ise, bir çekirdek zarını bile idare edemezler"
        },
        {
            "chapter": 35,
            "verse": 14,
            "text": "Kendilerine dua ederseniz, duanızı işitmezler. İşitseler bile size cevabını veremezler. Kıyamet günü de kendilerini Allah´a ortak koştuğunuzu inkar ederler. Sana, herşeyden haberdar olan (Allah) gibi, haber veren olmaz"
        },
        {
            "chapter": 35,
            "verse": 15,
            "text": "Ey insanlar, sizsiniz hep Allah´a muhtaç fakirler. Allah ise, zengin ve hamd ile övülecek O´dur ancak"
        },
        {
            "chapter": 35,
            "verse": 16,
            "text": "Dilerse sizi yok eder ve yeni bir halk getirir"
        },
        {
            "chapter": 35,
            "verse": 17,
            "text": "Ve bu Allah´a göre zor bir şey değildir"
        },
        {
            "chapter": 35,
            "verse": 18,
            "text": "Bir de günah çeken bir kimse başkasının günahını çekmeyecek; yükü ağır basan, onun başkasına yüklenmesi için çağrıda bulunsa da, ondan birşey alınıp yüklenmeyecektir, isterse bir yakını olsun. Fakat ancak gıyaben Rablerinin korkusunu duyanları ve namazı dürüst kılanları sakındırırsın. Temizlenen de sırf kendisi için temizlenir. Nihayet gidiş Allah´adır"
        },
        {
            "chapter": 35,
            "verse": 19,
            "text": "Ne kör ile gören eşit olur"
        },
        {
            "chapter": 35,
            "verse": 20,
            "text": "ne karanlıklar ile aydınlık"
        },
        {
            "chapter": 35,
            "verse": 21,
            "text": "ne de gölge ile sıcaklık"
        },
        {
            "chapter": 35,
            "verse": 22,
            "text": "Ölülerle diriler de eşit olmaz. Gerçi Allah her dilediğine işittirirse de sen kabirdekilere işittirecek değilsin"
        },
        {
            "chapter": 35,
            "verse": 23,
            "text": "Sen sadece bir uyarıcısın"
        },
        {
            "chapter": 35,
            "verse": 24,
            "text": "Muhakkak ki, Biz seni gerçek ile hem bir müjdeci, hem bir uyarıcı olarak gönderdik. Hiçbir ümmet de yoktur ki, içlerinden bir uyarıcı geçmiş olmasın"
        },
        {
            "chapter": 35,
            "verse": 25,
            "text": "Seni yalanlıyorlarsa, bunlardan öncekiler de yalanlamışlardı. Onlara peygamberleri, mucizeler, sayfalar ve nurlu kitapla gelmişlerdi"
        },
        {
            "chapter": 35,
            "verse": 26,
            "text": "Sonra Ben, o küfredenleri tutup alıverdim. O zaman inkarım (cezalandırmam) nasıl oldu"
        },
        {
            "chapter": 35,
            "verse": 27,
            "text": "Görmedin mi Allah, yukarıdan bir su indirdi de onunla renkleri başka başka birçok meyveler çıkardık. Dağlardan da yollar var, beyazlı, kırmızılı, renkleri çeşitli, bir de kuzguni siyahlar"
        },
        {
            "chapter": 35,
            "verse": 28,
            "text": "İnsanlardan, hayvanlardan ve davarlardan da aynı şekilde çeşitli renklerde olanlar vardır. Ancak Allah saygısını, kullarından bilenler duyar. Haberiniz olsun ki, Allah güçlüdür, bağışlayıcıdır"
        },
        {
            "chapter": 35,
            "verse": 29,
            "text": "O Allah´ın kitabını okuyup ardınca gidenler, namazı kılıp kendilerine rızık olarak verdiğimiz şeylerden gizli ve açık vermekte olanlar, herhalde hiç batma ihtimali olmayan bir ticaret umarlar"
        },
        {
            "chapter": 35,
            "verse": 30,
            "text": "Çünkü Allah, mükafatlarını kendilerine tamamen ödedikten başka, lütfundan onlara fazlasını verecektir. Çünkü O hem bağışlayan hem de şükrün karşılığını bol verendir"
        },
        {
            "chapter": 35,
            "verse": 31,
            "text": "Kitaplar içinde o sana vahyettiğimiz kitap da önündekileri (kendisinden öncekileri) doğrulayıcı olmak üzere gerçeğin ta kendisidir. Muhakkak ki, Allah kullarından haberdardır, herşeyi görüp gözetendir"
        },
        {
            "chapter": 35,
            "verse": 32,
            "text": "Sonra Biz, o kitabı kullarımızdan süzüp seçtiklerimize miras kıldık. Onlardan da nefislerine zulmeden var, orta giden yolu tutan var, Allah´ın izniyle hayırlarda ileri geçenler var. İşte büyük lütuf odur"
        },
        {
            "chapter": 35,
            "verse": 33,
            "text": "Adn cennetleri, ona girecekler, orada altın bileziklerle ve incilerle süsleneceklerdir. Orada elbiseleri ipektir"
        },
        {
            "chapter": 35,
            "verse": 34,
            "text": "Ve şöyle demektedirler: «Hamdolsun Allah´a bizden o hüznü giderdi; gerçekten Rabbimiz çok bağışlayan ve şükrün karşılığını bolca verendir"
        },
        {
            "chapter": 35,
            "verse": 35,
            "text": "Lütfundan bizi durulacak yurda kondurdu. Burada bize yorgunluk gelmeyecek, burada bize usanç gelmeyecektir.»"
        },
        {
            "chapter": 35,
            "verse": 36,
            "text": "Küfredenlere gelince, onlara cehennem ateşi vardır. Hüküm verilmez ki ölsünler, kendilerinden biraz azap da hafifletilmez, işte Biz, her nankörü böyle cezalandırırız"
        },
        {
            "chapter": 35,
            "verse": 37,
            "text": "Ve onlar orada şöyle feryad ederler: «Ey Rabbimiz, bizleri çıkar da yaptıklarımızdan başka yararlı bir iş yapalım.» (Onlara): «Ya size orada düşünecek olanın düşüneceği kadar ömür vermedik mi ki? Hem size Peygamber de geldi. O halde tadın; çünkü zalimleri kurtaracak yoktur!» (denilecektir)"
        },
        {
            "chapter": 35,
            "verse": 38,
            "text": "Şüphe yok ki, Allah, göklerin ve yerin sırrını bilendir. Kesinlikle O, sinelerin özünü bilir"
        },
        {
            "chapter": 35,
            "verse": 39,
            "text": "Sizi yeryüzünde halifeler yapan O´dur. O halde kim inkar ederse inkarı kendi aleyhinedir. Kafirlere inkarları, Rableri katında gazaptan başka birşey artırmaz. Kafirlere inkarları, zarardan başka birşey artırmaz"
        },
        {
            "chapter": 35,
            "verse": 40,
            "text": "De ki: «Gördünüz ya, O Allah´tan başka yalvardığınız ortaklarınızı! Gösterin bana onların bu yeryüzünün hangi parçasını yarattıklarını!» Yoksa onların göklerde mi bir ortaklığı var, ya da kendilerine bir kitap vermişiz de ondan açık bir delil mi var ellerinde? Hayır, o zalimler, birbirlerini aldatmadan başka bir vaadde bulunmuyorlar"
        },
        {
            "chapter": 35,
            "verse": 41,
            "text": "Doğrusu gökleri ve yeri, yok oluvermelerinden Allah tutuyor. Andolsun ki, eğer yok oluverseler, O´ndan başka kimse tutamaz onları. O, gerçekten çok halim, çok bağışlayandır"
        },
        {
            "chapter": 35,
            "verse": 42,
            "text": "Onlar kendilerine uyarıcı bir peygamber gelirse kesinlikle ilerideki ümmetlerin en birincisinden daha kabiliyetli olacaklarına daha çok doğru yola gideceklerine dair Allah´a en ağır yeminleriyle yemin etmişlerdi. Fakat kendilerine uyarıcı bir peygamber geldiği zaman, bu onların yalnızca ürkekliklerini artırdı"
        },
        {
            "chapter": 35,
            "verse": 43,
            "text": "Bu, yeryüzünde bir büyüklük taslamak ve suikast düzenlemek istediklerindendir. Oysa kötü tuzak, yalnızca sahibinin başına geçer. O halde öncekilerin kanunundan başka ne gözetirler?! Sen Allah´ın kanununda asla bir değişiklik bulamazsın, Allah´ın kanununda asla bir sapma da bulamazsın"
        },
        {
            "chapter": 35,
            "verse": 44,
            "text": "Ya yeryüzünde gezip bir bakmadılar mı, kendilerinden öncekilerin sonu nasıl olmuş? Oysa onlar, kendilerinden daha güçlüydüler. Allah´ı, ne göklerde ve ne de yerde O´nu, hiçbir şeyin aciz bırakma imkanı ve ihtimali yoktur. O, hiç şüphesiz, herşeyi bilendir, herşeye gücü yetendir"
        },
        {
            "chapter": 35,
            "verse": 45,
            "text": "Bununla beraber Allah, insanları kendi işledikleri yüzünden hemen cezalandıracak olsa, yeryüzünde bir deprenen bırakmazdı. Fakat onları belirlenmiş bir süreye kadar erteler. Nihayet ecelleri geldiği vakit, işte o zaman şüphe yok ki, Allah kullarını görendir (hiçbirini karşılıksız bırakmaz)"
        },
        {
            "chapter": 36,
            "verse": 1,
            "text": "Yasin"
        },
        {
            "chapter": 36,
            "verse": 2,
            "text": "Hikmetli Ku´ran´ın hakkı için"
        },
        {
            "chapter": 36,
            "verse": 3,
            "text": "Emin ol ki sen, o elçilikle gönderilen peygamberlerdensin"
        },
        {
            "chapter": 36,
            "verse": 4,
            "text": "Bir dosdoğru yol üzerindesin"
        },
        {
            "chapter": 36,
            "verse": 5,
            "text": "Güçlü ve çok merhametli Allah´ın peyderpey indirdiği vahyi ile"
        },
        {
            "chapter": 36,
            "verse": 6,
            "text": "Babaları uyarılmamış olup gaflet içinde olan bir topluluğu uyarasın (vehameti haber veresin) diye"
        },
        {
            "chapter": 36,
            "verse": 7,
            "text": "Andolsun ki, pek çoklarına karşı söz hak olmuştur da artık onlar imana gelmezler"
        },
        {
            "chapter": 36,
            "verse": 8,
            "text": "Çünkü Biz, onların boyunlarına kelepçeler geçirmişiz de onlar, çenelerine dayanmıştır da burunları yukarı, gözleri aşağı somurtmaktadırlar"
        },
        {
            "chapter": 36,
            "verse": 9,
            "text": "Hem önlerinden bir set, hem arkalarından bir set çekmişiz ve kendilerini sarmışızdır; artık baksalar da görmezler"
        },
        {
            "chapter": 36,
            "verse": 10,
            "text": "Onları uyarsan da uyarmasan da farketmez, inanmazlar"
        },
        {
            "chapter": 36,
            "verse": 11,
            "text": "Sen ancak Kur´an´a uyan ve Rahman´dan gıyabında saygı besleyen kimseyi sakındırırsın; İşte onu, hem bir bağışlama hem de değerli bir mükafatla müjdele"
        },
        {
            "chapter": 36,
            "verse": 12,
            "text": "Gerçekten Biz. Biziz, ölüleri diriltiriz; önden gönderdiklerini ve bıraktıkları eserleri kitaba geçiririz. Zaten herşeyi açık bir kütükte «İmam-ı Mübin» de de ihsa (sayıp tesbit) etmişizdir"
        },
        {
            "chapter": 36,
            "verse": 13,
            "text": "Ve onlara o şehir halkını örnek ver. Hani oraya o gönderilen elçiler varmıştı"
        },
        {
            "chapter": 36,
            "verse": 14,
            "text": "Hani onlara o iki elçiyi göndermiştik de onları yalanladılar; Biz de bir üçüncüsüyle onları güçlendirdik, varıp: «Haberiniz olsun, biz sizlere gönderilmiş elçileriz.» dediler"
        },
        {
            "chapter": 36,
            "verse": 15,
            "text": "«Siz bizim gibi insandan başka birşey değilsiniz, hem Rahman hiç birşey indirmedi; siz sırf yalan söylüyorsunuz!» dediler"
        },
        {
            "chapter": 36,
            "verse": 16,
            "text": "Elçiler: «Rabbimiz biliyor ki, biz gerçekten size gönderilmiş elçileriz"
        },
        {
            "chapter": 36,
            "verse": 17,
            "text": "Açık bir tebliğden ötesi ise bizim üstümüze (vazife) değildir!» dediler"
        },
        {
            "chapter": 36,
            "verse": 18,
            "text": "Onlar: «Doğrusu, biz sizi uğursuzluk nedeni saydık. Yemin ederiz ki, vazgeçmezseniz sizi hiç tınmadan taşlarız ve kesinlikle size bizden acıklı bir azap dokunur.» dediler"
        },
        {
            "chapter": 36,
            "verse": 19,
            "text": "Elçiler: «Sizin uğursuzluk kuşunuz beraberinizdedir. Size öğüt verilse de öyle mi? Doğrusu siz israfı adet etmiş bir topluluksunuz.» dediler"
        },
        {
            "chapter": 36,
            "verse": 20,
            "text": "o sırada şehrin ta ucundan bir adam koşarak geldi ve dedi ki: «Ey hemşerilerim, uyun o gönderilen elçilere"
        },
        {
            "chapter": 36,
            "verse": 21,
            "text": "Uyun sizden bir ücret istemeyen o zatlara ki, onlar doğru yola ermişlerdir"
        },
        {
            "chapter": 36,
            "verse": 22,
            "text": "Hem neden kulluk etmeyeyim ben o beni yaratana, hep de döndürülüp O´na götürüleceksiniz"
        },
        {
            "chapter": 36,
            "verse": 23,
            "text": "Ben hiç O´ndan başka tanrılar mı edinirim? Eğer o Rahman, bana bir keder irade buyurursa, onların şefaati benden yana hiçbir şeye yaramaz ve beni kurtaramazlar"
        },
        {
            "chapter": 36,
            "verse": 24,
            "text": "Şüphesiz ben, o takdirde açık bir sapıklık içindeyimdir"
        },
        {
            "chapter": 36,
            "verse": 25,
            "text": "Haberiniz olsun ki, ben Rabbinize iman getirdim, gelin dinleyin beni!»"
        },
        {
            "chapter": 36,
            "verse": 26,
            "text": "Denildi ki: «Haydi. gir cennete!» O: «Ah ne olurdu, kavmim bilseydi"
        },
        {
            "chapter": 36,
            "verse": 27,
            "text": "Rabbimin beni bağışlamasını ve beni ikram olunan kullarından kıldığını.»"
        }
    ]
}
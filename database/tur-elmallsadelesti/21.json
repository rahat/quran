{
    "chapter": [
        {
            "chapter": 21,
            "verse": 1,
            "text": "İnsanlara hesap zamanı yaklaştı. Onlar ise hala gaflet içinde aldırmıyorlar"
        },
        {
            "chapter": 21,
            "verse": 2,
            "text": "Rablerinden kendilerine gelen her yeni uyarıyı ancak alaya alarak dinliyorlar"
        },
        {
            "chapter": 21,
            "verse": 3,
            "text": "Kalpleri hep oyunda, hem o zalimler gizlice fısıldaştılar: «Bu ancak sizin gibi bir insan! Artık göz göre göre büyüye mi gidiyorsunuz?»"
        },
        {
            "chapter": 21,
            "verse": 4,
            "text": "(Peygamber) dedi ki: «Rabbim gökte ve yerde söyleneni bilir; O, herşeyi işitendir, bilendir»"
        },
        {
            "chapter": 21,
            "verse": 5,
            "text": "(Onlar): «Bunlar bir takım karışık rüyalar; yok onu kendisi uydurdu; yok o bir şairdir; öyle değilse, önceki peygamberlerin gönderdikleri gibi, bize bir mucize getirsin!» derler"
        },
        {
            "chapter": 21,
            "verse": 6,
            "text": "Onlardan önce helak ettiğimiz hiçbir belde halkı iman etmedi. Şimdi bunlar mı iman edecekler"
        },
        {
            "chapter": 21,
            "verse": 7,
            "text": "Senden önce de Biz, sadece kendilerine vahiy gönderdiğimiz birtakım erkekler gönderdik; bilmiyorsanız, haydi bilgisi olanlara sorun"
        },
        {
            "chapter": 21,
            "verse": 8,
            "text": "Biz onları yemek yemez bir ceset yapmadık; ölümsüz de değildiler"
        },
        {
            "chapter": 21,
            "verse": 9,
            "text": "Sonra onlara verdiğimiz sözü yerine getirdik, kendilerini ve dilediklerimizi kurtardık; aşırı gidenleri helak ettik"
        },
        {
            "chapter": 21,
            "verse": 10,
            "text": "Andolsun ki, size öyle bir kitap indirdik ki, bütün şanınız ondadır; hala akıllanmayacak mısınız"
        },
        {
            "chapter": 21,
            "verse": 11,
            "text": "Oysa Biz zulmetmekte olan nice memleket halkını kırıp geçirdik , arkasından da diğerlerini başka bir topluluk olarak meydana getirdik"
        },
        {
            "chapter": 21,
            "verse": 12,
            "text": "Azabımızı hissettikleri zaman, hemen oradan üzengi tepiyorlardı (kaçıyorlardı)"
        },
        {
            "chapter": 21,
            "verse": 13,
            "text": "Yok tepinmeyin, dönün içinde şımartıldığınız nimetlere ve yurtlarınıza ki, sorguya çekileceksiniz! dedik"
        },
        {
            "chapter": 21,
            "verse": 14,
            "text": "(Onlar da): «Vay bizlere! Gerçekten bizler zalim insanlardık!» dediler"
        },
        {
            "chapter": 21,
            "verse": 15,
            "text": "Artık olanca feryatları bu oldu kaldı. Neticede onları öyle yaptık ki, biçildiler, söndüler"
        },
        {
            "chapter": 21,
            "verse": 16,
            "text": "Biz, göğü, yeri ve arasındakileri oyunculuk etmek üzere yaratmadık"
        },
        {
            "chapter": 21,
            "verse": 17,
            "text": "Eğer bir eğlence edinmek isteseydik, onu kendi tarafımızdan yapardık. Yapacak olsaydık öyle yapardık"
        },
        {
            "chapter": 21,
            "verse": 18,
            "text": "Hayır, Biz hakkı batılın tepesine fırlatırız da beynini parçalar, bir de görürsün ki, (batıl) o anda yok olup gitmiştir! Allah´a isnad ettiğiniz o nitelikler yüzünden vay sizlere"
        },
        {
            "chapter": 21,
            "verse": 19,
            "text": "Oysa göklerde, yerde kim varsa O´nundur, O´nun huzurundakiler O´na ibadet etmekten ne çekinirler ne de yorgunluk duyarlar"
        },
        {
            "chapter": 21,
            "verse": 20,
            "text": "Gece gündüz O´nu tesbih ederler, usanmazlar"
        },
        {
            "chapter": 21,
            "verse": 21,
            "text": "Yoksa bir takım tanrılar edindiler de yeryüzünden; diriltmeyi onlar mı yapacaklar"
        },
        {
            "chapter": 21,
            "verse": 22,
            "text": "Yerde, gökte Allah´tan başka tanrılar olsaydı bunların ikisi de mahvolup gitmişti. O Arş´ın Rabbi olan Allah onların yakıştırdıkları vasıflardan münezzehtir, beridir"
        },
        {
            "chapter": 21,
            "verse": 23,
            "text": "O yaptığından sorumlu olmaz, onlar ise sorumludurlar"
        },
        {
            "chapter": 21,
            "verse": 24,
            "text": "Yoksa O´ndan başka tanrılar mı edindiler? De ki: «Haydi getirin delilinizi; işte benimle beraber onların kitabı ve benden öncekilerin kitabı!» Fakat çoğu gerçeği bilmezler de onun için yüz çevirirler"
        },
        {
            "chapter": 21,
            "verse": 25,
            "text": "Biz senden önce hiçbir peygamber göndermedik ki, ona şöyle vahyetmiş olmayalım: «Gerçek şu ki, Benden başka ilah yoktur; onun için hep Bana ibadet edin.»"
        },
        {
            "chapter": 21,
            "verse": 26,
            "text": "Böyle iken dediler ki: «Rahman çocuk edindi.» Allah bundan münezzehtir. Doğrusu (o çocuk dedikleri) sadece şerefli bir takım kullardır"
        },
        {
            "chapter": 21,
            "verse": 27,
            "text": "onlar Allah´ın sözünün önüne geçmezler, hep O´nun emriyle hareket ederler"
        },
        {
            "chapter": 21,
            "verse": 28,
            "text": "Allah onların önlerindekini de, arkalarındakini de bilir. Allah´ın razı olacağı kimselerden başkasına şefaat etmezler. Hepsi O´nun korkusundan titrerler"
        },
        {
            "chapter": 21,
            "verse": 29,
            "text": "İçlerinden her kim: «Ben O´ndan başka ilahım!» derse, Biz ona cehennemi ceza olarak veririz; zalimleri Biz böyle cezalandırırız"
        },
        {
            "chapter": 21,
            "verse": 30,
            "text": "O küfredenler görmediler mi ki, gökler ve yer bitişik idiler de Biz onları ayırdık; canlı olan her şeyi sudan yaptık. Hala inanmıyorlar mı"
        },
        {
            "chapter": 21,
            "verse": 31,
            "text": "Yeryüzünde de onları çalkalar diye, baskılar oturttuk (sabit dağlar yerleştirdik), doğru gidebilsinler diye orada bol bol açıklıklar (yollar) yaptık"
        },
        {
            "chapter": 21,
            "verse": 32,
            "text": "Gökyüzünü korunmuş bir tavan yaptık. Onlar ise O´nun ayetlerinden yüz çeviriyorlar"
        },
        {
            "chapter": 21,
            "verse": 33,
            "text": "Oysa, geceyi, gündüzü, güneşi ve ayı yaratan O´dur; bunların herbiri birer yörüngede yüzüyorlar"
        },
        {
            "chapter": 21,
            "verse": 34,
            "text": "Bir de Biz senden önce hiçbir kimseye ölümsüzlük vermedik. Eğer sen ölürsen onlar baki mi kalacaklar"
        },
        {
            "chapter": 21,
            "verse": 35,
            "text": "Her canlı ölümü tadacaktır. Sizi bir imtihan olarak kötülük ve iyilik ile deneyeceğiz; hepiniz de sonunda bize döndürüleceksiniz"
        },
        {
            "chapter": 21,
            "verse": 36,
            "text": "O küfredenler seni gördükleri zaman, seni alaya alıyorlar ve: «İlahlarınızı diline dolayan bu mudur?» diyorlar. Halbuki, onlar hep Rahman´ın zikrine küfür ediyorlar"
        },
        {
            "chapter": 21,
            "verse": 37,
            "text": "İnsan aceleci olarak yaratılmıştır; ama yarın ben onlara delillerimi göstereceğim; şimdi siz acele etmeyin"
        },
        {
            "chapter": 21,
            "verse": 38,
            "text": "Bir de: «Bu tehdit ne zaman gerçekleşecektir; eğer doğru söylüyorsanız?» diyorlar"
        },
        {
            "chapter": 21,
            "verse": 39,
            "text": "Bir bilseler o küfredenler, ateşi yüzlerinden ve sırtlarından savamayacakları ve hiçbir taraftan yardım görmeyecekleri zamanı"
        },
        {
            "chapter": 21,
            "verse": 40,
            "text": "Doğrusu o azap onlara ansızın gelecek de kendilerini dondurakalacaktır; artık ne geri çevrilmesine göçleri yetecek, ne de kendilerine mühlet verilecektir"
        },
        {
            "chapter": 21,
            "verse": 41,
            "text": "Andolsun ki, senden önce bir çok peygamberlerle istihza edildi de içlerinden alay edenleri o alay ettikleri şey kuşatıverdi"
        },
        {
            "chapter": 21,
            "verse": 42,
            "text": "De ki: «Sizi gece ve gündüz o Rahman´dan kim koruyabilir Ama onlar Rablerinin zikrinden yüz çevirmişlerdir"
        },
        {
            "chapter": 21,
            "verse": 43,
            "text": "Yoksa onlar için kendilerini önümüzden koruyacak tanrılar mı var? Onlar kendilerini kurtaramayacakları gibi Bizden himaye de görmezler"
        },
        {
            "chapter": 21,
            "verse": 44,
            "text": "Doğrusu Biz onları ve atalarını yaşattık, hatta o ömür onlara uzun geldi. Fakat şimdi görmüyorlar mı ki, yeryüzünü etrafından eksiltip duruyoruz? O halde üstün gelen onlar mıdır"
        },
        {
            "chapter": 21,
            "verse": 45,
            "text": "De ki: «Ben sizi ancak vahy ile uyarıyorum; ama sağırlar ne kadar uyarılsalar çağrıyı işitmezler"
        },
        {
            "chapter": 21,
            "verse": 46,
            "text": "Yemin olsun ki, Rabbinin azabından çok az birşey onlara dokunursa, muhakkak diyeceklerdir ki: «Vay bizlere, biz gerçekten zalimlerdik»"
        },
        {
            "chapter": 21,
            "verse": 47,
            "text": "Biz ise, kıyamet günü için dürüst teraziler koyarız; hiçbir kimseye zerre kadar zulmedilmez; bir hardal tanesi ağırlığınca da olsa, onu getirir koruz. Hesap gören olarak da Biz yeteriz"
        },
        {
            "chapter": 21,
            "verse": 48,
            "text": "Andolsun ki: «Musa ile Harun´a Furkan´ı (Tevrat´ı) bir de ışık ve Allah´tan korkanlar için de bir öğüt vermiştik"
        },
        {
            "chapter": 21,
            "verse": 49,
            "text": "O takva sahipleri için ki, gıyabında Rablerinden korkarlar ve kıyamet endişesiyle titrer dururlar"
        },
        {
            "chapter": 21,
            "verse": 50,
            "text": "İşte bu (Kur´an) da Bizim indirdiğimiz mübarek bir uyarıdır. Şimdi siz bunu mu inkar ediyorsunuz"
        },
        {
            "chapter": 21,
            "verse": 51,
            "text": "Andolsun ki, bundan önce de İbrahim´e olgunluğunu vermiştik ve onun buna layık olduğunu da biliyorduk"
        },
        {
            "chapter": 21,
            "verse": 52,
            "text": "O vakit babasına ve kavmine dedi ki: «Başına toplanıp durduğunuz şu putlar nedir?»"
        },
        {
            "chapter": 21,
            "verse": 53,
            "text": "«Atalarımızı bunlara tapar bulduk,» dediler"
        },
        {
            "chapter": 21,
            "verse": 54,
            "text": "İbrahim: «Andolsun ki, siz de, atalarınız da açık bir sapıklık içindesiniz!» dedi"
        },
        {
            "chapter": 21,
            "verse": 55,
            "text": "«Ciddi mi söylüyorsun, yoksa sen şakacılardan mısın?» dediler"
        },
        {
            "chapter": 21,
            "verse": 56,
            "text": "İbrahim: «Doğrusu, Rabbiniz o göklerin ve yerin Rabbidir ki, onları O yaratmıştır ve ben buna şehadet edenlerdenim"
        },
        {
            "chapter": 21,
            "verse": 57,
            "text": "Vallahi siz dönüp gittikten sonra putlarınıza mutlaka bir tuzak kuracağım!» dedi"
        },
        {
            "chapter": 21,
            "verse": 58,
            "text": "Derken, onları parça parça etti. Ancak büyüklerinden birini bıraktı ki belki ona müracaat ederler"
        },
        {
            "chapter": 21,
            "verse": 59,
            "text": "«Bunu bizim tanrılarımıza kim yapmış? Muhakkak o zalimlerden biridir,» dediler"
        },
        {
            "chapter": 21,
            "verse": 60,
            "text": "(Aralarında): «İbrahim adında bir delikanlının, bunlara dil uzattığını duymuştuk"
        },
        {
            "chapter": 21,
            "verse": 61,
            "text": "hadi onu halkın gözleri önüne getirin, belki (onlar da aleyhinde) şehadet ederler.» dediler"
        },
        {
            "chapter": 21,
            "verse": 62,
            "text": "Dediler ki: «Sen mi yaptın bunu tanrılarımıza ey İbrahim?»"
        },
        {
            "chapter": 21,
            "verse": 63,
            "text": "(İbrahim): «Belki onu şu büyükleri yapmıştır; sorun bakalım onlara, eğer söyleyebilirlerse» dedi"
        },
        {
            "chapter": 21,
            "verse": 64,
            "text": "Bunun üzerine vicdanlarına müracaat ettiler de: «Doğrusu siz haksızsınız!» dediler"
        },
        {
            "chapter": 21,
            "verse": 65,
            "text": "Sonra tepeleri üstü ters döndüler: «Sen gerçekten bunların konuşmadığını bilirsin.» dediler"
        },
        {
            "chapter": 21,
            "verse": 66,
            "text": "(İbrahim) dedi: «O halde Allah´ı bırakıp da size hiçbir fayda ve zarar vermeyecek nesnelere mi tapıyorsunuz"
        },
        {
            "chapter": 21,
            "verse": 67,
            "text": "Yuh size ve Allah´tan başka taptıklarınıza! Hala akıllanmayacak mısınız!» dedi"
        },
        {
            "chapter": 21,
            "verse": 68,
            "text": "(Onlar): «Siz bunu yakın da tanrılarınızın öcünü alın, eğer birşey yapacaksanız!» dediler"
        },
        {
            "chapter": 21,
            "verse": 69,
            "text": "Biz: «Ey ateş, İbrahim´e serin ve zararsız ol!» dedik"
        },
        {
            "chapter": 21,
            "verse": 70,
            "text": "O´na bir dolap kurmak istediler, fakat Biz kendilerini daha fazla hüsrana uğrattık"
        },
        {
            "chapter": 21,
            "verse": 71,
            "text": "Onu Lut ile beraber kurtarıp içinde alemlere bereketler verdiğimiz yere çıkardık"
        },
        {
            "chapter": 21,
            "verse": 72,
            "text": "Ona İshak´ı lütfettik, üstelik Yakub´u da; ve onların herbirini iyi kimseler yaptık"
        },
        {
            "chapter": 21,
            "verse": 73,
            "text": "Ve hepsini, emrimizle yol gösteren rehberler yaptık ve kendilerine hayırlı işler işlemeyi, namaz kılmayı, zekat vermeyi vahyettik. Hepsi Bize kulluk eden kimselerdi"
        },
        {
            "chapter": 21,
            "verse": 74,
            "text": "Lut´a, ona da bir hüküm ve ilim verdik. Onu çirkeflikler işleyen o beldeden kurtardık; doğrusu onlar kötü ve fasık bir kavim idiler"
        },
        {
            "chapter": 21,
            "verse": 75,
            "text": "Onu ise rahmetimizin içine aldık. Çünkü o iyi kişilerdendi"
        },
        {
            "chapter": 21,
            "verse": 76,
            "text": "Nuh´u da. Zira daha önce dua etmişti. Biz de onun duasını kabul ettik; kendisini ve ailesini büyük bir sıkıntıdan kurtardık"
        },
        {
            "chapter": 21,
            "verse": 77,
            "text": "Ayetlerimize yalan diyen kavimden öcünü aldık. Gerçekten onlar kötü bir kavimdiler, Biz de hepsini birden boğuverdik"
        },
        {
            "chapter": 21,
            "verse": 78,
            "text": "Davud ile Süleyman´ı da. Hani ikisi de ekin hakkında hüküm veriyorlardı. Hani bir kavmin davarları ekin içinde geceleyin yayılmıştı; Biz de hükümlerine şahittik"
        },
        {
            "chapter": 21,
            "verse": 79,
            "text": "Derhal onu Süleyman´a anlattık; bununla beraber herbirine bir hüküm ve bir ilim vermiştik. Dağları Davud´un emrine amade kılmıştık, kuşlarla beraber tesbih ediyorlardı; Biz bunları yaparız"
        },
        {
            "chapter": 21,
            "verse": 80,
            "text": "Bir de ona sizin için, sizi savaşınızın şiddetinden korusun diye giyecek sanatını öğretmiştik; şimdi siz şükrünü yerine getiriyor musunuz"
        },
        {
            "chapter": 21,
            "verse": 81,
            "text": "Süleyman için de, bereketli kıldığımız yere doğru emriyle esip giden şiddetli rüzgarı verdik; Biz herşeyi biliriz"
        },
        {
            "chapter": 21,
            "verse": 82,
            "text": "Şeytanlardan da onun için dalgıçlık yapan ve daha başka işler için çalışanları emrine vermiştik ve onların hepsini zapteden Bizdik"
        },
        {
            "chapter": 21,
            "verse": 83,
            "text": "Eyyüb´u da. Zira: «Bana bu hastalık mübtela oldu; Sen merhametlilerin en merhametlisisin.» diye Rabbine dua etti"
        },
        {
            "chapter": 21,
            "verse": 84,
            "text": "Biz de duasını kabul ettik; hemen kendisindeki sıkıntıyı giderdik. Tarafımızdan bir rahmet ve kulluk edenlere bir uyarı olmak üzere ona ailesini ve onlarla birlikte olanların bir mislini daha verdik"
        },
        {
            "chapter": 21,
            "verse": 85,
            "text": "İsmail, İdris ve Zülkifl´i de. Hepsi sabredenlerdendi"
        },
        {
            "chapter": 21,
            "verse": 86,
            "text": "Bunları da rahmetimizin içine aldık. Çünkü onlar gerçekten iyi kimselerdendirler"
        },
        {
            "chapter": 21,
            "verse": 87,
            "text": "Zünnun´u (Yunus´u) da. Hani öfkelenerek gitmişti de Bizim kendisini asla sıkıştırmayacağımızı sanmıştı; derken karanlıklar içinde: «Senden başka ilah yoktur, seni tenzih ederim, ben gerçekten zalimlerden oldum diye.» seslendi"
        },
        {
            "chapter": 21,
            "verse": 88,
            "text": "Biz de duasını kabul ettik, kendisini üzüntüden kurtardık ve işte müminleri böyle kurtarırız"
        },
        {
            "chapter": 21,
            "verse": 89,
            "text": "Zekeriyya´yı da. Hani Rabbine: «Rabbim! Beni tek başıma bırakma, sen varislerin en hayırlısısın.» diye yalvarmıştı"
        },
        {
            "chapter": 21,
            "verse": 90,
            "text": "Biz de duasını kabul ettik de kendisine Yahya´yı verdik ve onun için eşini çocuk doğurmaya elverişli hale getirdik. Doğrusu bunlar hayırlı işlerde yarışır, Bize umut ve korkuyla dua ederlerdi. Bize karşı derin saygı duyuyorlardı"
        },
        {
            "chapter": 21,
            "verse": 91,
            "text": "Ve o dişiyi (Meryem´ i) de ki, o namusunu korudu da kendisine ruhumuzdan üfledik ve kendisiyle oğlunu alemlere bir mucize yaptık"
        },
        {
            "chapter": 21,
            "verse": 92,
            "text": "İşte bu, İslam milleti bir tek millet olarak sizin milletinizdir. Rabbiniz de yalnız Benim; onun için hep Bana kulluk edin"
        },
        {
            "chapter": 21,
            "verse": 93,
            "text": "Onlar kumandanlarını aralarında parçaladılar, fakat hepsi Bize dönecektir"
        },
        {
            "chapter": 21,
            "verse": 94,
            "text": "Artık kim mü´min olarak yararlı işlerden bir iş yaparsa, onun çalışmasına nankörlük edilmeyecek; şüphesiz Biz onun hesabına yazarız"
        },
        {
            "chapter": 21,
            "verse": 95,
            "text": "Helak ettiğimiz bir belde (halkı) nın Bize dönmemesi imkansızdır"
        },
        {
            "chapter": 21,
            "verse": 96,
            "text": "Nihayet Ye´cuc ve Me´cuc(un seddi) açılıp da her tepeden saldırdıkları"
        },
        {
            "chapter": 21,
            "verse": 97,
            "text": "ve gerçek va´d yaklaştığı vakit, işte o zaman o küfredenlerin gözleri belerecek (bir noktaya dikilip kalacak): «Eyvah bizlere, biz bundan gaflet ettik! Hayır, kendimize zulmetmiş olduk!» diyecekler"
        },
        {
            "chapter": 21,
            "verse": 98,
            "text": "Haberiniz olsun ki, siz ve Allah´tan başka taptığınız nesneler cehennem mermisisiniz; siz oraya gireceksiniz"
        },
        {
            "chapter": 21,
            "verse": 99,
            "text": "Onlar ilah olsalardı, oraya girmezlerdi, oysa hepsi orada ebedi kalacaktır"
        },
        {
            "chapter": 21,
            "verse": 100,
            "text": "Onların orada öyle bir iç çekişleri var ki, tapılanlar orada oldukları halde işitmezler"
        },
        {
            "chapter": 21,
            "verse": 101,
            "text": "Şüphe yok ki, haklarında Bizden güzellik takdir edilmiş olanlar ondan (cehennemden) uzaklaştırılmışlardır"
        },
        {
            "chapter": 21,
            "verse": 102,
            "text": "Onun uğultusunu bile duymazlar. Bunlar canlarının istediği şeyler içinde sonsuza dek kalacaklardır"
        },
        {
            "chapter": 21,
            "verse": 103,
            "text": "O büyük korku bunları mahzun etmeyecek ve bunları melekler şöyle karşılayacaklar: «İşte bu size va´dedilen gününüzdür.»"
        },
        {
            "chapter": 21,
            "verse": 104,
            "text": "O gün ki, göğü kitaplar için defter dürer gibi düreceğiz, yaratmaya ilk başladığımız gibi yeniden yaratacağız, bu va´dimizdir. Doğrusu Biz bunları yaparız"
        },
        {
            "chapter": 21,
            "verse": 105,
            "text": "Andolsun ki, Tevrat´tan sonra Zebur´da da yazmıştık ki: « Muhakkak yeryüzüne benim iyi kullarım varis olacaktır.»"
        },
        {
            "chapter": 21,
            "verse": 106,
            "text": "Şüphesiz ki, bu Kur´an´da ibadet eden bir kavim için yeterli bir öğüt vardır"
        },
        {
            "chapter": 21,
            "verse": 107,
            "text": "Seni sadece bütün kainata rahmet olarak göndermişizdir"
        },
        {
            "chapter": 21,
            "verse": 108,
            "text": "De ki: «Bana ancak ilahınızın bir tek ilah olduğu vahyolunuyor. şimdi siz müslüman oluyor musunuz?»"
        },
        {
            "chapter": 21,
            "verse": 109,
            "text": "Yine de aldırmazlarsa de ki: «Size düpedüz açıkladım, tehdit edildiğiniz şeyin yakın mı yoksa uzak mı olduğunu bilmem.»"
        },
        {
            "chapter": 21,
            "verse": 110,
            "text": "Şüphesiz ki O, söylenenin açığa vurulanını da bilir gizlediğinizi de bilir"
        },
        {
            "chapter": 21,
            "verse": 111,
            "text": "Bilmem belki bu (gecikme) sizin için bir imtihan ve bir süreye kadar faydalanmak içindir"
        },
        {
            "chapter": 21,
            "verse": 112,
            "text": "(Peygamber şöyle) dedi: «Ey Rabbim, hakettikleri gibi hükmet! Rabbiniz isnad ettiğiniz iftiralarınıza karşı sığınılacak Rahman´dır.»"
        }
    ]
}
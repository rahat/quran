{
    "rukus": [
        {
            "chapter": 93,
            "verse": 1,
            "text": "قَسم ہے چاشت کے وقت کی (جب آفتاب بلند ہو کر اپنا نور پھیلاتا ہے)۔<br> (یا:- قَسم ہے وقتِ چاشت (کی طرح آپ کے آفتابِ رِسالت کے بلند ہونے) کی (جس کے نور نے گمراہی کے اندھیروں کو اجالے سے بدل دیا)"
        },
        {
            "chapter": 93,
            "verse": 2,
            "text": "اور قَسم ہے رات کی جب وہ چھا جائے۔"
        },
        {
            "chapter": 93,
            "verse": 3,
            "text": "آپ کے رب نے (جب سے آپ کو منتخب فرمایا ہے) آپ کو نہیں چھوڑا اور نہ ہی (جب سے آپ کو محبوب بنایا ہے) ناراض ہوا ہے"
        },
        {
            "chapter": 93,
            "verse": 4,
            "text": "اور بیشک (ہر) بعد کی گھڑی آپ کے لئے پہلے سے بہتر (یعنی باعثِ عظمت و رفعت) ہے"
        },
        {
            "chapter": 93,
            "verse": 5,
            "text": "اور آپ کا رب عنقریب آپ کو (اتنا کچھ) عطا فرمائے گا کہ آپ راضی ہو جائیں گے"
        },
        {
            "chapter": 93,
            "verse": 6,
            "text": "(اے حبیب!) کیا اس نے آپ کو یتیم نہیں پایا پھر اس نے (آپ کو معزّز و مکرّم) ٹھکانا دیا۔ یا- کیا اس نے آپ کو (مہربان) نہیں پایا پھر اس نے (آپ کے ذریعے) یتیموں کو ٹھکانا دیا۔٭"
        },
        {
            "chapter": 93,
            "verse": 7,
            "text": "اور اس نے آپ کو اپنی محبت میں خود رفتہ و گم پایا تو اس نے مقصود تک پہنچا دیا۔ یا- اور اس نے آپ کو بھٹکی ہوئی قوم کے درمیان (رہنمائی فرمانے والا) پایا تو اس نے (انہیں آپ کے ذریعے) ہدایت دے دی۔٭"
        },
        {
            "chapter": 93,
            "verse": 8,
            "text": "اور اس نے آپ کو (وصالِ حق کا) حاجت مند پایا تو اس نے (اپنی لذت دید سے نواز کر ہمیشہ کے لئے ہر طلب سے) بے نیاز کر دیا۔ یا- اور اس نے آپ کو (جواد و کریم) پایا تو اس نے (آپ کے ذریعے) محتاجوں کو غنی کر دیا۔٭o٭ ان تینوں تراجم میں یَتِیماً کو فَاٰوٰی کا، ضآلًّا کو فَھَدٰی کا اور عائِلًا کو فَاَغنٰی کا مفعولِ مقدم قرار دیا ہے۔ (ملاحظہ ہو: التفسیر الکبیر، القرطبی، البحر المحیط، روح البیان، الشفاء اور شرح خفاجی)"
        },
        {
            "chapter": 93,
            "verse": 9,
            "text": "سو آپ بھی کسی یتیم پر سختی نہ فرمائیں"
        },
        {
            "chapter": 93,
            "verse": 10,
            "text": "اور (اپنے در کے) کسی منگتے کو نہ جھڑکیں"
        },
        {
            "chapter": 93,
            "verse": 11,
            "text": "اور اپنے رب کی نعمتوں کا (خوب) تذکرہ کریں"
        }
    ]
}
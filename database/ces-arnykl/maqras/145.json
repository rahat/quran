{
    "maqras": [
        {
            "chapter": 25,
            "verse": 21,
            "text": "A říkají ti, kteří nedoufají v setkání s námi: „Leda kdyby seslán byl nám anděl, aneb kdybychom spatřili Pána svého (uvěříme).“ Věru zpyšněli v myslích svých a vypjali se vypjatostí velkou"
        },
        {
            "chapter": 25,
            "verse": 22,
            "text": "V den, kdy spatří anděly, v den ten nebude radostných zpráv provinilcům a volati budou: „Za přehradu nepřekročitelnou (s nimi)!“"
        },
        {
            "chapter": 25,
            "verse": 23,
            "text": "Pak přistoupíme k ocenění činů, jimi vykonaných, a učiníme je prachem rozvátým"
        },
        {
            "chapter": 25,
            "verse": 24,
            "text": "V den onen obyvatelé zahrady (rajské) lepší budou míti obývání a krásnější místo ke zdřímnutí"
        },
        {
            "chapter": 25,
            "verse": 25,
            "text": "V den onen rozpoltí se nebesa s mračny svými a sesláni budou dolů andělé sestupující"
        },
        {
            "chapter": 25,
            "verse": 26,
            "text": "V den onen panství přináležeti bude v pravdě Milosrdnému a den bude to pro nevěřící přetěžký"
        },
        {
            "chapter": 25,
            "verse": 27,
            "text": "A hrýzti bude v den ten nepravostný ruce své, řka: „Kéž bych byl šel s prorokem stejnou cestou"
        },
        {
            "chapter": 25,
            "verse": 28,
            "text": "Běda mi, kéž nebyl bych vzal si toho a toho přítelem"
        },
        {
            "chapter": 25,
            "verse": 29,
            "text": "Onť zajisté zavedl mne od napomenutí poté, když bylo přišlo mi: a Satan dojista jest člověku zrádcem.“"
        },
        {
            "chapter": 25,
            "verse": 30,
            "text": "I řekne prorok: „Pane můj, zajisté lid můj měl tento Korán za bezvýznamný.“"
        },
        {
            "chapter": 25,
            "verse": 31,
            "text": "A takovýmto způsobem učinili jsme každému proroku nepřátele z provinilců — však Pán tvůj dostačitelným jest vůdcem a pomocníkem"
        },
        {
            "chapter": 25,
            "verse": 32,
            "text": "A říkají nevěřící: „Leda kdyby byl mu seslán Korán celý najednou, (uvěříme).“ Tak (činíme), abychom utvrdili jím srdce tvé; a rozdělili jsme jej na díly"
        },
        {
            "chapter": 25,
            "verse": 33,
            "text": "A nedají ti (nevěřící) podobenství, aniž bychom ti řekli (o něm) pravdu a dali ti nejlepší vysvětlení jeho"
        },
        {
            "chapter": 25,
            "verse": 34,
            "text": "Ti, kteří shromážděni budou, padší na tváře své, v pekle — ti zajisté nejhorší budou míti místo a nejbludnější stezku"
        },
        {
            "chapter": 25,
            "verse": 35,
            "text": "Kdysi dali jsme Mojžíšovi Knihu a učinili jsme Árona, bratra jeho, jemu rádcem"
        },
        {
            "chapter": 25,
            "verse": 36,
            "text": "a řekli jsme: „Jděte oba k lidu, který nazval vylhanými znamení naše“ a zničili jsme lid ten úplným zničením"
        },
        {
            "chapter": 25,
            "verse": 37,
            "text": "A lid Noemův, když lháři nazvali proroky, potopili jsme a učinili jsme je lidstvu znamením: a přichystali jsme nepravostným trest bolestný"
        },
        {
            "chapter": 25,
            "verse": 38,
            "text": "A (kmeny) 'Ád a Tsemúd a obyvatele Ar-Rassu zničili jsme a pokolení, jež mezi nimi žila, mnohá"
        },
        {
            "chapter": 25,
            "verse": 39,
            "text": "A všem těmto učinili jsme podobenství na výstrahu: a všechny tyto zahladili jsme úplným zahlazením"
        },
        {
            "chapter": 25,
            "verse": 40,
            "text": "Však již šli (nevěřící) kolem města, na něž dštěn byl déšť zlý: což neviděli je? Ovšem; ale nechtějí doufati ve vzkříšení (své)"
        },
        {
            "chapter": 25,
            "verse": 41,
            "text": "A když vidí tě, pouze šprýmy si z tebe tropí, řkouce: „Zdaž tento jest to, jejž Bůh vzbudil nám prorokem"
        },
        {
            "chapter": 25,
            "verse": 42,
            "text": "Málem byl by odvedl nás od božstev našich, kdybychom se jich nebyli vytrvale přidrželi!“ Však seznají, až shlédnou trest svůj, kdo více zbloudil s cesty (pravé)"
        },
        {
            "chapter": 25,
            "verse": 43,
            "text": "Co míníš? Ten, jenž vzal si za boha svého choutku svoji — budeš ty mu poručníkem"
        },
        {
            "chapter": 25,
            "verse": 44,
            "text": "Či snad domníváš se, že většina jich slyší, anebo chápe? Vždyť jsou jen jako dobytčata — ba dokonce dále jsou od cesty (pravé)"
        },
        {
            "chapter": 25,
            "verse": 45,
            "text": "Zdaž neviděl's, jak Pán tvůj prodlužuje stín? A kdyby byl chtěl, mohl učiniti jej nehybným: a pak učinili Jsme slunce mu vůdcem"
        },
        {
            "chapter": 25,
            "verse": 46,
            "text": "pak stahujeme jej k sobě stahováním snadným"
        },
        {
            "chapter": 25,
            "verse": 47,
            "text": "Onť to jest, jenž učinil vám noc pláštěm a spánek odpočinkem a učinil den vzbuzením"
        },
        {
            "chapter": 25,
            "verse": 48,
            "text": "Onť to jest, jenž poslal větry s poselstvím milosrdenství svého: a sesíláme s nebe vodu čistou"
        },
        {
            "chapter": 25,
            "verse": 49,
            "text": "abychom dali obživnouti jí zemi zmrtvělé a napájíme jí vše, co stvořili jsme: dobytčata i lidi četné"
        },
        {
            "chapter": 25,
            "verse": 50,
            "text": "A rozdělujeme ji mezi nimi, aby pamětlivi byli (nás), však většina lidí odmítá býti vším, leda vzdornými"
        },
        {
            "chapter": 25,
            "verse": 51,
            "text": "A kdybychom byli chtěli, byli bychom vzbudili v každém městě varovatele"
        },
        {
            "chapter": 25,
            "verse": 52,
            "text": "I neposlouchej nevěřících, nýbrž bojuj proti nim bojováním velkým"
        }
    ]
}
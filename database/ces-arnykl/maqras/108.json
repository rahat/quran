{
    "maqras": [
        {
            "chapter": 16,
            "verse": 30,
            "text": "A řečeno bude bohabojným: „Co seslal vám Pán váš?“ Řeknou: „Vše nejlepší: těm, kdož dobře činili, v životě pozemském dobrou (odplatu), však obývání v životě budoucím daleko lepším bude: jak libý bude příbytek bohabojných!“"
        },
        {
            "chapter": 16,
            "verse": 31,
            "text": "Do zahrad Edenu vstoupí, pod nimiž řeky tekou: v nich míti budou vše, čehož si přáti budou. Takovýmto způsobem odměňuje Bůh ty, kdož bojí se ho"
        },
        {
            "chapter": 16,
            "verse": 32,
            "text": "jimž, když přijdou andělé (smrti) skositi je ve stavu spravedlivosti, řeknou: „Pokoj s vámi! Vstuptež do ráje v odměnu za to, co činili jste.“"
        },
        {
            "chapter": 16,
            "verse": 33,
            "text": "Což jiného očekávají, než že přijdou na ně andělé (smrti), anebo rozkaz Pána tvého? Stejně tak činili ti, kdož byli před nimi a Bůh neučinil jim příkoří, nýbrž oni sobě samém příkoří přivodili"
        },
        {
            "chapter": 16,
            "verse": 34,
            "text": "A padly na ně špatnosti, jichž dopustili se: a se všech stran obklopilo je to, z čeho posměch si byli tropili"
        },
        {
            "chapter": 16,
            "verse": 35,
            "text": "Ti, kdož spolčují (jiná božstva) s Bohem, řekli: „Kdyby Bůh byl chtěl, nebyli bychom my, aniž otcové naši, uctívali než jej: aniž bychom byli zapověděli co bez něho.“ Stejně tak jednali ti, kdož byli před nimi: však zdaž jiné povinnosti mají proroci, než ohlašování zjevné"
        },
        {
            "chapter": 16,
            "verse": 36,
            "text": "V každém národě pak vzbudili jsme proroka, (volajícího): „Uctívejte Boha a straňte se Tághúta!“ Některé z nich Bůh uvedl (na cestu pravou), jiným pak přisouzeno bylo, aby zůstali v bludu: i putujte zemí, a pohleďte, jaký byl konec těch, kdož lháři nazývali proroky"
        },
        {
            "chapter": 16,
            "verse": 37,
            "text": "Máš-li starost ohledně (správného) vedení jich, věz, že Bůh zajisté nevede (pravou stezkou) těch, které zavádí v blud: jim nebude pomocníků"
        },
        {
            "chapter": 16,
            "verse": 38,
            "text": "A přisahají při Bohu nejpevnější přísahou svou: „Bůh nevzkřísí toho, jenž zemřel.“ Naopak, (učiní tak): podle slibu svého pravdivého: však většina lidí není si toho vědoma"
        },
        {
            "chapter": 16,
            "verse": 39,
            "text": "(Učiní tak), aby objasnil jim to, v čem rozcházeli se, a aby seznali ti, kdož nevěřili, že oni lháři byli"
        },
        {
            "chapter": 16,
            "verse": 40,
            "text": "Jediné slovo naše k čemukoliv chceme, aby bylo, jest, že řekneme: „Staň se!“ a stane se"
        },
        {
            "chapter": 16,
            "verse": 41,
            "text": "Těm, kdož vystěhovali se pro Boha poté, když byli utištěni, jistotně poskytneme krásné obývání na tomto světě, však odměna v životě budoucím daleko krásnější jest, kdyby si to jen uvědomili"
        },
        {
            "chapter": 16,
            "verse": 42,
            "text": "ti, kdož trpělivě vyčkávají a na Pána svého spoléhají"
        },
        {
            "chapter": 16,
            "verse": 43,
            "text": "A poslali jsme před tebou jedině muže, jimž vnukli jsme poslání jejich: a tažte se lidu, jemuž dáno bylo Napomenutí, nevíte-li (o tom)"
        },
        {
            "chapter": 16,
            "verse": 44,
            "text": "S jasnými důkazy a písmy poslali jsme je, a seslali jsme (i) tobě Napomenutí, abys vysvětlil lidem to, co sesláno jim bylo a aby o tom přemýšleli"
        },
        {
            "chapter": 16,
            "verse": 45,
            "text": "Zdaž jisti jsou ti, kdož lstivě vymýšleli špatnosti, že neproboří Bůh zemi pod nimi, anebo že nepřijde jim trest, zkad nenadějí se"
        },
        {
            "chapter": 16,
            "verse": 46,
            "text": "Aneb že nepostihne je na cestách jejich, aniž by mohli to znemožniti"
        },
        {
            "chapter": 16,
            "verse": 47,
            "text": "Aneb že nepostihne je ponenáhlým úděsem? Však zajisté Pán váš vlídný jest a slitovný"
        },
        {
            "chapter": 16,
            "verse": 48,
            "text": "Zdaž neviděli, že cokoliv stvořil Bůh, sklání stín svůj napravo i nalevo úctou k Bohu a v poníženosti sklání se před ním"
        },
        {
            "chapter": 16,
            "verse": 49,
            "text": "Bohu pak klaní se vše, což na nebi jest i na zemi, tvorové i andělé, pýchy prosti"
        },
        {
            "chapter": 16,
            "verse": 50,
            "text": "bojí se Pána svého na výsostech a konají, což nakázáno jim"
        }
    ]
}
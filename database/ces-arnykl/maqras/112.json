{
    "maqras": [
        {
            "chapter": 16,
            "verse": 111,
            "text": "V den, kdy každá duše obhajovati bude sama sebe a odměněna bude každá duše podle skutků svých a nikdo nebude zkrácen"
        },
        {
            "chapter": 16,
            "verse": 112,
            "text": "A činí vám Bůh podobenstvím město, jež žilo v bezpečí a v klidu a obdarováno bylo živobytím svým v hojnosti se všech stran: však popíralo dobrodiní boží i okusiti dal mu Bůh doby hladu a strachu za skutky jejich"
        },
        {
            "chapter": 16,
            "verse": 113,
            "text": "A přisel k nim prorok ze středu jejich, však za lháře prohlásili ho: pročež trest zachvátil je ve stavu nepravosti jejich"
        },
        {
            "chapter": 16,
            "verse": 114,
            "text": "Požívejte tedy ze všeho, což živobytím dal vám Bůh, dovoleným a dobrým a vděčni buďte za dobrodiní Boha, vskutku-li ho uctíváte"
        },
        {
            "chapter": 16,
            "verse": 115,
            "text": "Zapovězeno jest vám pouze jísti zdechliny a krev a maso vepřové a vše, nad čímž vysloveno bylo jiné jméno, než jméno Boha; však byl-li by kdo přinucen jísti z toho, — ale ne ze zvůle neb choutky — Bůh zajisté velký jest v odpouštění, slitovný"
        },
        {
            "chapter": 16,
            "verse": 116,
            "text": "A neříkejte v čemž jazykové vaši pronášejí lež — „Toto dovoleno jest a toto zapovězeno,“ aby tím vymýšleli jste lživá tvrzení o Bohu. Zajisté těm, kdož vymýšlejí lživá tvrzení o Bohu, dobře nepovede se"
        },
        {
            "chapter": 16,
            "verse": 117,
            "text": "malý požitek (mít) budou, však údělem jich bude trest bolestný"
        },
        {
            "chapter": 16,
            "verse": 118,
            "text": "Židům zapověděli jsme táž jídla, která jsme ti již dříve byli vyjmenovali: neučinili jsme jim útisku, nýbrž oni sami sobě útisk učinili"
        },
        {
            "chapter": 16,
            "verse": 119,
            "text": "Poté pak Pán tvůj k těm, kdož dopustili se zlého v nevědomosti, však poté na pokání obrátili se a napravili se: zajisté Pán tvůj jest pak velký v odpouštění, slitovný"
        },
        {
            "chapter": 16,
            "verse": 120,
            "text": "Zajisté Abraham byl mužem zbožně oddaným (Bohu), pravé víry, a nepatřil k mnohobožcům"
        },
        {
            "chapter": 16,
            "verse": 121,
            "text": "vděčným byl Bohu za dobrodiní jeho: pročež vyvolil si jej Bůh a vedl jej ke stezce přímé"
        },
        {
            "chapter": 16,
            "verse": 122,
            "text": "A dali jsme mu na tomto světě krásný úděl a ve světě budoucím jest mezi spravedlivými"
        },
        {
            "chapter": 16,
            "verse": 123,
            "text": "Vnukli jsme ti pak, abys následoval víru Abrahama, jenž byl víry pravé a nepatřil k mnohobožcům"
        },
        {
            "chapter": 16,
            "verse": 124,
            "text": "Ustanoven byl den sobotní pouze těm, kdož rozešli se v mínění o něm: a zajisté Pán tvůj rozsoudí mezi nimi v den zmrtvýchvstání ohledně toho, v čem rozcházeli se"
        },
        {
            "chapter": 16,
            "verse": 125,
            "text": "Volej ke stezce Pána svého moudrostí a napomínáním laskavým: a v hádkách přesvědčuj je slovy nejlepšími, neboť Pán tvůj zajisté nejlépe ví, kdo zbloudil se stezky jeho a nejlépe ví, kdo veden jest (stezkou pravou)"
        },
        {
            "chapter": 16,
            "verse": 126,
            "text": "Činíte-li odvetu, odplácejte stejnou měrou, jakou bylo vám ublíženo: však dovedete-li snésti (bezpráví) trpělivě, bude to lepším pro trpělivě snášející"
        },
        {
            "chapter": 16,
            "verse": 127,
            "text": "Budiž tedy trpěliv: však trpělivost svou nalezneš pouze v Bohu a nermuť se nad nimi a nebuď stísněn v srdci pro záludy, jež kují"
        },
        {
            "chapter": 16,
            "verse": 128,
            "text": "Bůh zajisté jest s těmi, kdož bojí se ho a s těmi, kdož dobře činí"
        }
    ]
}
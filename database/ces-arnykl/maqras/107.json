{
    "maqras": [
        {
            "chapter": 16,
            "verse": 1,
            "text": "Přijde rozkaz boží, pročež neuspěšujte jej! Chvála budiž mu: onť vypovznešen jest nade vše, cokoliv s ním spolčujete"
        },
        {
            "chapter": 16,
            "verse": 2,
            "text": "Sestupovati dává andělům svým z rozkazu svého, s duchem (svým), na koho zlíbí se mu ze služebníků jeho: „Varujte lidi, že není Boha, kromě mne: tudíž mne se bojte!“"
        },
        {
            "chapter": 16,
            "verse": 3,
            "text": "Stvořil nebesa i zemi v pravdě: vysoko povznešen jest nade vše cokoliv s ním spolčujete"
        },
        {
            "chapter": 16,
            "verse": 4,
            "text": "Stvořil člověka z kapky semene a hle, on jest mu odpůrcem zjevným"
        },
        {
            "chapter": 16,
            "verse": 5,
            "text": "A dobytčata stvořil pro vás: z nich oděv máte a věci užitečné: a z nich i pojídáte"
        },
        {
            "chapter": 16,
            "verse": 6,
            "text": "A jich krásou (honosíte se), když domů je přivádíte a když na pastvu je vyháníte"
        },
        {
            "chapter": 16,
            "verse": 7,
            "text": "A nosí břemena vaše do krajin, kamž jinak byste nedostali se, leč s velkou námahou, zajisté Pán váš dobrotivý jest a milosrdný"
        },
        {
            "chapter": 16,
            "verse": 8,
            "text": "Koně, muly a osly dal vám, abyste jezdili na nich a pro ozdobu: a tvoří věci, o nichž nevíte"
        },
        {
            "chapter": 16,
            "verse": 9,
            "text": "Bohu přináleží určení (směru) cesty: někteří jdou stranou, však kdyby Bůh chtěl, vedl by vás všechny (cestou pravou)"
        },
        {
            "chapter": 16,
            "verse": 10,
            "text": "Onť to byl, jenž seslal vám s nebe vodu za nápoj vám a ke vzrůstu bylin pro pastvu"
        },
        {
            "chapter": 16,
            "verse": 11,
            "text": "Jí vyrůstá vám obilí, olivy a palmy a réva vinná a plody všeho druhu: zajisté v tomto znamení jest lidu přemýšlivému"
        },
        {
            "chapter": 16,
            "verse": 12,
            "text": "A podrobil vám noc i den: a slunce a měsíc a hvězdy podrobeny jsou vám z rozkazu jeho: zajisté v tomto znamení jsou lidu chápajícímu"
        },
        {
            "chapter": 16,
            "verse": 13,
            "text": "A cožkolivěk stvořil vám na zemi z různých barev: zajisté v tomto znamení jest lidu přemýšlivému"
        },
        {
            "chapter": 16,
            "verse": 14,
            "text": "Onť to byl, jenž podrobil vám moře, abyste pojídati mohli z čerstvého masa (ryb) jeho a loviti z něho ozdoby, jimiž se odíváte: a viz lodi, any brázdí vlny jeho, aby (tak) hledali jste dary z milosti boží a abyste byli vděčni"
        },
        {
            "chapter": 16,
            "verse": 15,
            "text": "A rozházel temena horská po zemi, aby země nehýbala se s vámi: a řeky a stezky, abyste vedeni byli jimi"
        },
        {
            "chapter": 16,
            "verse": 16,
            "text": "jakož i známky podél cest: a hvězdami též vedeni jsou"
        },
        {
            "chapter": 16,
            "verse": 17,
            "text": "Zdaž ten, jenž tvoří, roveň jest tomu, kdo netvoří? Nepromyslíte-liž si toho"
        },
        {
            "chapter": 16,
            "verse": 18,
            "text": "A kdybyste spočísti chtěli milosti boží, nedopočítáte se jich: Bůh zajisté velký jest v odpouštění a slitovný"
        },
        {
            "chapter": 16,
            "verse": 19,
            "text": "A Bůh dobře ví, co tajíte i co najevo dáváte"
        },
        {
            "chapter": 16,
            "verse": 20,
            "text": "však božstva, jež oni vzývají vedle Boha, netvoří ničeho, nýbrž sama jsou stvořena"
        },
        {
            "chapter": 16,
            "verse": 21,
            "text": "Mrtva jsou, bez života, a nevědí, kdy vzkříšena budou"
        },
        {
            "chapter": 16,
            "verse": 22,
            "text": "Bůh váš jest Bůh Jediný, a srdce těch, kdož nevěří v život budoucí, oddána jsou zapírání a pyšni jsou"
        },
        {
            "chapter": 16,
            "verse": 23,
            "text": "však není pochybnosti o tom, že Bůh dobře ví, co tají i co najevo dávají, a on zajisté nemiluje pyšných"
        },
        {
            "chapter": 16,
            "verse": 24,
            "text": "Když řečeno jest jim: „Co seslal vám Pán váš?“, dí: „Pověsti starých,“"
        },
        {
            "chapter": 16,
            "verse": 25,
            "text": "aby nésti mohli břemena svá úplná v den zmrtvýchvstání, jakož i část břemene těch, jež uvádějí na bludnou cestu z nevědomosti své. Špatné to bude břímě"
        },
        {
            "chapter": 16,
            "verse": 26,
            "text": "Úklady strojili již ti, kdož před nimi byli, však udeřil Bůh budovu jejich v základech: a zhroutila se střecha nad hlavami jejich a přikvačil na ně trest, zkad nenadáli se"
        },
        {
            "chapter": 16,
            "verse": 27,
            "text": "Pak v den zmrtvýchvstání zahanbí je Bůh a řekne: „Kde jsou ti, které za společníky dávali jste mi a již příčinou byli vašich rozporů?“ Řeknou pak ti, jimž dáno bylo vědění: „Zajisté potupa dnes a vše zlé padne na nevěřící!“"
        },
        {
            "chapter": 16,
            "verse": 28,
            "text": "Ti, které skositi přijdou andělé (smrti) ve stavu nepravostném, nabízeti budou smíření, (řkouce): „Nečinili jsme zlého.“ — „Nikoliv, naopak: Bůh zajisté dobře ví, co činili jste"
        },
        {
            "chapter": 16,
            "verse": 29,
            "text": "Pročež vstupte do bran pekla, v němž přebývati budete věčně: a špatný bude příbytek pyšných!“"
        }
    ]
}
{
    "maqras": [
        {
            "chapter": 16,
            "verse": 75,
            "text": "Bůh činí vám podobenstvím otroka ovládaného pánem svým, nemohoucího činiti (o své vůli) ničeho: a muže, jemuž popřáli jsme z milosti své živobytí hojného a jenž rozdává z něho potajmu i veřejně. Jsou rovni si tito dva? Chvála Bohu, nikoliv: však většina jich není si toho vědoma"
        },
        {
            "chapter": 16,
            "verse": 76,
            "text": "A činí vám Bůh podobenstvím dva muže, z nichž jeden jest němý od narození, nemohoucí činiti (o své vůli) ničeho a jest břemenem pánu svému: ať kamkoli poslán, nevrátí se s úspěchem. Zdaž roveň jest tento muži, který nakazuje, což spravedlivo jest a kráčí stezkou přímou"
        },
        {
            "chapter": 16,
            "verse": 77,
            "text": "Bohu jedině známy jsou skryté věci nebes i země: příchod pak hodiny jest jako mžiknutí oka, ba rychlejší, neboť Bůh jest všemohoucí"
        },
        {
            "chapter": 16,
            "verse": 78,
            "text": "Bůh vyvedl vás z útrob matek vašich, nemající nejmenšího vědění: a dal vám sluch a zrak a srdce, abyste mu byli vděčnými"
        },
        {
            "chapter": 16,
            "verse": 79,
            "text": "Zdaž nikdy nehleděli na ptactvo podrobené (vůli boží) v klenbách nebes? Nikdo nedrží je (v moci své), kromě Boha: zajisté v tomto znamení jsou lidu věřícímu"
        },
        {
            "chapter": 16,
            "verse": 80,
            "text": "A Bůh učinil vám domy vaše obydlím a učinil vám z koží dobytčat stany, jež shledáváte lehkými, když stěhujete se z jednoho místa a usazujete se na jiném: a z vlny jejich a chlupů jejich a kožešin jejich učinil vám nářadí a potřeby k (dočasnému) užívání"
        },
        {
            "chapter": 16,
            "verse": 81,
            "text": "A Bůh učinil, že věci stvořené jím skýtají vám stín a hory útulek a učinil vám oděv, jenž chrání vás před horkem a oděv, jenž chrání vás v dobách zlých. Takovýmto způsobem dovršuje milosrdenství své nad vámi, abyste do vůle jeho se odevzdali"
        },
        {
            "chapter": 16,
            "verse": 82,
            "text": "Však obracejí-li se k tobě zády — tvým posláním jest pouze hlásání zjevné"
        },
        {
            "chapter": 16,
            "verse": 83,
            "text": "Znají milosrdenství boží a pak přece je zapírají: a většina jich jsou nevěřící"
        },
        {
            "chapter": 16,
            "verse": 84,
            "text": "Však jednoho dne vzbudíme z každého národa svědka: tehdy pak nebude dovoleno nevěřícím, aby vymlouvali se, aniž naleznou přijetí"
        },
        {
            "chapter": 16,
            "verse": 85,
            "text": "A tu spatří nepravostní trest svůj: a v ničem nebude uleveno jim, aniž posečkáno"
        },
        {
            "chapter": 16,
            "verse": 86,
            "text": "A když shlédnou ti, kdož společníky dávali (Bohu) společníky své, řeknou: „Pane náš, totoť jsou společníci naši, které vzývali jsme vedle tebe.“ Však tito odtuší jim v odvět: „Lháři jste!“"
        },
        {
            "chapter": 16,
            "verse": 87,
            "text": "A nabízeti budou Bohu v den onen smíření a ztratí se jim božstva jimi smyšlená"
        },
        {
            "chapter": 16,
            "verse": 88,
            "text": "Těm, kdož neuvěřili a odvraceli druhé od stezky boží přidáme trest nad trest za pohoršlivé skutky jejich"
        },
        {
            "chapter": 16,
            "verse": 89,
            "text": "Jednoho dne vzbudíme v každém národě svědka proti němu z jich vlastního středu: a tebe přivedeme jako svědka proti těmto, neboť tobě seslali jsme Knihu, jež vysvětlením jest všech věcí, věděním a milosrdenstvím a radostnou zvěstí těm, kdož odevzdali se do vůle boží"
        }
    ]
}
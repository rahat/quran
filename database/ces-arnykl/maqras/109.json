{
    "maqras": [
        {
            "chapter": 16,
            "verse": 51,
            "text": "A řekl Bůh: „Nebeřte sobě bohů dvé, neboť pouze jeden Jediný jest Bůh: mne tudíž bojte se!“"
        },
        {
            "chapter": 16,
            "verse": 52,
            "text": "Jemuť přináleží, cožkoliv na nebi jest i na zemi, jemu přináleží uctívání věčné: zdaž jiného báti se budete, kromě Boha"
        },
        {
            "chapter": 16,
            "verse": 53,
            "text": "Není dobrodiní, jehož byste nebyli obdrželi od Boha: a když protivenstvím navštíveni jste, jej prosíte o pomoc"
        },
        {
            "chapter": 16,
            "verse": 54,
            "text": "Pak, když zbaví vás protivenství hle, část vás spolčuje jiná s Pánem svým (božstva)"
        },
        {
            "chapter": 16,
            "verse": 55,
            "text": "aby v nevíře popírali to, čím obdařili jsme je. Užívejte jen: však zvíte"
        },
        {
            "chapter": 16,
            "verse": 56,
            "text": "A oddělují pro ty, jež nemají, podíl z toho, čímž obdařili jsme je: při Bohu, jistotně tázáni budou ohledně toho, co byli vymýšleli"
        },
        {
            "chapter": 16,
            "verse": 57,
            "text": "A dávají Bohu dcery: při slávě jeho, uchovejž! A sami si nepřejí jich míti"
        },
        {
            "chapter": 16,
            "verse": 58,
            "text": "Neboť když některému z nich oznámeno jest narození dcery, stínem zachmuří se tvář jeho a tají zlobu svou"
        },
        {
            "chapter": 16,
            "verse": 59,
            "text": "Skrývá se před lidmi pro neštěstí, jež bylo mu oznámeno. Má k pohaně ponechati si děcko, anebo zahrabati je v prachu země? Zdaž nejsou pochybenými úsudky jejich"
        },
        {
            "chapter": 16,
            "verse": 60,
            "text": "Ti, kdož nevěří v život budoucí přirovnáváni buďtež ke všemu zlému: ke všemu nejvyššímu pak přirovnáván budiž Bůh, neboť on mocný jest a moudrý"
        },
        {
            "chapter": 16,
            "verse": 61,
            "text": "Kdyby Bůh měl trestati lid dle nepravosti jejich, nezůstalo by živého tvora na zemi: však on poshovuje jim do lhůty předurčené. Když pak dostaví se lhůta jejich neprodlouží ji ni o hodinu, aniž uspíší"
        },
        {
            "chapter": 16,
            "verse": 62,
            "text": "Dávají Bohu co sami nenávidějí; lež pronášejí jazykové jejich řkouce, že krásná odměna bude jim údělem. Není pochyby, že údělem jejich bude oheň a oni do něho uvrženi budou"
        },
        {
            "chapter": 16,
            "verse": 63,
            "text": "Při Bohu! Poslali jsme již před tebou proroky své k národům, však těmto zkrášlil Satan činy jejich: nyní on jest ochráncem jejich a trest bolestný je očekává"
        },
        {
            "chapter": 16,
            "verse": 64,
            "text": "Seslali jsme ti pak Knihu jen proto, abys vysvětlil jim to, v čem neshodují se a též aby vedením byla a milosrdenstvím lidu věřícímu"
        },
        {
            "chapter": 16,
            "verse": 65,
            "text": "A Bůh seslal s nebe vodu, aby obživoval jí odumřevší zemi. V tom zajisté znamení jest lidu slyšícímu"
        },
        {
            "chapter": 16,
            "verse": 66,
            "text": "Zajisté pak v dobytčatech naleznete poučení. Poskytujeme vám k pití to, co v útrobách jich nalézá se, nejsouc ani odpadkem, ani krví: mléko čisté, jež příjemno jest pijícím"
        },
        {
            "chapter": 16,
            "verse": 67,
            "text": "A z plodů datlovníku a vinné révy béřete opojné nápoje a potravu lahodnou: zajisté v tom všem znamení jest lidu chápajícímu"
        },
        {
            "chapter": 16,
            "verse": 68,
            "text": "A vnukl Pán tvůj VČELE: „Beř si obydlí v horách, ve stromech a v tom, co ti (lidé) vystaví"
        },
        {
            "chapter": 16,
            "verse": 69,
            "text": "poté požívej ze všech plodů a kráčej poslušně ve stezkách Pána svého.“ Z útrob pak jejích vychází tekutina různých barev, lékem jsouc lidem: zajisté v tomto znamení jest lidu přemýšlivému"
        },
        {
            "chapter": 16,
            "verse": 70,
            "text": "A Bůh stvořil vás, poté dá vám zemříti. Některý z vás pak dostihne starobného, sešlého věku, až nebude věděti ničeho z toho, co věděl: zajistéť Bůh vševědoucí jest a mocný"
        },
        {
            "chapter": 16,
            "verse": 71,
            "text": "Bůh vyznamenal některé z vás nad jiné v živobytí: však ti, již vyznamenáni byli, nepopřávají podílu z živobytí toho těm, jichž zmocnila se pravice jejich, tak aby rovni si v tom byli: Zdaž dobrodiní Boha zakrývati budou"
        },
        {
            "chapter": 16,
            "verse": 72,
            "text": "A Bůh dal vám manželky z vašeho plemene: a z manželek vašich dal vám syny a vnuky; a výživou dal vám věci dobré. Zdaž v plané výmysly ještě věřiti budou a dobrodiní Boha zapírati"
        },
        {
            "chapter": 16,
            "verse": 73,
            "text": "A uctívati vedle Boha (božstva), jež nemohou poskytnouti jim ničeho k výživě s nebes či ze země a nejsou s to (ničeho učiniti)"
        },
        {
            "chapter": 16,
            "verse": 74,
            "text": "Pročež nečiňte v ničem podobenství s Bohem, neboť Bůh zajisté ví a vy nevíte"
        }
    ]
}
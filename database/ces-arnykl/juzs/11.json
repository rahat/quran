{
    "juzs": [
        {
            "chapter": 9,
            "verse": 93,
            "text": "Však bude příčina k trestání těch, kdož žádají tě o úlevu, ač jsou bohati. Milejší jest jim bytí mezi těmi, kdož zůstali pozadu: a zapečetil Bůh srdce jejich a ničeho nevědí"
        },
        {
            "chapter": 9,
            "verse": 94,
            "text": "Omlouvají se vám, když vrátíte se mezi ně. Rci: „Neomlouvejte se: nevěříme vám: Bůh již zpravil nás ohledně vás: a uvidí Bůh činy vaše, jakož i prorok jeho — pak navráceni budete k tomu, jemuž známy jsou věci skryté i viditelné a on poví vám, co jste činili.“"
        },
        {
            "chapter": 9,
            "verse": 95,
            "text": "Zapřisahati vás budou při Bohu, když byli jste se navrátili mezi ně, abyste vzdálili se jich: nuž vzdalte se jich, neboť nečistými jsou a obydlím jejich bude peklo v odměnu za to, co si zasloužili"
        },
        {
            "chapter": 9,
            "verse": 96,
            "text": "Zapřisahati vás budou, abyste zalíbení v nich nalezli: však naleznete-li vy zalíbení v nich Bůh zajisté nenalezne zalíbení v lidu nešlechetném"
        },
        {
            "chapter": 9,
            "verse": 97,
            "text": "Arabové z pouště nejzarytějšími jsou v nevíře a pokrytectví a nejblíž k tomu, aby neznali mezí zákonů seslaných Bohem proroku jeho, a Bůh jest vševědoucí, moudrý"
        },
        {
            "chapter": 9,
            "verse": 98,
            "text": "Jsou mezi Araby pouště někteří, kdož považují příspěvky své jakožto půjčku a vyčkávají nějaký obrat (osudu) s vámi: špatný obrat očekává je, neboť Bůh vše slyší a ví"
        },
        {
            "chapter": 9,
            "verse": 99,
            "text": "Jsou pak mezi Araby pouště někteří, kdož věří v Boha a v den poslední, a považují příspěvky své za přiblížení k Bohu a k modlitbám prorokovým. Zdaž tyto nejsou přiblížením jich k Bohu? I uvede je Bůh do milosrdenství svého, neboť Bůh velký jest v odpuštění, slitovný"
        },
        {
            "chapter": 9,
            "verse": 100,
            "text": "Ti, kdož první šli napřed z vystěhovalců a pomocníků a ti, kdož následovali jich krásny příklad — v těchto zalíbení nalézá Bůh a oni zalíbení nalézají v něm: a připravil jim zahrady, pod nimiž řeky tekou, v nichž přebývati budou věčně věkův a blahem to bude velkým"
        },
        {
            "chapter": 9,
            "verse": 101,
            "text": "A kdo z Arabů pouště, bydlících kol vás, jsou pokrytci, a kteří z obyvatel Medíny jsou zatvrzení v pokrytectví, neznámo jest ti: však my známe je. Dvakráte potrestáme, je a pak uvrženi budou v trest velký"
        },
        {
            "chapter": 9,
            "verse": 102,
            "text": "Druzí pak přiznali se k vinám svým: a tak smísili skutek dobrý se skutkem špatným. Pokání těchto snad popřeje sluchu Bůh, neboť Bůh velký jest v odpouštení, milosrdný"
        },
        {
            "chapter": 9,
            "verse": 103,
            "text": "Vezmi almužnu ze statků jejich, abys očistiti jí mohl je a zprostiti hříchu: a modli se za ně, neboť modlitby tvé jiste přispějí k uklidnění (myslí jejich) — a Bůh vše slyší a ví"
        },
        {
            "chapter": 9,
            "verse": 104,
            "text": "Zdaž nevědí, že Bůh přijímá POKÁNÍ služebníků svých a přijímá almužnu? Bůh zajisté rád popřává sluchu kajícím a jest milosrdný"
        },
        {
            "chapter": 9,
            "verse": 105,
            "text": "Rci: „Mějte se k dílu! a bude viděti Bůh činy vaše, jakož i prorok jeho a věřící: jednoho dne pak přivedeni budete před toho, jenž zná věci skryté i viditelné a on vypoví vám, co jste činili.“"
        },
        {
            "chapter": 9,
            "verse": 106,
            "text": "Druzí pak nadějí se na rozhodnutí Boha: že buď potrestá je, anebo přijme pokání jejich — a Bůh vševědoucí jest a moudrý"
        },
        {
            "chapter": 9,
            "verse": 107,
            "text": "Jiní pak vybudovali si modlitebnici ke škodě a z nevíry a proto, aby způsobili rozkol mezi věřícími a aby v záloze skryli se tam ti, kdož před tím již válčili proti Bohu a proroku jeho. A zapřisáhají se, řkouce: „Zajisté chtěli jsme jen dobro“: však Bůh je svědkem, že lháři jsou"
        },
        {
            "chapter": 9,
            "verse": 108,
            "text": "Nikdy nechť nestane v ní noha tvá. Jest v pravdě jiná modlitebnice, založená na bázni boží od prvního dne: tato hodnější jest tvého vstoupení do ní. V ní mužové jsou, kteří touží po očištění a Bůh miluje ty, kdož očištění si žádají"
        },
        {
            "chapter": 9,
            "verse": 109,
            "text": "Který z nich jest lepším? Zdaž ten, jenž založil stavbu svou na bázni boží a na touze po zalíbení jeho, aneb ten, jenž založil stavbu svou na okraji hliněné strouhy, bystřinami podemleté a na spadnuti spolu s ním v oheň pekelný? Bůh pak nevede stezkou přímou lid nepravostný"
        },
        {
            "chapter": 9,
            "verse": 110,
            "text": "Budova, kterou vystavěli, nepřestane býti zdrojem pochybností v srdcích jejich, dokud nebudou (na kusy) rozřezána srdce jejich: a Bůh jest vševědoucí a moudrý"
        },
        {
            "chapter": 9,
            "verse": 111,
            "text": "Zajisté Bůh koupil od věřících osoby jejich i statky jejich s tím, že dány jim budou zahrady rajské: bojovati budou na stezce boží a zabíjeti budou i budou zabíjeni: slib tento potvrzen jest v Zákoně i Evangeliu a v Koránu — a kdo věrnějším jest Boha v dodržování slibů? Radujte se tedy z úmluvy, kterou jste umluvili: toto zajisté blahem bude velkým"
        },
        {
            "chapter": 9,
            "verse": 112,
            "text": "Ti, kdož kajícně obracejí se k Bohu, kdož vzývají jej a chválí jej, kdož postí se a padají na kolena i na tváře své, kdož nabádají k dobru a zabraňují špatnostem a zachovávají meze zákonů božích: zvěst radostnou oznamuj věřícím"
        },
        {
            "chapter": 9,
            "verse": 113,
            "text": "Nepřísluší prorokovi, ani věřícím, aby prosili za odpuštění pro ty, kdož Bohu dávají společníky, i kdyby příbuznými jich byli, poté, když jasně ukázáno jim bylo, že obyvateli budou ohně pekelného"
        },
        {
            "chapter": 9,
            "verse": 114,
            "text": "Neboť ani Abraham neprosil za odpuštění pro otce svého, leda proto jen, že slibem se mu byl zavázal: však když jasne ukázáno mu bylo, že otec jeho nepřítelem jest Boha, prohlásil, že ničeho s ním nechce míti společného: a přece Abraham byl soucitný a laskavý"
        },
        {
            "chapter": 9,
            "verse": 115,
            "text": "Aniž Bůh zavádí lid v blud poté, když byl uvedl jej na stezku pravou dříve, než jasně byl mu zjevil, čeho jest jim báti se: neboť zajisté Bůh jest vševědoucí"
        },
        {
            "chapter": 9,
            "verse": 116,
            "text": "Bohu zajisté přináleží panství nebes i země: onť jediný dává život a přivodí smrt: a není vám mimo něho ochránce, aniž pomocníka"
        },
        {
            "chapter": 9,
            "verse": 117,
            "text": "Bůh odpustil prorokovi a vystěhovalcům i pomocníkům, kterí následovali jej v hodině protivenství, poté, když málem by byla selhala srdce části jejich: tehdy obrátil se s prominutím k nim, neboť laskavým byl k nim a milosrdným"
        },
        {
            "chapter": 9,
            "verse": 118,
            "text": "A prominul rovněž třem, kteří zůstaveni byli vzadu: tehdy když přílis úzkou stala se jim země při vší rozlehlosti své, ba ve vlastních duších cítili se úzkými a domnívali se, že není útočiště před Bohem, mimo k němu samotnému. Poté obrátil se k nim Bůh laskavě, aby kajícně obrátili se k němu: neboť Bůh rád obrací se ke kajícným a jest milosrdný"
        },
        {
            "chapter": 9,
            "verse": 119,
            "text": "Vy, ktřeří jste uvěřili, bojte se Boha a setrvávejte mezi spravedlivými"
        },
        {
            "chapter": 9,
            "verse": 120,
            "text": "Neměli příčiny obyvatelé Medíny a Arabové, bydlící v poušti vůkol, aby opustili proroka božího, aniž by více milovali životy své, než jeho život: a to proto, že nepostihne je žízeň, ani námaha, ani nedostatek v boji na stezce boží: aniž pokročují krokem, jenž by rozzlobiti mohl nevěřící, aniž utrpí co se strany nepřítele, aniž zapsáno jim to bylo co dobrý skutek — neboť Bůh zajisté nedá ztratiti se odměně těch, kdož dobře činí"
        },
        {
            "chapter": 9,
            "verse": 121,
            "text": "Aniž dávají almužnu, ať malou, či velkou, aniž překročují potok v údolí, aniž by zapsáno jim to bylo (k dobru): aby odměniti je mohl Bůh lépe, než zasloužili si dle skutků svých"
        },
        {
            "chapter": 9,
            "verse": 122,
            "text": "Není záhodno, aby všichni věřící vytáhli najednou (do boje): a když nevytáhne část každého oddílu doma, (tedy proto), aby poučovali se v náboženství a mohli varovati lid svůj poté, když se byli navrátili, tak aby mohli míti se na pozoru"
        },
        {
            "chapter": 9,
            "verse": 123,
            "text": "Vy, kteří jste uvěřili, bojujte proti sousedícím s vámi nevěřícím a nechť naleznou ve vás drsnost: a vězte, že Bůh jest s těmi, kdož bojí se ho"
        },
        {
            "chapter": 9,
            "verse": 124,
            "text": "Pokaždé, když nová súra jest seslána, jsou mezi nimi někteří, již dí: „Ve kterém z vás rozmnožila víru tato súra?“ Však těch, kdož věří, zajisté rozmnožena jest jí víra a oni radují se z ní"
        },
        {
            "chapter": 9,
            "verse": 125,
            "text": "Však těch, jichž srdce zachvácena jsou chorobou, pouze pochybnost bude jí rozmnožena a zemrou co nevěřící"
        },
        {
            "chapter": 9,
            "verse": 126,
            "text": "Zdaž nevidí, že v pokušení uvedeni jsou každoročně jednou aneb dvakráte? Nicméně nekají se, aniž přemítají"
        },
        {
            "chapter": 9,
            "verse": 127,
            "text": "A pokaždé, když seslána jest nová súra, hledí jeden na druhého, řkouce: „Zdaž vidí vás kdo?“ A (obracejí se pak zády a) odcházejí. Bůh odvrátil srdce jejich od pravdy proto, že lidem jsou nechápajícím"
        },
        {
            "chapter": 9,
            "verse": 128,
            "text": "Nyní přišel vám prorok ze středu vašeho: tíží jej poklesky vaše, starostliv jest o vás, abyste byli věřícími a laskavým jest i milosrdným"
        },
        {
            "chapter": 9,
            "verse": 129,
            "text": "Však odvrátí-li se od tebe, rci: „Bůh postačitelný jest mi: není jiného Boha, kromě něho: na něho spoléhám a on Pánem jest trůnu přemocného!“"
        },
        {
            "chapter": 10,
            "verse": 1,
            "text": "Alif. Lám. Rá. Tato jsou znamení Knihy moudré"
        },
        {
            "chapter": 10,
            "verse": 2,
            "text": "Zdaž s podivenín jest lidu, že vnuknuli jsme muži z nich: „Varuj lid a oznamuj těm, kdož uvěřili, radostnou zvěst, že budou míti přednost u Pána svého pro upřímnost svou.“ A praví nevěřící: „Zajisté muž tento jest kouzelníkem zjevným.“"
        },
        {
            "chapter": 10,
            "verse": 3,
            "text": "Zajisté Pánem vaším jest Bůh, jenž stvořil nebe i zemi v šesti dnech: po té usedl na trůn, s něhož všechny věci, řídí. Není přímluvce u něho vyjma s dovolením jeho. Totoť jest Bůh,, Pán váš: pročež uctívejte jej! Zdaž nebudete o tom přemýsleti"
        },
        {
            "chapter": 10,
            "verse": 4,
            "text": "K němu navrátíte se všichni. Slib Boha jest pravdivý: dává vzniknouti stvoření a pák navracuje je k sobě, aby spravedlivě odměnil ty, kdož uvěřili a konali dobré skutky: pro ty pak, kteří neuvěřili, připraven jest nápoj vody vroucí a trest bolestný za to, že neuvěřili"
        },
        {
            "chapter": 10,
            "verse": 5,
            "text": "On to jest, jenž učinil slunce jasnou září a měsíc světlem a určil postavení jeho, abyste znali počet roků a sčítání jich. Vše to stvořil Bůh jedině v pravdě: vysvětluje tím znamení svá těm, kdož rozumějí"
        },
        {
            "chapter": 10,
            "verse": 6,
            "text": "Zajisté ve střídání noci se dnem a ve všem, co stvořil Bůh na nebi i na zemi, znamení jsou pro bohabojné"
        },
        {
            "chapter": 10,
            "verse": 7,
            "text": "Zajisté ti, kdož nedoufají v setkání s námi kdož zalíbení nalézají jedině v životě pozemském a spokojují se s ním: a ti, kteří nevšímají si znamení našich"
        },
        {
            "chapter": 10,
            "verse": 8,
            "text": "příbytkem těchto bude oheň pekelný v odměnu za to, co si zasloužili"
        },
        {
            "chapter": 10,
            "verse": 9,
            "text": "Ty pak, kdož uveřili a konali dobré skutky, povede Pán jejich stezkou přímou ve víře jejich: potekou řeky pod nohama jejich v zahradách rozkoše"
        },
        {
            "chapter": 10,
            "verse": 10,
            "text": "Volati v nich budou: „Chválen budiž, velký Bože“ a (vítacím) pozdravem jich tam bude : „Pokoj vám.“ a zakončením vzývání jich bude: „Chvála Bohu, Pánu veškerenstva!“"
        },
        {
            "chapter": 10,
            "verse": 11,
            "text": "Kdyby Bůh urychloval příchod zla lidem tak, jak oni by si přáli, aby urychleno bylo jim dobro, dávno by již, skončila se určená jim lhůta! Však ty, kdož nedoufají v setkání s námi, necháváme blouditi bez vodítka ve svévolnosti jejich"
        },
        {
            "chapter": 10,
            "verse": 12,
            "text": "Když dotkne se člověka zlo, volá nás k sobě v leže, v sedě i v stoje: však sotvaže zbavili jsme jej zla jeho, jde si pěkně jako by nás nikdy nebyl vzýval ohledně zla, jež dotklo se ho. Takovýmto způsobem zkrášleny jsou výstředníkům skutkové jejich"
        },
        {
            "chapter": 10,
            "verse": 13,
            "text": "Však zahladili jsme již pokolení před vámi, když páchala nepravosti a přišli k nim proroci jejich s jasnými důkazy a oni neuvěřili: takovýmto způsobem odměňujeme lid provinilý"
        },
        {
            "chapter": 10,
            "verse": 14,
            "text": "Poté učinili jsme vás nástupci jejich na zemi, abychom shlédli, jak vy jednati budete"
        },
        {
            "chapter": 10,
            "verse": 15,
            "text": "A když čtena jsou znamení naše jasná těm, kteří nedoufají v setkám s námi, praví: „Přines nám nějaké jiné čtení, anebo pozměň toto.“ Rci: „Nepřísluší mi, abych měnil je z vlastního popudu: následuji, pouze to, co vnuknuto mi bylo a v pravdě obávám se, že v případě neposlušnosti mé Pán můj postihl by mne trestem v den velký.“"
        },
        {
            "chapter": 10,
            "verse": 16,
            "text": "Rci: „Kdyby Bůh byl chtěl, nebyl bych předříkával vám je, aniž bych vám je byl vůbec oznamoval vždyť přece žil jsem mezi vámi po dlouhá léta před tím: což toho nepochopíte?“"
        },
        {
            "chapter": 10,
            "verse": 17,
            "text": "A kdo nepravostnějším jest toho, jenž vymýšlí o Bohu lež, anebo vylhanými nazývá znamení jeho: zajisté dobře se nepovede provinilým"
        },
        {
            "chapter": 10,
            "verse": 18,
            "text": "A vedle Boha vzývají božstva, jež nemohou jim ani uškoditi, ani prospěti, řkouce: „Tito přímluvcí jsou naši u Boha.“ Rci: „Zdaž pověděti chcete Bohu o něčem, co by nevěděl, na nebi i na zemi? Při slávě jeho, daleko povýšen jest nad to, co spolčujete s ním!“"
        },
        {
            "chapter": 10,
            "verse": 19,
            "text": "Lidé byli jediným pouze národem, však rozešli se v názorech později: a nebýti slova Pána tvého, zjeveného dříve, bylo by již dávno rozhodnuto mezi nimi to, v čem se rozcházeli"
        },
        {
            "chapter": 10,
            "verse": 20,
            "text": "Praví: „Nebude-li mu seslán zázrak od Pána jeho, (neuvěříme).“ Tehdy rci: „Znalost věcí skrytých přináleží pouze Bohu: nuž vyčkejte a i já s vámi budu vyčkávati.“"
        },
        {
            "chapter": 10,
            "verse": 21,
            "text": "A když dali jsme zkusiti jim požehnání našeho po neštěstích, jimiž postiženi byli — hle, lstivé vytáčky mají ohledně znamení našich. Rci: „Bůh rychlejším jest v lstivostí a poslové naši sepisují to, co lstivě vymyslíte.“"
        },
        {
            "chapter": 10,
            "verse": 22,
            "text": "Onť jest to, jenž umožňuje vám cestování souší i mořem, a když jste na lodi: a když pohání je vítr příznivý, radují se z něho: však když vítr bouřný je zachvátí a vlny valí se na ně se všech stran, takže připadá jim, jako by obklopeni jimi byli, tu volají Boha, upřímnými tvrdíce se býti v náboženství: „Kéž bys jen vysvobodil nás z této nesnáze! Zajisté byli bychom ti vděčni!“"
        },
        {
            "chapter": 10,
            "verse": 23,
            "text": "Však když vysvobodil je Bůh — hle, dopouštějí se špatností na zemi bezprávně. Ó lidé, zajisté špatnosti, jichž dopouštíte se proti sobě samým, jsou pouze požitky tohoto světa: poté k nám bude vám se navrátiti a pak vypovíme vám, jakých dopouštěli jste se skutků"
        },
        {
            "chapter": 10,
            "verse": 24,
            "text": "V pravdě, život tento pozemský podoben jest vodě, kterou sesíláme s nebes: tato mísí se s plodinami země, z nichž pojídají lidé i zvířata; a když země zdobí se a okrašluje, obyvatelé její domnívají se, že pány jsou její: však rozkaz náš přichází za noci neb za dne a ve skosenou obracíme žeň její, jako by včera ještě nebyla bujela! Takovýmto způsobem vysvětlujeme znamení svá lidu přemýšlivému"
        },
        {
            "chapter": 10,
            "verse": 25,
            "text": "A Bůh volá k domu míru a vede, koho chce, ke stezce přímé"
        },
        {
            "chapter": 10,
            "verse": 26,
            "text": "Těm, kdo dobře činili, dobro s přídavkem bude údělem, a nezhyzdí obličeje jejich černota, ni potupa: tito obyvateli budou ráje a v něm přebývati budou věčně"
        },
        {
            "chapter": 10,
            "verse": 27,
            "text": "Těm pak, kdož konali zlo, odměnou bude stejný podíl zla a potupou pokryti budou. Nebudou míti ochránce proti Bohu a tváře jejich jako by pokryty byly kusem černé noci, ztemnělé budou. Tito obyvateli budou ohně a v něm přebývati budou věčně"
        },
        {
            "chapter": 10,
            "verse": 28,
            "text": "A jednoho dne shromáždíme je všechny: pak řekneme těm, kdož společníky dávali Bohu: „Na místa svá, vy a vaši společníci Boha!“ Tehdy rozdělíme je od sebe, i řeknou společníci, které oni dávali Bohu: „Zajisté nesloužili jste nám"
        },
        {
            "chapter": 10,
            "verse": 29,
            "text": "a Bůh postačitelným jest svědkem mezi námi a vámi, že ani nedbali jsme o uctívání vaše.“"
        },
        {
            "chapter": 10,
            "verse": 30,
            "text": "Tam vyzkoušena bude každá duše dle zásluh, jež byla poslala před sebou: a navráceni budou k Bohu, Pánu svému pravému a ztratí se jim to, co si byli vymyslili"
        },
        {
            "chapter": 10,
            "verse": 31,
            "text": "Rci: „Kdo vyživuje vás z nebe i země, a kdo moc má nad sluchem a zrakem, a kdo přivádí živé z mrtvých a přivádí mrtvé z živých a řídí všechny věci? I řeknou: „Bůh!“ Tehdy rci: „Což tedy nebudete báti se (ho)"
        },
        {
            "chapter": 10,
            "verse": 32,
            "text": "Totoť jest tudíž Bůh, Pán váš pravý: a což jiného zůstane, zajde-li pravda, než blud? Jak tedy můžete se od ní vzdalovat?“"
        },
        {
            "chapter": 10,
            "verse": 33,
            "text": "Takovýmto způsobem uskutečnilo se slovo Pána tvého nad špatnými: že neuvěří"
        },
        {
            "chapter": 10,
            "verse": 34,
            "text": "Rci: „Zdaž mezi Bohy vašimi jest některý, jenž vznikati dává stvoření a pak navrací je k sobe?“ Rci: „Jedině Bůh dává vznikati stvoření a navrací je pak k sobě! Jak můžete tak lháti?“"
        },
        {
            "chapter": 10,
            "verse": 35,
            "text": "Rci: „Zdaž mezi bohy vašimi jest některý, jenž vede k pravdě?“ Rci: „Bůh vede k pravdě. Kohož tedy spíše sluší následovati: toho, jenž vede, aneb toho, jenž nemůže vésti, není-li sám veden? Jak to přijde tedy, že tak usuzujete?“"
        },
        {
            "chapter": 10,
            "verse": 36,
            "text": "Většina jich následuje pouze domněnky: však domněnka jistě nemá v sobě praničeho pravdivého a Bůh dobře ví, co oni činí"
        },
        {
            "chapter": 10,
            "verse": 37,
            "text": "A toto Čtení nebylo nikým vymyšleno, vyjma Bohem: ale jest potvrzením toho, co zjeveno bylo před tím a jest vysvětlenín Knihy, o níž není pochyby, od Pána veškerenstva"
        },
        {
            "chapter": 10,
            "verse": 38,
            "text": "Či říkají: „On vymyslil je?“ Rci: „Nuž, předveďte súru podobnou této: a přivolejte si na pomoc, koho můžete kromě Boha, jste-li pravdomluvnými.“"
        },
        {
            "chapter": 10,
            "verse": 39,
            "text": "Avšak vylhaným nazvali to, čehož moudrost nemohou, obsáhnouti rozumem svým, ač dáno jim bylo toho vysvětlení: stejně tak činili ti, kdož byli před nimi — a hle, jaký byl konec nepravostných"
        },
        {
            "chapter": 10,
            "verse": 40,
            "text": "Jsou mezi nimi někteří, kdož věří a jsou mezi nimi někteří, kdož nevěří: a Pán tvůj nejlépe rozpoznává pohoršlivé"
        },
        {
            "chapter": 10,
            "verse": 41,
            "text": "A nazývají-li tě lhářem, rci: „Moje dílo jest dílem mým a vašimi jsou díla vaše: prost jsem podílu na činech vašich a vy prosti jste podílu na činech mých.“"
        },
        {
            "chapter": 10,
            "verse": 42,
            "text": "Jsou mezi nimi někteří, kdož naslouchají ti: však zdaž způsobíš, aby hluší slyšeli, když přece nepochopí"
        },
        {
            "chapter": 10,
            "verse": 43,
            "text": "Jsou mezi nimi někteří, kdož na tě pohlížejí: však zdaž povedeš slepé, ač nevidí"
        },
        {
            "chapter": 10,
            "verse": 44,
            "text": "Bůh zajisté neutiskuje lidí v ničem, však lidé sebe samy utiskují"
        },
        {
            "chapter": 10,
            "verse": 45,
            "text": "Jednoho dne shromáždí je všechny: bude zdáti se jim, jako by nebyli pobyli v hrobě déle než hodinu (jednoho) dne a budou poznávati druh druha. Tehdy zahynou ti, kdož vylhanými nazývali setkání s Bohem a nebyli vedeni stezkou pravou"
        },
        {
            "chapter": 10,
            "verse": 46,
            "text": "Buď ukážeme ti některé z trestů jim slibovaných, anebo vezmeme tě k sobě; k nám však navráceni budou všichni: a pak Bůh bude svědkem ohledně toho, co činili"
        },
        {
            "chapter": 10,
            "verse": 47,
            "text": "Každý národ měl svého proroka: a když přišel k nim prorok jejich, rozsouzeno bylo mezi nimi spravedlivě a nebylo jim ublíženo"
        },
        {
            "chapter": 10,
            "verse": 48,
            "text": "Nicméně říkají: „Kdy tedy uskuteční se tato hrozba? (Rcetež), jste-li pravdomluvnými.“"
        },
        {
            "chapter": 10,
            "verse": 49,
            "text": "Rci: „Není v mé moci, abych sobě samu přivodil zlé či dobré, vyjma toho, co Bůh chce. Každý národ má svoji lhůtu a když přijde lhůta jejich, ani o hodinu nezpozdí ji, aniž uspíší.“"
        },
        {
            "chapter": 10,
            "verse": 50,
            "text": "Rci: „Co míníte? Měl-li by trest boží přijíti vám v noci anebo za dne: proč chtěli by provinilci uspíšiti příchod části jeho"
        },
        {
            "chapter": 10,
            "verse": 51,
            "text": "Zdaž uvěříte v trest, až padne na vás? Zajisté pak ano: a přece jste urychlovali příchod jeho.“"
        },
        {
            "chapter": 10,
            "verse": 52,
            "text": "Pak řečeno bude nepravostným: „Okuste trestu věčného! Zdaž jinak měli byste býti odměněni, než jak zasloužili jste si?“"
        },
        {
            "chapter": 10,
            "verse": 53,
            "text": "Budou pak doptávati se tě: „Bude tomu v pravdě tak?“ Rci: „Ano, při Pánu svém přisahám, že jest to pravda: a nebudete moci (mu to) znemožniti!“"
        },
        {
            "chapter": 10,
            "verse": 54,
            "text": "A tehdy každá duše, jež nepravosti se dopustila, kdyby měla veškerá bohatství země, dala by je výkupným a budou tajiti lítost, když spatří trest (svůj): tehdy rozsouzeno bude mezi všemi spravedlivě a nebude jim ublíženo"
        },
        {
            "chapter": 10,
            "verse": 55,
            "text": "Což nepřináleží vše, co na nebi jest i na zemi, Bohu? Není-liž slib Boha pravdivý? Však většina lidí není si toho vědoma"
        },
        {
            "chapter": 10,
            "verse": 56,
            "text": "Onť jest to, jenž přivodí život a smrt a k němu navráceni budete"
        },
        {
            "chapter": 10,
            "verse": 57,
            "text": "Ó lidé, nyní přišla vám napomenutí od Pána vašeho a lék pro neduhy niter vašich a pravé vedení a milosrdenství věřícím"
        },
        {
            "chapter": 10,
            "verse": 58,
            "text": "Rci: „Při milosti boží a milosrdenství jeho, nechť se tedy z toho radují: to lepším jim bude nade všechno, co shromaždují.“"
        },
        {
            "chapter": 10,
            "verse": 59,
            "text": "Rci: „Co míníte? Z toho, co Bůh seslal vám za potravu, učinili jste si některé věci zapovězené a jiné dovolené?“ Rci: „Zdaž Bůh vám k tomu dal svolení? Anebo jen cos o Bohu vymýšlíte?“"
        },
        {
            "chapter": 10,
            "verse": 60,
            "text": "Však jak smýšleti budou ti, kdož o Bohu vymýšlejí lži, v den zmrtvýchvstání? Zajisté Bůh jest velkým v milosti své vůči lidem, však většina jich není mu za to vděčna"
        },
        {
            "chapter": 10,
            "verse": 61,
            "text": "A v jakémkoli postavení nalézati se budeš a cokoliv předříkávati budeš ze Čtení a jakoukoli podniknete práci — svědky vždy budeme nad vámi, když zaměstnáni v tom budete: a neujde pozornosti Pána tvého ni co obnáší váha zrnka písečného na zemi i na nebi, aniž co obnáší méně či více: vše to zapsáno jest v Knize zjevné"
        },
        {
            "chapter": 10,
            "verse": 62,
            "text": "Zdaž nejsou přáteli Boha ti, jimž netřeba se báti, aniž rmoutiti se"
        },
        {
            "chapter": 10,
            "verse": 63,
            "text": "Ti, kdož uvěřili a byli bohabojnými"
        },
        {
            "chapter": 10,
            "verse": 64,
            "text": "Pro ně radostná jest zvěst v životě pozemském i v budoucím: není změny ve slovech božích! Toto jistě blahem bude velkým"
        },
        {
            "chapter": 10,
            "verse": 65,
            "text": "A nepřipouštěj si zármutku pro slova jejich: zajisté moc veškerá Bohu přináleží a on vše slyší a ví"
        },
        {
            "chapter": 10,
            "verse": 66,
            "text": "Zdaž nepřináleží Bohu vše, což na nebi jest i na zemi? Co tedy následují ti, kteří vedle Boha vzývají společníky jeho? Zajisté následují pouze smyšlenky a prolhanci jsou"
        },
        {
            "chapter": 10,
            "verse": 67,
            "text": "Onť to byl, jenž ustanovil vám noc k odpočinku a den k vidění: v tom zajisté jsou znamení lidu poslouchajícímu"
        },
        {
            "chapter": 10,
            "verse": 68,
            "text": "Říkají: „Bůh zplodil syna.“ Při slávě jeho, (nikoliv)! On postačí sám sobě: jemuť přináleží vše, co na nebi jest i na zemi. Zdaž máte zmocnění k podobným tvrzením, anebo říkáte o Bohu, co nevíte"
        },
        {
            "chapter": 10,
            "verse": 69,
            "text": "Rci: „Zajisté těm, kdo lež o Bohu vymýšlejí, nepovede se dobře"
        },
        {
            "chapter": 10,
            "verse": 70,
            "text": "Užívati budou dočasně tohoto světa: pak k nám bude jich návrat a pak okusiti jim dáme trestu přísného za to, že byli nevěřícími"
        },
        {
            "chapter": 10,
            "verse": 71,
            "text": "Vyprávěj jim případ Noemův, když řekl k lidu svému: „Lide můj, je-li nepříjemným vám pobývání mé mezi vámi a připamatovávání mé vám znamení božích — nicméně spoléhám na Boha: spojte tudíž záměr svůj a božstva svá, však nerozhodujte vykonání záměrů svých v temnu; nýbrž rozsuďte ohledně mne a nenechte mne čekati"
        },
        {
            "chapter": 10,
            "verse": 72,
            "text": "A obrátíte-li se ke mně zády, (dobře): nežádám si od vás odměny, neboť odměna má jest jedině u Boha a nakázáno mi bylo, abych odevzdal se do vůle jeho.“"
        },
        {
            "chapter": 10,
            "verse": 73,
            "text": "Však lhářem nazvali jej: pročež zachránili jsme jej a ty, kdož byli s ním v korábu. A učinili jsme je nástupci všeho lidstva a utopili jsme ty, kdož lží nazývali znamení naše. Hle, jaký byl konec napomenutých"
        },
        {
            "chapter": 10,
            "verse": 74,
            "text": "Po něm poslali jsme proroky k národům jejich. Tito přišli k nim s jasnými důkazy, však nechtěli věřiti (národové) v to, co byli před tím nazvali lží: takovýmto způsobem zapečeťujeme srdce přestupníků"
        },
        {
            "chapter": 10,
            "verse": 75,
            "text": "Po nich pak poslali jsme Mojžíše a Árona k Faraonovi a předním z lidu jeho s jasnými důkazy: však pýchou naplněni jsou, a stali se lidem provinilým"
        },
        {
            "chapter": 10,
            "verse": 76,
            "text": "A když přišla jim pravda od nás, řekli: „Totoť zajisté jest pouze kouzelnictví zjevné.“"
        },
        {
            "chapter": 10,
            "verse": 77,
            "text": "Tehdy řekl Mojžíš: „Zdaž říkati chcete o pravdě, když přišla vám: ,Jest to kouzelnictví?' Neb špatně povede se kouzelníkům.“"
        },
        {
            "chapter": 10,
            "verse": 78,
            "text": "I řekli: „Zdaž přišel's, abys odvrátil nás od toho, co viděli jsme zachovávati předky naše a aby pak vám dvěma připadlo vůdcovství v této zemi? My vám nevěříme.“"
        },
        {
            "chapter": 10,
            "verse": 79,
            "text": "Řekl tehdy Farao: „Přivedte mi všechny kouzelníky učené.“"
        },
        {
            "chapter": 10,
            "verse": 80,
            "text": "A když přišli kouzelníci, řekl jim Mojžíš: „Vrzte na zem, co máte k vrhání!“"
        },
        {
            "chapter": 10,
            "verse": 81,
            "text": "A když byli tak učinili, řekl Mojžíš: „Bůh zajisté učiní marným kouzelnictví, jež jste ukázali, neboť Bůh zajisté nepopřeje úspěchu skutkům kazisvětů"
        },
        {
            "chapter": 10,
            "verse": 82,
            "text": "Ale Bůh potvrzuje slovy svými pravdu, i kdyby nemilé to bylo provinilým.“"
        },
        {
            "chapter": 10,
            "verse": 83,
            "text": "A nikdo nevěřil Mojžíšovi, vyjma příbuzných z lidu jeho, ze strachu před útisky Faraona a předáků jeho: neboť zajisté mocným byl Farao v zemi a byl výstředníkem"
        },
        {
            "chapter": 10,
            "verse": 84,
            "text": "I řekl Mojžíš: „Lide můj, uvěřili-li jste v Boha, spoléhejte naň, jste-li oddáni do vůle jeho.“"
        },
        {
            "chapter": 10,
            "verse": 85,
            "text": "Tehdy řekli: „Na Boha spoléháme: Pane náš, nevydávej nás v pokušení lidu nepravostnému"
        },
        {
            "chapter": 10,
            "verse": 86,
            "text": "A vysvoboď nás, při milosrdenství svém, od lidu nevěřícího!“"
        },
        {
            "chapter": 10,
            "verse": 87,
            "text": "I vnukli jsme Mojžíšovi a bratru jeho: „Zaopatřte lidu svému domy v Egyptě a učiňte z domů svých qiblu: a zachovávejte modlitbu a hlásejte radostnou novinu věřícím.“"
        },
        {
            "chapter": 10,
            "verse": 88,
            "text": "I řekl Mojžíš: „Pane náš, zajisté dal's Faraonovi a předním z lidu jeho lesk a bohatství života pozemského, Pane náš, aby zbloudili se stezky tvé: Pane náš, rozdrť bohatství jejich a zatvrď srdce jejich, aby neuvěřili, dokud neshlédnou trest bolestný.“"
        },
        {
            "chapter": 10,
            "verse": 89,
            "text": "Řekl Bůh: „Vyslyšena jest modlitba vaše: kráčejte tudíž oba stezkou přímou a nenásledujte těch, kdož nevědí.“"
        },
        {
            "chapter": 10,
            "verse": 90,
            "text": "A dali jsme synům Israele překročiti moře a pronásledoval je Farao a vojska jeho z chtivosti a nepřátelství, až dostihla ho zátopa i zvolal: „Uvěřil jsem, že není boha, kromě onoho, v nějž věří synové Israele a jsem jedním z odevzdaných do vůle jeho.“"
        },
        {
            "chapter": 10,
            "verse": 91,
            "text": "„Ano, teď! však odbojným byl's dříve a patřil's mezi kazisvěty"
        },
        {
            "chapter": 10,
            "verse": 92,
            "text": "Však dnes zachráníme tě v těle tvém, abys byl výstražným znamením pro ty, kdož přijdou po tobě: neb zajisté, většina lidí jest lhostejna ke znamením našim.“"
        },
        {
            "chapter": 10,
            "verse": 93,
            "text": "Zaopatřili jsme pak synům Israele obývání jisté a obdařili jsme je dobrými věcmi: a počali rozcházeti se v názorech teprve poté, když přišlo jim vědění; však Pán tvůj zajisté rozsoudí mezi nimi v den zmrtvýchvstání ohledně toho, v čem se rozcházeli"
        },
        {
            "chapter": 10,
            "verse": 94,
            "text": "A jsi-li v pochybnostech ohledně toho, co seslali jsme ti, taž se těch, kdož (od dob) před tebou čtou Knihu: nyní pak sestoupila na tě pravda od Pána tvého i jistojistě nebuď z pochybovačných"
        },
        {
            "chapter": 10,
            "verse": 95,
            "text": "A nebuď jistojistě z těch, kdož lží nazývají znamení boží, abys nebyl z těch, kdož záhubě propadli"
        },
        {
            "chapter": 10,
            "verse": 96,
            "text": "V pravdě ti, nad nimiž vyplnilo se slovo Pána tvého, neuvěří"
        },
        {
            "chapter": 10,
            "verse": 97,
            "text": "i kdyby uskutečnila se před zraky jejich veškerá znamení, dokud neshlédnou trest bolestný"
        },
        {
            "chapter": 10,
            "verse": 98,
            "text": "A kdyby bylo uvěřilo kterékoliv město, byla by prospěla mu víra jeho: však stalo se tak pouze lidu JONÁŠOVU. Když uvěřil, odejmuli jsme od nich trest potupný v životě pozemském a dali jsme jim užívati ho dočasně"
        },
        {
            "chapter": 10,
            "verse": 99,
            "text": "A kdyby byl chtěl Pán tvůj, byli by uvěřili všichni, kdož na zemi jsou, vesměs: jakž tedy ty chtěl bys donucovati lidi, aby stali se věřícími"
        },
        {
            "chapter": 10,
            "verse": 100,
            "text": "Není dáno duši, aby uvěřila, leda z dopuštění božího: a uvalí Bůh hněv svůj na ty, kdož nezmoudří"
        },
        {
            "chapter": 10,
            "verse": 101,
            "text": "Rci: „Pohleďte jen, co všechno jest na nebi a na zemi!“ Však neprospějí ani znamení, ani varování, lidu nevěřícímu"
        },
        {
            "chapter": 10,
            "verse": 102,
            "text": "Zdaž očekávají co jiného, než totéž, co stalo se ve dnech oněch (národů), které zašly před nimi. Rci: „Čekejte jen: jáť zajisté s vámi vyčkávati budu!“"
        },
        {
            "chapter": 10,
            "verse": 103,
            "text": "Pak zachráníme proroky své a ty, kdož uvěřili: takto závazným jest pro nás, abychom zachránili věřící"
        },
        {
            "chapter": 10,
            "verse": 104,
            "text": "Rci: „Ó lidé, jste-li v pochybnostech ohledně náboženství mého, vězte, že neklaním se tomu, čemu vy klaníte se vedle Boha, nýbrž že klaním se Bohu, který smrtí vás navštíví: a nařízeno mi bylo, abych byl z věřících"
        },
        {
            "chapter": 10,
            "verse": 105,
            "text": "a dále: ,Obrať tvář svou pevně k víře pravé a jistojistě nebuď z mnohobožců"
        },
        {
            "chapter": 10,
            "verse": 106,
            "text": "Nevzývej vedle Boha ničeho, co nemůže ti prospěti, aniž může ti přivoditi škodu: a učiníš-li tak, tehdy zajisté jsi z nepravostných"
        },
        {
            "chapter": 10,
            "verse": 107,
            "text": "A navštíví-li tě Bůh nějakým protivenstvím, není nikoho, vyjma něho, jenž může tě ho zbaviti: a sešle-li na tě nějaké dobro, nikdo nemůže odvrátiti od tebe milost jeho, neboť on sesílá ji na koho chce ze služebníků svých: a on velký jest v odpouštění, slitovný.“"
        },
        {
            "chapter": 10,
            "verse": 108,
            "text": "Rci: „Ó lidé, zajisté přišla vám pravda od Pána vašeho: kdokoli tedy chce bráti se stezkou pravou, činí tak pouze ve prospěch duše své — a kdokoli zbloudí, činí tak pouze ke škode duše své. Jáť pak zajisté nejsem nad vámi poručníkem.“"
        },
        {
            "chapter": 10,
            "verse": 109,
            "text": "Následuj tedy to, co vnuknuto ti bylo a vyčkávej trpělivě, až souditi bude Bůh: a Bůh zajisté nejlepším jest ze všech soudců"
        },
        {
            "chapter": 11,
            "verse": 1,
            "text": "Alif. Lám. Rá. Tato Kniha, jejíž znamení byla potvrzena, pak rozdělena, přichází od Moudrého, Vševědoucího"
        },
        {
            "chapter": 11,
            "verse": 2,
            "text": "abyste nevzývali nikoho, kromě Boha; jáť pak zajisté jsem vám od něho varovatelem a věštitelem"
        },
        {
            "chapter": 11,
            "verse": 3,
            "text": "Abyste prosili za odpuštění Pána svého a obrátili se kajícně k němu: poskytne vám požitku krásného do určité lhůty a zahrne každého, jenž zaslouží si toho, milostí svou. Však odvrátíte-li se (od něho), bojím se pro vás trestu v den velký"
        },
        {
            "chapter": 11,
            "verse": 4,
            "text": "K Bohu navrátíte se všichni a on nade všemi věcmi moc má"
        },
        {
            "chapter": 11,
            "verse": 5,
            "text": "Zdaž nesnaží se (lidé) na dva záhyby složiti hrudi své, aby skryli se před ním? Však i když přikryjí se oděvem, neví Bůh nejlépe, co utajují v hrudích svých i co na venek ukazují? Onť zajisté dobře ví o tajnostech hrudí"
        }
    ]
}
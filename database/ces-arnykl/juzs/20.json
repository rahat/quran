{
    "juzs": [
        {
            "chapter": 27,
            "verse": 56,
            "text": "Však odpovědi lidu jeho bylo jedině, že řekli: „Vyžeňte rod Lotův z města svého, neb zajisté jsou to lidé příliš mravopočestní.“"
        },
        {
            "chapter": 27,
            "verse": 57,
            "text": "I zachránili jsme jej a rodinu jeho, vyjma ženy jeho, jíž předurčili jsme, aby byla z omeškalých"
        },
        {
            "chapter": 27,
            "verse": 58,
            "text": "A dštili jsme na ně deštěm: a zlý byl to déšť pro (marně) varované"
        },
        {
            "chapter": 27,
            "verse": 59,
            "text": "Rci: „Chvála Bohu a pokoj služebníkům jeho, jež vyvolil si! Jest lepší Bůh, aneb to, co s ním spolčují"
        },
        {
            "chapter": 27,
            "verse": 60,
            "text": "Ten, jenž stvořil nebe i zemi a sesílá vám s nebe vodu — a jí dali jsme vzrůsti zahradám smavé krásy: vám pak není dáno, abyste vzrůsti dali stromům jejich! Jest tedy bůh nějaký s Bohem? A přece (tito) lidé dávají mu rovné"
        },
        {
            "chapter": 27,
            "verse": 61,
            "text": "Ten, jenž učinil zemi pevnou, a učinil ve středu jejím řeky, a na vrchu jejím temena hor: a učinil mezi oběma moři přehradu: jest tedy bůh nějaký s Bohem? A přece většina jich není si toho vědoma"
        },
        {
            "chapter": 27,
            "verse": 62,
            "text": "Ten, jenž vyslyší stísněného, když volá k němu, a odnímá protivenství a učiní vás nástupci na zemi: jest tedy bůh nějaký s Bohem? Jak málo o tom přemítáte"
        },
        {
            "chapter": 27,
            "verse": 63,
            "text": "Ten, jenž vede vás v temnotách souše a moře, a jenž posílá větry jako posly milosti své: jest tedy Bůh nějaký s Bohem? Bůh daleko povýšen jest nad to, co oni spolčují s ním"
        },
        {
            "chapter": 27,
            "verse": 64,
            "text": "Ten, jenž dává počátek stvoření a pak dává mu navrátiti se: a jenž živí vás z (oblasti) nebe i země: jest tedy bůh nějaký s Bohem?“ Rci: „Předveďte důkaz svůj, jste-li pravdomluvnými!“"
        },
        {
            "chapter": 27,
            "verse": 65,
            "text": "Rci: „Nikdo z těch, kdož na nebi jsou i na zemi, nezná věcí skrytých, vyjma Boha: a lidé nemají tušení, kdy vzkříšeni budou.“"
        },
        {
            "chapter": 27,
            "verse": 66,
            "text": "Ač mají jakés vědění o životě budoucím, přece jsou v pochybnostech o něm, přece vůči němu slepi jsou"
        },
        {
            "chapter": 27,
            "verse": 67,
            "text": "A říkají ti, kdož neuvěřili: „Zdaž až budeme my i otcové naši v prach obráceni, budeme (z hrobu) vyvedeni"
        },
        {
            "chapter": 27,
            "verse": 68,
            "text": "To již slíbeno bylo nám i otcům našim dříve: však toto jsou jen, báchorky (pokolení) předešlých.“"
        },
        {
            "chapter": 27,
            "verse": 69,
            "text": "Rci: „Cestujte zemí a vizte, jaký byl konec provinilců!“"
        },
        {
            "chapter": 27,
            "verse": 70,
            "text": "Však nermuť se nad nimi a nebuď stísněn ohledně lstí, jež kují"
        },
        {
            "chapter": 27,
            "verse": 71,
            "text": "A říkají: „Kdy naplní se tento slib, jste-li pravdomluvnými?“"
        },
        {
            "chapter": 27,
            "verse": 72,
            "text": "Rci: „Dost možná, že za zády vašimi jest (již) část z toho, co chcete uspíšiti.“"
        },
        {
            "chapter": 27,
            "verse": 73,
            "text": "A zajisté Pán tvůj jest pln milosti vůči lidem, však většina jich není vděčna"
        },
        {
            "chapter": 27,
            "verse": 74,
            "text": "A zajisté Pán tvůj ví, co v prsou svých skrývají i co veřejně doznávají"
        },
        {
            "chapter": 27,
            "verse": 75,
            "text": "A není tajemství na zemi a na zemi, jež nebylo by v Knize zjevné"
        },
        {
            "chapter": 27,
            "verse": 76,
            "text": "Zajisté pak tento Korán vykládá synům Israele většinu z toho, v čem míněním se rozcházejí"
        },
        {
            "chapter": 27,
            "verse": 77,
            "text": "a zajisté jest vedením a milosrdenstvím pro věřící"
        },
        {
            "chapter": 27,
            "verse": 78,
            "text": "Zajisté Pán tvůj rozsoudí mezi nimi moudrostí svou: a on mocný jest a vševědoucí"
        },
        {
            "chapter": 27,
            "verse": 79,
            "text": "I spoléhej na Boha, neboť tys v právu zjevném"
        },
        {
            "chapter": 27,
            "verse": 80,
            "text": "Nedokážeš, aby slyšeli mrtví, aniž aby slyšeli hluší volání, když obracejí se zády"
        },
        {
            "chapter": 27,
            "verse": 81,
            "text": "aniž dokážeš, abys vyvedl na cestu pravou slepé z bloudění jejich: ale dokážeš jen, aby slyšeli tě ti, kdož věří ve znamení naše, odevzdáni jsouce do vůle boží"
        },
        {
            "chapter": 27,
            "verse": 82,
            "text": "A když rozsudek bude blízek svému vykonání, dáme vystoupiti na ně zvířeti ze země, jež promluví na ně (takto): „Tito jsou lidé, kteří ve znamení naše nevěřili.“"
        },
        {
            "chapter": 27,
            "verse": 83,
            "text": "A (jednoho) dne shromáždíme od každého národa skupinu těch, kteří vylhanými nazývali znamení naše: a půjdou v oddílech"
        },
        {
            "chapter": 27,
            "verse": 84,
            "text": "až přijdou před Boha: i řekne: „Zdaž vylhanými nazývali jste znamení má, ač, nedovedli jste obsáhnouti jich věděním svým — aneb co vlastně činili jste?“"
        },
        {
            "chapter": 27,
            "verse": 85,
            "text": "I vykonán bude na nich rozsudek za nepravost jejich, aniž hlesnou"
        },
        {
            "chapter": 27,
            "verse": 86,
            "text": "Což neviděli, že učinili jsme noc pro to, aby odpočívali v ní a den, k vidění? Zajisté v tomto jest znamení pro lid věřící"
        },
        {
            "chapter": 27,
            "verse": 87,
            "text": "A v den, kdy zatroubeno bude na roh a hrůzou zachví se, cožkoliv na nebi jest a na zemi, vyjma toho, co Bůh zachce: a všichni přijdou k němu v ponížení"
        },
        {
            "chapter": 27,
            "verse": 88,
            "text": "a uvidíš hory, jež za nehybné měl's, any jdou kupředu chodem mračen: to dílo bude Boha, jenž (dokonale) upravuje všechny věci: onť zajisté dobře zpraven jest o tom, co činíte"
        },
        {
            "chapter": 27,
            "verse": 89,
            "text": "A kdokoliv přijde s dobrými skutky, odměněn bude nad jich zásluhu: a před hrůzou dne onoho budou bezpečni"
        },
        {
            "chapter": 27,
            "verse": 90,
            "text": "Však kdožkoliv přijde se skutky zlými, vrženi budou tvářemi svými v oheň. Zdaž odměněni budete jinak, než dle toho, co činili jste"
        },
        {
            "chapter": 27,
            "verse": 91,
            "text": "Nařízeno mi bylo jen, abych uctíval Pána této země, jenž posvětil ji a jemuž přináležejí všechny věci: a nařízeno bylo mi, abych byl jedním z odevzdaných do vůle boží"
        },
        {
            "chapter": 27,
            "verse": 92,
            "text": "a abych předříkával Korán. A kdokoli uveden bude na (pravou) cestu, bude uveden tam ke svému vlastnímu prospěchu a těm, kdož bloudí. rci: „Jáť jsem jen jedním z varovatelů.“"
        },
        {
            "chapter": 27,
            "verse": 93,
            "text": "A rci: „Chvála Bohu! Ukáže vám znamení svá a pak seznáte je! A Pán tvůj není lhostejným k tomu, co konáte.“"
        },
        {
            "chapter": 28,
            "verse": 1,
            "text": "Tá. Sín. Mím"
        },
        {
            "chapter": 28,
            "verse": 2,
            "text": "Tato jsou znamení knihy zjevné"
        },
        {
            "chapter": 28,
            "verse": 3,
            "text": "Předříkávati budeme tobě část dějů Mojžíše a Árona dle pravdy, pro (poučení) lidu věřícího"
        },
        {
            "chapter": 28,
            "verse": 4,
            "text": "Zajisté pak Farao povýšil se v zemi a rozštěpil lid její v různé strany, zeslabuje jednu část jich tím, že zabíjel syny jejich a živil dcery jejich, neboť on byl jedním z kazisvětů"
        },
        {
            "chapter": 28,
            "verse": 5,
            "text": "I chtěli jsme milostí zahrnouti ty, již zeslabováni byli v zemi, abychom učinili je vůdci (národů) a dědici země"
        },
        {
            "chapter": 28,
            "verse": 6,
            "text": "A abychom upevnili je v zemi a ukázali Faraonovi a Hámánovi, jakož i vojskům jejich to, čeho se od nich obávali"
        },
        {
            "chapter": 28,
            "verse": 7,
            "text": "I vnukli jsme matce Mojžíšově: „Koj ho a kdybys bála se oň, vrhni jej na moře a neboj se, aniž rmuť se: myť zajisté vrátíme jej tobě a učiníme jej jedním z poslů svých.“"
        },
        {
            "chapter": 28,
            "verse": 8,
            "text": "A sebrala jej rodina Faraonova, aby byl jim nepřítelem a příčinou smutku: neboť Farao a Hámán a vojska jejich byli hříšníky"
        },
        {
            "chapter": 28,
            "verse": 9,
            "text": "A řekla žena Faraonova: „Radostí srdce mně i tobě bude: nezabíjejte jej, neb snad prospěšným nám bude aneb za syna si jej vzíti můžeme.“ Neb oni netušili"
        },
        {
            "chapter": 28,
            "verse": 10,
            "text": "A prázdnotou zchváceno bylo srdce matky Mojžíšovy a málem by jej byla prozradila, kdybychom nebyli opásali srdce její stálostí, aby byla jednou z věřících"
        },
        {
            "chapter": 28,
            "verse": 11,
            "text": "I řekla sestře jeho: „Jdi za ním“: i pozorovala jej z dáli, aniž by toho byli tušili"
        },
        {
            "chapter": 28,
            "verse": 12,
            "text": "A předem již zapověděli jsme mu (cizí) kojné, (dokud nepřišla sestra jeho) i řekla: „Zdaž ukáži vám dům jisté rodiny, jež odchová jej pro vás a zacházet s ním bude upřímně?“"
        },
        {
            "chapter": 28,
            "verse": 13,
            "text": "Tak navrátili jsme jej matce jeho, aby radovalo se srdce její, a aby nermoutila se, a aby věděla, že slib Boha jest pravdivý. Však většina lidí není si toho vědoma"
        },
        {
            "chapter": 28,
            "verse": 14,
            "text": "A když dosáhl (mužné) síly své a dospěl, dali jsme mu soudnost a vědění: neb takovýmto způsobem odměnujeme ty, kdož dobře činí"
        },
        {
            "chapter": 28,
            "verse": 15,
            "text": "I vešel jednou do města v čas, kdy toho nepozorovali obyvatelé jeho a nalezl tam dvé mužů potýkajících se: jeden byl z jeho strany a druhý byl z jeho nepřátel. A prosil jej o pomoc ten, jenž byl z jeho strany, proti onomu, jenž byl z nepřátel jeho: i udeřil jej pěstí Mojžíš a byl s ním konec. Tehdy pak řekl (Mojžíš): „Toto jest dílo Satana, neboť on jest nepřítelem a svůdcem zjemním.“"
        },
        {
            "chapter": 28,
            "verse": 16,
            "text": "Řekl (dále): „Pane můj, ukřivdil jsem sám sobě: pročež odpusť mi.“ A odpustil mu Bůh, neboť on velký jest v odpouštění, stitovný"
        },
        {
            "chapter": 28,
            "verse": 17,
            "text": "Řekl (Mojžíš): „Pane můj, za to, žes mi byl milostiv, nikdy nebudu již pomocníkem provinilých.“"
        },
        {
            "chapter": 28,
            "verse": 18,
            "text": "Zrána pak šel městem pln strachu, pohlížeje opatrně kolem, a hle, onen muž, jenž byl prosil jej o pomoc den před tím, (opětně) volal naň. I řekl mu Mojžíš: „Tys v pravdě rozkolníkem zjevným.“"
        },
        {
            "chapter": 28,
            "verse": 19,
            "text": "A když chtěl pak násilně zapuditi onoho, jenž byl oběma nepřítelem, řekl: „Zda zabíti chceš mne, jako zabil's člověka včera: tyť zajisté chceš býti jen násilníkem v této zemi a nechceš býti jedním z polepšovatelů.“"
        },
        {
            "chapter": 28,
            "verse": 20,
            "text": "Tu přiběhl muž ze vzdáleného konce města v kvapu, řka: „Mojžíši, zajisté předáci města rokují o tom, jak zabili by tě: pročež prchni z města, neb upřímně ti radím.“"
        },
        {
            "chapter": 28,
            "verse": 21,
            "text": "I prchl z města pln strachu, pohlížeje opatrně kol sebe, řka: „Pane můj, zachraň mne před lidem nepravostným.“"
        },
        {
            "chapter": 28,
            "verse": 22,
            "text": "A když ubíral se směrem k Madianu, řekl: „Snad Pán můj povede mne cestou rovnou.“"
        },
        {
            "chapter": 28,
            "verse": 23,
            "text": "A když došel ke studnici Madianu, našel u ní sbor lidí napájejících stáda a nalezl vedle nich dvé žen, udržujících stáda svá opodál; i řekl: „Co máte v úmyslu?“ Řekly: „Nelze nám napájeti, dokud neodženou odsud pastevci: otec náš pak jest vůdce mocný.“"
        },
        {
            "chapter": 28,
            "verse": 24,
            "text": "I napojil jim oběma stáda; pak uchýlil se zpět do stínu. řka: „Pane můj, jáť ono dobro, jež poslal's mi, v pravdě postrádám.“"
        },
        {
            "chapter": 28,
            "verse": 25,
            "text": "I přišla k němu jedna z žen, jdouc nesměle, a řekla: „Otec můj zve tě, aby odměnil tě mzdou za to, žes napojil stáda naše.“ A když Mojžíš přišel k němu a vyložil mu PŘÍBĚHY své, řekl (tento): „Neboj se, neb zachránil's se před lidem nepravostným.“"
        },
        {
            "chapter": 28,
            "verse": 26,
            "text": "Řekla jedna z dcer: „Otče, najmi ho, neboť není lepšího, jejž bys najmouti mohl, než muž silný, spolehlivý.“"
        },
        {
            "chapter": 28,
            "verse": 27,
            "text": "Řekl (otec): „Jáť chci dát tobě za manželku jednu z těchto dvou dcer mých, dáš-li se mi v nájem po dobu osmi let: a dovršíš-li deset, bude to tvoje dobrá vůle. Neb nechci ti nijak uložiti nesnáz: a shledáš, bude-li Bůh chtíti, že jsem jedním ze spravedlivých.“"
        },
        {
            "chapter": 28,
            "verse": 28,
            "text": "Řekl (Mojžíš): „(Ujednáno) tak budiž mezi mnou a tebou: dovrším-li kteroukoli z oněch dvou lhůt, nebude požadavku vůči mně; a Bůh jest toho, co jsme řekli, ručitelem.“"
        },
        {
            "chapter": 28,
            "verse": 29,
            "text": "A když dovršil Mojžíš lhůtu svou, a byl na cestě s rodinou svojí, spatřil na úbočí hory oheň. I řekl rodině své: „Posečkejte zde, neb spatřil jsem oheň: možná, že budu moci přinésti vám o něm zprávu, aneb louč z ohně, abyste se možná ohřáli.“"
        },
        {
            "chapter": 28,
            "verse": 30,
            "text": "A když přišel k ohni, bylo zavoláno naň s břehu údolí pravého, na pláni požehnané, z keře: „Mojžíši, to jsem já, Bůh, Pán veškerenstva"
        },
        {
            "chapter": 28,
            "verse": 31,
            "text": "i vrhni na zem hůl svoji.“ A když spatřil ji hýbati se, jako by byla hadem, obrátil se zády v útěku a nevracel se. „Mojžíši,“ (volal hlas), „přibliž se a neboj se, neb zajisté jsi zde v bezpečí"
        },
        {
            "chapter": 28,
            "verse": 32,
            "text": "Vlož ruku svou za ňadra svá: vyjde ven bílou, však bez poruchy; a pak přitáhni k sobě ruku svou, prost bázně. Toto pak bude dvé důkazů od Pána tvého pro Faraona a předním lidu jeho, neb oni věru lidem jsou pohoršlivým.“"
        },
        {
            "chapter": 28,
            "verse": 33,
            "text": "Řekl (Mojžíš): „Pane můj, zabil jsem jednoho z nich i bojím se, že zabijí mne"
        },
        {
            "chapter": 28,
            "verse": 34,
            "text": "A bratr můj, Áron jest výřečnější mne mluvou i pošli jej se mnou na pomoc, a aby potvrdil mne v slovech mých, neb věru bojím se, že lhářem nazvou mne.“"
        },
        {
            "chapter": 28,
            "verse": 35,
            "text": "Řekl (Bůh): „Posílíme rámě tvé bratrem tvým a dáme vám oběma moc a nevyrovnají se vám ve znameních našich. Vy dva a ti, kdož následovati vás budou, zvítězíte.“"
        },
        {
            "chapter": 28,
            "verse": 36,
            "text": "A když přišel k nim Mojžíš s našimi znameními jasnými, řekli: „Toto jest pouze kouzelnictví vymyšlené: a my nikdy neslyšeli jsme o tom od otců našich předešlých.“"
        },
        {
            "chapter": 28,
            "verse": 37,
            "text": "I řekl Mojžíš: „Pán můj nejlépe ví o tom, kdo dostal (pravé) vedení od něho a o tom, kdo obdrží přebývání domu (věčného): neboť zajisté dobře nepovede se nepravostným.“"
        },
        {
            "chapter": 28,
            "verse": 38,
            "text": "I řekl Farao k předním lidu svého: „Pánové, nevím, že byste měli Boha jiného, kromě mne: tedy vypáliti dej mi, Hámáne, cihly z hlíny, abych vystavěl si palác a tak možná dostoupiti mohl k Bohu Mojžíšovu, neboť dojista mám jej za prolhaného.“"
        },
        {
            "chapter": 28,
            "verse": 39,
            "text": "A pyšně choval se on i vojska jeho v zemi, beze všeho práva a domnívali se, že k nám nebudou navráceni"
        },
        {
            "chapter": 28,
            "verse": 40,
            "text": "A zachvátili jsme jej i vojska jeho a vrhli jsme je v moře: a hle, jaké byl konec nepravostných"
        },
        {
            "chapter": 28,
            "verse": 41,
            "text": "A učinili jsme je vůdci, kteří zvou lidi k ohni pekelnému, a v den zmrtvýchvstání nebude jim pomoženo"
        },
        {
            "chapter": 28,
            "verse": 42,
            "text": "A prokletím pronásledovali jsme je v životě pozemském a v den zmrtvýchvstání v ošklivosti budou"
        },
        {
            "chapter": 28,
            "verse": 43,
            "text": "A dali jsme Mojžíšovi Knihu poté, když byli jsme zahladili pokolení předešlá jako viditelný příklad lidem a vedením a milosrdenstvím, aby o tom přemítali"
        },
        {
            "chapter": 28,
            "verse": 44,
            "text": "A nebyl's na úbočí západním hory (Sinai), když ustanovovali jsme Mojžíšovi věc (jeho), aniž byl's jedním ze svědků toho"
        },
        {
            "chapter": 28,
            "verse": 45,
            "text": "Avšak vzbudili jsme po něm pokolení a dlouhé byly životy jejich: a nedlel's mezi lidem Madianským, předčítaje jim znamení naše, avšak my poslali jsme jim posly své"
        },
        {
            "chapter": 28,
            "verse": 46,
            "text": "A nebyl's na úbočí hory (Sinai), když volali jsme tam (Mojžíše), avšak z milosrdenství Pána tvého poslán jsi, abys varoval lid, jemuž nebyl přišel varovatel před tebou, aby o tom možná rozvažovali"
        },
        {
            "chapter": 28,
            "verse": 47,
            "text": "a aby, když postihlo by je neštěstí za to, co před tím konali, neříkali: „Pane náš, kdybys byl poslal nám proroka, zajisté byli bychom následovali znamení tvá a byli bychom z věřících.“"
        },
        {
            "chapter": 28,
            "verse": 48,
            "text": "A když přišla jim pravda od nás, řekli: „(Neuvěříme), leda že by dáno mu bylo totéž, co dáno bylo i Mojžíšovi.“ Což však nezapřeli toho, co dáno bylo Mojžíšovi před tím? Řekli: „Jsou to dvě díla kouzelníků, kteří si navzájem pomáhali,“ a řekli: „Nevěříme v žádné z nich.“"
        },
        {
            "chapter": 28,
            "verse": 49,
            "text": "Rci: „Předveďte teda knihu od Boha. jež byla by lepším vedením těchto dvou, abych mohl následovati ji, jste-li pravdomluvnými.“"
        },
        {
            "chapter": 28,
            "verse": 50,
            "text": "A když neodpoví k tvé (výzvě), tehdy věz, že následuji jen choutky své: a kdo zbloudilejším jest toho, jenž následuje choutku svou, aniž vedení by měl od Boha? Neboť Bůh zajisté nevede lid nepravostný"
        },
        {
            "chapter": 28,
            "verse": 51,
            "text": "A přece dali jsme slovu (svému) dojíti jich, aby o tom možná rozvažovali"
        },
        {
            "chapter": 28,
            "verse": 52,
            "text": "Ti, kterým dali jsme Knihu před touto, věří v ni"
        },
        {
            "chapter": 28,
            "verse": 53,
            "text": "A když předčítána jim jest, říkají: „Uvěřili jsme v ni, neboť jest to pravda od Pána našeho: my pak zajisté již před ní byli jsme odevzdáni do vůle boží.“"
        },
        {
            "chapter": 28,
            "verse": 54,
            "text": "Tito obdrží odměnu svou dvakráte za to, že trpělivě vyčkávali a zapuzovali dobrým zlé a z toho, čímž obdařili jsme je, rozdávali"
        },
        {
            "chapter": 28,
            "verse": 55,
            "text": "A když slyší ničemnost, vzdalují se jí, řkouce: „Nám patří naše skutky a nám patří vaše skutky: pokoj s vámi: nám netřeba jest nevědomců!“"
        },
        {
            "chapter": 28,
            "verse": 56,
            "text": "Tiť zajisté nevedeš, koho přál bys si, ale Bůh vede, koho chce, a on nejlépe ví o těch, kdož (správně) vedeni jsou"
        },
        {
            "chapter": 28,
            "verse": 57,
            "text": "A říkají: „Budeme-li následovati (pravé) vedení s tebou, vyrváni budeme ze země své.“ Což neupevnili jsme se v obvodu posvátném a bezpečném, k němuž plyne hojnost plodů všeho druhu výživou od nás? Však většina jich není si toho vědoma"
        },
        {
            "chapter": 28,
            "verse": 58,
            "text": "A kolik zahladili jsme měst, oplývajících živobytím! A obydlí jejich byla obývána po nich pouze malým počtem lidí: a my stali jsme se dědici jejich"
        },
        {
            "chapter": 28,
            "verse": 59,
            "text": "A Pán tvůj nezahladil měst oněch, dokud nebyl poslal k nim proroka lidu jejich, jenž předčítal jim znamení naše: a nezahladili jsme měst, leda že lid jejich byl nepravostný"
        },
        {
            "chapter": 28,
            "verse": 60,
            "text": "A vše, cožkoli dáno bylo vám, jest (pouze dočasným) požitkem života pozemského a lákadlem jeho: a to, co u Boha jest, bude daleko lepším a stálejším. Což toho nepochopíte"
        },
        {
            "chapter": 28,
            "verse": 61,
            "text": "Zdaž pak ten, jemuž, slíbili jsme slib krásný a jemuž dostane se ho, bude roveň onomu, jemuž popřáli jsme požitku hmota pozemského, ale pak, v den zmrtvýchvstání bude jedním z předvedených k soudu"
        },
        {
            "chapter": 28,
            "verse": 62,
            "text": "V den, kdy zavolá na ně (Bůh) a řekne: „Kde jsou oni společníci moji, které mnili jste (býti se mnou)?“"
        },
        {
            "chapter": 28,
            "verse": 63,
            "text": "Řeknou ti, nad nimiž po právu vyřčen jest ortel: „Pane náš, tito jsou, kteréž svedli jsme: a svedli jsme je stejně, jakož i my svedeni jsme byli: prosti jsme viny vůči tobě, neboť oni neuctívali nás.“"
        },
        {
            "chapter": 28,
            "verse": 64,
            "text": "I řečeno bude oněm: „Volejte nyní ke společníkům svým“ — a volati budou k nim, však nebudou vyslyšeni jimi. A když spatří trest svůj, přáti si budou, aby byli následovali vedení (pravé)"
        },
        {
            "chapter": 28,
            "verse": 65,
            "text": "V den onen zavolá na ně (Bůh) a řekne: „Co odpověděli jste poslům mým?“"
        },
        {
            "chapter": 28,
            "verse": 66,
            "text": "A jako osleplí, nebudou s to, dáti zpráv v onen den, aniž navzájem se (na to) doptávati"
        },
        {
            "chapter": 28,
            "verse": 67,
            "text": "Však pokud se týče toho, jenž kajícně obrátil se a uvěřil a konal dobré skutky, možná, že bude jedním z těch, jimž dobře povede se"
        },
        {
            "chapter": 28,
            "verse": 68,
            "text": "A Pán tvůj tvoří, cokoliv chce a dle vlastní volby, však oni nemají vlastní volby: chválen budiž Bůh a daleko povýšen nad to, co spolčují s ním"
        },
        {
            "chapter": 28,
            "verse": 69,
            "text": "A Pán tvůj ví, co skrývají nitra jejich a co na venek přiznávají"
        },
        {
            "chapter": 28,
            "verse": 70,
            "text": "Onť jest Bůh, není Boha, kromě něho! Jemu přináleží chvála ve světě tomto i budoucím: a jemu patří moc soudu a k němu budete navráceni"
        },
        {
            "chapter": 28,
            "verse": 71,
            "text": "Rci: „Co soudíte? Kdyby učinil Bůh nad vámi noc věčnou až do dne zmrtvýchvstání, který bůh, mimo Boha, mohl by dáti vám světlo? Což nedáte tomu sluchu?“"
        },
        {
            "chapter": 28,
            "verse": 72,
            "text": "Rci: „Co soudíte? Kdyby učinil Bůh nad vámi den věčný až do dne zmrtvýchvstání, který bůh, kromě Boha, mohl by dáti vám noc, abyste mohli odpočívati v ní? Což neprohlédnete?“"
        },
        {
            "chapter": 28,
            "verse": 73,
            "text": "A z milosrdenství svého učinil vám noc a den: abyste odpočívati mohli v noci, a abyste hledali si podílu z dobrodiní jeho ve dne, a abyste mu byli vděčni"
        },
        {
            "chapter": 28,
            "verse": 74,
            "text": "A v den onen zavolá na ně (Bůh) a řekne jim: „Kde jsou oni společníci moji, které mnili jste (býti se mnou)?“"
        },
        {
            "chapter": 28,
            "verse": 75,
            "text": "A předvedeme z každého národa svědka a řekneme: „předveďte důkaz svůj.“ Tehdy pak zvědí, že jedině Bůh má pravdu a ztratí se jim z dohledu to, co si byli vymyslili"
        },
        {
            "chapter": 28,
            "verse": 76,
            "text": "Zajisté pak Qárún byl jedním z lidu Mojžíšova, však svévolně jednal s nimi; dali jsme mu tolik pokladů, že klíče k nim byly by zatížily cely sbor mužů silných. Tehdy pak řekl mu lid jeho: „Neholedbej se přespříliš, neboť Bůh nemiluje těch, kdož holedbají se"
        },
        {
            "chapter": 28,
            "verse": 77,
            "text": "ale hledej pomocí toho, co dal ti Bůh, obydlí života budoucího a neopomíjej úlohy, jež připadla ti na světě: a buď dobročinným, jakož Bůh byl dobročinným vůči tobě, a nehledej konání špatností v zemi, neboť Bůh zajisté nemiluje těch, kdož špatnosti konají.“"
        },
        {
            "chapter": 28,
            "verse": 78,
            "text": "Řekl: „Bylo mi to dáno jedině následkem vědění, jež ve mně jest.“ Což nevěděl, že Bůh byl zahladil před ním pokolení, která byla mocnější jej silou a většího bohatství? Však nebudou tázáni na proviněni svá provinilci"
        },
        {
            "chapter": 28,
            "verse": 79,
            "text": "I vycházel mezi lid svůj ve svém přepychu: a říkali ti, kteří žádali si života pozemského: „Kéž bychom měli to, co dáno bylo Qárúnovi, on zajisté jest šťastlivcem velkým.“"
        },
        {
            "chapter": 28,
            "verse": 80,
            "text": "Však ti, jimž dáno bylo vědění, říkali: „Běda vám! Odměna Boha lepší jest pro toho, jenž uvěřil a konal dobré skutky: a nikomu nedostane se jí, vyjma těch, kdož trpělivě vyčkávají.“"
        },
        {
            "chapter": 28,
            "verse": 81,
            "text": "I rozpoltili jsme zemi pod ním a domem jeho a neměl družiny, jež pomohla by mu proti Bohu a nebyl z těch, jimi pomoci dostalo by se"
        },
        {
            "chapter": 28,
            "verse": 82,
            "text": "A zrána ti, kteří přáli si býti na jeho místě den před tím, říkali: „Aj, dojista Bůh v hojnosti dává z darů svých, komu chce ze služebníků svých, aneb odměřuje je. Kdyby Bůh nebyl popřál nám milosti své, byla by se země rozpoltila pod námi. Aj, dojista dobře nevede se nevěřícím"
        },
        {
            "chapter": 28,
            "verse": 83,
            "text": "Takové jest přebývání života budoucího; dáme je těm, kteří nežádají si povýšení na zemi, aniž konání špatností: a dobrý bude konec bohabojných"
        },
        {
            "chapter": 28,
            "verse": 84,
            "text": "Kdokoliv přinese s sebou dobrý skutek, lepší dostane se mu odměny nad zásluhu jeho: a kdo přinese s sebou zlý skutek, věziž, že nebudou odměněni ti, kdož konali zlé skutky, leda dle toho, co činili"
        },
        {
            "chapter": 28,
            "verse": 85,
            "text": "Zajisté pak ten, jenž povinně uložil ti Čtení, navrátí tě do místa návratu.“ Rci: „Pán můj nejlépe ví o tom, kdo přinesl (dobré) vedení a kdo jest v bludu zjevném.“"
        },
        {
            "chapter": 28,
            "verse": 86,
            "text": "Tys pak nikdy nedoufal, že dána ti bude tato Kniha, leda jako milosrdenství od Pána tvého: pročež nebuď podporou nevěřícím"
        },
        {
            "chapter": 28,
            "verse": 87,
            "text": "aniž dovol, aby tě odvrátili od znamení božích poté, když seslána ti byla: a volej lidi k Pánu svému a nebuď jedním z mnohobožců"
        },
        {
            "chapter": 28,
            "verse": 88,
            "text": "a nevolej k jinému bohu vedle Boha: neníť Boha. kromě něho: všechno zahyne, vyjma zář tváře jeho. Jemu pak přináleží moc soudu a k němu budete navráceni"
        },
        {
            "chapter": 29,
            "verse": 1,
            "text": "Alif. Lám. Mím"
        },
        {
            "chapter": 29,
            "verse": 2,
            "text": "Zdaž domnívají se lidé, že budou ponecháni v pokoji poté, když byli řekli: „Uvěřili jsme“ a že nebudou na zkoušku postaveni"
        },
        {
            "chapter": 29,
            "verse": 3,
            "text": "Však již postavili jsme na zkoušku ty, kdož byli před nimi: a Bůh dobře ví, kdo upřímný jest a ví, kdo jest lživý"
        },
        {
            "chapter": 29,
            "verse": 4,
            "text": "Zdaž domnívají se ti, kdož konají zlé skutky, že předstihnou nás (a uniknou trestu)? Jak špatně usuzují"
        },
        {
            "chapter": 29,
            "verse": 5,
            "text": "Ten, kdož doufá v setkání s Bohem, nechť jist jest, že lhůta boží přijde: a on vše slyší a ví"
        },
        {
            "chapter": 29,
            "verse": 6,
            "text": "A kdožkoli snaží se ve víře, tenť snaží se ve svůj vlastní prospěch: Bůh zajisté bohat jest nad věci veškeré"
        },
        {
            "chapter": 29,
            "verse": 7,
            "text": "A těm, kdož uvěřili a konali dobré skutky, smažeme zlé skutky jejich a dojista odměníme je dle nejlepších skutků jejich"
        },
        {
            "chapter": 29,
            "verse": 8,
            "text": "A doporučili jsme člověku ohledně rodičů jeho laskavost: však kdyby snažili se, abys spolčoval se mnou to, o čem nemáš vědomosti, tehdy neposlechni jich. Ke mně navrátíte se a pak zpravím vás ohledne toho, co činili jste"
        },
        {
            "chapter": 29,
            "verse": 9,
            "text": "a ty, kdož uvěřili a konali dobré skutky, dojista uvedeme mezi spravedlivé"
        },
        {
            "chapter": 29,
            "verse": 10,
            "text": "Jsou mezi lidem někteří, kdož dí: „Uvěřili jsme v Boha,“ však když útrapa stihne je pro (věc) boží, považují zkoušku (působenou jim) lidmi za trest boží. Však když přijde pomoc od Pána tvého, říkají: „Zajisté byli jsme s vámi!“ Což neví Bůh nejlépe o tom, co jest v nitrech lidí všech"
        },
        {
            "chapter": 29,
            "verse": 11,
            "text": "A Bůh dojista ví, kdo (skutečně) věří a ví, kdo jest pokrytcem"
        },
        {
            "chapter": 29,
            "verse": 12,
            "text": "Říkají pak ti, kdož neuvěřili, k těm, kdož uvěřili: „Následujte stezku naši a my na se vezmeme hříchy vaše.“ Však nevezmou na se hříchy jejich ani v nejmenším, neb zajisté lháři jsou"
        },
        {
            "chapter": 29,
            "verse": 13,
            "text": "Však dojista ponesou břemena svá a další břemena mimo břemen svých: a dojista, že tázáni budou v den zmrtvýchvstání ohledně toho, co byli vymýšleli"
        },
        {
            "chapter": 29,
            "verse": 14,
            "text": "A (kdysi) poslali jsme Noema k lidu jeho a dlel mezi nimi po tisíc let, vyjma padesáti roků: a zachvátila je potopa v nepravosti jejich"
        },
        {
            "chapter": 29,
            "verse": 15,
            "text": "Ale zachránili jsme jej, jakož i ty, kdož byli v arše a učinili jsme ji znamením veškerenstvu"
        },
        {
            "chapter": 29,
            "verse": 16,
            "text": "A (poslali jsme) Abrahama i řekl lidu svému: „Uctívejte Boha a bojte se jej: to bude lepším pro vás, dovedete-li toho pochopiti"
        },
        {
            "chapter": 29,
            "verse": 17,
            "text": "Vy pouze uctíváte modly vedle Boha a tvoříte tím lež: neboť zajisté ti, jež uctíváte vedle Boha, nemohou dáti vám výživy. Proto žádejte výživu svou od Boha a uctívejte jej a děkujte mu: k němu pak navráceni budete"
        },
        {
            "chapter": 29,
            "verse": 18,
            "text": "A když lhářem nazvete mne (dobře): již před vámi zvali národové proroky své lháři: povinností pak proroka jest pouze hlásání zjevné.“"
        },
        {
            "chapter": 29,
            "verse": 19,
            "text": "Což nevidí, jak Bůh vzbuzuje stvoření a pak způsobuje, aby navrátilo se k němu? Totoť zajisté Bohu jest snadným"
        },
        {
            "chapter": 29,
            "verse": 20,
            "text": "Rci: „Cestujte v zemi a vizte, jak Bůh vzbudil stvoření: poté pak vzkřísí je vzkříšením novým, neboť Bůh nade všemi věcmi moc má"
        },
        {
            "chapter": 29,
            "verse": 21,
            "text": "Tresce, koho chce, a slitovává se, nad kým chce, a k němu navráceni budete"
        },
        {
            "chapter": 29,
            "verse": 22,
            "text": "Vám pak nelze znemožniti rozhodnutí jeho na zemi, aniž na nebi: a není vám kromě Boha ochránce, ni pomocníka"
        },
        {
            "chapter": 29,
            "verse": 23,
            "text": "A ti, kdož nevěří ve znamení boží a v setkání s ním, jsou bez naděje v milosrdenství mé: jim přichystán jest trest bolestný.“"
        },
        {
            "chapter": 29,
            "verse": 24,
            "text": "A odpovědí lidu jeho bylo pouze, že řekli: „Zabte jej, aneb upalte jej.“ Však spasil jej Bůh od ohně: a v tomto zajisté znamení jest lidu věřícímu"
        },
        {
            "chapter": 29,
            "verse": 25,
            "text": "A řekl: „Zajisté vzali jste si vedle Boha modly za bohy z lásky k životu pozemskému: v den pak zmrtvýchvstání zapřete se navzájem a proklínati budete se navzájem: a obydlím vaším bude oheň (pekelný) a nebude vátu pomocníků.“"
        },
        {
            "chapter": 29,
            "verse": 26,
            "text": "Uvěřil mu Lot a řekl „Jáť vystěhuji se k Pánu svému, neb on zajisté mocný jest a moudrý.“"
        },
        {
            "chapter": 29,
            "verse": 27,
            "text": "A dali jsme Abrahamovi Isáka a Jakuba a ustanovili jsme v potomstvu jeho dar prorocký a Knihu: a dali jsme mu odměnu jeho na tomto světě a v budoucím on zajisté patřiti bude mezi spravedlivé"
        },
        {
            "chapter": 29,
            "verse": 28,
            "text": "A (poslali jsme) Lota, když řekl k lidu svému: „Dojista pášete smilstvo, v němž nepředešel vás nikdo ve světě"
        },
        {
            "chapter": 29,
            "verse": 29,
            "text": "Zdaž vcházeti budete k mužům a dokonce přepadati (je) na cestách? A nepravost páchati v shromážděních svých?“ Však odpovědí lidu jeho bylo jen, že řekli: „Přiveď na nás tedy trest boží, jsi-li pravdomluvným“"
        },
        {
            "chapter": 29,
            "verse": 30,
            "text": "Řekl: „Pane můj, pomoz mi proti lidu prostopášnému.“"
        },
        {
            "chapter": 29,
            "verse": 31,
            "text": "A když přišli poslové naši k Abrahamovi s radostnou zprávou, řekli: „Zahladíme lid onoho města, neboť lid jeho jest nepravostný.“"
        },
        {
            "chapter": 29,
            "verse": 32,
            "text": "Řekl (Abraham): „Mezi nimi jest i Lot.“ Řekli: „My nejlépe víme o tom, kdo jest v onom městě: a dojista zachráníme jej i rodinu jeho, vyjma ženy jeho, jež bude jednou z omeškalých.“"
        },
        {
            "chapter": 29,
            "verse": 33,
            "text": "A když přišli poslové naši k Lotovi, trápil se ohledně jich a byl stísněn ohledně jich pro slabost rámě svého, však oni řekli: „Neboj se a nermuť se, neboť my dojista zachráníme tebe i rodinu tvoji, vyjma ženy tvé, jež bude jednou z omeškalých"
        },
        {
            "chapter": 29,
            "verse": 34,
            "text": "Myť sešleme na lid tohoto města hrůzu s nebe za pohoršlivost jejich.“"
        },
        {
            "chapter": 29,
            "verse": 35,
            "text": "A ponechali jsme z něho znamení jasné pro lid chápavý"
        },
        {
            "chapter": 29,
            "verse": 36,
            "text": "A k Madianským (poslali jsme) bratra jejich Šu'ejba, i řekl: „Lide můj, uctívejte Boha a buďte v očekávání dne posledního: a neporušujte zemi prostopášností svou.“"
        },
        {
            "chapter": 29,
            "verse": 37,
            "text": "Však lhářem nazvali jej a zachvátilo je zemětřesení a zrána jako ztuhlé mrtvoly nelezeni jsou v domech svých"
        },
        {
            "chapter": 29,
            "verse": 38,
            "text": "A (tak stalo se i s kmeny) 'Ád a Tsemúd, jakž jasně patrno jest vám ze zbytků obydlí jejich. Satan zkrášlil jim skutky jejich a odvrátil je od (pravé) cesty, ač prozíraví byli"
        },
        {
            "chapter": 29,
            "verse": 39,
            "text": "A tak stalo se i Qárúnovi a Faraonovi a Hámánovi. A přece přišel k nim Mojžíš s jasnými důkazy: pyšně chovali se v zemi, ale (nás) přece nepředstihli"
        },
        {
            "chapter": 29,
            "verse": 40,
            "text": "A jednohokaždého z nich ztrestali jsme za vinu jeho: jednoho z nich zachvátil vítr bouřný, jednoho zachvátilo vzkřiknutí; pod jedním rozpoltili jsme zemi; jiné pak utopili jsme. A nebyl to Bůh, jenž bezpráví jim činil, nýbrž oni sami sobě bezpráví činili"
        },
        {
            "chapter": 29,
            "verse": 41,
            "text": "Podobají se pak ti, kdož vedle Boha vzali si ochránce, PAVOUKU, jenž staví si obydlí: a dojista nejchatrnějším ze všech obydlí jest obydlí pavoukovo. Kéž by si toho jen byli vědomi"
        },
        {
            "chapter": 29,
            "verse": 42,
            "text": "Bůh zajisté dobře zná to, co vzývají vedle něho (dopodrobna): a on mocný jest a moudrý"
        },
        {
            "chapter": 29,
            "verse": 43,
            "text": "A tato podobenství činíme lidem: však nepochopí jich, leda rozumní"
        },
        {
            "chapter": 29,
            "verse": 44,
            "text": "Stvořil jest Bůh nebesa i zemi v opravdovosti: a v tomto zajisté jest znamení pra věřící"
        },
        {
            "chapter": 29,
            "verse": 45,
            "text": "Pročež předčítej, co vnuknuto bylo ti z Knihy: a zachovávej modlitbu, neboť modlitba zapuzuje smilnost a nepravost. Vzpomínání pak Boha jest největší (povinností): a Bůh (dobře) ví, co konáte"
        }
    ]
}
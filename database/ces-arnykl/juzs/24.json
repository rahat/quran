{
    "juzs": [
        {
            "chapter": 39,
            "verse": 32,
            "text": "A kdo nepravostnějším jest toho, jenž lže o Bohu a vylhanou nazývá pravdu, když přinesena jest mu? Zdaž nebude v pekle obydlí (schystáno) pro nevěřící"
        },
        {
            "chapter": 39,
            "verse": 33,
            "text": "Však ten, jenž přináší pravdu a věří v ni — ti zajisté jsou bohabojni"
        },
        {
            "chapter": 39,
            "verse": 34,
            "text": "Jim (schystáno) jest, cokoliv přejí si, u Pána jejich: takováto bude odměna těch, kdo dobře činí"
        },
        {
            "chapter": 39,
            "verse": 35,
            "text": "aby tak odejmul od nich Bůh nejhorší z toho, co konali, a odměnil je odměnou jejich za nejlepší z toho, co konali"
        },
        {
            "chapter": 39,
            "verse": 36,
            "text": "Což není Bůh postačitelným (ochráncem) služebníku svému? Nicméně, oni tě straší těmi, jež uctívají vedle něho! Však tomu, jejž Bůh zavádí (v blud), není vůdce"
        },
        {
            "chapter": 39,
            "verse": 37,
            "text": "a tomu, jejž Bůh (dobře) vede, není svůdce. Což není Bůh mocný, Pán pomsty"
        },
        {
            "chapter": 39,
            "verse": 38,
            "text": "Kdybys tázal se jich: „Kdo stvořil nebe a zemi?“ řeknou zcela jistě: „Bůh.“ Rci: „Co míníte? Kdyby Bůh chtěl postihnouti mne protivenstvím, zdaž ony, jež uctíváte vedle Boha, mohly by odejmouti protivenství to ode mne — a kdyby Bůh popřáti chtěl mi milosrdenství, zdaž ony mohly by zadržeti je ode mne?“ Rci: „Bůh jest oporou mojí: na něho spoléhají spoléhající.“"
        },
        {
            "chapter": 39,
            "verse": 39,
            "text": "Rci: „Lide můj, jednejte dle nejlepší možnosti své, já (taktéž) činiti budu: a pak zvíte"
        },
        {
            "chapter": 39,
            "verse": 40,
            "text": "na koho přijde trest potupný a na koho padne trest trvalý!“"
        },
        {
            "chapter": 39,
            "verse": 41,
            "text": "Zajisté pak seslali jsme ti Knihu pro lidstvo v pravdě: a kdo přiveden jest jí (na cestu pravou), k jeho vlastnímu jest to prospěchu: a kdo zbloudil, bloudí ve svůj vlastní neprospěch. Ty pak nejsi nad nimi poručníkem"
        },
        {
            "chapter": 39,
            "verse": 42,
            "text": "Bůh béře k sobě duše v hodině smrti a (taktéž) ony, jež neumírají, v době spánku: zadržuje pak u sebe ty, jimž přisoudil smrt, a posílá zpět druhé, až do lhůty předurčené. Zajisté v tomto znamení jsou lidem přemýšlivým"
        },
        {
            "chapter": 39,
            "verse": 43,
            "text": "Že vzali si vedle Boha přímluvce? Rci: „I když nemají moci nad ničím, aniž mají rozum.“"
        },
        {
            "chapter": 39,
            "verse": 44,
            "text": "Rci: „Veškerá přímluva jest u Boha: jemu přináleží panství nebes i země: a k němu pak budete navráceni.“"
        },
        {
            "chapter": 39,
            "verse": 45,
            "text": "Když zmíněno jest jméno Boha Jediného, smršťují se (nevolí) srdce těch, kdož nevěří v život budoucí: a když zmíněna jsou jména božstev vedle něho, hle, radostí jsou naplněni"
        },
        {
            "chapter": 39,
            "verse": 46,
            "text": "Rci: „Velký Bože, Stvořiteli nebes i země, jenž znáš věci skryté a zřejmé: ty rozsoudíš mezi služebníky svými ohledně toho, v čem rozcházeli se (míněním)!“"
        },
        {
            "chapter": 39,
            "verse": 47,
            "text": "A kdyby nepravostným patřilo vše, což na zemi jest, vesměs, a ještě jednou tolik k tomu, rádi by vykoupili se tím od útrap trestu v den zmrtvýchvstání, když zjeví se jim od Boha to, nač nebyli počítali"
        },
        {
            "chapter": 39,
            "verse": 48,
            "text": "A zjeví se jim špatnosti toho, co si vydobyli, a obklopí je to, z čeho si byli šašky tropili"
        },
        {
            "chapter": 39,
            "verse": 49,
            "text": "Když protivenství dotkne se člověka, volá k nám (o pomoc): poté pak, když zahrnuli jsme jej dobrodiním svým, říká: „Bylo mi dáno jen následkem mého vědění.“ Nikoliv, byla to pouze zkouška, však většina jich si toho není vědoma"
        },
        {
            "chapter": 39,
            "verse": 50,
            "text": "Tak právě říkali ti, kdož byli před nimi, a co prospělo jim to, co si vydobyli"
        },
        {
            "chapter": 39,
            "verse": 51,
            "text": "A postiženi byli špatnostmi toho, co si vydobyli: a ty, kdož nepravostni jsou z těchto, též postihnou špatnosti toho, co si vydobyli, aniž by to mohli znemožniti"
        },
        {
            "chapter": 39,
            "verse": 52,
            "text": "Což nevědí, že Bůh hojně rozdává dary své, komu chce, aneb odměřuje je? Zajisté v tomto znamení jsou lidu věřícímu"
        },
        {
            "chapter": 39,
            "verse": 53,
            "text": "Rci: „Ó služebníci moji, kdož výstředné chovali jste se proti sobě samým, nezoufejte ohledně milosrdenství božího: Bůh zajisté odpouští viny veškeré, neb on odpouštějící jest a slitovný"
        },
        {
            "chapter": 39,
            "verse": 54,
            "text": "I obraťte se kajícně k Bohu a odevzdejte se do vůle jeho, dříve než přijde vám trest: pak již nebude vám pomoženo"
        },
        {
            "chapter": 39,
            "verse": 55,
            "text": "A následujte to nejlepší, co sesláno vám bylo od Pána vašeho, dříve než přijde na vás trest z nenadání, aniž byste toho tušili"
        },
        {
            "chapter": 39,
            "verse": 56,
            "text": "Aby nemohla říci duše: ‚Běda mi za to, co opomenul jsem (v povinnosti) vůči Bohu a že byl jsem z vysměvačných!‘"
        },
        {
            "chapter": 39,
            "verse": 57,
            "text": "Aneb říci: ‚Kdyby Bůh byl mne uvedl (na pravou cestu), byl bych patřil k bohabojným.‘“"
        },
        {
            "chapter": 39,
            "verse": 58,
            "text": "Aneb říci, když spatří trest: „Kdyby bylo mi návratu (na zemi), byl bych z těch, kdož dobře činí.“"
        },
        {
            "chapter": 39,
            "verse": 59,
            "text": "„Ano! Již byla přišla ti znamení má a vylhanými nazval's je a pyšným byl's a z nevěřících!“"
        },
        {
            "chapter": 39,
            "verse": 60,
            "text": "A v den zmrtvýchvstání spatříš ty, kdož lhali o Bohu, s tvářemi zčernalými: zdaž nebude v pekle příbytek hrdopýšků"
        },
        {
            "chapter": 39,
            "verse": 61,
            "text": "Zachrání pak Bůh ty, kdož báli se jej, v místě bezpečném: nedotkne se jich zlo, aniž budou zarmouceni"
        },
        {
            "chapter": 39,
            "verse": 62,
            "text": "Bůh Stvořitelem jest všeho a on nade vším má poručenství"
        },
        {
            "chapter": 39,
            "verse": 63,
            "text": "jemu patří klíče nebes a země; a ti, kdož nevěří ve znamení jeho, dojista záhubě propadnou"
        },
        {
            "chapter": 39,
            "verse": 64,
            "text": "Rci: „Zdaž co jiného, než Boha budete nakazovati mi, abych uctíval, ó nevědomci\"„"
        },
        {
            "chapter": 39,
            "verse": 65,
            "text": "Vždyť již vnuknuto bylo tobě i těm, kdož před tebou byli, že spolčoval-li bys co s Bohem, niveč uvedeno bylo by dílo tvé a ty dojista byl bys z těch, kdož záhubě propadli"
        },
        {
            "chapter": 39,
            "verse": 66,
            "text": "Naopak: Boha jen uctívej a buď jedním z vděčných"
        },
        {
            "chapter": 39,
            "verse": 67,
            "text": "Neoceňují Boha dle pravé ceny jeho, ač země celičká bude hrstí hlíny v ruce jeho v den zmrtvýchvstání a nebesa stočena budou v pravici jeho. Chválen budiž a vysoko povýšen nad to, co spolčujete s ním"
        },
        {
            "chapter": 39,
            "verse": 68,
            "text": "A zatroubeno bude na roh i zemře vše, což na nebi jest a na zemi, vyjma toho, co bude chtít Bůh: pak zatroubeno bude po druhé a hle, (všichni) vstanou, (kolkolem) se rozhlížejíce"
        },
        {
            "chapter": 39,
            "verse": 69,
            "text": "A zazáří země světlem Pána svého, a vyložena bude Kniha (věčná) a předvedeni budou proroci a svědkové: rozsouzeno pak bude mezi nimi dle pravdy, a nikomu nebude ukřivděno"
        },
        {
            "chapter": 39,
            "verse": 70,
            "text": "A odměněna bude každá duše dle skutků svých: Bůh pak nejlépe ví, co kdo činí"
        },
        {
            "chapter": 39,
            "verse": 71,
            "text": "A hnáni budou ti, kdož neuvěřili, k peklu ve SBORECH : když dojdou k němu, otevřeny budou brány jeho a řeknou jim strážci jeho: „Což nepřišli k vám proroci ze středu vašeho, předčítajíce vám znamení Pána vašeho a varujíce vás před setkáním (s ním) v tento den váš?“ Řeknou: „Ano.“ Ale tu již pronešen bude ortel nad nevěřícími"
        },
        {
            "chapter": 39,
            "verse": 72,
            "text": "I řečeno bude (jim): „Vstupte do bran pekla, v němž (přebývati) budete věčně!“ Jak špatné bude přebývání hrdopýšků"
        },
        {
            "chapter": 39,
            "verse": 73,
            "text": "A hnáni budou ti, kdož báli se Pána svého, k zahradě (ráje) ve SBORECH: a když dojdou k ní, a otevřeny jsou brány její, řeknou jim strážci její: „Pokoj budiž s vámi! Dobrými jste byli: pročež vstupte do ní (k přebývání) věčnému:“"
        },
        {
            "chapter": 39,
            "verse": 74,
            "text": "I řeknou: „Chvála Bohu, jenž v pravdě dodržel nám slib svůj a dal dědictvím nám zemi; nyní pak obývati můžeme v zahradě (ráje), kdekoliv bychom chtěli. Jak krásná jest odměna (dobře) pracujících"
        },
        {
            "chapter": 39,
            "verse": 75,
            "text": "A spatříš anděly, kroužící kol trůnu božího, vyvyšující Pána svého ve chvále jeho; a rozsouzeno bude mezi nimi dle pravdy, a řečeno bude: „Chvála Bohu, Pánu veškerenstva!“"
        },
        {
            "chapter": 40,
            "verse": 1,
            "text": "Há. Mím"
        },
        {
            "chapter": 40,
            "verse": 2,
            "text": "Seslání Knihy od Boha, Mocného, Moudrého"
        },
        {
            "chapter": 40,
            "verse": 3,
            "text": "Jenž odpouští viny a přijímá pokání, přísný jest v trestání, dlouhé má strpení: není Boha, kromě něho; a k němu vede cesta (návratu)"
        },
        {
            "chapter": 40,
            "verse": 4,
            "text": "Nehádá se ohledně znamení božích nikdo, vyjma těch, kdož neuvěřili: nech nemátne tě jejich chození semo tamo v zemi"
        },
        {
            "chapter": 40,
            "verse": 5,
            "text": "Před nimi lhářem nazval Noema lid jeho a spojenci učinili tak po nich: silně zasazoval se každý národ proti proroku svému, snažíce se zmocniti se jej, a odporovali mu nepravdou, aby utlumili v něm pravdu. Však udeřil jsem na ně: a jaký byl trest můj"
        },
        {
            "chapter": 40,
            "verse": 6,
            "text": "A stejně tak pronesen byl rozsudek nad těmi, kdož neuvěřili: zajisté budou obyvateli ohně"
        },
        {
            "chapter": 40,
            "verse": 7,
            "text": "Ti, kdož nesou trůn a ti, kdož obklopují jej, vyvyšují Pána svého ve chvále jeho a věří v něho: a prosí za odpuštění pro ty, kdož uvěřili: „Pane náš, ty obestíráš vše milosrdenstvím a věděním svým: pročež odpusť těm, kdož kajícně obrátili se k tobě a následují stezku tvou: ochraň je před trestem plamene (pekelného) —"
        },
        {
            "chapter": 40,
            "verse": 8,
            "text": "Pane náš — a uved je v zahrady Edenu, kterés přislíbil jim a těm, kdož spravedlivi byli z otců jejich a manželek jejich a potomstva jejich: tyť zajisté mocný jsi, moudrý"
        },
        {
            "chapter": 40,
            "verse": 9,
            "text": "A chraň je před, špatnostmi, neb nad tím, jejž před špatnostmi ochráníš dne onoho, zajisté smiloval ses; a toto bude blaženost velká.“"
        },
        {
            "chapter": 40,
            "verse": 10,
            "text": "Zajisté pak zavoláno bude na ty, kdož neuvěřili: „V pravdě nenávist Boha větší jest nenávisti vaší vůči sobě samým, když voláni jste byli k víře a neuvěřili jste.“"
        },
        {
            "chapter": 40,
            "verse": 11,
            "text": "Řeknou: „Pane náš, dvakráte dal's nám zemříti' a dvakráte vzkřísil's nás: přiznáváme viny své: zdaž není možnosti vyjíti odtud?“"
        },
        {
            "chapter": 40,
            "verse": 12,
            "text": "„Toto jest údělem vaším proto, že když vzýván byl Bůh Jediný, nevěřili jste; a když spolčováno bylo s ním, věřili jste: a rozsouzení přináleží Bohu, Nejvyššímu, Velkému.“"
        },
        {
            "chapter": 40,
            "verse": 13,
            "text": "Onť jest to, jenž ukazuje vám znamení svá a sesílá vám s nebe výživu: však nebude pamětliv toho, leda ten, jenž kajícně k Bohu obrátí se"
        },
        {
            "chapter": 40,
            "verse": 14,
            "text": "Pročež vzývejte Boha, upřímnými jsouce k němu ve víře, i když neradi to vidí nevěřící"
        },
        {
            "chapter": 40,
            "verse": 15,
            "text": "Povznešený na nejvyšší stupeň, Pán trůnu, vysílá ducha svého, ze svého rozkazu, na koho chce ze služebníků svých, aby varoval ohledně dne setkání"
        },
        {
            "chapter": 40,
            "verse": 16,
            "text": "dne, kdy vyjdou (z hrobů) a kdy nebude skryto Bohu ohledně jich pranic. Komu přináležeti bude moc (veškerá) v den (onen)? Bohu Jedinému, Vítěznému"
        },
        {
            "chapter": 40,
            "verse": 17,
            "text": "V den ten odměněna bude každá duše dle toho, co vydobyla si; v den ten nebude křivdy; neb Bůh zajisté rychlým jest v účtování"
        },
        {
            "chapter": 40,
            "verse": 18,
            "text": "A varuj je přede dnem blížícím se, kdy srdce lidí stoupati budou jim k hrdlu, dusíce je; a kdy nebude nepravostným přímluvce, jemuž by bylo popřáno sluchu"
        },
        {
            "chapter": 40,
            "verse": 19,
            "text": "Bůh dobře zná zrádné oči a vše, co skrývají nitra"
        },
        {
            "chapter": 40,
            "verse": 20,
            "text": "A Bůh rozsuzuje dle pravdy; však ti, které oni vzývají vedle něho, nerozsuzují o ničem: jedině Bůh dojista vše slyší a obzírá"
        },
        {
            "chapter": 40,
            "verse": 21,
            "text": "Což necestovali v zemi a neviděli, jaký byl konec těch, kdož před nimi byli? A byli mocnější jich silou a větší zanechali stopy v zemi: však stihl je Bůh (trestem) za viny jejich a nebylo jim proti Bohu ochránce"
        },
        {
            "chapter": 40,
            "verse": 22,
            "text": "To proto, že přišli k nim proroci jejich s jasnými důkazy a oni neuvěřili: pročež trestem stihl je Bůh, neb on silný jest a přísný v trestání"
        },
        {
            "chapter": 40,
            "verse": 23,
            "text": "Kdysi poslali jsme Mojžíše se znameními našimi a mocí zjevnou"
        },
        {
            "chapter": 40,
            "verse": 24,
            "text": "k Faraonovi a Hámánovi a Qárúnovi, však (tito) řekli: „Kouzelník jest to, (velký) lhář!“"
        },
        {
            "chapter": 40,
            "verse": 25,
            "text": "A když přišel k nim s pravdou od nás, řekli: „Zabte syny těch, kdož uvěřili s ním, a živte dcery jejich!“ Však lest nevěřících jenom selhala"
        },
        {
            "chapter": 40,
            "verse": 26,
            "text": "A řekl Farao: „Nechte mne, abych zabil Mojžíše: pak nechť volá si k Pánu svému! Zajisté bojím se, že změní vaše náboženství a zavede tak v zemi pohoršení.“"
        },
        {
            "chapter": 40,
            "verse": 27,
            "text": "I řekl Mojžíš: „Zajisté útočiště béřu u Pána svého a Pána vašeho, přede všemi pyšnými, kdož nevěří v den súčtování.“"
        },
        {
            "chapter": 40,
            "verse": 28,
            "text": "A řekl muž VĚŘÍCÍ z rodu Faraonova, jenž skrýval víru svou: „Zdaž zabijete muže proto, že říká: ‚Pánem mým jest Bůh‘, a jenž přišel k vám s jasnými důkazy od Pána vašeho? Je-li lhářem, na něho padne lež jeho; a je-li pravdomluvným, postihne vás něco z toho, co slibuje vám: zajisté pak Bůh nevede (pravou cestou) toho, jenž výstředníkem jest a (velkým) lhářem"
        },
        {
            "chapter": 40,
            "verse": 29,
            "text": "Lide můj, dnes máte moc a vládnete v zemi, však kdo pomůže vám proti hněvu božímu, padne-li na nás?“ Řekl Farao: „Já ukazuji vám pouze to, co (sám) vidím; a vedu vás jedině cestou správnou.“"
        },
        {
            "chapter": 40,
            "verse": 30,
            "text": "Tehdy řekl ten, jenž byl uvěřil: „Lide můj, obávám se, že přijde na vás den podobný dnu spojenců"
        },
        {
            "chapter": 40,
            "verse": 31,
            "text": "podobný případu lidu Noemova, a (kmene) 'Ád a Tsemúd, a těch, kdož přišli po nich: a Bůh jistě nežádá si učiniti útisk služebníkům svým"
        },
        {
            "chapter": 40,
            "verse": 32,
            "text": "Lide můj, jáť pak bojím se, že přijde na vás den vzájemného volání"
        },
        {
            "chapter": 40,
            "verse": 33,
            "text": "den, kdy obráceni budete zády zpět a vrženi v peklo: a nebude vám ochránce proti Bohu, neb koho Bůh v blud zavádí, tomu není vůdce"
        },
        {
            "chapter": 40,
            "verse": 34,
            "text": "Vždyť přišel k vám již před tím Josef s jasnými důkazy; však nepřestali jste pochybovati ohledně toho, s čím byl přišel k vám. Až když zhynul, řekli jste: ‚Nevzbudí Bůh po něm proroka.‘ Takovýmto způsobem zavádí Bůh toho, jenž výstředníkem jest a pochybovačem"
        },
        {
            "chapter": 40,
            "verse": 35,
            "text": "Ti, kdož hádají se ohledně znamení božích, aniž by zmocnění jaké bylo přišlo jim, vzbuzují velkou zášť Boha a těch, kdož uvěřili: takovýmto způsobem zapečeťuje Bůh srdce všech pyšných, urputných.“"
        },
        {
            "chapter": 40,
            "verse": 36,
            "text": "Řekl pak Farao: „Hámáne, postav mi palác, aby dosáhl končin"
        },
        {
            "chapter": 40,
            "verse": 37,
            "text": "končin nebes a abych vylézti mohl až k Bohu Mojžíšovu: neb zajisté mám jej za lháře!“ Takto zkrášleny byly v očích Faraona zlé skutky jeho, a odvrácen byl od stezky (pravé): takže lstivé úklady jeho skončily pouze zkázou"
        },
        {
            "chapter": 40,
            "verse": 38,
            "text": "A řekl ten, jenž byl uvěřil: „Lide můj, následujte mne i povedu vás stezkou správnou"
        },
        {
            "chapter": 40,
            "verse": 39,
            "text": "Lide můj, zajisté tento život pozemský jest jen (pomíjejícím) požitkem: zajisté pak život budoucí jest obýváním trvalým"
        },
        {
            "chapter": 40,
            "verse": 40,
            "text": "Kdožkoli koná zlo, bude odměněn jen stejným jemu; a kdožkoli koná dobro, muž či žena, a jest věřícím — tito v pravdě vejdou v zahradu (ráje) a obdařeni budou v ní (blahy) bez počtu"
        },
        {
            "chapter": 40,
            "verse": 41,
            "text": "A lide můj, jak to přijde, že já zvu vás ke spáse a vy že zvete mne k ohni (pekelnému)"
        },
        {
            "chapter": 40,
            "verse": 42,
            "text": "Zvete mne, abych zapřel Boha a spolčoval s ním něco, o čemž nemám vědomosti: já pak zvu vás k Mocnému, Odpouštějícímu"
        },
        {
            "chapter": 40,
            "verse": 43,
            "text": "Není pochyby o tom, že to, k čemu vy zvete mne, nemá býti vzýváno ani v životě pozemském, ani v budoucím; a že k Bohu bude návrat náš, a že výstředníci budou obyvateli ohně"
        },
        {
            "chapter": 40,
            "verse": 44,
            "text": "Pak vzpomenete si na to, co říkám vám: a poroučím věc svou Bohu, neb Bůh (dobře) pozoruje služebníky své.“"
        },
        {
            "chapter": 40,
            "verse": 45,
            "text": "I ochránil jej Bůh před zlem, jež lstivě kuli proti němu a obklopily rod Faraonův bědy trestu"
        },
        {
            "chapter": 40,
            "verse": 46,
            "text": "oheň, jemuž vystavováni jsou z jitra i s večerem: a v den, kdy nadejde hodina (soudu), řečeno jim bude: „Vstupte, lidé Faraonovi, do trestu nejpřísnějšího!“"
        },
        {
            "chapter": 40,
            "verse": 47,
            "text": "A když spor povedou mezi sebou v ohni, řeknou ti, kdož slabými byli, k těm, kdož pyšni byli: „My následovali jsme vás: můžete tedy pomoci nám od části (trestu) ohně?“"
        },
        {
            "chapter": 40,
            "verse": 48,
            "text": "I řeknou ti, kdož pyšni byli: „My jsme teď všichni v něm: zajistéť Bůh již rozsoudil mezi služebníky svými.“"
        },
        {
            "chapter": 40,
            "verse": 49,
            "text": "A řeknou ti, kdož budou v ohni, ke strážcům pekla: „Vzývejte Pána svého, aby slevil, nám aspoň den z muk těchto.“"
        },
        {
            "chapter": 40,
            "verse": 50,
            "text": "Řeknou (tito): „Zdaž nepřišli vám proroci vaši s jasnými důkazy?“ Řeknou: „Zajisté.“ Řeknou strážcové: „Volejte tedy (o 'pomoc)!“ Však volání nevěřících jen ztrácí se v bloudění"
        },
        {
            "chapter": 40,
            "verse": 51,
            "text": "Myť pak zajisté přijdeme na pomoc prorokům svým i těm, kteří uvěřili, v životě pozemském a v den, kdy povstanou svědkové"
        },
        {
            "chapter": 40,
            "verse": 52,
            "text": "v den, kdy neprospěje nepravostným omluva jejich, však zlořečení na ně padne a dáno bude jim zlé přebývání"
        },
        {
            "chapter": 40,
            "verse": 53,
            "text": "Kdysi již dali jsme Mojžíšovi Vedení a učinili jsme syny Israele dědici Knihy"
        },
        {
            "chapter": 40,
            "verse": 54,
            "text": "aby Vedením a Napomenutím byla lidem (pronikavého) rozumu"
        },
        {
            "chapter": 40,
            "verse": 55,
            "text": "Vyčkej tedy (trpělivě): zajisté slib Boha pravdivým jest: a pros za odpuštění hříchu svých a vyvyšuj Pána svého ve chvále jeho; s večerem i za jitra"
        },
        {
            "chapter": 40,
            "verse": 56,
            "text": "Zajisté pak ti, kdož hádají se ohledně znamení božích beze všeho zmocnění, v srdcích svých pouze pýchu chovají, však nedosáhnou jej. Pročež vezmi útočiště u Boha, neboť on vše slyší a obzírá"
        },
        {
            "chapter": 40,
            "verse": 57,
            "text": "Stvoření nebes a země zajisté větší jest stvoření lidstva: však většina lidí není si toho vědoma"
        },
        {
            "chapter": 40,
            "verse": 58,
            "text": "Nejsou si rovni slepí a vidoucí; taktéž se ti, kdož uvěřili a konají dobré skutky, a zle činící, jak málo jste toho pamětlivi"
        },
        {
            "chapter": 40,
            "verse": 59,
            "text": "Zajisté pak hodina (soudu) přijde, není pochyby o ní: však většina lidí tomu nevěří"
        },
        {
            "chapter": 40,
            "verse": 60,
            "text": "A řekl Pán váš: „Vzývejte mne a vyslyším vás: ti pak, kdož v pýše odvracejí se od sloužení mi, v peklo vejdou potupeni.“"
        },
        {
            "chapter": 40,
            "verse": 61,
            "text": "Bůh to jest, jenž učinil vám noc, abyste odpočívali v ní, a den k vidění. Bůh zajisté velkým jest v milosti vůči lidem: však většina lidí není za to vděčna"
        },
        {
            "chapter": 40,
            "verse": 62,
            "text": "Totoť jest Bůh, Pán váš, Stvořitel, všeho: není Boha, kromě něho! Jak tedy můžete odvraceti se od něho"
        },
        {
            "chapter": 40,
            "verse": 63,
            "text": "Takto odvraceli se od něho ti, kdož znamení jeho zapírali"
        },
        {
            "chapter": 40,
            "verse": 64,
            "text": "Bůh jest to, jenž učinil vám zemi pevným podkladem a nebesa budovou: a dal vám podobu a krásnými učinil Podoby vaše: a dobrými věcmi vyživuje vás. Totoť jest Bůh, Pán váš: i požehnán budiž Bůh. Pán veškerenstva"
        },
        {
            "chapter": 40,
            "verse": 65,
            "text": "Onť jest Živoucí: není Boha, kromě něho! Pročež vzývejte jej, upřímnými jsouce k němu ve víre: chvála Bohu, Pánu veškerenstva"
        },
        {
            "chapter": 40,
            "verse": 66,
            "text": "Rci: „Zajistéť zakázáno bylo mi, abych vzývá ty, jež vzýváte vedle Boha, když jasné důkazy byly dány mi Pánem, mým: a nakázáno bylo mi, abych odevzdal se do vůle Pána veškerenstva.“"
        },
        {
            "chapter": 40,
            "verse": 67,
            "text": "Onť jest to, který stvořil vás z prachu, poté pak z kapky (semene), pak z krve sražené: na to pak dává vyjíti vám (z lůna) jako nemluvně, aby nato dal dosíci vám věku dospělého: pak abyste dosáhli staroby — ač některý z vás umírá před tím — a tak abyste dosáhli lhůty (vám) předurčené, a možná, pochopili"
        },
        {
            "chapter": 40,
            "verse": 68,
            "text": "Onť jest to, který vzbuzuje život a umrtvuje: a když rozhodne něco, řekne jen: „Staň se!“ a stane se"
        },
        {
            "chapter": 40,
            "verse": 69,
            "text": "Zdaž neviděl's ty, kteří hádají se ohledně znamení božích? Jak mohli býti tak oddáleni"
        },
        {
            "chapter": 40,
            "verse": 70,
            "text": "A ti, kdož vylhanou, nazývají Knihu a to, s čím poslali jsme proroky své, dobře zvědí"
        },
        {
            "chapter": 40,
            "verse": 71,
            "text": "až chomouty budou na šíjích jejich a řetězy, jimiž taháni budou"
        },
        {
            "chapter": 40,
            "verse": 72,
            "text": "v plamen (pekelný) a pak v ohni sžíháni budou"
        },
        {
            "chapter": 40,
            "verse": 73,
            "text": "Pak řečeno bude jim: „Kde jsou ti, jež s Bohem spolčovali jste a ctili"
        },
        {
            "chapter": 40,
            "verse": 74,
            "text": "vedle Boha?“ Řeknou: „Ztratili se nám! Ale my nevzývali jsme pranic předtím.“ Takovýmto způsobem v blud zavádí Bůh nevěřící"
        },
        {
            "chapter": 40,
            "verse": 75,
            "text": "„Toto jest odměna vaše za to, že neoprávněně radovali jste se na zemi a zpupně se chovali"
        },
        {
            "chapter": 40,
            "verse": 76,
            "text": "Vstupte do bran pekla, v němž (přebývati) budete věčně: jak špatné bude přebývání hrdopýšků!“"
        },
        {
            "chapter": 40,
            "verse": 77,
            "text": "I vyčkávej trpělivě; zajisté slib Boha pravdivý jest: a ať již ukážeme ti něco z toho, co slibujeme jim, aneb vezmeme tě k sobě dříve, k nám navráceni budou"
        },
        {
            "chapter": 40,
            "verse": 78,
            "text": "A před tebou již poslali jsme proroky: o některých vyprávěli jsme ti, a o některých jsme ti nevyprávěli; a nepříslušelo prorokovi, aby předvedl znamení jaké, leda z dopuštění božího. Však když přijde rozkaz boží, tehdy rozsouzeno bude dle pravdy a záhubě propadnou ti, kdož za marnost jej prohlašovali"
        },
        {
            "chapter": 40,
            "verse": 79,
            "text": "Bůh to jest, jenž učinil vám dobytčata, abyste jezdili na některých a z některých měli potravu"
        },
        {
            "chapter": 40,
            "verse": 80,
            "text": "A máte z nich prospěch mnohý; a abyste dosáhli pomocí jich zámyslů niter svých, na nich i na lodích jste nošeni"
        },
        {
            "chapter": 40,
            "verse": 81,
            "text": "Tak ukazuje vám Bůh znamení svá: a které ze znamení božích chcete zapírati"
        },
        {
            "chapter": 40,
            "verse": 82,
            "text": "Což necestovali zemí a neviděli jaký byl konec těch, kdož byli před nimi? A byli početnějšími jich a mocnější silou a stopami, jež zanechali v zemi: a přece pranic neprospělo jim konání jejich"
        },
        {
            "chapter": 40,
            "verse": 83,
            "text": "Však když přišli jim proroci jejich s jasnými důkazy, holedbali se oni tím, co měli z vědění: i obklopilo je to, čemu se byli vysmívali"
        },
        {
            "chapter": 40,
            "verse": 84,
            "text": "A když viděli sílu hněvu našeho, řekli: „Uvěřili jsme v Boha Jediného a zavrhujeme to, co byli jsme s ním spolčovali.“"
        },
        {
            "chapter": 40,
            "verse": 85,
            "text": "Však tehdy již neprospěla jim víra jejich — poté, když byli shlédli sílu hněvu našeho — dle zvyklosti Boha, jež předtím již byla vyplnila se nad služebníky jeho. A tak na místě propadli záhubě nevěřící"
        },
        {
            "chapter": 41,
            "verse": 1,
            "text": "Há. Mím"
        },
        {
            "chapter": 41,
            "verse": 2,
            "text": "Seslání od Milosrdného, Slitovného"
        },
        {
            "chapter": 41,
            "verse": 3,
            "text": "Kniha, jejíž znamení ROZDĚLENA byla jako Korán arabský pro lid vědoucí"
        },
        {
            "chapter": 41,
            "verse": 4,
            "text": "(aby byl) věštitelem a varovatelem — však většina jich vzdaluje se a nenaslouchá"
        },
        {
            "chapter": 41,
            "verse": 5,
            "text": "A říkají: „Zastřena jsou srdce naše před tím, k čemu zveš nás: a v uších našich tíha jest: mezi námi a tebou jest clona. Dělej si, (jak chceš): my (též tak) dělati si budeme.“"
        },
        {
            "chapter": 41,
            "verse": 6,
            "text": "Rci: „Jáť zajisté pouze jsem člověk, jako vy: vnuknuto pak mi jest, že Bůh váš jest jen Bohem Jediným! Kráčejte tedy přímo k němu a proste jej za odpuštění — a běda mnohobožcům"
        },
        {
            "chapter": 41,
            "verse": 7,
            "text": "Těm, kteří nedávají (povinné) almužny a v život budoucí již nevěří"
        },
        {
            "chapter": 41,
            "verse": 8,
            "text": "Těm pak, kdož uvěřili a konají dobré skutky, zajisté připadne odměna bezvýhradná.“"
        },
        {
            "chapter": 41,
            "verse": 9,
            "text": "Rci: „Zdaž nechcete věřiti v toho, jenž stvořil zemi ve dvou dnech a činiti mu chcete rovné? Onť Pánem jest veškerenstva"
        },
        {
            "chapter": 41,
            "verse": 10,
            "text": "On učinil na ní temena hor, a požehnal jí, a ustanovil po ní různé potraviny ve čtyřech dnech, rovným dílem pro (všechny) žádající"
        },
        {
            "chapter": 41,
            "verse": 11,
            "text": "Pak vznesl se na nebe, jež bylo pouhým dýmem, a řekl jemu i zemi: „Pojďte ke mně, ať poslušné již, či proti vůli své.“ I řekly nebe i země: „K tobě jdeme, poslušně!“"
        },
        {
            "chapter": 41,
            "verse": 12,
            "text": "I ustanovil je na sedmero nebes ve dvou dnech, a vnukl každému nebi činnost jeho: a ozdobili jsme nebesa nejspodnější pochodněmi a strážci takovéto bylo určení Mocného, Vševědoucího!“"
        },
        {
            "chapter": 41,
            "verse": 13,
            "text": "A když odvrátí se, rci: „Varuji vás před úderem bouřným, podobným onomu, jenž zachvátil (kmeny) 'Ád a Tsemúd!“"
        },
        {
            "chapter": 41,
            "verse": 14,
            "text": "Když přišli k nim proroci jejich zpředu jich i ze zadu, nabádajíce je, aby nevzývali ničeho, kromě Boha, řekli: „Kdyby byl chtěl Pán náš, byl by seslal anděly; myť zajisté v to, s čím posláni jste byli, nevěříme.“"
        },
        {
            "chapter": 41,
            "verse": 15,
            "text": "Pokud se týče (kmene) 'Ád, pyšně chovali se v zemi beze všeho oprávnění, a řekli: „Kdož mocnějším nás jest silou?“ Což neviděli, že Bůh to byl, jenž stvořil je, a že tedy on byl mocnějším jich (silou)? Znamení naše pak popírali"
        },
        {
            "chapter": 41,
            "verse": 16,
            "text": "I poslali jsme na ně vichr bouřný ve dnech zlověstných, abychom dali okusiti jim trestu potupného v životě pozemském: však trest života budoucího potupnější bude a nebude jim pomoženo"
        },
        {
            "chapter": 41,
            "verse": 17,
            "text": "A pokud se týče (kmene) Tsemúd, dali jsme mu (dobré) vedení; však raději měl slepotu, než dobré vedení — pročež zachvátil je úder bouřný trestu hanlivého za to, co vydobyli si"
        },
        {
            "chapter": 41,
            "verse": 18,
            "text": "Zachránili jsme pak ty, kdož uvěřili a báli se Boha"
        },
        {
            "chapter": 41,
            "verse": 19,
            "text": "A (přijde) den, kdy shromážděni budou nepřátelé Boha k ohni, jdouce v řadách"
        },
        {
            "chapter": 41,
            "verse": 20,
            "text": "a když dojdou k němu, dosvědčí proti nim sluch i zrak i kůže jejich to, co byli činili"
        },
        {
            "chapter": 41,
            "verse": 21,
            "text": "A řeknou kůžím svým: „Proč svědčíte proti nám.“ Řeknou: „Dal výřečnost nám Bůh; ten, jenž dal výřečnost všemu: onť stvořil vás po prvé a k němu budete navráceni"
        },
        {
            "chapter": 41,
            "verse": 22,
            "text": "A nemohli jste ukrýti se tak, aby nesvědčily proti vám sluch a zrak váš, a kůže vaše; nýbrž mnili jste, že Bůh neví mnoho z toho, co činíte"
        },
        {
            "chapter": 41,
            "verse": 23,
            "text": "A tato domněnka vaše, kterou měli jste o Bohu, zničila vás: a stali jste se z oněch, již záhubě propadli.“"
        },
        {
            "chapter": 41,
            "verse": 24,
            "text": "A i kdyby nyní trpělivě vyčkávali, přece obydlím jejich bude oheň (pekelný); a i kdyby prosili o prominutí, nebude prominuto jim"
        },
        {
            "chapter": 41,
            "verse": 25,
            "text": "Přisoudili jsme jim pak (věrné) soudruhy i zkrášlili ve zracích jejich, cokoliv před nimi bylo i co vzadu. A pronesen byl nad nimi (právem) rozsudek, jaký (pronesen byl) nad sbory Džinnů a lidí, které zašly před nimi: zajisté záhubě propadli"
        },
        {
            "chapter": 41,
            "verse": 26,
            "text": "A říkají ti, kdož neuvěřili: „Nenaslouchejte tomuto Koránu a přehlušte jej hovorem, abyste možná překonali (čtoucí jej).“"
        },
        {
            "chapter": 41,
            "verse": 27,
            "text": "Však dojista dáme okusiti těm, kdož neuvěřili, trestu přísného, a dojista odměníme je dle nejhorších skutků jejich"
        },
        {
            "chapter": 41,
            "verse": 28,
            "text": "Takováto jest odměna nepřátel Boha: oheň jim schystán jest! V něm přebývání bude jim věčné, odměnou za to, že znamení naše popírali"
        },
        {
            "chapter": 41,
            "verse": 29,
            "text": "A řeknou (pak) ti, kdož neuvěřili: „Pane náš, ukaž nám ty, kdož zavedli nás, z Džinnů a lidí: hodíme je, jedny i druhé, pod nohy naše, aby byli z nejspodnějších!“"
        },
        {
            "chapter": 41,
            "verse": 30,
            "text": "Zajisté pak na ty, kdož říkají: „Pánem naším jest Bůh,“ a poté béřou se přímo k němu, sestupují andělé, (říkajíce jim): „Nebojte a nermuťte se, nýbrž radujte se ze zahrady (ráje), jež slíbena byla vám"
        },
        {
            "chapter": 41,
            "verse": 31,
            "text": "My ochránci jsme vašimi v životě pozemském i budoucím: budete míti v ní, cožkoli žádají si duše vaše, vše, oč si požádáte"
        },
        {
            "chapter": 41,
            "verse": 32,
            "text": "jako pohostinství Odpouštějícího, Milosrdného"
        },
        {
            "chapter": 41,
            "verse": 33,
            "text": "Kdo, krásněji mluví toho, jenž vzývá Boha, a koná dobré skutky, a praví: „Jsem jedním z odevzdaných do vůle boží?“"
        },
        {
            "chapter": 41,
            "verse": 34,
            "text": "Nejsou rovny si (skutky) dobré a špatné. Odplácej (špatné) tím, co jest lepší: a hle, ten, mezi nímž a tebou bylo nepřátelství, jako by stal se ti přítelem vřelým"
        },
        {
            "chapter": 41,
            "verse": 35,
            "text": "Avšak nedosáhnou tohoto leda ti, kdož trpělivě vytrvávají: a nedosáhne toho leda ten, jenž štěstí má velké"
        },
        {
            "chapter": 41,
            "verse": 36,
            "text": "A kdyby rozjitřilo tě nějaké svádění Satanovo, hledej útočiště u Boha, neb on všeslyšící jest, vševědoucí"
        },
        {
            "chapter": 41,
            "verse": 37,
            "text": "Ze znamení jeho jsou den a noc, a slunce a měsíc: pročež nepadejte na tváře své před sluncem ani před měsícem, nýbrž padejte na tváře své před Bohem, jenž stvořil je oba, chcete-li jej uctívati"
        },
        {
            "chapter": 41,
            "verse": 38,
            "text": "A jsou-li pyšni? — za to ti, kdož jsou u Pá na tvého, pějí chválu jeho nocí i dnem a neunavují se"
        },
        {
            "chapter": 41,
            "verse": 39,
            "text": "A ze znamení jeho jest, že vidíš zemi schlíplou: však když sešleme na ni vodu, vzpruží se a vzedme. Zajisté ten, jenž vzkřísil ji, jest též křisitelem mrtvých, neboť on nade všemi věcmi moc má"
        },
        {
            "chapter": 41,
            "verse": 40,
            "text": "Ti, kteří zneuznávají znamení naše, nejsou skryti nám — a zdaž ten, jenž vržen bude v oheň (pekelný), bude lépe na tom, než ten, kdo přijde v bezpečí vstříc dnu zmrtvýchvstání? Čiňte si, (jak chcete): Bůh zajisté skutky vaše (dobře) obzírá"
        },
        {
            "chapter": 41,
            "verse": 41,
            "text": "Zajisté ti, kdož neuvěřili v Napomenutí, když přišlo jim — a přece v pravdě jest to Kniha skvostná"
        },
        {
            "chapter": 41,
            "verse": 42,
            "text": "Nedostihne jí marnost, ni zpředu, ni ze zadu: (jest to) seslání Moudrého, Chvály hodného"
        },
        {
            "chapter": 41,
            "verse": 43,
            "text": "Nic není ti říkáno, co by nebylo bývalo říkáno prorokům před tebou: zajisté pak Pán tvůj má v moci odpuštění, ale též trest bolestný"
        },
        {
            "chapter": 41,
            "verse": 44,
            "text": "A kdybychom byli učinili jej Koránem cizojazyčným, byli by říkali: „Proč nebyla ROZDĚLENA nám znamení jehož (Korán) cizojazyčný a (lidu) arabskému?“ Rci: „Onť pro ty, kdož uvěřili, Vedením jest a vyléčením, a pokud se týče těch, kdo nevěří, v uších jejich jest tíha a jsou vůči němu slepi: na ně voláno jest z místa dalekého.“"
        },
        {
            "chapter": 41,
            "verse": 45,
            "text": "A kdysi již dali jsme Mojžíšovi Knihu a mínění o ní rozešla se; nebýti pak slova předeslaného Pánem tvým, bylo by bývalo již rozsouzeno mezi nimi: neb zajisté byli ohledně Knihy v pochybnosti podezřívané"
        },
        {
            "chapter": 41,
            "verse": 46,
            "text": "Kdokoli činí dobro, činí tak ve prospěch své duše: a kdokoli činí zlo, tedy proti ní: a Pán tvůj jistě neukřivďuje služebníkům svým"
        }
    ]
}
{
    "juzs": [
        {
            "chapter": 41,
            "verse": 47,
            "text": "Jemu připadá vědomost o hodině (soudu): a není ovoce, jež vzešlo by ze sémě svého, aniž počne, neb porodí samice, bez vědomí jeho. A v den, kdy (Bůh) zavolá na ně: „Kde jsou ti společníci moji?“, řeknou: „Ujišťujeme tě, že není mezi námi nikoho, kdo dosvědčil by (to).“"
        },
        {
            "chapter": 41,
            "verse": 48,
            "text": "A ztratí se jim ti, které vzývali před tím; oni pak dovtípí se, že není pro ně útulku"
        },
        {
            "chapter": 41,
            "verse": 49,
            "text": "Neunavuje se člověk prosením o dobro; však když dotkne se jej zlo, tu zoufalý jest, malomyslný"
        },
        {
            "chapter": 41,
            "verse": 50,
            "text": "A když okusiti dáme mu milosrdenství svého po protivenství, jimiž dotčen byl, říká jistě: „To (právem) patří mi, a nemyslím, že hodina (soudu) přijde; a i kdybych navrácen byl k Pánu svému, dostane se mi u něho krásného (úděle).“ Však my dojista zpravíme ty, kdož neuvěřili, ohledně skutků jejich; a dojista okusiti dáme jim trestu přísného"
        },
        {
            "chapter": 41,
            "verse": 51,
            "text": "A když milosti své popřáli jsme člověku, odvrací se a vzdaluje se stranou: když pak dotkne se jej zlo, modlitba jeho široká jest (a dlouhá)"
        },
        {
            "chapter": 41,
            "verse": 52,
            "text": "Rci: „Co míníte? Je-li tato Kniha od Boha a neuvěříte-li v ni, kdo zbloudilejším jest onoho, jenž v rozkolu jest dalekém?“"
        },
        {
            "chapter": 41,
            "verse": 53,
            "text": "Ukážeme jim znamení svá v končinách různých a na nich samých, až jasně ukázáno jim bude, že (tato Kniha) jest pravdou. Což nepostačilo (říci), že Pán tvůj jest svědkem věcí všechněch?“"
        },
        {
            "chapter": 41,
            "verse": 54,
            "text": "Ó zajisté v pochybnosti jsou ohledně setkání s Pánem svým! Ó zajisté on obklopuje (věděním) věci všechny"
        },
        {
            "chapter": 42,
            "verse": 1,
            "text": "Há. Mím"
        },
        {
            "chapter": 42,
            "verse": 2,
            "text": "Ain. Qáf"
        },
        {
            "chapter": 42,
            "verse": 3,
            "text": "Takto vnuká tobě (zjevení) a těm, kdož před tebou byli, Bůh. Mocný. Moudrý"
        },
        {
            "chapter": 42,
            "verse": 4,
            "text": "Jemu přináleží, cožkoli na nebi jest i na zemi: a on nejvyšší jest, velký"
        },
        {
            "chapter": 42,
            "verse": 5,
            "text": "Pukají téměř nebesa s hůry — a andělé vyvyšují Pána svého ve chvále jeho a prosí za odpustění pro ty, kdož na zemi jsou. Ó zajisté Bůh velkým jest v odpoustění, slitovným"
        },
        {
            "chapter": 42,
            "verse": 6,
            "text": "Ony pak, kdož vzali si vedle Boha ochránce, střeže Bůh, a ty nejsi nad nimi poručníkem"
        },
        {
            "chapter": 42,
            "verse": 7,
            "text": "Takto tedy vnuknuli jsme ti Korán a arabský, abys varoval jím matku měst a ty, kdož kolem jsou; a abys varoval je přede dnem shromáždění, o němž není pochyby: kdy jedni budou v zahradě (rajské) a druzí v plamenech"
        },
        {
            "chapter": 42,
            "verse": 8,
            "text": "Kdyby Bůh byl chtěl, byl by učinil je lidem jedním; však on, uvádí, koho chce, v milosrdenství své, a nepravostným nebude ochránce, ni pomocníka"
        },
        {
            "chapter": 42,
            "verse": 9,
            "text": "Či vzali si vedle něho ochránce? Právě Bůh jest (oním) ochráncem; on křísí mrtvé; a on nade všemi věcmi moc má"
        },
        {
            "chapter": 42,
            "verse": 10,
            "text": "V čemkoli pak rozešli jste se v mínění, rozsouzení toho přináleží Bohu. Totoť jest Bůh, Pán můj; na něho spoléhám a k němu kajícně obracím se"
        },
        {
            "chapter": 42,
            "verse": 11,
            "text": "Stvořitel nebes i země: učinil vám z vás samých družky a dobytčata (stvořil) v párech; tím rozmnožuje vás. Není ničeho jemu podobného — a on všeslyšící jest, vševědoucí"
        },
        {
            "chapter": 42,
            "verse": 12,
            "text": "Jemu patří klíče k nebi a zemi: hojně obdarovává výživou koho chce, aneb odměřuje (ji); neb zajisté on o všech věcech má vědomost"
        },
        {
            "chapter": 42,
            "verse": 13,
            "text": "Zákonem učinil vám náboženství, jež byl doporučil Noemovi, a jež vnuknuli jsme i tobě; a jež doporučili jsme Abrahamovi, a Mojžíšovi, a Ježíšovi, (řkouce jim): „Zachovávejte (toto) náboženství a nerozštěpujte je!“ Jest protivno mnohobožcům to, k čemu zveš je: Bůh pak vybéře si, koho chtíti bude, pro (náboženství) toto, a Bůh povede k němu ty, kdož kajícně k němu obrátí se"
        },
        {
            "chapter": 42,
            "verse": 14,
            "text": "A rozštěpili se jen poté, když přišlo jim vědění, ze vzájemné svévole; a nebýti slova Pána tvého, jež předcházelo, stanovíc lhůtu předurčenou, bylo by již bývalo rozsouzeno mezi nimi. Zajisté pak ti, kdož zdědili Knihu po nich, jsou v pochybnosti o ní váhavé"
        },
        {
            "chapter": 42,
            "verse": 15,
            "text": "Proto tedy zvi (je) a jdi přímým směrem, jakž nakázáno bylo ti, a nenásleduj choutek jejich, a rci: „Uvěřil jsem v Knihu, kterou seslal Bůh a nakázáno bylo mi, abych hlásal spravedlnost mezi vámi. Bůh jest Pánem naším i Pánem vaším: nám patří skutky naše a vám skutky vaše: není důvodu (k rozepři) mezi námi a vámi. Bůh shromáždí nás všechny a k němu vede (cesta) návratu.“"
        },
        {
            "chapter": 42,
            "verse": 16,
            "text": "Pokud se týče těch, kteří přou se ohledně Boha poté, když byl vyslyšel (proroka), důvody jejich zavrženy budou Bohem, a nad nimi bude hněv jeho, a (schystán jest) jim trest přísný"
        },
        {
            "chapter": 42,
            "verse": 17,
            "text": "Bůh to jest, jenž seslal Knihu v pravdě, jakož i váhu; a kdo může tě zpraviti? Dost možná, hodina (soudu) blízka jest"
        },
        {
            "chapter": 42,
            "verse": 18,
            "text": "Uspíšiti chtějí ji ti, kdož nevěří v ni; však ti, kdož uvěřili, chvějí se bázní před ní, vědouce, že jest pravdiva. Ó zajisté ti, kdož pochybují o hodině (soudu), v bloudění jsou dalekém"
        },
        {
            "chapter": 42,
            "verse": 19,
            "text": "Bůh dobrotivý jest vůči služebníkům svým: hojně obdarovává, koho chce, a on silní jest, mocný"
        },
        {
            "chapter": 42,
            "verse": 20,
            "text": "Kdokoliv žádá si pěstění pole života budoucího, rozmnožíme mu pole jeho: a kdokoliv žádá si pěstění pole života pozemského, dáme mu je, však nebude mu v životě budoucím podílu"
        },
        {
            "chapter": 42,
            "verse": 21,
            "text": "Či mají snad společníky, kteří zákonem stanovili jim náboženství, jež nebyl dovolil Bůh? Však nebýti slova rozhodnutí, bylo by již bývalo rozsouzeno mezi nimi! Zajisté pak nepravostným schystán jest trest bolestný"
        },
        {
            "chapter": 42,
            "verse": 22,
            "text": "(Tehdy) spatříš nepravostné chvějící se bázní před tím, co si vydobyli, an (trest) nezvratně padati bude na ně: však ti, kdož uvěřili a konali dobré skutky, budou v květnatých luzích zahrady (ráje); tam míti budou, cokoliv si přáti budou, u Pána svého — totoť milost bude velká"
        },
        {
            "chapter": 42,
            "verse": 23,
            "text": "Toto jest, co zvěstuje Bůh služebníkům svým, kteří uvěřili a konali dobré skutky. Rci: „Nežádám si od vás za to odměny, vyjma lásky k příbuzným. A kdokoli dobude si (zásluhy) dobrým skutkem, rozmnožíme mu jím dobro; neb zajisté Bůh jest velkým v odpouštění, vděčným.“"
        },
        {
            "chapter": 42,
            "verse": 24,
            "text": "Či říkají: „On vymyslil si lež o Bohu?“ Však kdyby Bůh chtěl, dojista mohl by zapečetiti srdce tvé! Ale Bůh zahladí marnost a utvrdí pravdu slovy svými, neb zajisté dobře ví o tom, co skrývají nitra"
        },
        {
            "chapter": 42,
            "verse": 25,
            "text": "Onť to jest, jenž přijímá pokání od služebníků svých a promíjí jim hříchy a ví, co činíte"
        },
        {
            "chapter": 42,
            "verse": 26,
            "text": "A vyslyší ty, kdož uvěřili a konali dobré skutky a rozmnoží nad nimi milost svou: však pro nevěřící (schystán jest) trest přísný"
        },
        {
            "chapter": 42,
            "verse": 27,
            "text": "Kdyby Bůh v hojnosti rozdělával dary své služebníkům svým, svévoli tropili by v zemi; však on sesílá dle míry, cokoliv chce, neboť on (dobře) zpraven jest o služebnících svých a (dobře) je obzírá"
        },
        {
            "chapter": 42,
            "verse": 28,
            "text": "Onť to jest, jenž sesílá déšť hojný poté, když lidé byli ztratili naději, a šíří tak milosrdenství své: onť Ochránce jest, Chvályhodný"
        },
        {
            "chapter": 42,
            "verse": 29,
            "text": "Ze znamení jeho pak jest stvoření nebes i země a cokoliv rozptýlil po ní ze živočichů: a on ke shromáždění (všech) jich, kdykoli zachce, moc má"
        },
        {
            "chapter": 42,
            "verse": 30,
            "text": "Nepostihne vás nijaké neštěstí, jež nebylo by výsledkem skutků rukou vašich: a on promíjí (tak) mnohé"
        },
        {
            "chapter": 42,
            "verse": 31,
            "text": "Vám pak nelze znemožniti (jeho vůli) na zemi, a vedle něho nemáte ochránce, ni pomocníka"
        },
        {
            "chapter": 42,
            "verse": 32,
            "text": "A ze znamení jeho jsou též moře brázdící lodi, podobné horám"
        },
        {
            "chapter": 42,
            "verse": 33,
            "text": "kdyby chtěl, dal by ztichnouti větrům a zůstaly by nehybné na hřbetech (vln): zajisté v tomto znamení jsou všem trpělivě vyčkávajícím, vděčným"
        },
        {
            "chapter": 42,
            "verse": 34,
            "text": "Anebo dal by jim ztroskotati (za trest) za skutky jejich: však on promíjí (tak) mnohé"
        },
        {
            "chapter": 42,
            "verse": 35,
            "text": "Seznají pak ti, kdož hádají se ohledně znamení našich, že nebude jim útočiště"
        },
        {
            "chapter": 42,
            "verse": 36,
            "text": "Cožkoliv dáno bylo vám, jest pouze (dočasný) požitek života pozemského: a co u Boha jest, bude lepším a trvalejším pro ty kdož uvěřili a spoléhají na Pána svého"
        },
        {
            "chapter": 42,
            "verse": 37,
            "text": "a ty, kdož vzdalují se velkých hříchů a smilstev, a kdykoliv rozzlobeni jsou, odpouštějí"
        },
        {
            "chapter": 42,
            "verse": 38,
            "text": "a ty, kdož odpovídají na volání Pána svého, a zachovávají modlitbu, a jichž věci (řízeny) jsou PORADOU vzájemnou, a kteří z toho, čím obdařili jsme je, štědře (almužnu) rozdávají"
        },
        {
            "chapter": 42,
            "verse": 39,
            "text": "a ty, kdož postiženi byvše bezprávím, sami sobě pomáhají"
        },
        {
            "chapter": 42,
            "verse": 40,
            "text": "odplata pak špatnosti budiž špatnost jí stejná; — vsak kdo promíjí (bezpráví) a smiřuje se, odplata jeho (záleží) od Boha: neb Bůh nemiluje těch, kdož utiskují"
        },
        {
            "chapter": 42,
            "verse": 41,
            "text": "A proti tomu, jenž sám sobě pomohl si poté, když učiněno bylo mu bezpráví, nebude příčiny (k trestu)"
        },
        {
            "chapter": 42,
            "verse": 42,
            "text": "však bude příčina (taková) vůči těm, kdož utiskují lid a svévoli páší beze všeho oprávnění: pro tyto (připraven) jest trest bolestný"
        },
        {
            "chapter": 42,
            "verse": 43,
            "text": "Však kdo trpělivě snáší a odpouští — toť zajisté věcí jest povinnou"
        },
        {
            "chapter": 42,
            "verse": 44,
            "text": "Tomu, jejž zavádí Bůh v blud, nebude poté ochránce: a spatříš nepravostné, když shlédnou trest svůj, řkoucí: „Jest možnosti nějaké k návratu?“"
        },
        {
            "chapter": 42,
            "verse": 45,
            "text": "A spatříš je, když předvedeni budou před trest, ponížené hanbou, vrhati naň pokradmé pohledy. I řeknou ti, kdož uveřili: „Zajisté záhubě propadli ti, kdož v záhubu přivedli sebe samy a rodiny své v den zmrtvýchvstání! Ó zajisté, nepravostní vrženi budou v trest trvalý!“"
        },
        {
            "chapter": 42,
            "verse": 46,
            "text": "A nebudou míti ochránců, již pomohli by jim vedle Boha; a tomu, jejž Bůh v blud zavádí, není cesty (pravé)"
        },
        {
            "chapter": 42,
            "verse": 47,
            "text": "Odpovězte tedy (na volání) Pána svého před tím, než přijde den, jehož příchodu nikdo nezabrání Bohu, (aby nenařídil): nebude vám útulku v den onen, aniž bude možno vám zapírati"
        },
        {
            "chapter": 42,
            "verse": 48,
            "text": "A odvracejí-li se, věz, že neposlali jsme tě jako strážce nad nimi: tvým úkolem jest pouze hlásání. Zajisté, když dáme okusiti člověku milosrdenství svého, raduje se z něho; však když postihne jej cos špatného za předešlé činy rukou jeho, zajisté člověk jest zatvrzelcem"
        },
        {
            "chapter": 42,
            "verse": 49,
            "text": "Bohu přináleží panství nebes i země; tvoří, cokoliv chce: dává, komu chce, dcery; a dává, komu chce, syny"
        },
        {
            "chapter": 42,
            "verse": 50,
            "text": "Anebo dává je v párech, syny i dcery: a činí, koho chce, bezdětným: neboť on vševědoucí jest a všemocný"
        },
        {
            "chapter": 42,
            "verse": 51,
            "text": "A není dáno člověku, aby mluvil s ním Bůh, vyjma vnuknutím, nebo zpoza clony: aneb když posílá posla, aby vnuknul (lidem), z dopuštění jeho, cokoliv on chce: onť zajisté nejvyšší jest a moudrý"
        },
        {
            "chapter": 42,
            "verse": 52,
            "text": "A takovýmto způsobem poslali jsme ti s vnuknutím ducha z rozkazu svého: ty nevěděl's, co jest Kniha, aniž co jest víra — však my učinili jsme ji světlem, jímž vedeme, koho chceme ze služebníků svých. Ty pak zajisté vedeš ke stezce přímé"
        },
        {
            "chapter": 42,
            "verse": 53,
            "text": "ke stezce Boha, jemuž přináleží, cožkoliv jest na nebi a na zemi. Ó zajisté, k Bohu navracejí se věci všechny"
        },
        {
            "chapter": 43,
            "verse": 1,
            "text": "Há. Mím"
        },
        {
            "chapter": 43,
            "verse": 2,
            "text": "Při Knize zjevné"
        },
        {
            "chapter": 43,
            "verse": 3,
            "text": "Zajisté učinili jsme ji Koránem arabským, abyste pochopili"
        },
        {
            "chapter": 43,
            "verse": 4,
            "text": "Onať pak nalézá se v Knize prvotní u nás: (Korán jest to) vznesený, plný moudrosti"
        },
        {
            "chapter": 43,
            "verse": 5,
            "text": "Zdaž odmrštíme od vás Napomenutí proto, že lid jste výstřednický"
        },
        {
            "chapter": 43,
            "verse": 6,
            "text": "A kolik poslali jsme proroků mezi (národy) předešlé"
        },
        {
            "chapter": 43,
            "verse": 7,
            "text": "A nebylo proroka, jenž přišel k nim, z něhož by si nebyli šašky tropili"
        },
        {
            "chapter": 43,
            "verse": 8,
            "text": "Pročež zahladili jsme (národy) silnější těchto mocí: a před nimi stojí příklad předešlých"
        },
        {
            "chapter": 43,
            "verse": 9,
            "text": "A tážeš-li se jich: „Kdo stvořil nebe a zemi?“ jistě řeknou: „Stvořil je Mocný, Vševědoucí.“"
        },
        {
            "chapter": 43,
            "verse": 10,
            "text": "(Ano) ten, jenž učinil vám zemi kolébkou a učinil vám na ní stezky, abyste jimi vedeni byli"
        },
        {
            "chapter": 43,
            "verse": 11,
            "text": "a jenž seslal vám s nebe vodu, dle odměření: i vzkříjsme jí končinu zmrtvělou. Stejně tak (z hrobů) vyvedeni budete"
        },
        {
            "chapter": 43,
            "verse": 12,
            "text": "A jenž stvořil všechno (tvorstvo) v párech, a dal vám v lodích a dobytčatech prostředky k ježdění"
        },
        {
            "chapter": 43,
            "verse": 13,
            "text": "abyste seděli v rovnováze na hřbetech jejich a vzpomínali, když tak v rovnováze na nich sedíte, dobrodiní Pána svého, řkouce: „Chválen budiž ten, jenž podmanil nám toto! Neb sami nebyli bychom nikdy se k tomu dostali"
        },
        {
            "chapter": 43,
            "verse": 14,
            "text": "a zajisté my k Pánu svému navrátíme se.“"
        },
        {
            "chapter": 43,
            "verse": 15,
            "text": "Však přece učinili mu ze služebníků jeho děti! Zajisté člověk jest velký zatvrzelec zjevný"
        },
        {
            "chapter": 43,
            "verse": 16,
            "text": "Či Bůh by si byl vzal dcery z toho, co stvořil, a syny vybral pro vás"
        },
        {
            "chapter": 43,
            "verse": 17,
            "text": "A přec když oznámeno jest jednomu z nich narození toho, o čem podobenství činí ohledně Milosrdného, zasmuší se temným stínem tvář jeho a jest jako zařezaný"
        },
        {
            "chapter": 43,
            "verse": 18,
            "text": "Zdaž (dávati budou Bohu za děti tvory), již vychováni jsou v ozdůbkách a sklonni jsou k hádkám bez zjevných důvodů"
        },
        {
            "chapter": 43,
            "verse": 19,
            "text": "A učinili z andělů, kteří jsou služebníci Milosrdného, ženy. Což byli svědky stvoření jejich? Zapsáno bude jim toto dosvědčování jich a tázáni (ohledně toho) budou"
        },
        {
            "chapter": 43,
            "verse": 20,
            "text": "A říkají: „Kdyby byl chtěl Milosrdný, nebyli bychom jich nikdy uctívali.“ Nijakého vědění nemají o tom: a pouze lhou"
        },
        {
            "chapter": 43,
            "verse": 21,
            "text": "Či snad dali jsme jim Knihu nějakou předtím, jíž přidržují se"
        },
        {
            "chapter": 43,
            "verse": 22,
            "text": "Naopak; ale říkají: „Shledali jsme otce naše v (jistém) náboženství: a my šlépějemi jejich vedeni jsme.“"
        },
        {
            "chapter": 43,
            "verse": 23,
            "text": "A stejně tak, pokaždé, když poslali jsme před tebou varovatele některému městu, říkali bohatci jeho: „Zajisté shledali jsme otce své v (jistém) náboženství a my pokračujeme v šlépějích jejich.“"
        },
        {
            "chapter": 43,
            "verse": 24,
            "text": "Řekli (jim): „A i kdyby dáno vám bylo cos správnějšího toho, co nalezli jste u otců svých?“ I řekli: „Myť zajisté v to, s čím posláni jste byli, nevěříme!“"
        },
        {
            "chapter": 43,
            "verse": 25,
            "text": "Pročež pomstili jsme se na nich a viz, jaký byl konec těch, kdož lháři nazývali (proroky)"
        },
        {
            "chapter": 43,
            "verse": 26,
            "text": "A (vzpomeň), když řekl Abraham otci svému a lidu svému: „Jáť prost jsem viny na tom, co uctíváte"
        },
        {
            "chapter": 43,
            "verse": 27,
            "text": "vyjma (uctívání) toho, jenž stvořil mne a jenž povede mne (stezkou pravou).“"
        },
        {
            "chapter": 43,
            "verse": 28,
            "text": "A toto učinil slovem trvalým v potomstvu svém, aby (k Bohu) navraceli se"
        },
        {
            "chapter": 43,
            "verse": 29,
            "text": "Ale popřál jsem tímto i otcům jejich požitků (pozemských), až do dne, kdy přišla jim pravda, a prorok zjevný"
        },
        {
            "chapter": 43,
            "verse": 30,
            "text": "A když přišla jim pravda, řekli: „Totoť kouzelnictví jest: my zajisté v ně nevěříme!“"
        },
        {
            "chapter": 43,
            "verse": 31,
            "text": "A říkají: „Ledaže by byl býval seslán tento Korán muži z obou měst znamenitému, (byli bychom uvěřili).“"
        },
        {
            "chapter": 43,
            "verse": 32,
            "text": "Zdaž oni jsou rozdělovateli milosrdenství Pána tvého? My rozdělujeme mezi ně živo bytí jejich v životě pozemském: a povznášíme jedny nad druhé v různých stupních, aby vzíti si mohli někteří jiné do poddanství. Však milosrdenství Pána tvého lepším jest toho, co shromažďují"
        },
        {
            "chapter": 43,
            "verse": 33,
            "text": "A nebýti toho, že lidé byli by se stali jedním národem (nevěřících) byli bychom dali domům těm, kdož nevěří v Milosrdného, střechy stříbrné a schodiště, po nichž by k nim vzestupovali"
        },
        {
            "chapter": 43,
            "verse": 34,
            "text": "a domům jich brány (ze stříbra), a lehátka, na nichž by spočívali"
        },
        {
            "chapter": 43,
            "verse": 35,
            "text": "a ZLATÉ OZDOBY; neb vše toto jest rozkoší života pozemského: však (lepší) život budoucí (schystán jest) u Pána tvého bohabojným"
        },
        {
            "chapter": 43,
            "verse": 36,
            "text": "A k tomu, jenž straniti bude se napomenutí Milosrdného, připneme řetězem Satana, jenž bude mu pak druhem (věrným)"
        },
        {
            "chapter": 43,
            "verse": 37,
            "text": "a budou odvraceti (lidi) od stezky Páně; tito pak budou míti za to, ze (správně) jsou vedeni"
        },
        {
            "chapter": 43,
            "verse": 38,
            "text": "Až když pak přijde (člověk takový) před nás, řekne: „Kéž by mezi mnou a tebou byla vzdálenost obou východů! Jak špatný jsi to druh!“"
        },
        {
            "chapter": 43,
            "verse": 39,
            "text": "Však toto neprospěje vám již v den onen, neb nepravostnými jste byli; družně budete sdíleti pak trest"
        },
        {
            "chapter": 43,
            "verse": 40,
            "text": "Zdaž dokážeš, abys sluch dal hluchým a správně vedl slepé a ty, kdož v bloudění jsou zjevném"
        },
        {
            "chapter": 43,
            "verse": 41,
            "text": "A ať již dojista odejmeme tě ze středu jejich, zajisté že pomstu na nich vykonáme"
        },
        {
            "chapter": 43,
            "verse": 42,
            "text": "nebo ať již ukážeme ti to, co slíbili jsme jim, my zajisté zmůžeme je"
        },
        {
            "chapter": 43,
            "verse": 43,
            "text": "I přidrž se toho, co vnuknuto ti bylo, neb zajisté jsi na stezce přímé"
        },
        {
            "chapter": 43,
            "verse": 44,
            "text": "A (Korán) dojista napomenutím jest tobě i lidu tvému: a dotazováni (ohledni něho) budete"
        },
        {
            "chapter": 43,
            "verse": 45,
            "text": "i taž se oněch proroků, jež před tebou poslali jsme, zda učinili jsme jim vedle Milosrdného božstva, která měli by uctívati"
        },
        {
            "chapter": 43,
            "verse": 46,
            "text": "Kdys již poslali jsme Mojžíše s jasnými důkazy svými k Faraonovi a předním lidu jeho, i řekl: „Jáť poslem jsem Pána veškerenstva.“"
        },
        {
            "chapter": 43,
            "verse": 47,
            "text": "A když předvedl jim znamení naše, hle, smáli se jim"
        },
        {
            "chapter": 43,
            "verse": 48,
            "text": "A nebylo znamení, jež ukázali jsme jim, jež nebylo by bývalo větší předešlého: a stíhali jsme je tresty, aby k nám snad i obrátili se"
        },
        {
            "chapter": 43,
            "verse": 49,
            "text": "I řekli: „Ó kouzelníče, popros pro nás Pána svého, aby učinil to, čím zavázal se tobě, neb my zajisté jsme (již) na cestě správné.“"
        },
        {
            "chapter": 43,
            "verse": 50,
            "text": "A když odejmuli jsme od nich trest, hle, porušili slib"
        },
        {
            "chapter": 43,
            "verse": 51,
            "text": "A dal Farao provolání lidu svému, řka: „Lide můj, což nepřináleží mne panství Egypta, jakož i řek těchto, jež pode mnou tekou? Což nevidíte"
        },
        {
            "chapter": 43,
            "verse": 52,
            "text": "Nejsem-liž lepším tohoto opovržence, jenž stěží dovede se vyjádřiti"
        },
        {
            "chapter": 43,
            "verse": 53,
            "text": "Kdyby (aspoň) měl na sobě zlaté náramky a kdyby byli přišli s ním andělé v družině!“"
        },
        {
            "chapter": 43,
            "verse": 54,
            "text": "Takto lehkovážným učinil lid svůj a poslechli jej, neb byli lidem prostopášným"
        },
        {
            "chapter": 43,
            "verse": 55,
            "text": "a když rozhněvali nás, pomstili jsme se na nich a všechny utopili je"
        },
        {
            "chapter": 43,
            "verse": 56,
            "text": "a učinili jsme je prvním příkladem pro (národy) budoucí"
        },
        {
            "chapter": 43,
            "verse": 57,
            "text": "A když syn Mariin dán jest za příklad, hle, lid tvůj od něho odvrací se"
        },
        {
            "chapter": 43,
            "verse": 58,
            "text": "a říkají: „Zdaž božstva naše lepšími jsou, či on?“ Učinili ti jej tedy příkladem jen z chuti po sporu, neb věru lidem jsou hádkymilovným"
        },
        {
            "chapter": 43,
            "verse": 59,
            "text": "Onť pouze jest služebníkem (naším), jemuž popřáli jsme milosti své a příkladem učinili jej synům Israele"
        },
        {
            "chapter": 43,
            "verse": 60,
            "text": "A kdybychom chtěli, mohli bychom z vás učiniti anděly, aby nástupci vašimi byli na zemi"
        },
        {
            "chapter": 43,
            "verse": 61,
            "text": "Onť pak zajisté bude poznáním hodiny (soudu): pročež nepochybujte nijak o ní a následujte mne: totoť jest stezka přímá"
        },
        {
            "chapter": 43,
            "verse": 62,
            "text": "A nechť neodvrátí vás nijak od ní Satan; onť zajisté jest vám nepřítelem zjevným"
        },
        {
            "chapter": 43,
            "verse": 63,
            "text": "A když přišel Ježíš s jasnými důkazy, řekl: „Přišel jsem k vám s moudrostí a abych vysvětlil vám něco z toho, o čem rozcházíte se (v mínění): pročež bojte se Boha a poslechněte mne"
        },
        {
            "chapter": 43,
            "verse": 64,
            "text": "Bůh zajisté jest Pánem mým a Pánem vaším, pročež uctívejte jej: totoť jest stezka přímá!“"
        },
        {
            "chapter": 43,
            "verse": 65,
            "text": "I rozešly se (v mínění různé) strany mezi sebou: a běda těm, kdož nepravostni byli, před trestem dne bolestiplného"
        },
        {
            "chapter": 43,
            "verse": 66,
            "text": "Což jiného očekávají, než aby hodina (soudu) přišla na ně, aniž by toho tušili, znenadání"
        },
        {
            "chapter": 43,
            "verse": 67,
            "text": "A nejlepší přátelé v den onen stanou se navzájem sobě nepřáteli; vyjma bohabojných"
        },
        {
            "chapter": 43,
            "verse": 68,
            "text": "„Ó služebníci moji, vám netřeba se báti dnes, aniž rmoutiti se"
        },
        {
            "chapter": 43,
            "verse": 69,
            "text": "vám, kteříž uvěřili jste ve znamení naše a do vůle mé jste byli odevzdáni"
        },
        {
            "chapter": 43,
            "verse": 70,
            "text": "Vstupte v zahrady (ráje), vy, i manželky vaše, v radování!“"
        },
        {
            "chapter": 43,
            "verse": 71,
            "text": "Obcházeni budou s mísami zlatými a číšemi, v nichž bude cokoliv přáti si budou duše a co lahoditi bude zrakům; a tam přebývati budete věčně"
        },
        {
            "chapter": 43,
            "verse": 72,
            "text": "Toto jest zahrada (ráje), již dědictvím učinili jsme vám v odměnu za skutky vaše"
        },
        {
            "chapter": 43,
            "verse": 73,
            "text": "V ní bude pro vás ovoce v hojnosti, z něhož požívati budete"
        },
        {
            "chapter": 43,
            "verse": 74,
            "text": "Zajisté pak provinilci budou na věk přebývati v trestu pekelném"
        },
        {
            "chapter": 43,
            "verse": 75,
            "text": "jenž nebude jim přerušen, a v úzkosti tam setrvají"
        },
        {
            "chapter": 43,
            "verse": 76,
            "text": "My pak neukřivdili jsme jim, nýbrž oni sobě samým ukřivdili"
        },
        {
            "chapter": 43,
            "verse": 77,
            "text": "A volati budou: „Ó Máliku! Nechť skončí s námi Pán tvůj!“ Řekne: „Nikoli, zde zajisté zůstanete!“"
        },
        {
            "chapter": 43,
            "verse": 78,
            "text": "Nyní pak přinesli jsme vám pravdu; však většině vás pravda jest odporná"
        },
        {
            "chapter": 43,
            "verse": 79,
            "text": "Že pevně upletli svou léčku? Však i my svoji pevně upleteme"
        },
        {
            "chapter": 43,
            "verse": 80,
            "text": "Či domnívají se, že neslyšíme tajný (hovor) jejich a jejich šeptání? Zajisté, a poslové naši vedle nich (stojící), vše spisují"
        },
        {
            "chapter": 43,
            "verse": 81,
            "text": "Rci: „Kdyby Milosrdný měl syna, jáť první byl bych z jej uctívajících"
        },
        {
            "chapter": 43,
            "verse": 82,
            "text": "(však) chválen budiž Pán nebes a země, Pán trůnu, nade (vše) to, co (o něm) vykládají"
        },
        {
            "chapter": 43,
            "verse": 83,
            "text": "I ponech je, ať jen žvaní a zahrávají si, až setkají se s oním dnem (soudu) svého, jenž slibován jest jim"
        },
        {
            "chapter": 43,
            "verse": 84,
            "text": "Neb on jest ten, jenž na nebi Bohem jest a na zemi Bohem jest: a on moudrý jest a vševědoucí"
        },
        {
            "chapter": 43,
            "verse": 85,
            "text": "I požehnán budiž ten, jemuž přináleží panství nebes a země a všeho, což mezi nimi jest: on má vědomost o hodině (soudu) a k němu navráceni budete"
        },
        {
            "chapter": 43,
            "verse": 86,
            "text": "A nebudou moci ti, které oni vzývají vedle Boha, přimluviti se (za ně), vyjma těch, kdož svědectví vydali o pravdě: a oni dobře to zvědí!“"
        },
        {
            "chapter": 43,
            "verse": 87,
            "text": "A tážeš-li se jich, kdo stvořil je, jistě řeknou: „Bůh.“ Jak tedy mohou tak lháti"
        },
        {
            "chapter": 43,
            "verse": 88,
            "text": "A na rčení jeho: „Pane můj, tito zajisté jsou lidem nevěřícím,“"
        },
        {
            "chapter": 43,
            "verse": 89,
            "text": "(řekl Bůh): „Odvrať se tedy od nich a rci: ‚Pokoj vám!‘ Však oni zvědí!“"
        },
        {
            "chapter": 44,
            "verse": 1,
            "text": "Há. Mím"
        },
        {
            "chapter": 44,
            "verse": 2,
            "text": "Při knize zjevné"
        },
        {
            "chapter": 44,
            "verse": 3,
            "text": "Zajisté seslali jsme ji, abychom varovali jí, v noci požehnané"
        },
        {
            "chapter": 44,
            "verse": 4,
            "text": "v noci té ustanoveno jest veškeré nakázání moudré"
        },
        {
            "chapter": 44,
            "verse": 5,
            "text": "rozkazem od nás. Myť zajisté vysíláme (posly)"
        },
        {
            "chapter": 44,
            "verse": 6,
            "text": "jako milosrdenství od Pána svého: onť zajisté všeslyšící jest, vševědoucí"
        },
        {
            "chapter": 44,
            "verse": 7,
            "text": "Pán nebes i země a všeho, což mezi oběma jest, pevně-li věříte"
        },
        {
            "chapter": 44,
            "verse": 8,
            "text": "Není Boha, kromě něho; obživuje i umrtvuje: Pán váš i Pán otců vašich předešlých"
        },
        {
            "chapter": 44,
            "verse": 9,
            "text": "A přec ještě v pochybnosti zahrávají si"
        },
        {
            "chapter": 44,
            "verse": 10,
            "text": "Však pozoruj je v den, kdy vydají nebesa DÝM zjevný"
        },
        {
            "chapter": 44,
            "verse": 11,
            "text": "jenž zahalí lidstvo: to trest bude bolestný"
        },
        {
            "chapter": 44,
            "verse": 12,
            "text": "(Volati budou): „Pane náš, odejmi od nás trest, my již věříme!“"
        },
        {
            "chapter": 44,
            "verse": 13,
            "text": "Jak mohlo by nyní býti jim dáno Napomenutí? Vždyť již byl přišel jim prorok zjevný"
        },
        {
            "chapter": 44,
            "verse": 14,
            "text": "však odvrátili se od něho a řekli: „Posedlý, (jinými) naučený!“"
        },
        {
            "chapter": 44,
            "verse": 15,
            "text": "Kdybychom odejmuli od vás trest jen maličko, (k nevíře) vrátili byste se"
        },
        {
            "chapter": 44,
            "verse": 16,
            "text": "V den, kdy udeříme úderem velkým, tehdy pomstíme se"
        },
        {
            "chapter": 44,
            "verse": 17,
            "text": "Však již před nimi na zkoušku postavili jsme lid Faraonův, a přišel jim posel vzácný"
        },
        {
            "chapter": 44,
            "verse": 18,
            "text": "(řka): „Vraťte se mnou služebníky boží: jáť jsem vám poslem důvěryhodným"
        },
        {
            "chapter": 44,
            "verse": 19,
            "text": "a nepovyšujte se nad Boha, neb přicházím k vám s mocí zjevnou"
        },
        {
            "chapter": 44,
            "verse": 20,
            "text": "a útočiště béřu u Pána svého i Pána vašeho, abyste nekamenovali mne"
        },
        {
            "chapter": 44,
            "verse": 21,
            "text": "A jest-li neuvěřili jste jim, oddalte se ode mne.“"
        },
        {
            "chapter": 44,
            "verse": 22,
            "text": "Vzýval pak Pána svého: „Titoť zajisté jsou lidem provinilým!“"
        },
        {
            "chapter": 44,
            "verse": 23,
            "text": "„Vyjdi se služebníky mými za noci, neb pronásledováni budete"
        },
        {
            "chapter": 44,
            "verse": 24,
            "text": "A zanech za sebou moře zklidněné, neboť voje jejich potopeny budou.“"
        },
        {
            "chapter": 44,
            "verse": 25,
            "text": "Kolik zahrad pak opustili a pramenů"
        },
        {
            "chapter": 44,
            "verse": 26,
            "text": "A polí obilných a přebývání vzácných"
        },
        {
            "chapter": 44,
            "verse": 27,
            "text": "A slastí, v nichž rozkoš mívali"
        },
        {
            "chapter": 44,
            "verse": 28,
            "text": "Tak (stalo se): a dědici jich lid jiný jsme učinili"
        },
        {
            "chapter": 44,
            "verse": 29,
            "text": "A nelkalo nad nimi nebe, ni země, a nebylo jim poshověno"
        },
        {
            "chapter": 44,
            "verse": 30,
            "text": "I zachránili jsme syny Israele od muk potupných"
        },
        {
            "chapter": 44,
            "verse": 31,
            "text": "od Faraona, jenž zajisté zpupným byl, a (jedním z výstředníků)"
        },
        {
            "chapter": 44,
            "verse": 32,
            "text": "a vyvolili jsme je, vědomě, nad lidstvo veškeré"
        },
        {
            "chapter": 44,
            "verse": 33,
            "text": "a předvedli jsme jim znamení, v nichž zkouška byla zjevná"
        },
        {
            "chapter": 44,
            "verse": 34,
            "text": "Nicméně tito zde říkají"
        },
        {
            "chapter": 44,
            "verse": 35,
            "text": "„Není jiné smrti nám, vyjma první, a nebudeme pak vzkříšeni"
        },
        {
            "chapter": 44,
            "verse": 36,
            "text": "i přiveďte nám sem otce naše, jste-li pravdomluvnými!“"
        },
        {
            "chapter": 44,
            "verse": 37,
            "text": "Zdaž lepšími jsou lidu Tubba' a těch, kdož před nimi byli? Zahladili jsme je, neb byli provinilými"
        },
        {
            "chapter": 44,
            "verse": 38,
            "text": "A nestvořili jsme nebe a zemi a což mezi oběma jest z kratochvíle"
        },
        {
            "chapter": 44,
            "verse": 39,
            "text": "nýbrž stvořili jsme je jen v opravdovosti! Však většina jich není si toho - vědoma"
        },
        {
            "chapter": 44,
            "verse": 40,
            "text": "Zajisté pak den rozdělení bude místem schůzky pro všechny"
        },
        {
            "chapter": 44,
            "verse": 41,
            "text": "den, kdy neprospěje pán sluhovi svému pranic, aniž bude jim pomoženo"
        },
        {
            "chapter": 44,
            "verse": 42,
            "text": "vyjma těch, nad nimiž slituje se Bůh: neb on zajisté mocný jest, moudrý"
        },
        {
            "chapter": 44,
            "verse": 43,
            "text": "Zajisté pak strom Az-Zaqqúm"
        },
        {
            "chapter": 44,
            "verse": 44,
            "text": "pokrmem bude hříšného"
        },
        {
            "chapter": 44,
            "verse": 45,
            "text": "jak olej rozhřátý vříti bude v břiších"
        },
        {
            "chapter": 44,
            "verse": 46,
            "text": "vřením vody vroucí"
        },
        {
            "chapter": 44,
            "verse": 47,
            "text": "„Chopte se ho i dovlečte jej doprostřed plamenů"
        },
        {
            "chapter": 44,
            "verse": 48,
            "text": "pak na hlavu jeho lijte muka vody vroucí"
        },
        {
            "chapter": 44,
            "verse": 49,
            "text": "Okus tohoto, neb tys zajisté mocný, vzácný"
        },
        {
            "chapter": 44,
            "verse": 50,
            "text": "Totoť jest, o čem pochybovali jste!“"
        },
        {
            "chapter": 44,
            "verse": 51,
            "text": "Zajisté pak bohabojní budou v přebývání bezpečném"
        },
        {
            "chapter": 44,
            "verse": 52,
            "text": "v zahradách a u pramenů"
        },
        {
            "chapter": 44,
            "verse": 53,
            "text": "oděni hávy z hedvábí a kmentu, proti sobě sedíce"
        },
        {
            "chapter": 44,
            "verse": 54,
            "text": "Tak (tomu bude): za manželky pak dáme jim děvy černooké, velkooké"
        },
        {
            "chapter": 44,
            "verse": 55,
            "text": "tam objednávati budou si všeho (druhu) ovoce v bezpečí"
        },
        {
            "chapter": 44,
            "verse": 56,
            "text": "neokusí tam jiné smrti, vyjma prvního zemření; a ochrání je Bůh před mukami plamene"
        },
        {
            "chapter": 44,
            "verse": 57,
            "text": "Milostí to bude od Pána a blaženost bude to velká"
        },
        {
            "chapter": 44,
            "verse": 58,
            "text": "Snadným pak učinili jsme (tento Korán) v jazyku tvém, aby snad byli toho pamětlivi"
        },
        {
            "chapter": 44,
            "verse": 59,
            "text": "I dávej pozor: neb oni též pozor dávají"
        },
        {
            "chapter": 45,
            "verse": 1,
            "text": "Há. Mím"
        },
        {
            "chapter": 45,
            "verse": 2,
            "text": "Seslání Knihy od Boha, Mocného, Moudrého"
        },
        {
            "chapter": 45,
            "verse": 3,
            "text": "Zajisté v nebi a v zemi znamení jsou věřícím"
        },
        {
            "chapter": 45,
            "verse": 4,
            "text": "jakož i ve stvoření vás a v živočiších rozptýlených po zemi, znamení jsou lidu víry pevné"
        },
        {
            "chapter": 45,
            "verse": 5,
            "text": "a ve střídaní noci se dnem, a v tom, co Bůh seslal s nebe výživou, jíž oživuje zemi zmrtvělou; a v přeměně větrů, znamení jsou lidu chápavému"
        },
        {
            "chapter": 45,
            "verse": 6,
            "text": "Tato jsou znamení boží, jež předčítáme ti v opravdovosti: a v jakou rozpravu uvěří (tito lidé) po (zamítnutí) Boha a znamení jeho"
        },
        {
            "chapter": 45,
            "verse": 7,
            "text": "Běda každému (velkému) lháři hříšnému"
        },
        {
            "chapter": 45,
            "verse": 8,
            "text": "jenž naslouchá znamením božím, ana předčítána jsou mu, a pak setrvává v pýše své, jako by jich neslyšel: tomuto věstiž trest bolestný"
        },
        {
            "chapter": 45,
            "verse": 9,
            "text": "A naučil-li se čemu ze znamení našich, tropí si z nich šprým: těmto všem (schystán) jest trest potupný"
        },
        {
            "chapter": 45,
            "verse": 10,
            "text": "S zadu jich bude peklo: a neprospěje jim pranic to, čeho si byli dobyli, aniž ti, jež brali si za ochránce vedle Boha; jim (schystán) jest trest velký"
        },
        {
            "chapter": 45,
            "verse": 11,
            "text": "Toto jest (pravé) Vedení; a těm, kdož neuvěřili ve znamení Pána svého, (schystán) jest trest útrap bolestných"
        },
        {
            "chapter": 45,
            "verse": 12,
            "text": "Bůh to byl, jenž podrobil vám moře, aby lodi pluly po něm dle rozkazu jeho, a abyste snažili se dosíci (tak) podílu z milosti, jeho: a abyste snad byli vděčni"
        },
        {
            "chapter": 45,
            "verse": 13,
            "text": "A podrobil vám, což na nebi jest i na zemi: vše to jest od něho. Zajisté pak v tomto (všem) znamení jsou lidu přemýšlivému"
        },
        {
            "chapter": 45,
            "verse": 14,
            "text": "Rci těm, kdož uvěřili, aby odpustili těm, kteří nedoufají ve dny boží, jež stanovil, aby odměnil lid dle konání jejich"
        },
        {
            "chapter": 45,
            "verse": 15,
            "text": "Kdožkoli pak koná dobro, koná je ve svůj vlastní prospěch; a kdožkoli koná zlo, koná je proti sobě samému. Pak k Pánu svému navráceni budete"
        },
        {
            "chapter": 45,
            "verse": 16,
            "text": "Kdysi již dali jsme synům Israele Knihu a soudnost, a proroctví: a výživou dali jsme jim věci dobré, a vyznamenali je nad lidstvo veškeré"
        },
        {
            "chapter": 45,
            "verse": 17,
            "text": "A dali jsme jim jasné důkazy pro (naše) nařízení: a rozešli se (v mínění o nich) pouze poté, když přišlo jim vědění, ze vzájemné svévole. Zajisté pak Pán tvůj rozsoudí mezi nimi v den zmrtvýchvstání ohledně toho, v čem rozcházeli se"
        },
        {
            "chapter": 45,
            "verse": 18,
            "text": "Poté pak ustanovili jsme tebe nad zákonem ohledně nařízení našich: i následuj jej a nenásleduj choutek těch, kdož nevědí"
        },
        {
            "chapter": 45,
            "verse": 19,
            "text": "Neb oni zajisté neprospějí ti pranic proti Bohu: zajisté nepravostní jsou navzájem si ochránci, však Bůh ochráncem jest bohabojných"
        },
        {
            "chapter": 45,
            "verse": 20,
            "text": "Tato (Kniha) jest prohlédnutím lidstvu a (pravým) vedením a milosrdenstvím lidu pevně věřícímu"
        },
        {
            "chapter": 45,
            "verse": 21,
            "text": "Či domnívají se ti, kdož pášou špatnosti, že učiníme je rovnými těm, kteří uvěřili a konají dobré skutky, takže stejné bude jich žití a jich umírání? Jak špatně usuzují"
        },
        {
            "chapter": 45,
            "verse": 22,
            "text": "Stvořilť pak Bůh nebesa i zemi v pravdě; aby odměniti mohl každou duši po zásluze její: a nebude jim ukřivděno"
        },
        {
            "chapter": 45,
            "verse": 23,
            "text": "Co míníš? Ten, kdo vzal si za Boha choutku svou, a jejž Bůh zavedl vědomě, a pečeť vložil na sluch jeho a srdce jeho, a zastřel zrak jeho clonou — kdo uvede jej (na cestu pravou) poté, když Bůh (byl zavedl jej)? Což nebudete toho pamětlivi"
        },
        {
            "chapter": 45,
            "verse": 24,
            "text": "A říkají: „Není nám jiného života, vyjma života našeho pozemského; umíráme a žijeme a pouze čas hubí nás.“ Však nemají o tom nijakého vědění: pouze tak domnívají se"
        },
        {
            "chapter": 45,
            "verse": 25,
            "text": "A když předčítána jsou jim znamení naše jasná, jediný důvod jejich (proti nim) jest, že říkají: „Přiveďte nám sem tedy (zemřelé) předky naše, jste-li pravdomluvnými!“"
        },
        {
            "chapter": 45,
            "verse": 26,
            "text": "Rci: „Bůh vzbouzí vás k životu, pak dá vám zemříti: a pak shromáždí vás ke dni zmrtvýchvstání, o němž není pochybnosti; však většina lidí není si toho vědoma"
        },
        {
            "chapter": 45,
            "verse": 27,
            "text": "Bohu přináleží panství nebes a země: a v den, kdy nadejde hodina (soudu), v den onen záhubě propadnou ti, kdož (pravdu) popírají.“"
        },
        {
            "chapter": 45,
            "verse": 28,
            "text": "A spatříš všechny národy KLEČÍCÍ; každý národ zavolán bude ke Knize své: v den ten odměněni budete dle skutků svých"
        },
        {
            "chapter": 45,
            "verse": 29,
            "text": "Tato Kniha naše vyjadřuje se o vás dle pravdy, neb my zanášeli jsme v ní vše, což konali jste"
        },
        {
            "chapter": 45,
            "verse": 30,
            "text": "A pokud se týče těch, kdož uvěřili a konali dobré skutky, uvede je Pán jejich v milosrdenství své: toť blaženost bude zjevná"
        },
        {
            "chapter": 45,
            "verse": 31,
            "text": "A pokud se týče těch, kdož neuvěřili, (řekne se jim): „Což nebyla vám předčítána znamení naše? Však pyšně chovali jste se a byli jste lidem Provinilým"
        },
        {
            "chapter": 45,
            "verse": 32,
            "text": "A když řeklo se (vám): ‚Slib boží pravdivý jest: a není pochybnosti o hodině (soudu),‘ říkali jste: ‚Nevíme co hodina (soudu) jest: máme ji za pouhou domněnku a nejsme o ní nijak ujištěni.‘“"
        },
        {
            "chapter": 45,
            "verse": 33,
            "text": "Tehdy zjeví se jim špatnost skutků jejich a obklopí je to, čemu se byli posmívali"
        },
        {
            "chapter": 45,
            "verse": 34,
            "text": "A bude řečeno (jim), „Dnes zapomeneme na vás, jakož i vy zapomněli jste na setkání se (s námi) v den tento: a obydlím vašim bude oheň a nebude vám pomocníků"
        },
        {
            "chapter": 45,
            "verse": 35,
            "text": "To za to, že za žert měli jste znamení boží a že zmámil vás život pozemský.“ Pročež v den ten nebudou již vyvedeni z ohně a nebude popřáno jim prominutí"
        },
        {
            "chapter": 45,
            "verse": 36,
            "text": "Bohu tedy budiž chvála, Pánu nebes a Pánu země, Pánu veškerenstva"
        },
        {
            "chapter": 45,
            "verse": 37,
            "text": "Jemuť přináleží velikost na nebi a na zemi a on mocný jest, moudrý"
        }
    ]
}
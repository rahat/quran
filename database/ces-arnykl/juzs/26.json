{
    "juzs": [
        {
            "chapter": 46,
            "verse": 1,
            "text": "Há. Mím"
        },
        {
            "chapter": 46,
            "verse": 2,
            "text": "Seslání Knihy od Boha, Mocného. Moudrého"
        },
        {
            "chapter": 46,
            "verse": 3,
            "text": "Stvořili jsme nebesa i zemi a cožkoliv mezi oběma jest, pouze v pravdě, a do lhůty předurčené: však ti, kdož neuvěřili, od toho, před čímž varováni, jsou, se odvracejí"
        },
        {
            "chapter": 46,
            "verse": 4,
            "text": "Rci: „Co míníte? To, co vzýváte vedle Boha, — ukažte mi, co stvořili na zemi, aneb mají-li podílu na nebesích? Přineste mi Knihu, (seslanou) před touto, aneb stopy nějakého vědění, jste-li pravdomluvnými!“"
        },
        {
            "chapter": 46,
            "verse": 5,
            "text": "A kdo zbloudilejším jest toho, jenž vzývá vedle Boha něco, co nevyslyší jej, až do dne zmrtvýchvstání — a lhostejni jsou k volání jejich"
        },
        {
            "chapter": 46,
            "verse": 6,
            "text": "A v den, kdy shromážděno bude lidstvo, budou nepřáteli jim a budou uctívání jejich zapírati"
        },
        {
            "chapter": 46,
            "verse": 7,
            "text": "A když předčítána jsou jim znamení naše jasná, říkají ti, kdož neuvěřili v pravdu, když přišla jim: „Totoť kouzelnictví jest zjevné.“"
        },
        {
            "chapter": 46,
            "verse": 8,
            "text": "Či říkají: „Vymyslil si jen?“ Rci: „Vymyslil-li jsem si jej, pak nevymůžete vy pro mne od Boha pranic! Onť nejlépe ví, co (o Koránu) pronášíte: onť dostačí mi jako svědek mezi mnou a vámi; a on velký jest v odpouštění, slitovný.“"
        },
        {
            "chapter": 46,
            "verse": 9,
            "text": "Rci: „Nejsem novotářem mezi proroky: a nevím, co učiněno bude se mnou, nebo s vámi, když následuji pouze to, co vnuknuto mi bylo, a jsem jen varovatelem zjevným.“"
        },
        {
            "chapter": 46,
            "verse": 10,
            "text": "Rci: „Co míníte? Je-li (tato Kniha) od Boha a vy neuvěřili jste v ni; dosvědčí-li pak svědek ze synů Israele ohledně souhlasnosti její a uvěří-li v ni, mezitím co vy pyšně chováte se — ? Zajisté Bůh nevede (cestou pravou) lid nepravostný!“"
        },
        {
            "chapter": 46,
            "verse": 11,
            "text": "A říkají ti, kdož neuvěřili, o těch, kdož uvěřili: „Kdyby to bylo co dobrého, nebyli by předstihli nás v (přidržení se) jej.“ Však nedavše vésti se jím, řeknou jen: „Totoť lež jest stará.“"
        },
        {
            "chapter": 46,
            "verse": 12,
            "text": "Však před ním byla kniha Mojžíšova vůdcovstvím a milosrdenstvím; a tato Kniha potvrzuje ji, v jazyku arabském, aby varovala nepravostné a zvěstí radostnou byla pro ty, kdož dobře činí"
        },
        {
            "chapter": 46,
            "verse": 13,
            "text": "Zajisté pak těm, kdož říkají: „Pánem naším jest Bůh“ a přímo béřou se k němu, netřeba se báti, aniž rmoutiti se"
        },
        {
            "chapter": 46,
            "verse": 14,
            "text": "Tito obyvateli budou zahrady (rajské), v níž přebývati budou věčně, v odměnu za skutky své"
        },
        {
            "chapter": 46,
            "verse": 15,
            "text": "A doporučili jsme člověku laskavé jednání vůči rodičům jeho: neb s útrapou nosila jej matka jeho a s útrapou porodila jej; a nošení jeho a (kojení až k) odstavení (trvalo) třicet měsíců. A když dosáhl dospělosti své a dosáhl věku čtyřiceti let, řekne: „Pane můj, povzbuď mne, abych vděčným byl za dobrodiní, jež prokázal's mi a rodičům mým; a abych konal dobro, v němž zalíbení bych nalezl; a učiň mne správným v potomstvu svém — neb kajícně obracím se k tobě a zajistéť jsem z odevzdaných do vůle tvé.“"
        },
        {
            "chapter": 46,
            "verse": 16,
            "text": "Tito jsou oni, od nichž přijmeme nejlepší skutky jejich, a pomineme špatnosti jejich: mezi obyvateli budou zahrady (ráje): — tentoť slib jest pravdivý, jenž slíben byl jim"
        },
        {
            "chapter": 46,
            "verse": 17,
            "text": "A ten, kdo říká rodičům svým: „Pfuj na vás oba! Chcete slibovati mi, že vyveden budu (z hrobu), když celá pokolení byla zašla přede mnou?“ Oni pak oba prosí Boha zaň, (řkouce): „Běda ti! Uvěř; neb slib boží pravdivý jest.“ Však on říká: „Toť pouze báchorky jsou starých!“"
        },
        {
            "chapter": 46,
            "verse": 18,
            "text": "Takoví budou z těch, nad nimiž vyřčen byl již rozsudek v národech, jež zašly před nimi, z Džinnů a lidí: tito záhubě propadli"
        },
        {
            "chapter": 46,
            "verse": 19,
            "text": "Pro všechny pak budou stupnice v činech jejich, a odplaceno bude jim dle toho, co činili: a nebude jim ukřivděno"
        },
        {
            "chapter": 46,
            "verse": 20,
            "text": "A přijde den, kdy ti, kdož neuvěřili, vystaveni budou ohni: „Promrhali jste dobré dary své v životě pozemském a v rozkoši užívali jste jich: pročež dnes tedy odměněni budete trestem potupy za pyšnost svoji na zemi, nikterak oprávněnou, a za prostopášnost svou.“"
        },
        {
            "chapter": 46,
            "verse": 21,
            "text": "A zmiň se o bratru 'Áda, když varoval lid svůj v AL-AHQÁF — a měli varovatele před ním i po něm, — (řka): „Neuctívejte ničeho kromě Boha, neb zajisté bojím se pro vás trestu dne velkého.“"
        },
        {
            "chapter": 46,
            "verse": 22,
            "text": "Řekli: „Přišel's k nám, abys odvrátil nás od božstev našich? Nuž tedy, přivodiž na nás to, co slibuješ nám, jsi-li pravdomluvným!“"
        },
        {
            "chapter": 46,
            "verse": 23,
            "text": "Řekl: „Vědění jest pouze u Boha: jáť pouze hlásám vám, s čímž poslán byl jsem; však vidím, že lid jste nevědomý.“"
        },
        {
            "chapter": 46,
            "verse": 24,
            "text": "A když viděli mračno, ženoucí se přímo k údolím jejich, řekli: „Totoť jest mračno, z nějž naprší nám.“ „Naopak! Totoť jest, co uspíšiti chtěli jste: vichr, v němž jest trest bolestný"
        },
        {
            "chapter": 46,
            "verse": 25,
            "text": "Zahubí všechno z rozkazu Pána svého!“ A zrána bylo viděti jen obydlí jejich (pustá)! Takovýmto způsobem odměňujeme lid provinilý"
        },
        {
            "chapter": 46,
            "verse": 26,
            "text": "A dali jsme jim postavení, do jakéhož postavili jsme i vás: a dali jsme jim sluch a zrak a srdce: však neprospěl jim sluch jich, aniž zrak jich, aniž srdce jejich pranic, neb popírali znamení boží; a obklopilo je to, čemu se byli vysmívali"
        },
        {
            "chapter": 46,
            "verse": 27,
            "text": "A také zahladili jsme kol vás některá města: a rozmanitá dávali jsme jim znamení, aby k nám snad navrátili se"
        },
        {
            "chapter": 46,
            "verse": 28,
            "text": "A proč nepomohli jim ti, které vzali si vedle Boha za božstva, jimž obětovali? Naopak, ztratili se jim! Taková byla lež jejich a smyšlenky"
        },
        {
            "chapter": 46,
            "verse": 29,
            "text": "A (pomni), když obrátili jsme směrem k tobě sbor Džinnů, aby naslouchati mohli Koránu: a když objevili se (na místě čtení jeho), řekli: „Pst! slyšte!“ A když skončeno bylo (čtení), vrátili se k lidu svému, jako varovatelé"
        },
        {
            "chapter": 46,
            "verse": 30,
            "text": "Řekli: „Lide náš, my zajisté slyšeli jsme Knihu, seslanou po Mojžíšovi, potvrzující písma předešlá: vede k pravdě a ke stezce přímé"
        },
        {
            "chapter": 46,
            "verse": 31,
            "text": "Lide náš, odpovězte hlasu božího Zvoucího, a uvěřte v Boha: onť odpustí vám viny vaše a vysvobodí vás od trestu bolestného"
        },
        {
            "chapter": 46,
            "verse": 32,
            "text": "A kdo neodpoví hlasu božího Zvoucího, neznemožní (moc) Boha na zemi, a nebude mu vedle Boha ochránců: tito jsou v bludu zjevném.“"
        },
        {
            "chapter": 46,
            "verse": 33,
            "text": "Což neviděli, že Bůh, jenž stvořil nebesa i zemi a neunavil se stvořením jich, má též moc, aby vzkřísil mrtvé. Ano, zajisté; on nade všemi věcmi moc má"
        },
        {
            "chapter": 46,
            "verse": 34,
            "text": "V den, kdy ti, kdož neuvěřili, vystaveni budou ohni, (tázáni budou): „Není to pravda?“ Řeknou: „Ano, při Pánu našem!“ Řekne (Bůh): „Nuž okuste tedy trestu za to, že neuvěřili jste!“"
        },
        {
            "chapter": 46,
            "verse": 35,
            "text": "Tudíž trpělivě vyčkávej, jakož trpělivě vyčkávali muži pevného rozhodnutí mezi proroky, a nesnaž se uspíšiti (trest) jejich. V den, kdy spatří, což slibováno jest jim, (připadne jim), jako by byli dleli v hrobě pouze jednu hodinu dne. (Dosti) hlásání! Zdaž zahlazeni budou jiní, než lidé prostopášní"
        },
        {
            "chapter": 47,
            "verse": 1,
            "text": "Těch, kdož neuvěřili a odvracejí druhé od stezky boží, Bůh skutky znemožní"
        },
        {
            "chapter": 47,
            "verse": 2,
            "text": "od těch pak, kdož uvěřili a dobré skutky konají a věří v to, co sesláno bylo MOHAMMEDOVI — a jest to pravda od Pána jejich — odejme špatnosti jejich; a napraví mysli jejich"
        },
        {
            "chapter": 47,
            "verse": 3,
            "text": "To proto, že ti, kdož neuvěřili, následují marnost a ti, kdož uvěřili, následují pravdu od Pána svého: takovýmto způsobem činí Bůh lidem podobenství jejich"
        },
        {
            "chapter": 47,
            "verse": 4,
            "text": "A když potkáte nevěřící, (dejte se) do stínání hlav jejich, dokud nepobijete jich mnoho: a (zbylým) upevněte pouta. Poté pak buď omilostněte je, neb propusťte za výkupné, dokud nesloží válka břemen svých. Tak (čiňte). Kdyby Bůh byl chtěl, byl by sám pomohl si od nich; však (dopustil válku), aby vyzkoušel vás jedny druhými. Těch pak, kdož zabiti byli na stezce boží, nebudou zmařeny skutky"
        },
        {
            "chapter": 47,
            "verse": 5,
            "text": "Bůh povede je (cestou pravou) a napraví mysli jejich"
        },
        {
            "chapter": 47,
            "verse": 6,
            "text": "a uvede je v zahradu (ráje) o níž jim byl již pověděl"
        },
        {
            "chapter": 47,
            "verse": 7,
            "text": "Vy, kteří jste uvěřili, pomůžete-li Bohu, on též pomůže vám a upevní kroky vaše"
        },
        {
            "chapter": 47,
            "verse": 8,
            "text": "A ti, kdož neuvěřili, nechť zhynou, a Bůh zmaří skutky jejich"
        },
        {
            "chapter": 47,
            "verse": 9,
            "text": "To proto, že odpor měli vůči tomu, co Bůh byl seslal: i niveč uvedeny budou skutky jejich"
        },
        {
            "chapter": 47,
            "verse": 10,
            "text": "Což necestovali v zemi, aby byli viděli jaký byl konec těch, kdož byli před nimi? Bůh zničil je a nevěřící stihne osud podobný"
        },
        {
            "chapter": 47,
            "verse": 11,
            "text": "To proto, že Bůh ochráncem jest těch, kdož uvěřili a nevěřícím není ochránce"
        },
        {
            "chapter": 47,
            "verse": 12,
            "text": "Bůh zajisté uvede ty, kdož uvěřili, a konali dobré skutky v zahrady, pod nimiž řeky tekou: ale ti, kdož neuvěřili, užívají a požírají, jako žerou dobytčata! Oheň pekelný bude příbytkem jejich"
        },
        {
            "chapter": 47,
            "verse": 13,
            "text": "A kolik měst, mocnějších silou města, jež vyhnalo tě, zahladili jsme a nebylo jim pomocníka"
        },
        {
            "chapter": 47,
            "verse": 14,
            "text": "Zdaž ten, jenž opírá se o jasný důkaz od Pána svého, bude jako ten, jemuž zkrášleno bylo zlé konání jeho a (jako ti, kdož) následují choutky své"
        },
        {
            "chapter": 47,
            "verse": 15,
            "text": "Vypodobnění zahrady rajské, jež slíbena jest bohabojným: v ní řeky jsou s vodou nehnijící; a řeky mléka, jehož chuť se nikdy nemění; a řeky vína, lahodného pijícím, a řeky medu zčistěného; v ní budou míti plody všeho druhu, a odpuštění od Pána svého. (Zdaž úděl jich bude) jako úděl toho, jenž věčně přebývati bude v ohni, a napájeni budou vodou vroucí, takže drásati bude střeva jejich"
        },
        {
            "chapter": 47,
            "verse": 16,
            "text": "Jsou mezi nimi někteří, kdož naslouchají ti, dokud neodejdou od tebe; pak říkají těm, jimž dáno bylo vědění: „Co to žvaní?“, posměšně. Tito jsou oni, na jichž srdce pečeť vložil Bůh a kteří následují choutky své"
        },
        {
            "chapter": 47,
            "verse": 17,
            "text": "Však ty, kdož následují cestu pravou, rozmnoží Bůh v (dobrém) vedení, a dá jim bázeň (boží)"
        },
        {
            "chapter": 47,
            "verse": 18,
            "text": "Což jiného očekávají nevěřící, než že přijde na ně hodina (soudu) znenadání? Vždyť již přišly příznaky její; a když vskutku přijde na ně, k čemu bude dobré jim napomenutí jich"
        },
        {
            "chapter": 47,
            "verse": 19,
            "text": "Tedy věz, že není Boha, kromě Boha, a pros za odpuštění vin svých, jakož i (vin) věřících mužů a žen, Bůh pak dobře ví o pochůzkách vašich (s místa na místo) a o (konečném) přebývání vašem"
        },
        {
            "chapter": 47,
            "verse": 20,
            "text": "A říkají ti, kdož uvěřili: „Kdyby jen seslána byla súra!“ Však když rozhodná súra seslána jest a v ní zmínka učiněna o boji, spatříš ony, v jichž srdcích jest choroba, hledící na tebe pohledem omdlelého v zápase smrtelném, pročež přístojnější byla by jim poslušnost a řeč zdvořilá"
        },
        {
            "chapter": 47,
            "verse": 21,
            "text": "Když pak rozhodnuto jest o věci, tu kdyby věrni byli Bohu, bylo by to pro ně lepším"
        },
        {
            "chapter": 47,
            "verse": 22,
            "text": "Zdaž chtěli byste, kdybyste odvrátili se (od Boha), činiti pohoršení v zemi, a chtěli přervati krevní svazky své"
        },
        {
            "chapter": 47,
            "verse": 23,
            "text": "Tito jsou oni, jimž zlořečil Bůh a němotou postihl, a slepotou ranil zrak jejich"
        },
        {
            "chapter": 47,
            "verse": 24,
            "text": "Což nebudou rozbírati si (v mysli) Korán? Anebo zámky mají na srdcích svých"
        },
        {
            "chapter": 47,
            "verse": 25,
            "text": "Zajisté pak těm, kdož navracejí se zpět, poté, když jasně ukázáno bylo jim Vedení, Satan našeptává (klam) a plní je (přeludy)"
        },
        {
            "chapter": 47,
            "verse": 26,
            "text": "To proto, že říkají těm, kdož odpor mají k tomu, co seslal Bůh: „Uposlechneme vás v některých věcech.“ Však (dobře) zná Bůh tajemství jejich"
        },
        {
            "chapter": 47,
            "verse": 27,
            "text": "Jak bude jim, až andělé, přišedší, aby umrtvili je, budou bíti je v tváře a záda jejich"
        },
        {
            "chapter": 47,
            "verse": 28,
            "text": "To proto, že následovali to, co hněvem plní Boha a nenáviděli, v čem zalíbení nalézá: i niveč uvede skutky jejich"
        },
        {
            "chapter": 47,
            "verse": 29,
            "text": "Či domnívají se ti, v jichž srdcích jest choroba, že Bůh nepřivede (na světlo) zlomyslnost jejich"
        },
        {
            "chapter": 47,
            "verse": 30,
            "text": "Kdybychom chtěli, mohli bychom ti je ukázati, i poznal bys je po známkách jejich; ale dojista poznáš je dle spletené řeči jejich, Bůh pak (dobře) zná skutky vaše"
        },
        {
            "chapter": 47,
            "verse": 31,
            "text": "A dojista na zkoušku postavíme vás, dokud nerozpoznáme, kteří usilovně bojují a trpělivé vyčkávají mezi vámi: a vyzkoušíme zprávy o vás"
        },
        {
            "chapter": 47,
            "verse": 32,
            "text": "Zajisté pak ti, kdož neuvěřili. a odvracejí (druhé) od stezky boží, a odtrhli se od proroka poté, když jasně ukázáno bylo jim Vedení, neuškodí Bohu pranic a on niveč obrátí skutky jejich"
        },
        {
            "chapter": 47,
            "verse": 33,
            "text": "Vy, kteří jste uvěřili, poslušni buďte Boha a poslušni buďte proroka, a nečiňte marnými skutky své"
        },
        {
            "chapter": 47,
            "verse": 34,
            "text": "Zajisté těm, kdož neuvěřili, a odvracejí (druhé) od stezky boží, a zemrou pak jako nevěrci, Bůh neodpustí"
        },
        {
            "chapter": 47,
            "verse": 35,
            "text": "Pročež nebuďte zbabělci a nezvete (nevěřících) k míru, když vy jste navrchu; neb Bůh jest s vámi, a neošidí vás o zásluhu skutků vašich"
        },
        {
            "chapter": 47,
            "verse": 36,
            "text": "Život pozemský jest pouhou hrou a kratochvílí: ale věříte-li a bojíte-li se Boha, on dá vám odměny vaše a nebude požadovati ničeho ze statků vašich"
        },
        {
            "chapter": 47,
            "verse": 37,
            "text": "Kdyby žádal je od vás a nutil vás, lakotili byste a on tak na venek přivedl by zlomyslnost vaši"
        },
        {
            "chapter": 47,
            "verse": 38,
            "text": "Hle, vy jste to, kteří vyzýváni jste, abyste štědře rozdávali ve stezce boží: ale jsou mezi vámi někteří, již lakotí; však kdo lakotí, lakotí jen ve svůj vlastní neprospěch, neb Bůh bohatý jest a vy chudi. A obrátíte-li se, zamění vás Bůh lidem jiným, jenž pak nebude takovým, jakými jste vy"
        },
        {
            "chapter": 48,
            "verse": 1,
            "text": "Zajisté popřáli jsme ti zvítěziti VÍTĚZSTVÍM zjevným"
        },
        {
            "chapter": 48,
            "verse": 2,
            "text": "Na důkaz toho, že odpustil ti Bůh dřívější viny tvé i pozdější a dovršuje milost svou nad tebou a vede tě stezkou přímou"
        },
        {
            "chapter": 48,
            "verse": 3,
            "text": "a že pomáhá ti Bůh pomocí mocnou"
        },
        {
            "chapter": 48,
            "verse": 4,
            "text": "Onť to jest, jenž sesílá poklid v srdce věřících, aby rozmnožili vírou víru svoji: — Bohu pak přináležejí voje nebes i země, a Bůh vševědoucí jest a moudrý; —"
        },
        {
            "chapter": 48,
            "verse": 5,
            "text": "a aby uvedl věřící muže a ženy do zahrad, pod nimiž řeky tekou, v nichž přebývati budou věčně: a aby odejmul od nich špatnosti jejich. Totoť pak bude u Boha blažeností velkou"
        },
        {
            "chapter": 48,
            "verse": 6,
            "text": "A aby potrestal pokrytecké muže a ženy a mnohobožce a mnohobožky, kdož smýšlejí o Bohu smýšlením zlým: proti nim obrátí se zlé smýšlení jejich a rozhněván jest na ně Bůh a zlořečil jim a peklo schystal jim příbytkem: jak zlá to bude cesta"
        },
        {
            "chapter": 48,
            "verse": 7,
            "text": "A Bohu přináležejí voje nebes i země a Bůh mocný jest a moudrý"
        },
        {
            "chapter": 48,
            "verse": 8,
            "text": "Zajistéť vyslali jsme tě jako svědka a věštitele a varovatele"
        },
        {
            "chapter": 48,
            "verse": 9,
            "text": "abyste uvěřili v Boha a proroka jeho: a pomáhali mu a ctili jej a chválili jej za jitra i s večerem"
        },
        {
            "chapter": 48,
            "verse": 10,
            "text": "Zajisté ti, kdož vcházejí v úmluvu věrnosti s tebou, vcházejí v úmluvu s Bohem: ruka boží jest nad rukama jejich. Kdožkoli tedy poruší smlouvu tuto, jedině ke škodě vlastní ji porušuje, a kdo věrně dostojí smlouvě své s Bohem, tomu dá Bůh odměnu velkou"
        },
        {
            "chapter": 48,
            "verse": 11,
            "text": "Řeknou ti Arabové z pouště, kteří zůstali v zadu: „Byli jsme zaneprázdněni majetky svými a rodinami svými: pročež pros za odpuštění pro nás.“ Říkají jazyky svými, co není v srdcích jejich. Rci jim: „A kdo zpomůže vám proti Bohu, kdyby postihnouti chtěl vás škodou aneb postihnouti chtěl vás prospěchem? V pravdě, Bůh dobře zpraven jest o skutcích vašich"
        },
        {
            "chapter": 48,
            "verse": 12,
            "text": "Naopak, mnili jste, že nevrátí se již prorok a věřící k rodinám svým nikdy a líbilo se vám pomyšlení toto v srdcích vašich: smýšleli jste smýšlení zlé a stali jste se lidem nehodným.“"
        },
        {
            "chapter": 48,
            "verse": 13,
            "text": "A kdožkoli nevěří v Boha a v proroka jeho — zajisté schystali jsme nevěřícím výheň žhavou"
        },
        {
            "chapter": 48,
            "verse": 14,
            "text": "Bohu přináleží panství nebes i země: odpouští, komu chce, a tresce, koho chce: a Bůh velkým jest v odpouštění, slitovným"
        },
        {
            "chapter": 48,
            "verse": 15,
            "text": "Řeknou ti, kdož zůstali vzadu, když vycházíte, abyste dobyli (jisté) kořisti: „Nechte nás jíti s vámi.“ Tak chtějí způsobiti změnění slova božího. Rci: „Nepůjdete s námi: tak ohledně vás rozhodl Bůh již dříve.“ I budou říkati: „Nikoliv, ze závisti tak činíte.“ Nikoliv, však pochopiti z toho jen málo dovedou"
        },
        {
            "chapter": 48,
            "verse": 16,
            "text": "Rci Arabům z pouště, zůstavším vzadu: „Zavoláni budete k boji proti lidu urputnosti velké, s nímž válčiti budete, dokud neodevzdá se do vůle boží. Poslechnete-li, dá vám Bůh odměnu krásnou, však odvrátíte-li se jako odvrátili jste se před tím, ztresce vás trestem bolestným.“"
        },
        {
            "chapter": 48,
            "verse": 17,
            "text": "Nebude slepcům hříchu, aniž chromým hříchu, aniž nemocným hříchu, (nepotáhnou-li do pole). Kdokoliv pak poslušen bude Boha a proroka jeho, uvede jej Bůh v zahrady, pod nimž řeky tekou: a kdožkoliv odvrátí se, ztresce jej trestem bolestným"
        },
        {
            "chapter": 48,
            "verse": 18,
            "text": "Bůh již nalezl zalíbení ve věřících, když smlouvu s tebou činili (rukoudáním) pod stromem: a znal rozpoložení srdcí jejich a seslal jim poklid, a odměnil je vítězstvím brzkým"
        },
        {
            "chapter": 48,
            "verse": 19,
            "text": "jakož i kořistí bohatou, jíž dobyli: a Bůh mocným jest a moudrým"
        },
        {
            "chapter": 48,
            "verse": 20,
            "text": "Přislíbiltě vám Bůh kořist bohatou, že dobudete jí a uspíšil vám splnění tohoto slibu svého: odvrátil pak ruce lidí od vás, aby znamením to bylo věřícím a aby uvedl vás na stezku přímou"
        },
        {
            "chapter": 48,
            "verse": 21,
            "text": "A jinou (ještě kořist), jíž dosud nebylo lze vám dobýti: však Bůh již shrnuje ji pro vás, a Bůh nade všemi věcmi moc má"
        },
        {
            "chapter": 48,
            "verse": 22,
            "text": "Budou-li válčiti proti vám ti, kdož neuvěřili, dojista obrátí se zády k vám v útěku: a pak nenaleznou ochránce, aniž pomocníka"
        },
        {
            "chapter": 48,
            "verse": 23,
            "text": "(Tak bylo) zvyklostí Boha činiti v minulosti a ve zvyklostech Boha nenajdeš změny"
        },
        {
            "chapter": 48,
            "verse": 24,
            "text": "Onť to byl, jenž zadržel ruce jejich od vás a ruce vaše od nich v údolí Mekky poté, když dal vám vítězství nad nimi a Bůh (dobře) skutky vaše pozoroval"
        },
        {
            "chapter": 48,
            "verse": 25,
            "text": "To jsou ti, kteří neuvěřili a odpírali vám přístup do modlitebnice posvátné, jakož i nedovolovali darům obětním, aby došly místa určení svého. Nebýti pak toho, že byli mezi nevěřícími mužové a ženy věřící, kterých jste neznali, a kteří by byli bývali podupáni s sebou, čímž vy nevědomky byli byste na se uvalili hřích; (a tak) aby Bůh mohl uvésti v milosrdenství své, koho by byl chtěl: nebýti tohoto smíšení, byli bychom jistě ztrestali ty, kdož neuvěřili, trestem bolestným"
        },
        {
            "chapter": 48,
            "verse": 26,
            "text": "Tehdy nevěřící plnili srdce svá zuřivostí, zuřivostí nevědomosti; seslal pak Bůh poklid svůj na proroka svého a na věřící a upevnil v nich slovo bázně boží, neb (plně) hodni ho byli a (plně) si je zasloužili: a Bůh o všech věcech má vědomost"
        },
        {
            "chapter": 48,
            "verse": 27,
            "text": "Pravdivě naplnila se slova boží prorokovi ve snách: „V pravdě vejdete v modlitebnici posvátnou, bude-li Bůh chtíti, v bezpečí, s hlavami oholenými a ostříháni, beze vší bázně; Bůh pak ví, co vy nevíte; a mimo to přichystal vám vítězství nedaleké.“"
        },
        {
            "chapter": 48,
            "verse": 28,
            "text": "Onť jest to, jenž vyslal proroka svého s Vedením a náboženstvím pravdivým, aby vyniknouti dal mu nad veškerými náboženstvími: a Bůh postačí tomu jako svědek"
        },
        {
            "chapter": 48,
            "verse": 29,
            "text": "Mohammed jest prorokem božím: ti, kdož při něm stojí, hroznými jsou vůči nevěřícím, láskyplnými pak mezi sebou. Spatříš je klečící, skloněné na tváře své, doprošující se blahovolnosti Boha a zalíbení jeho v nich: stopy vzývání jejich jsou na tvářích jejich. Totoť jest podobenství jich v Zákoně a v Evangeliu: jsou jako sémě, z nějž klíčí stéblo: pak roste a sílí a vystupuje do výše na stéble svém, jsouc radostí rozsévače. (Takými jsou), aby zuřili na ně nevěřící: těm pak, kdož uvěřili a konali dobré skutky, slíbil Bůh odpustění a odměnu velkou"
        },
        {
            "chapter": 49,
            "verse": 1,
            "text": "Vy, kteříž jste uvěřili, nepředbíhejte v ničem (řízení) Boha a proroka jeho: a bojte se Boha, Bůh zajisté vše slyší a ví"
        },
        {
            "chapter": 49,
            "verse": 2,
            "text": "Vy, kteříž jste uvěřili, nepozdvihujte hlasu svého nad hlas prorokův, aniž mluvte k němu tak hlasitě, jako když mluvíte mezi sebou jinak niveč obráceni budou skutkové vaši, aniž byste naděli se"
        },
        {
            "chapter": 49,
            "verse": 3,
            "text": "Zajisté ti, kdož ztišují hlasy své v přítomnosti proroka božího, jsou právě oni, jichž srdce vyzkoušel Bůh pro zbožnost: odpuštění očekává je a odměna hojná"
        },
        {
            "chapter": 49,
            "verse": 4,
            "text": "Ti pak, kdož hlasitě vyvolávají tě z KOMNAT tvých, většinou jsou lidé nerozumní"
        },
        {
            "chapter": 49,
            "verse": 5,
            "text": "Však kdyby pokojně vyčkali, až vyjdeš k nim, bylo by to lepším pro ně: Bůh pak velkým jest v odpouštění, slitovným"
        },
        {
            "chapter": 49,
            "verse": 6,
            "text": "Vy, kteříž jste uvěřili, přijde-li k vám prostopášník s novinou, dobře ji prozkoumejte, abyste neublížili lidem z nevědomosti a nelitovali v brzku ukvapenosti své"
        },
        {
            "chapter": 49,
            "verse": 7,
            "text": "A věztež, že prorok jest mezi vámi, kdyby poslouchal vás v mnohých záležitostech, upadli byste ve hřích. Však Bůh dal vám zamilovati si víru a zkrášlil vám ji v srdcích vašich: a zošklivil vám nevíru, prostopášnost a neposlušnost. Tací lidé nalézají se na cestě správné"
        },
        {
            "chapter": 49,
            "verse": 8,
            "text": "z dobrodějnosti a milosti Boha: Bůh pak vševědoucí jest a moudrý"
        },
        {
            "chapter": 49,
            "verse": 9,
            "text": "Válčí-li dva sbory věřících proti sobě, smiřte je: činí-li pak jeden z nich bezpráví druhému, bojujte proti onomu, jenž činí bezpráví, dokud se nenavrátí k (zachování) přikázání božích: a vrátí-li se, smiřte obě strany spravedlivě a nestranně, neboť Bůh zajisté miluje nestranně jednající"
        },
        {
            "chapter": 49,
            "verse": 10,
            "text": "Neboť věřící jsou bratry si, pročež smiřujte dva (rozvaděné) bratry své a bojte se Boha, abyste snad slitování jeho dosáhli"
        },
        {
            "chapter": 49,
            "verse": 11,
            "text": "Vy, kteříž jste uvěřili, nechť neposmívají se muži mužům, kteří možná lepšími jsou jich: aniž ženy ženám, jež možná lepšími jsou jich. A nepomlouvejte se navzájem, aniž pokřikujte na sebe přezdívkami: jak ošklivé (jest užívati) prostopášných jmen poté, když stali jste se veřícími! Kdožkoli pak nebude káti se, patřiti bude k nepravostným"
        },
        {
            "chapter": 49,
            "verse": 12,
            "text": "Vy, kteříž jste uvěřili, vystříhejte se častých podezřívání, neboť někdy podezření jest hříchem: nebuďte vyzvědači, a nepomlouvejte se navzájem. Zdaž bylo by komu z vás příjemno jísti maso mrtvého bratra svého? Zajisté odporným by vám to bylo! Pročež bojte se Boha, neboť Bůh zajisté rád popřává sluchu kajícným a jest slitovný"
        },
        {
            "chapter": 49,
            "verse": 13,
            "text": "Ó lidé, zajisté stvořili jsme vás z muže a ženy a rozdělili jsme vás v národy a kmeny, abyste seznamovali se navzájem. Zajisté pak nejvzácnějším z vás před Bohem jest ten, jenž největším jest z vás v bázni boží. V pravdě Bůh vševědoucí jest a o všem zpraven"
        },
        {
            "chapter": 49,
            "verse": 14,
            "text": "Řkou Arabové z pouště: „Uvěřili jsme.“ Rci: „Neuvěřili jste, ale rcete spíše: Odevzdali jsme se do vůle boží — neboť víra nevešla dosud v srdce vaše. Však budete-li poslušni Boha a proroka jeho, nedá (Bůh) ničemu ztratiti se ze skutků vašich, neboť Bůh zajisté velkým jest v odpouštění, slitovným"
        },
        {
            "chapter": 49,
            "verse": 15,
            "text": "Věřícími jsou pouze ti, kdož uvěřili v Boha a proroka jeho a poté nechovají (nejmenších) pochybností, nýbrž bojují statky i osobami svými na stezce boží: tito jsou opravdovými.“"
        },
        {
            "chapter": 49,
            "verse": 16,
            "text": "Rci: „Zdaž poučovati chcete Boha o náboženství svém, když Bůh ví vše, což na nebi jest i na zemi, neboť Bůh o všech věcech má vědomost?“"
        },
        {
            "chapter": 49,
            "verse": 17,
            "text": "Vyčítají ti, že odevzdali se do vůle boží. Rci: „Nevyčítejte mi svého odevzdání se do vůle boží, spíše Bůh vyčítati může vám, že uvedl vás k víře: (doznejte to), jste-li pravdomluvnými"
        },
        {
            "chapter": 49,
            "verse": 18,
            "text": "Bůh zajisté zná věci skryté nebes i země: a Bůh (dobře) obzírá konání vaše.“"
        },
        {
            "chapter": 50,
            "verse": 1,
            "text": "QÁF. Při Koránu vznešeném"
        },
        {
            "chapter": 50,
            "verse": 2,
            "text": "Naopak, diví se, že přišel jim varovatel ze středu jejich; i říkají nevěřící; „Totoť věc jest divná"
        },
        {
            "chapter": 50,
            "verse": 3,
            "text": "Že když zemřeme a budeme v prach obráceni? — To věru návrat jest z daleka!“"
        },
        {
            "chapter": 50,
            "verse": 4,
            "text": "My (dobře) víme, kolik pohltila jich země, neb u nás jest Kniha, (vše) uschovávající"
        },
        {
            "chapter": 50,
            "verse": 5,
            "text": "Naopak, lží nazvali pravdu, když přišla jim: i v postavení jsou spleteném"
        },
        {
            "chapter": 50,
            "verse": 6,
            "text": "Což nepohlédli k nebesům nad sebou, aby viděli, jak vybudovali jsme je a zkrášlili tak, že není skulin v nich"
        },
        {
            "chapter": 50,
            "verse": 7,
            "text": "A zemi rozprostřeli jsme a rozházeli po ní temena hor; a dali vzrůsti na ní všeho druhu (rostlin) rozkošných"
        },
        {
            "chapter": 50,
            "verse": 8,
            "text": "k nahlédnutí a napomenuti všem služebníkům kajícným"
        },
        {
            "chapter": 50,
            "verse": 9,
            "text": "A seslali jsme s nebe vodu požehnanou, jíž vzrůsti dáváme zahradám a zrní obilnému"
        },
        {
            "chapter": 50,
            "verse": 10,
            "text": "a datlovníkům vysokým s vrcholy obtěžkanými"
        },
        {
            "chapter": 50,
            "verse": 11,
            "text": "k výživě služebníkům našim a vodou oživujeme zemi zmrtvělou. Takové bude i z mrtvých vzkříšení"
        },
        {
            "chapter": 50,
            "verse": 12,
            "text": "Před nimi již lháři zvali proroky: lid Noemův a obyvatelé Ar-Rassu a (kmen) Tsemúd"
        },
        {
            "chapter": 50,
            "verse": 13,
            "text": "a (kmen) 'Ád a Farao a bratří Lotovi"
        },
        {
            "chapter": 50,
            "verse": 14,
            "text": "a obyvatelé hvozdu a lid Tubba; ti všichni lháři nazvali proroky i uskutečnil se (nad nimi) trest slíbený"
        },
        {
            "chapter": 50,
            "verse": 15,
            "text": "Což znaveni jsme prvním stvořením? Naopak: ale oni přec jsou v pochybách ohledně stvoření nového"
        },
        {
            "chapter": 50,
            "verse": 16,
            "text": "My stvořili jsme člověka a víme, co našeptává mu duše jeho: a my bližšími jsme mu žíly hrdelné"
        },
        {
            "chapter": 50,
            "verse": 17,
            "text": "Když přijímati budou oba přijímači (výpovědi), jeden z prava, druhý z leva sedící"
        },
        {
            "chapter": 50,
            "verse": 18,
            "text": "nepronese slova, aniž by pozorovatel vedle něho nebyl pohotově (je zapsati)"
        },
        {
            "chapter": 50,
            "verse": 19,
            "text": "A přijde (naň) mrákota smrti skutečné: „Toto jest, čemu chtěl ses vyhnouti!“"
        },
        {
            "chapter": 50,
            "verse": 20,
            "text": "A zatroubeno bude v roh: totoť jest den trestu slíbený"
        },
        {
            "chapter": 50,
            "verse": 21,
            "text": "I přijde jedna každá duše: s každou pak honec a svědek její"
        },
        {
            "chapter": 50,
            "verse": 22,
            "text": "„Žil's v lhostejnosti k tomuto dnu: nuž, sejmuli jsme ti clonu a zrak tvůj dnes ostrý jest!“"
        },
        {
            "chapter": 50,
            "verse": 23,
            "text": "A řekne druh jeho věrný: „Toto jest co mám (pro tebe) připraveno.“"
        },
        {
            "chapter": 50,
            "verse": 24,
            "text": "„Uvrcte, vy dva, v peklo všechny nevěrce vzdorovité"
        },
        {
            "chapter": 50,
            "verse": 25,
            "text": "zabraňovače dobra, přestupníky, pochybovače"
        },
        {
            "chapter": 50,
            "verse": 26,
            "text": "kteří stavěli vedle Boha bohy druhé: uvrcte je v trest přísný!“"
        },
        {
            "chapter": 50,
            "verse": 27,
            "text": "Řekne druh jeho věrný: „Pane náš, jáť nesváděl jsem jej, nýbrž on (sám) byl v bloudění dálném.“"
        },
        {
            "chapter": 50,
            "verse": 28,
            "text": "(Řekne Bůh): „Neveďte sporu přede mnou: dal jsem vám již před tím slib výhrůžný"
        },
        {
            "chapter": 50,
            "verse": 29,
            "text": "nemění se pak slovo mé: a nejsem utiskovatelem služebníků svých.“"
        },
        {
            "chapter": 50,
            "verse": 30,
            "text": "V den ten řekneme peklu: „Zdaž naplněno jsi?“ a řekne: „Jest (ještě) více jich?“"
        },
        {
            "chapter": 50,
            "verse": 31,
            "text": "Přiblížena pak bude k bohabojným zahrada (ráje) nedaleká"
        },
        {
            "chapter": 50,
            "verse": 32,
            "text": "„Totoť jest, co slíbeno bylo vám, všem kajícným a (zákony) zachovávajícím"
        },
        {
            "chapter": 50,
            "verse": 33,
            "text": "těm, kdož báli se milosrdného v skrytosti a přicházejí se srdcem kajícným"
        },
        {
            "chapter": 50,
            "verse": 34,
            "text": "Vstupte do ní v pokoji: tentoť jest věčnosti den.“"
        },
        {
            "chapter": 50,
            "verse": 35,
            "text": "V ní budou míti, cožkoliv chtíti budou a u nás bude (toho) rozhojnění"
        },
        {
            "chapter": 50,
            "verse": 36,
            "text": "A kolik zahladili jsme před nimi pokolení, jež mocnejší jich byla silou: a prohledejte zemi, je-li v ní před námi útočiště"
        },
        {
            "chapter": 50,
            "verse": 37,
            "text": "Zajisté v tomto jest napomenutí tomu, jenž má srdce a popřává sluchu a (sám) jest svědkem"
        },
        {
            "chapter": 50,
            "verse": 38,
            "text": "Stvořili jsme pak nebesa i zemi a vše, což mezi oběma jest v šesti dnech a nedotkla se nás únava"
        },
        {
            "chapter": 50,
            "verse": 39,
            "text": "Trpělivě snášej tedy, co říkají a vyvyšuj Pána svého ve chvále jeho před slunce východem a západem"
        },
        {
            "chapter": 50,
            "verse": 40,
            "text": "A za noci též chval jej a v posledních dvou na tvář padnutích"
        },
        {
            "chapter": 50,
            "verse": 41,
            "text": "A přislouchej ke dnu, kdy zavolá provolavatel z místa blízkého"
        },
        {
            "chapter": 50,
            "verse": 42,
            "text": "V den, kdy zaslechnou zavřesknutí v pravdě, toť den bude vystoupení (z hrobů)"
        },
        {
            "chapter": 50,
            "verse": 43,
            "text": "Myť zajisté křísíme i umrtvujeme a k nám vede (cesta) návratu"
        },
        {
            "chapter": 50,
            "verse": 44,
            "text": "V den, kdy rozpoltí se země nad nimi — toť shromáždění bude pro nás snadné"
        },
        {
            "chapter": 50,
            "verse": 45,
            "text": "My nejlépe víme, co říkají a ty nejsi nad nimi násilníkem. Tudíž napomínej Koránem ty, kdož bojí se výhrůžných slibů mých"
        },
        {
            "chapter": 51,
            "verse": 1,
            "text": "Při ROZPTYLUJICÍCH rozptylováním"
        },
        {
            "chapter": 51,
            "verse": 2,
            "text": "a břímě nesoucích"
        },
        {
            "chapter": 51,
            "verse": 3,
            "text": "a lehce plynoucích"
        },
        {
            "chapter": 51,
            "verse": 4,
            "text": "a dle rozkazu rozdělujících"
        },
        {
            "chapter": 51,
            "verse": 5,
            "text": "(přisahám, že) co slibováno jest vám, zajisté jest pravdivo"
        },
        {
            "chapter": 51,
            "verse": 6,
            "text": "a že (den) súčtování přijde nezvratně"
        },
        {
            "chapter": 51,
            "verse": 7,
            "text": "Při nebi plném (hvězdných) drah"
        },
        {
            "chapter": 51,
            "verse": 8,
            "text": "věru řeč vedete rozličnou"
        },
        {
            "chapter": 51,
            "verse": 9,
            "text": "odvrácen od ní bude ten, jenž byl odvrácen"
        },
        {
            "chapter": 51,
            "verse": 10,
            "text": "Nechť pobiti jsou lháři"
        },
        {
            "chapter": 51,
            "verse": 11,
            "text": "kdož v hloubi (nevědomosti) své jsou lhostejni"
        },
        {
            "chapter": 51,
            "verse": 12,
            "text": "a táží se: „Kdy přijde ten den súčtování?“"
        },
        {
            "chapter": 51,
            "verse": 13,
            "text": "V den ten na ohni budou zkoušeni"
        },
        {
            "chapter": 51,
            "verse": 14,
            "text": "„Okuste této zkoušky své, již uspíšiti chtěli jste!“"
        },
        {
            "chapter": 51,
            "verse": 15,
            "text": "Však bohabojní v zahradách budou a u pramenů"
        },
        {
            "chapter": 51,
            "verse": 16,
            "text": "při-jímajíce to, co dal jim Pán jejich za to, že předtím dobře činili"
        },
        {
            "chapter": 51,
            "verse": 17,
            "text": "jen málo v noci spávali"
        },
        {
            "chapter": 51,
            "verse": 18,
            "text": "z jitra za odpuštění prosili"
        },
        {
            "chapter": 51,
            "verse": 19,
            "text": "ze statků svých patřičný podíl prosícím a odvrženým dávali"
        },
        {
            "chapter": 51,
            "verse": 20,
            "text": "Na zemi znamení jsou pevně věřícím"
        },
        {
            "chapter": 51,
            "verse": 21,
            "text": "i ve vás samých: což neprohlédnete"
        },
        {
            "chapter": 51,
            "verse": 22,
            "text": "A na nebi výživa jest vaše a to, co slíbeno jest vám"
        },
        {
            "chapter": 51,
            "verse": 23,
            "text": "a při Pánu nebes a země přisahám: pravda jest to, jako že mluvíte"
        },
        {
            "chapter": 51,
            "verse": 24,
            "text": "Zdaž došla tě pověst o hostech Abrahama poctěných"
        },
        {
            "chapter": 51,
            "verse": 25,
            "text": "když přišli k němu a řekli: „Pokoj tobě,“ a řekl: „Pokoj vám! — Jsou lidé to neznámí.“"
        },
        {
            "chapter": 51,
            "verse": 26,
            "text": "I poodešel k rodině své a přinesl tele krmené"
        },
        {
            "chapter": 51,
            "verse": 27,
            "text": "a předložil jim je, řka: „Zdaž nepojíte snad?“"
        },
        {
            "chapter": 51,
            "verse": 28,
            "text": "A zachvěl se před nimi bázní; oni pak řekli: „Neboj se“ a oznámili mu narození mládce moudrého"
        },
        {
            "chapter": 51,
            "verse": 29,
            "text": "I přišla žena jeho; vzkřikla a udeřivši se v tvář svou, řekla: „Stařena (jsem již) neplodná.“"
        },
        {
            "chapter": 51,
            "verse": 30,
            "text": "Řekli, „Tak řekl Pán tvůj; on zajisté vševědoucí jest a moudrý.“"
        }
    ]
}
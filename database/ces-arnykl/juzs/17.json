{
    "juzs": [
        {
            "chapter": 21,
            "verse": 1,
            "text": "Přiblížilo se lidem súčtování s nimi, mezitím co v lhostejnosti odvracejí se"
        },
        {
            "chapter": 21,
            "verse": 2,
            "text": "Nikdy nepřijde jim napomenutí nové od Pána jejich, aniž by naslouchali mu jen jako ve hře"
        },
        {
            "chapter": 21,
            "verse": 3,
            "text": "výsměšná jsou srdce jejich a tajně hovoří ti, kdož nepravostni jsou: „Zdaž není člověkem jako vy? Zdaž připojíte se k pouhým čárům vidomě?“"
        },
        {
            "chapter": 21,
            "verse": 4,
            "text": "Řekl (prorok): „Pán můj zná, co mluveno jest na nebi i na zemi: onť vše slyší a ví.“"
        },
        {
            "chapter": 21,
            "verse": 5,
            "text": "„Naopak,“ říkají, „spleteniny snů jsou to; naopak, vymyslil si to; naopak, jest básníkem: nechť tedy předvede nám znamení, s jakými byli posláni proroci předešlí!“"
        },
        {
            "chapter": 21,
            "verse": 6,
            "text": "Neuvěřilo před nimi nikteré z měst, která zahladili jsme: jakž tedy oni uvěří"
        },
        {
            "chapter": 21,
            "verse": 7,
            "text": "A neposlali jsme před tebou, leda muže, jimž vnukli jsme zjevení: tažte se jen oněch, jimž dáno bylo napomenutí, nevíte-li"
        },
        {
            "chapter": 21,
            "verse": 8,
            "text": "A nedali jsme jim těl, která by nebyla nucena jísti pokrmu a nebyli nesmrtelnými"
        },
        {
            "chapter": 21,
            "verse": 9,
            "text": "Poté pak dodrželi jsme pravdivě slib jim učiněný a zachránili jsme je a koho jsme chtěli a zahladili jsme výstředníky"
        },
        {
            "chapter": 21,
            "verse": 10,
            "text": "A nyní seslali jsme vám Knihu, v níž napomenutí jest vám: což nepochopíte"
        },
        {
            "chapter": 21,
            "verse": 11,
            "text": "A kolik vyvrátili jsme měst, jež nepravostna byla a dali vzejíti po nich lidem jinými"
        },
        {
            "chapter": 21,
            "verse": 12,
            "text": "A když pocítili hněv náš, hle, dali se z města na útěk"
        },
        {
            "chapter": 21,
            "verse": 13,
            "text": "„Neutíkejte: navraťte se k výstřednostem svým a obydlím svým: snad budete dotazováni.“"
        },
        {
            "chapter": 21,
            "verse": 14,
            "text": "Řekli: „Běda nám! zajisté byli jsme nepravostni.“"
        },
        {
            "chapter": 21,
            "verse": 15,
            "text": "A neustalo toto volání jejich, dokud neučinili jsme je jako obilí pokosené, bezživotné"
        },
        {
            "chapter": 21,
            "verse": 16,
            "text": "A nestvořili jsme nebe a zemi a cožkoliv mezi nimi jest, sobě pro zábavu"
        },
        {
            "chapter": 21,
            "verse": 17,
            "text": "A kdybychom byli chtěli učiniti si kratochvíli, byli bychom si ji našli u sebe, kdybychom tak vskutku byli chtěli učiniti"
        },
        {
            "chapter": 21,
            "verse": 18,
            "text": "Naopak, mrštíme pravdou na nepravdu a rozdrtí ji a hle, rozptýlí se (ničemnost): však běda vám za to, co vykládáte (o Bohu)"
        },
        {
            "chapter": 21,
            "verse": 19,
            "text": "Jemu přináleží cožkoliv na nebi jest a na zemi: a ti, kdož u něho jsou, nejsou nijak pyšni, aby mu nesloužili, aniž unaveni"
        },
        {
            "chapter": 21,
            "verse": 20,
            "text": "Chválí jej nocí i dnem a nevymýšlejí ničeho o něm"
        },
        {
            "chapter": 21,
            "verse": 21,
            "text": "Že vzali si ze země božstva, která křísí mrtvé"
        },
        {
            "chapter": 21,
            "verse": 22,
            "text": "Kdyby na nebi a na zemi byla božstva jiná, kromě Boha, bylo by obé zkáze propadlo: však sláva Bohu, Pánu trůnu, nade vše, co oni vykládají"
        },
        {
            "chapter": 21,
            "verse": 23,
            "text": "Onť nebude tázán na skutky své, však oni tázáni budou"
        },
        {
            "chapter": 21,
            "verse": 24,
            "text": "Že vzali si božstva (jiná) vedle Boha? Rci: „Přineste důkaz svůj!“ Toto jest napomenutí těch, kdož jsou se mnou a těch, kdož byli přede mnou: však většina lidí nepoznává pravdu, nýbrž odvracejí se"
        },
        {
            "chapter": 21,
            "verse": 25,
            "text": "Neposlali jsme před tebou proroka, jemuž bychom nebyli vnukli, že není Boha, kromě mne: mne tedy uctívejte"
        },
        {
            "chapter": 21,
            "verse": 26,
            "text": "A říkají: „Učinil sobě Milosrdný syna.“ Při slávě jeho, nikoliv! Jsou jen sluhy jeho ctěnými"
        },
        {
            "chapter": 21,
            "verse": 27,
            "text": "Nepředcházejí jej v mluvení, nýbrž rozkazy jeho vykonávají"
        },
        {
            "chapter": 21,
            "verse": 28,
            "text": "Onť ví, co před nimi jest i za nimi, a nemohou přimlouvati se, leda za toho, jemuž on popřeje svého zalíbení: a oni bázní před ním třesou se"
        },
        {
            "chapter": 21,
            "verse": 29,
            "text": "A kterýkoli z nich by řekl: „Jáť Bůh jsem vedle něho,“ toho odměníme peklem: neboť takto odměňujeme nepravostné"
        },
        {
            "chapter": 21,
            "verse": 30,
            "text": "Což nevidí ti, kdož neuvěřili, že nebesa a země byly pevným celkem a že rozdělili jsme je a z vody že učinili jsme veškerou věc živoucí? Což neuvěří"
        },
        {
            "chapter": 21,
            "verse": 31,
            "text": "A učinili jsme na zemi vrchole hor, aby nepohnula se pod nimi a učinili jsme na ní průchody jako stezky, aby (lidé) jimi byli vedeni"
        },
        {
            "chapter": 21,
            "verse": 32,
            "text": "A učinili jsme nebesa střechou chráněnou: a přece od znamení jeho se odvracejí"
        },
        {
            "chapter": 21,
            "verse": 33,
            "text": "Onť jest to, který stvořil noc a den, a slunce a měsíc, oba po obloze svou dráhou spějí"
        },
        {
            "chapter": 21,
            "verse": 34,
            "text": "A neučinili jsme žádného člověka před tebou nesmrtelným: a zemřeš-li ty, zdaž oni žíti budou věčně"
        },
        {
            "chapter": 21,
            "verse": 35,
            "text": "Každá duše okusí smrti: a vyzkoušíme vás zlem i dobrem pokušeními: a k nám budete navráceni"
        },
        {
            "chapter": 21,
            "verse": 36,
            "text": "A když shlédnou tě ti, kteří neuvěřili, tropí si z tebe jen šašky, (řkouce): „Zdaž tento jest to, jenž zmiňuje se vám (nehezky) o božstvech vašich?“ A ve vzpomínání na Milosrdného oni nevěří"
        },
        {
            "chapter": 21,
            "verse": 37,
            "text": "Stvořen jest člověk z pospíchání; ukáži vám jistě znamení svá; ale nepospíchejte na mne!“"
        },
        {
            "chapter": 21,
            "verse": 38,
            "text": "Říkají: „Kdy splní se ona hrozba — jste-li pravdomluvnými?“"
        },
        {
            "chapter": 21,
            "verse": 39,
            "text": "Kdyby jen věděli ti, kdož nevěří, kdy nebudou s to, aby zdrželi od tváří svých oheň, aniž od zad svých a kdy nebude jim pomoženo"
        },
        {
            "chapter": 21,
            "verse": 40,
            "text": "Ano, (oheň) přijde na ně z nenadání a zpitomí je a nebudou s to, aby zdrželi jej, aniž bude jim posečkáno"
        },
        {
            "chapter": 21,
            "verse": 41,
            "text": "Posměch tropili si lidé z proroků již před tebou, však obklopilo ty, kdož posmívali se, to, z čeho si byli posměch tropili"
        },
        {
            "chapter": 21,
            "verse": 42,
            "text": "Rci: „Kdo ochrání vás, za noci a za dne, před Milosrdným?“ A přece od vzpomínání na Pána svého se odvracejí"
        },
        {
            "chapter": 21,
            "verse": 43,
            "text": "Což mají nějaká božstva, jež před námi mohou je ochrániti? Nejsou s to, aby sama sobě pomohla, pročež nebudou pomáhati jim proti nám"
        },
        {
            "chapter": 21,
            "verse": 44,
            "text": "Ano, dali jsme jim a otcům jejich užívati světa, pokud potrvaly životy jejich: což nevidí, že přicházíme do země jejich a zúžujeme hranice její. Jsou snad oni vítězi"
        },
        {
            "chapter": 21,
            "verse": 45,
            "text": "Rci: „Jáť pouze varuji vás tím, co vnuknuto mi bylo:“ však hluší neslyší volání, když varováni jsou"
        },
        {
            "chapter": 21,
            "verse": 46,
            "text": "Však když dotkne se jich dechnutí trestu Pána tvého, říkají: „Běda nám, neb zajisté byli jsme nepravostni.“"
        },
        {
            "chapter": 21,
            "verse": 47,
            "text": "Postavíme váhu spravedlivou v den zmrtvýchvstání a nebude zkrácena žádná duše v ničem: a i kdyby jednalo se o váhu zrna hořčičného, přineseme je: dostačí, že my jsme súčtovateli"
        },
        {
            "chapter": 21,
            "verse": 48,
            "text": "Kdysi dali jsme Mojžíšovi a Áronovi Rozlišení a světlo a napomenutí bohabojným"
        },
        {
            "chapter": 21,
            "verse": 49,
            "text": "již bojí se Pána svého v skrytosti a před hodinou (soudu) třesou se"
        },
        {
            "chapter": 21,
            "verse": 50,
            "text": "A toto jest Napomenutí požehnané, seslané námi: což zapřete je"
        },
        {
            "chapter": 21,
            "verse": 51,
            "text": "Kdysi dali jsme i Abrahamovi jeho (správné) vedení, neb věděli jsme o něm"
        },
        {
            "chapter": 21,
            "verse": 52,
            "text": "když řekl otci svému a lidu svému: „Co jsou tyto představy, jež uctíváte?“"
        },
        {
            "chapter": 21,
            "verse": 53,
            "text": "Řekli: „Nalezli jsme otce naše v uctívání jich.“"
        },
        {
            "chapter": 21,
            "verse": 54,
            "text": "Řekl: „Zajistéť vy i otcové vaši jste v bludu zjevném.“"
        },
        {
            "chapter": 21,
            "verse": 55,
            "text": "Řekli: „Přišel's k nám s pravdou, aneb jen kratochvíli si tropíš?“"
        },
        {
            "chapter": 21,
            "verse": 56,
            "text": "Řekl: „Nikoliv: Pánem vaším jest Pán nebes a země, jenž stvořil je oboje, a já jsem z těch, kdož to dosvědčují"
        },
        {
            "chapter": 21,
            "verse": 57,
            "text": "A při Bohu (přisahám), že dojista lest učiním modlám vašim poté, až odvrátíte se a záda mi ukážete.“"
        },
        {
            "chapter": 21,
            "verse": 58,
            "text": "A rozbil je na kousky všechny, vyjma největší z nich, aby k ní vrátiti se mohli"
        },
        {
            "chapter": 21,
            "verse": 59,
            "text": "Řekli: „Kdo učinil toto s bohy našimi? Zajistéť jest jedním z nepravostných.“"
        },
        {
            "chapter": 21,
            "verse": 60,
            "text": "Řekli: „Slyšeli jsme mladíka kéhos zmiňovati se o nich: jménem Abrahama.“"
        },
        {
            "chapter": 21,
            "verse": 61,
            "text": "Řekli: „Nuž, předveďte jej před zraky lidu, aby svědčili proti němu,“"
        },
        {
            "chapter": 21,
            "verse": 62,
            "text": "Řekli: „Zdaž ty učinil's to s bohy našimi, Abrahamem?“"
        },
        {
            "chapter": 21,
            "verse": 63,
            "text": "Řekl: „Nikoliv; učinil to tenhle největší z nich: i tažte se jich, dovedou-li mluviti.“"
        },
        {
            "chapter": 21,
            "verse": 64,
            "text": "I šli do sebe v myšlení svém a řekli: „Zajisté, přátelé, že jste nepravostní.“"
        },
        {
            "chapter": 21,
            "verse": 65,
            "text": "Však poté zatvrdili se v hlavách svých, řkouce: „Však dobře's věděl, že oni nemluví.“"
        },
        {
            "chapter": 21,
            "verse": 66,
            "text": "Řekl: „Zdaž tedy uctívati budete vedle Boha něco, co nemůže prospěti vám, aniž uškoditi"
        },
        {
            "chapter": 21,
            "verse": 67,
            "text": "Pfuj na vás a na to, co uctíváte vedle Boha! Což nepochopíte?“"
        },
        {
            "chapter": 21,
            "verse": 68,
            "text": "Řekli: „Upalte jej a jděte na pomoc bohům svým, chcete-li mít se k činu!“"
        },
        {
            "chapter": 21,
            "verse": 69,
            "text": "Řekli jsme: „Ohni, budiž studeným a bezpečným vůči Abrahamovi!“"
        },
        {
            "chapter": 21,
            "verse": 70,
            "text": "I chtěli lest provésti mu, však uvedli jsme je v záhubu"
        },
        {
            "chapter": 21,
            "verse": 71,
            "text": "A zachránili jsme jej a Lota, zavedše je do země, v níž požehnali jsme veškerenstvu"
        },
        {
            "chapter": 21,
            "verse": 72,
            "text": "A dali jsme mu Isáka a Jakuba nádavkem a všechny učinili jsme muži spravedlivými"
        },
        {
            "chapter": 21,
            "verse": 73,
            "text": "A učinili jsme je představenými, aby vedli lid podle nařízení našeho, a vnukli jsme jim konání dobrých skutků, a zachovávání modlitby, a dávání povinné almužny: a oni uctívali nás"
        },
        {
            "chapter": 21,
            "verse": 74,
            "text": "A Lotovi dali jsme soudnost a vědění: a zachránili jsme jej z města, jež konalo špatnosti: zajisté byl to lid zlý, zkažený"
        },
        {
            "chapter": 21,
            "verse": 75,
            "text": "A uvedli jsme jej do milosrdenství svého, neboť byl jedním ze spravedlivých"
        },
        {
            "chapter": 21,
            "verse": 76,
            "text": "A (pomni) Noema, když kdysi volal k nám i vyslyšeli jsme jej a zachránili jsme jej a rodinu jeho od zkázy velké"
        },
        {
            "chapter": 21,
            "verse": 77,
            "text": "A pomohli jsme mu před lidem, který vylhanými nazýval znamení naše: oni zajistéť byli lidem zlým i utopili jsme je všechny"
        },
        {
            "chapter": 21,
            "verse": 78,
            "text": "A (pomni) Davida a Šalamouna, když dali rozsudek ohledně role, v němž škodu způsobila stáda ovcí jistého lidu: a byli jsme rozsudky jejich svědky"
        },
        {
            "chapter": 21,
            "verse": 79,
            "text": "A dali jsme Šalamounovi rozšafnost v této věci: a oběma jim dali jsme soudnost a vědění a přinutili jsme hory, aby s Davidem pěly chválu naši a taktéž i ptactvo. Tak učinili jsme"
        },
        {
            "chapter": 21,
            "verse": 80,
            "text": "A naučili jsme ho řemeslu výroby brnění pro vás na ochranu proti (vzájemné) urputnosti vaší: zdaž budete za to vděčni"
        },
        {
            "chapter": 21,
            "verse": 81,
            "text": "A Šalamounovi (podmanili jsme) vichr bouřný, aby hnal lodi dle rozkazu jeho k zemi, jíž požehnali jsme: neboť o všech věcech měli jsme vědomost"
        },
        {
            "chapter": 21,
            "verse": 82,
            "text": "A některé zlé duchy, aby potápěli se proň a vykonávali proň různé práce jiné: a my střežili jsme je"
        },
        {
            "chapter": 21,
            "verse": 83,
            "text": "A (pomni) Joba, když volal k Pánu svému: „Zajisté protivenství dotklo se mne: a ty nejslitovnějším jsi ze slitovných.“"
        },
        {
            "chapter": 21,
            "verse": 84,
            "text": "A vyslyšeli jsme jej a zbavili jsme jej protivenství: a vrátili jsme mu rodinu jeho a přidali jsme mu ještě jednu stejnou, jakožto milosrdenství od nás a na paměť těm, kdož uctívají nás"
        },
        {
            "chapter": 21,
            "verse": 85,
            "text": "A (pomni) Ismaela a Idríse a Dzu-l-Kifla: ti všichni byli (vytrvalí) v trpělivosti"
        },
        {
            "chapter": 21,
            "verse": 86,
            "text": "A uvedli jsme je do milosrdenství svého, neboť byli ze spravedlivých"
        },
        {
            "chapter": 21,
            "verse": 87,
            "text": "A Dzu-n-Núna, když odešel rozzloben a domníval se, že nemám moci nad ním: však v temnotách volal: „Není Boha, kromě tebe, chvála budiž tobě: jáť zajisté byl jsem z nepravostných.“"
        },
        {
            "chapter": 21,
            "verse": 88,
            "text": "A vyslyšeli jsme jej a zachránili z útrap; neboť takovýmto způsobem zachraňujeme věřící"
        },
        {
            "chapter": 21,
            "verse": 89,
            "text": "A Zachariáše, když volal k Pánu svému: „Pane můj, nezanech mne samotného, ač ty nejlepším jsi ze všech dědiců.“"
        },
        {
            "chapter": 21,
            "verse": 90,
            "text": "I vyslyšeli jsme jej a dali jsme mu Jana a způsobilou učinili jsme ženu jeho, neboť oni předstihovali se v konání dobrých skutků a modlili se k nám s láskou a bázní a ponižovali se před námi"
        },
        {
            "chapter": 21,
            "verse": 91,
            "text": "A (pomni též) onu, jež zachovala si panenství své a do níž vdechli jsme ducha svého: a učinili jsme ji, jakož i syna jejího znamením veškerenstvu"
        },
        {
            "chapter": 21,
            "verse": 92,
            "text": "Zajisté tento národ váš jest národem jedním: a já jsem Pánem vaším: pročež mne uctívejte"
        },
        {
            "chapter": 21,
            "verse": 93,
            "text": "Však rozštěpili se v této věci mezi sebou: nicméně všichni k nám navrátí se"
        },
        {
            "chapter": 21,
            "verse": 94,
            "text": "A kdožkoli koná dobré skutky a jest věřícím, tomu nebude upřeno snažení jeho: myť zajisté vše mu zapisujeme"
        },
        {
            "chapter": 21,
            "verse": 95,
            "text": "A klatba jest na každém městě, jež zahladili jsme a dojista nenavrátí se"
        },
        {
            "chapter": 21,
            "verse": 96,
            "text": "dokud nebude otevřeno lidu Jádžúdž a Mádžúdž a tento se všech úbočí hor nepovalí se"
        },
        {
            "chapter": 21,
            "verse": 97,
            "text": "tehdy přiblíží se naplnění slibu pravdivého a tehdy údivem pouliti se budou zraky těch, kdož neuvěřili: „Běda nám, že lhostejni jsme byli k této (hrozbě): ano, byli jsme nepravostni!“"
        },
        {
            "chapter": 21,
            "verse": 98,
            "text": "Zajistéť pak vy a to, co uctívali jste vedle Boha, palivem bude pekla a vy do něho půjdete"
        },
        {
            "chapter": 21,
            "verse": 99,
            "text": "Kdyby to byli skuteční bohové, nešli by do něho: však nyní všichni věčně budou v něm přebývati"
        },
        {
            "chapter": 21,
            "verse": 100,
            "text": "V něm sténati budou, však hlas jich v něm nebude slyšán"
        },
        {
            "chapter": 21,
            "verse": 101,
            "text": "Ale ti, jimž ku předu slíbili jsme krásnou odměnu, daleko od něho vzdáleni budou"
        },
        {
            "chapter": 21,
            "verse": 102,
            "text": "Nebudou slyšeti ani šeptnutí z něho a v tom, Čeho přály si duše jejich, na věk trvati budou"
        },
        {
            "chapter": 21,
            "verse": 103,
            "text": "Nebude trápiti je hrůza ona velká a vstříc vycházeti budou jim andělé, (řkouce): „Totoť jest den váš: ten, jenž slíben byl vám!“"
        },
        {
            "chapter": 21,
            "verse": 104,
            "text": "V den onen sbalíme nebesa, jako Sidží sbaluje závitky knih: a jakož dali jsme začátkem prvnímu stvoření, tak navrátíme je zpět. Tento slib jest závazným pro nás a my zajisté tak učiníme"
        },
        {
            "chapter": 21,
            "verse": 105,
            "text": "A již napsali jsme ve zpěvech (žalmů) napomenutí: „Zajistéť zemi zdědí služebníci moji spravedliví.“"
        },
        {
            "chapter": 21,
            "verse": 106,
            "text": "Zajisté pak v tomto (rčení) jest hlásání lidu (Bohu) sloužícímu"
        },
        {
            "chapter": 21,
            "verse": 107,
            "text": "A poslali jsme tě jen jako milosrdenství veškerenstvu"
        },
        {
            "chapter": 21,
            "verse": 108,
            "text": "Rci: „Bylo mi vnuknuto jen, že Bůh váš jest pouze Bůh Jediný: zdaž tedy odevzdáváte se do vůle jehož?“"
        },
        {
            "chapter": 21,
            "verse": 109,
            "text": "Však obracejí-li se zády, rci: „Varoval jsem vás všechny stejně, však nevím, blízko-li či daleko jest to, co slíbeno jest vám.“"
        },
        {
            "chapter": 21,
            "verse": 110,
            "text": "Bůh pak zajisté dobře ví, co nahlas mluvíte i co skrýváte"
        },
        {
            "chapter": 21,
            "verse": 111,
            "text": "A nevím, zda snad (odklad trestu) jest pouze pro vyzkoušení vás a popřání vám radostí světa do jisté lhůty"
        },
        {
            "chapter": 21,
            "verse": 112,
            "text": "Řekl (prorok): „Pane můj, rozsuď dle pravdy!“ a Pán náš, Milosrdný, má býti vzýván spíše než to, co vy vykládáte"
        },
        {
            "chapter": 22,
            "verse": 1,
            "text": "Ó lidé, bojte se Pána svého, neboť otřesy hodiny (soudu) budou věcí úžasnou"
        },
        {
            "chapter": 22,
            "verse": 2,
            "text": "V den, kdy spatříte ji, každá kojitelka upustí kojence svého a každá žena obtěžkaná upustí břímě své: a spatříš lidi jako opilé a nebudou opilí: však trest boží přísný jest"
        },
        {
            "chapter": 22,
            "verse": 3,
            "text": "A jsou někteří mezi lidmi, kteří hádají se o Bohu, aniž by měli jakých vědomostí a následují každého Satana odbojného"
        },
        {
            "chapter": 22,
            "verse": 4,
            "text": "Předepsáno jest Satanu, aby každého, jenž za zachránce si jej vezme, v blud zavedl a dovedl jej k trestu plamene"
        },
        {
            "chapter": 22,
            "verse": 5,
            "text": "Ó lidé, jste-li v pochybnostech ohledně zmrtvýchvstání, (uvažte), že stvořili jsme vás z prachu, pak ze semene, pak ze sražené krve, pak z kousku masa buď ve tvaru aneb beztvárného, abychom dali vám důkazy (moci své). A ponecháváme v lůnech cokoliv chceme až do lhůty předurčené: pak necháme vás vyjíti jako kojence: pak dáme vám dosíci věku dospělosti: a někteří z vás zemřou, jiní pak dojdou věku sešlosti takové, že nevědí ničeho z toho, co byli před tím věděli. A vidíš zemi vyschlou: však jakmile seslali jsme na ni vodu, vzpružila se a zbobtnala: a vzrostl na ní veškerý druh rostlin rozkošných"
        },
        {
            "chapter": 22,
            "verse": 6,
            "text": "To proto, že Bůh zajisté jest pravdou (samou) a proto, že obživuje mrtvé a nade všemi věcmi moc má"
        },
        {
            "chapter": 22,
            "verse": 7,
            "text": "a že hodina (soudu) jistě přijde; není o ní pochyby; a že Bůh vzkřísí mrtvé z hrobu"
        },
        {
            "chapter": 22,
            "verse": 8,
            "text": "A jest mezi lidmi jeden, jenž hádá se ohledně Boha, aniž by měl o tom jakých vědomostí, a aniž by veden byl Knihou osvícenou"
        },
        {
            "chapter": 22,
            "verse": 9,
            "text": "Pyšně odvrací se, aby zavedl druhé od stezky boží: tomu v životě pozemském potupa bude údělem a v den zmrtvýchvstání okusiti dáme mu trestu sžíhání"
        },
        {
            "chapter": 22,
            "verse": 10,
            "text": "„Toto vezmi za to, co kupředu poslaly si ruce tvé: a Bůh nezkracuje služebníků svých!“"
        },
        {
            "chapter": 22,
            "verse": 11,
            "text": "A jest mezi lidmi takový, jenž slouží Bohu ramenářsky: když postižen jest dobrem, jest spokojen: však když postižen jest zkouškou, obrátí se čelem vzad. Takto ztrácí život pozemský i život budoucí: toť zajisté ztráta jest zjevná"
        },
        {
            "chapter": 22,
            "verse": 12,
            "text": "Vzývá vedle Boha, co nemůže uškoditi mu, aniž prospěti: toť zajisté zbloudění jest daleké"
        },
        {
            "chapter": 22,
            "verse": 13,
            "text": "Vzývá toho, jenž spíše mu uškodí, než prospěje: špatný to pán a špatný to společník"
        },
        {
            "chapter": 22,
            "verse": 14,
            "text": "Zajisté pak uvede Bůh ty, kdož uvěřili a konali dobré skutky, do zahrad, pod nimiž řeky tekou, neboť Bůh zajisté činí, co chce"
        },
        {
            "chapter": 22,
            "verse": 15,
            "text": "Kdožkoli domnívá se, ze Bůh nepomůže prorokovi v životě pozemském i budoucím, nechť natáhne provaz k nebi, a pak nechť uřízne jej: pak nechť dává pozor, odstraní-li lest jeho to, nač se zlobí"
        },
        {
            "chapter": 22,
            "verse": 16,
            "text": "Takovýmto způsobem seslali jsme jej jako znamení jasná a Bůh vede (cestou přímou), koho chce"
        },
        {
            "chapter": 22,
            "verse": 17,
            "text": "Zajisté ti, kdož uvěřili a Židé a sabejští a křesťané a mágové a ti, kdož Bohu dávají společníky, shledají, že Bůh rozhodne mezi nimi v den zmrtvýchvstání: neboť Bůh věcí všechněch jest svědkem"
        },
        {
            "chapter": 22,
            "verse": 18,
            "text": "Což nevidíš, že Bohu klaní se cožkoli na nebi jest i na zemi? a slunce a měsíc a hory a stromy a zvířata a většina lidí? Však mnohým již přisouzen byl trest: a koho Bůh potupý toho nikdo nemůže poctíti: Bůh pak zajisté činí, co chce"
        },
        {
            "chapter": 22,
            "verse": 19,
            "text": "Tito jsou oni dva soupeři, kteří přou se ohledně Pána svého těm pak, kdož neuvěřili, střižen jest oděv z ohně a lita bude na hlavy jejich voda vroucí"
        },
        {
            "chapter": 22,
            "verse": 20,
            "text": "Rozleptáno bude jí, cožkoliv v útrobách jejich jest i kůže"
        },
        {
            "chapter": 22,
            "verse": 21,
            "text": "a přichystány jsou pro ně obušky železné"
        },
        {
            "chapter": 22,
            "verse": 22,
            "text": "Pokaždé, když chtít budou vyjíti, mukami dohnáni, z pekla, navráceni tam budou (s voláním): „Okuste trestu sžíhání!“"
        },
        {
            "chapter": 22,
            "verse": 23,
            "text": "Zajisté pak uvede Bůh ty, kdož uvěřili, a konali dobré skutky do zahrad, pod nimiž řeky tekou: ozdobeni v nich budou náramky zlatými a perlami a oděv jich tam bude hedvábný"
        },
        {
            "chapter": 22,
            "verse": 24,
            "text": "A vedeni budou k dobré mluvě a vedeni budou ke stezce ctné"
        },
        {
            "chapter": 22,
            "verse": 25,
            "text": "Těm pak, kdož neuvěřili, a odvracejí druhé od stezky boží a od modlitebnice posvátné, kterou učinili jsme pro (všechny) lidi: stejně pro ty, kdož v ní obývají, jakož i venkovské: a těm, kdož chtějí znesvětiti ji ze svévole, okusit dáme trestu bolestného"
        },
        {
            "chapter": 22,
            "verse": 26,
            "text": "A (pomni), když naznačili jsme Abrahamovi místo domu posvátného, (řkouce): „Nespolčuj se mnou ničeho, ale očišťuj dům můj pro ty, kdož obcházeti jej budou v průvodu, a kdož konati v něm budou modlitbu v stoje, neb v kleče, neb padše na tváře své.“"
        },
        {
            "chapter": 22,
            "verse": 27,
            "text": "A ohlašuj lidu POUŤ: nechť přijdou k tobě pěšky, neb na velbloudech bystrých, přicházejíce ze všech průsmyků hlubokých"
        },
        {
            "chapter": 22,
            "verse": 28,
            "text": "aby dosvědčili dobrodiní poskytnutá jim a aby vyslovovali jméno Boha po určitý počet dnů nad tím, co výživou dal jim ze zvířat a dobytčat: jezte z nich a nakrmte i nuzné a chudé"
        },
        {
            "chapter": 22,
            "verse": 29,
            "text": "Pak nechť dovrší nedbalost svou a vyplní sliby své a obejdou v průvodu dům starobylý"
        },
        {
            "chapter": 22,
            "verse": 30,
            "text": "Tak (čiňte). A kdožkoli ve velké úctě bude míti své zápovědi Boha, bude to lepším proň u Pána jeho. Dovoleno jest vám maso dobytčat, vyjma dříve vám vyjmenovaných: straňte se pak poskvrny model a vyhýbejte se mluvě lživé"
        },
        {
            "chapter": 22,
            "verse": 31,
            "text": "Upřímní (buďte) k Bohu (ve víře), nespolčujíce s ním ničeho, neboť kdožkoli spolčuje co s Bohem, jako by spadl s oblak a schvátil jej pták neb odvál jej vítr do končin dálných"
        },
        {
            "chapter": 22,
            "verse": 32,
            "text": "Tak (čiňte). A kdožkoli velké učiní oběti boží, přichází to z bohabojnosti srdcí"
        },
        {
            "chapter": 22,
            "verse": 33,
            "text": "Budete míti užitek (z dobytčat obětních) až do určité lhůty: poté pak místo obětování jich bude v domě starobylém"
        },
        {
            "chapter": 22,
            "verse": 34,
            "text": "Každému národu ustanovili jsme obřady jeho, aby vyslovoval jméno Boha nad tím, čímž k výživě je obdařil v němé tváři — a Bůh váš jest Bůh Jediný: pročež do jeho vůle odevzdejte se a radostnou zvěst věstiž poníženým"
        },
        {
            "chapter": 22,
            "verse": 35,
            "text": "kteří, když vysloveno jest jméno Boha, zachvějí se v srdcích svých úctou: a trpělivi jsou v protivenstvích, jež postihnou je: a zachovávají modlitbu: a z toho, čímž (k výživě) obdařili jsme je, rozdávají"
        },
        {
            "chapter": 22,
            "verse": 36,
            "text": "A velbloudy učinili jsme oběťmi při obřadech božích: v nich mnoho dobra máte. Pročež vyslovujte jméno boží nad nimi, když stojí v řadě (před obětováním): a když byli padli na boky své, pojídejte z nich a dejte najísti těm, kdož spokojí se i tomu, jenž si žádá. Takto podmanili jsme je vám, abyste nám byli vděčni"
        },
        {
            "chapter": 22,
            "verse": 37,
            "text": "Nedostihne maso jejich, aniž krev, Boha; ale dostihne ho bázeň boží od vás. Takto Bůh podmanil vám je, abyste vyvyšovali Boha ve chvále za vedení vás: a radostnou zvěst oznamuj dobře činícím"
        },
        {
            "chapter": 22,
            "verse": 38,
            "text": "Bůh zajisté hájí ty, kdož uvěřili (před úklady); neboť on zajisté nemiluje zrádců a nevěřících"
        },
        {
            "chapter": 22,
            "verse": 39,
            "text": "Dovoleno bylo (válčení) těm, kdož válčí proto, že bylo jim ublíženo: a Bůh zajisté pomoci jim jest schopen"
        },
        {
            "chapter": 22,
            "verse": 40,
            "text": "těm, kdož vypuzeni byli z příbytků svých bezprávně, jen proto, že říkají: „Pánem naším jest Bůh.“ A kdyby Bůh nebyl zapuzoval jedny lidi druhými, byly by bývaly pokořeny kláštery a chrámy a modlitebnice a mešity, v nichž mnoho vyslovováno jest jméno boží; a Bůh dojista pomáhá tomu, kdo jemu pomáhá: a Bůh silný jest a mocný"
        },
        {
            "chapter": 22,
            "verse": 41,
            "text": "Pomůže těm, kteří, budou-li upevněni v této zemi, zachovávati budou modlitbu a dávati budou povinnou almužnu: a nabádati budou k dobru a zbraňovati budou od zla. Bohu pak přináleží konečné (rozhodnutí) věcí"
        },
        {
            "chapter": 22,
            "verse": 42,
            "text": "Nazývají-li tě lhářem, však již lháři nazýval před tebou proroky lid Noemův, a kmeny 'Ád a Tsemúd"
        },
        {
            "chapter": 22,
            "verse": 43,
            "text": "a lid Abrahamův a lid Lotův"
        },
        {
            "chapter": 22,
            "verse": 44,
            "text": "A obyvatelé Medianu: a lhářem zván byl Mojžíš! A dlouhé strpení měl jsem s nevěřícími, však poté stihl jsem je (trestem) : a jaké bylo převrácení mé"
        },
        {
            "chapter": 22,
            "verse": 45,
            "text": "A kolik měst zahladili jsme, když byla nepravostna a nyní pusta jsou a vyvrácena! A kolik studnic zasypáno jest a kolik (sbořeno) hradů výstavních"
        },
        {
            "chapter": 22,
            "verse": 46,
            "text": "Což necestovali zemí a což nemají srdce k chápání a uši k slyšení? Však nejsou to zrakové jejich, již slepi jsou, ale slepa jsou srdce v prsou jejich"
        },
        {
            "chapter": 22,
            "verse": 47,
            "text": "A budou chtíti, abys uspíšil trest (slibovaný jim). Bůh pak nikdy nebéře slibu svého zpět; a den u Pána tvého jest jako tisíc let, jak vy je počítáte"
        },
        {
            "chapter": 22,
            "verse": 48,
            "text": "A s kolika městy měl jsem dlouhé strpení, ač nepravostna byla, a pak teprv stihl jsem je trestem! Ke mně pak vše se vrací"
        },
        {
            "chapter": 22,
            "verse": 49,
            "text": "Rci: „Lidé, jáť pouze jsem vám varovatelem zjevným:“"
        },
        {
            "chapter": 22,
            "verse": 50,
            "text": "a těm, kdož uvěřili a konali dobré skutky, dostane se odpuštění a výživy štědré"
        },
        {
            "chapter": 22,
            "verse": 51,
            "text": "však ti, kdož snažili se odporem znemožniti znamení naše, obyvateli budou ohně pekelného"
        },
        {
            "chapter": 22,
            "verse": 52,
            "text": "Neposlali jsme před tebou ni jednoho posla neb proroka, do jehož přání nebyl by vrhl Satan nějaké přání nesprávné, však Bůh zrušuje to, co vrhá Satan do myšlení: poté pak rozsuzuje Bůh ohledně znamení svých, neboť Bůh zajisté vševědoucí jest a moudrý"
        },
        {
            "chapter": 22,
            "verse": 53,
            "text": "(Svoluje k tomu), aby učinil to, co vrhá Satan v myšlení zkouškou pro ty, v jichž srdcích je choroba a jichž srdce zatvrzelá jsou: a nepravostní zajisté v roztržce jsou daleké"
        },
        {
            "chapter": 22,
            "verse": 54,
            "text": "A aby zvěděli ti, jimž dáno bylo vědění, že jest to pravdou od Pána tvého a aby uvěřili v ni a aby podvolila se jí srdce jejich: Bůh pak zajisté vede ty, kdož uvěřili, ke stezce přímé"
        },
        {
            "chapter": 22,
            "verse": 55,
            "text": "Však nepřestanou ti, kdož neuvěřili, pochybovati o ní, dokud nepřijde na ně hodina (soudu) z nenadání a dokud nepřijde na ně trest dne záhubného"
        },
        {
            "chapter": 22,
            "verse": 56,
            "text": "A panství nade vším v den onen přináležeti bude Bohu a on rozsoudí mezi nimi: tehdy ti, kdož uvěřili a konali dobré skutky, půjdou do zahrad rozkoše"
        },
        {
            "chapter": 22,
            "verse": 57,
            "text": "však těm, kdož neuvěřili a vylhanými nazývali znamení naše, určen jest trest potupný"
        },
        {
            "chapter": 22,
            "verse": 58,
            "text": "A ti, kteří vystěhovali se na stezce boží, poté padli v boji aneb zemřeli, Bůh dojista obštědří je údělem krásným, neboť Bůh zajisté nejlepším jest ze všech obštědřovatelů"
        },
        {
            "chapter": 22,
            "verse": 59,
            "text": "Onť dojista uvede je do místa, v němž naleznou zalíbení, a Bůh zajisté vševědoucím jest a laskavým"
        },
        {
            "chapter": 22,
            "verse": 60,
            "text": "Tak (stane se), A kdožkoli učiní odvetu stejnou měrou, jíž bylo mu ukřivděno a opět bezpráví mu učiněno jest, tomu dojista pomůže Bůh, neboť Bůh zajisté jest promíjející a velký v odpouštění"
        },
        {
            "chapter": 22,
            "verse": 61,
            "text": "Tak (stane se): protože Bůh vnáší noc v den a vnáší den v noc a že Bůh vše slyší a obzírá"
        },
        {
            "chapter": 22,
            "verse": 62,
            "text": "To proto, že Bůh jest pravdou, a že to, co vzýváte vedle něho, jest marností, a že Bůh jest nejvyšší, velký"
        },
        {
            "chapter": 22,
            "verse": 63,
            "text": "Zdaž nevidíš, že Bůh sesílá s nebe vodu a zazelená se země? Bůh zajisté dobrotivý jest a o všem zpraven"
        },
        {
            "chapter": 22,
            "verse": 64,
            "text": "Jemu přináleží vše, což na nebi jest a na zemi: a Bůh zajisté bohatý jest a chvályhodný"
        },
        {
            "chapter": 22,
            "verse": 65,
            "text": "Zdaž nevidíš, že Bůh podmanil vám cožkoli jest na zemi, jakož i lodi, jež plují po moři z rozkazu jeho? A on zadržuje nebesa, aby nespadla na zem, vyjma z dovolení jeho, neb Bůh zajisté vůči lidem laskavý jest a slitovný"
        },
        {
            "chapter": 22,
            "verse": 66,
            "text": "On jest to, který vzbudil vás k životu a poté dá vám zemříti a pak znovu vás vzkřísí: člověk zajisté jest vzdorný"
        },
        {
            "chapter": 22,
            "verse": 67,
            "text": "Každému národu určili jsme obřady, jimiž se řídí jedenkaždý: pročež nechť rozhodně nepře se (nikdo) s tebou v této věci; nýbrž volej (je) k Pánu svému, neboť ty dojista jsi veden cestou přímou"
        },
        {
            "chapter": 22,
            "verse": 68,
            "text": "A když hádají se s tebou, rci: „Bůh nejlépe ví o skutcích vašich"
        },
        {
            "chapter": 22,
            "verse": 69,
            "text": "Bůh rozsoudí mezi vámi v den zmrtvýchvstání ohledně toho, v čem rozcházeli jste se.“"
        },
        {
            "chapter": 22,
            "verse": 70,
            "text": "Zdaž nevíš, že Bůh ví vše, což na nebi jest i na zemi? Vše to zajisté jest zapsáno v Knize (věčné): a toto zajisté Bohu jest snadným"
        },
        {
            "chapter": 22,
            "verse": 71,
            "text": "Oni pak uctívají vedle Boha to, ohledně čeho nebylo sesláno jim zmocnění a to, o čem nemají vědomosti: a nepravostným nebude pomocníka"
        },
        {
            "chapter": 22,
            "verse": 72,
            "text": "A když předříkávána jsou jim znamení naše jasná, seznáš na tvářích těch, kdož neuvěřili, odpor: a málo schází k tomu, aby vrhli se na ony, kteří předříkávají jim znamení naše: Rci: „Mám ohlásiti vám cos horšího nad, to, co činíte? Oheň, jejž slíbil Bůh těm, kteří neuvěřili — a špatná to bude cesta!“"
        },
        {
            "chapter": 22,
            "verse": 73,
            "text": "Ó lidé, činěno jest vám podobenství: i naslouchejte mu: v pravdě ti, které vzýváte mimo Boha, nemohli by stvořiti ani mouchy, i kdyby všichni shromáždili se k tomu; a kdyby odňala jim co moucha, nemohli by odníti toho od ní. Jak slabi jsou oba: prosící i prošený"
        },
        {
            "chapter": 22,
            "verse": 74,
            "text": "Neocenili Boha pravým oceněním (moci) jeho: Bůh pak zajisté silný jest a mocný"
        },
        {
            "chapter": 22,
            "verse": 75,
            "text": "Bůh vybírá mezi anděly posly a rovněž mezi lidmi: v pravdě, Bůh vše slyší a obzírá"
        },
        {
            "chapter": 22,
            "verse": 76,
            "text": "Ví, co jest před nimi a co jest za nimi: a k Bohu navráceny budou všechny věci"
        },
        {
            "chapter": 22,
            "verse": 77,
            "text": "Vy, kteří jste uvěřili, klekejte a padejte na tváře své a uctívejte Pána svého, a konejte dobro, aby dobře se vám vedlo"
        },
        {
            "chapter": 22,
            "verse": 78,
            "text": "A bojujte pro Boha tak, jak on zaslouží si, aby zaň bylo bojováno: on vyvolil si vás a neučinil vám obtíží v náboženství: ve víře otce vašeho Abrahama. Onť nazval vás muslimy, již dříve a i v této (Knize), aby prorok váš byl svědkem vám a vy abyste svědky byli vůči lidem. Pročež zachovávejte modlitbu a dávejte (povinnou) almužnu a opírejte se o Boha: onť Pánem jest vaším: jak výborný to Pán a jak výborný spomocník"
        }
    ]
}
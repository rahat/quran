{
    "juzs": [
        {
            "chapter": 33,
            "verse": 31,
            "text": "Však bude-li kterákoli z vás pevně oddána Bohu a prorokovi jeho a bude konati dobro, dáme jí odměnu její dvakráte a připravili jsme pro ni podíl štědrý"
        },
        {
            "chapter": 33,
            "verse": 32,
            "text": "Ó ženy prorokovy, nejste jako jiné ženy: bojíte-li se Boha, tedy nebuďte příliš blahosklonnými v řeči, aby nepožádal vás ten, v jehož srdci choroba jest: ale mluvte řečí přístojnou"
        },
        {
            "chapter": 33,
            "verse": 33,
            "text": "A zůstávejte klidně v domech svých a nevystrojujte se vystrojováním dob nevědomosti své dřívější: a zachovávejte modlitbu a dávejte povinnou almužnu a buďte poslušny Boha a proroka jeho: Bůh jedině chce odejmouti od vás nečistotu domu (svého) a očistiti vás očištěním"
        },
        {
            "chapter": 33,
            "verse": 34,
            "text": "A připomínejte si, což čteno jest v domech vašich ze znamení Boha a moudrosti: neboť Bůh prozíravý jest a o všem zpraven.“"
        },
        {
            "chapter": 33,
            "verse": 35,
            "text": "Mužové a ženy, odevzdaní do vůle boží, věřící mužové a ženy, oddaní mužové a ženy, pravdomluvní mužové a ženy, trpělivě vyčkávající mužové a ženy, ponížení mužové a ženy, almužnu dávající mužové a ženy, postící se mužové a ženy, počestnost zachovávající mužové a ženy, Boha často vzpomínající mužové a ženy — těmto všem přichystal Bůh odpuštění a odměnu velkou"
        },
        {
            "chapter": 33,
            "verse": 36,
            "text": "Nepřísluší věřícímu muži neb ženě, aby, když rozhodne Bůh a prorok jeho nějakou věc, měli svou vlastní vůli ve věci své: a kdo neposlušen jest Boha a proroka jeho, tenť zbloudil zblouděním zjevným"
        },
        {
            "chapter": 33,
            "verse": 37,
            "text": "A (pomni), když řekl's onomu, jemuž dobrodiní prokázal Bůh a jemuž i ty dobrodiní prokázal's: „Podrž manželku svou a boj se Boha,“ však skrýval's v nitru svém, co Bůh měl přivésti na světlo: a ty bál ses lidí, však spíše měl ses báti Boha. Však když konečně docílil Zeid čeho si žádal od (ženy své), oženili jsme tě s ní, aby nebylo věřícím viny v ženění se s (manželkami přijatých synů svých, když tito byli docílili, čeho si žádali od nich. A rozkaz boží má býti vykonán)"
        },
        {
            "chapter": 33,
            "verse": 38,
            "text": "Nebylo viny prorokovi v tom, co povinným učinil mu Bůh. Taková byla zvyklost Boha v jednání s těmi, kdož před tebou byli a rozkaz boží je určením předurčeným"
        },
        {
            "chapter": 33,
            "verse": 39,
            "text": "S těmi, kdož hlásají poslání boží a bojí se Boha, ale nebojí se nikoho, vyjma Boha: a Bůh dostačitelným jest súčtovatelem"
        },
        {
            "chapter": 33,
            "verse": 40,
            "text": "Není Mohammed otcem nikterého muže mezi vámi, nýbrž prorokem Boha a pečetí proroků a Bůh o všech věcech má vědomost"
        },
        {
            "chapter": 33,
            "verse": 41,
            "text": "Vy, kteříž jste uvěřili, vzpomínejte Boha vzpomínáním častým"
        },
        {
            "chapter": 33,
            "verse": 42,
            "text": "a chvalte jej z jitra i za večera"
        },
        {
            "chapter": 33,
            "verse": 43,
            "text": "Onť jest to, jenž žehná vám i andělé jeho, aby vyvedl vás z temnot na světlo: a vůči věřícím jest slitovným"
        },
        {
            "chapter": 33,
            "verse": 44,
            "text": "Přivítání jich v den, kdy setkají se s Bohem, bude: „Pokoj vám“ a on přichystal jim odměnu štědrou"
        },
        {
            "chapter": 33,
            "verse": 45,
            "text": "Ó proroku, myť zajisté poslali jsme tě jako svědka, věštitele radostných zvěstí a varovatele"
        },
        {
            "chapter": 33,
            "verse": 46,
            "text": "a jako toho, jenž zve (lidi) k Bohu z dovolení jeho, a jako svítilnu zářnou"
        },
        {
            "chapter": 33,
            "verse": 47,
            "text": "I zvěstuj věřícím, že dojista dána jim bude Bohem milost velká"
        },
        {
            "chapter": 33,
            "verse": 48,
            "text": "a neposlouchej nevěřících a pokrytců, však upusť od ubližování jim: však spoléhej na Boha, neb Bůh dostačitelným jest ochráncem"
        },
        {
            "chapter": 33,
            "verse": 49,
            "text": "Vy, kteříž jste uvěřili, pojali-li jste za manželky ženy věřící, poté pak zapudili jste je dříve, než byli dotkly jste se jich, nemáte nijaké lhůty ohledně podržení jich: ale poskytněte jim podílu jejich a pak propusťte je propuštěním pěkným"
        },
        {
            "chapter": 33,
            "verse": 50,
            "text": "Ó proroku, dovolili jsme ti ženy tvé, jimž dal jsi věna jejich; a ty, jichž zmocnila se pravice tvá z kořisti dané ti Bohem: a dcery tvých strýců a tet se strany otcovy, a dcery tvých strýců a tet se strany matčiny, jez vystěhovaly se s tebou: a každá žena věřící, jež odevzdala osobu svou prorokovi, chce-li prorok oženiti se s ní. To zvláštní (výsadou) jest tobě nade všechny věřící. Dobře víme, co povinným učinili jsme jim ohledně manželek jejich a těch, jichž zmocnila se pravice jejich, aby nebylo tobě viny. A Bůh velký jest v odpoustění, slitovný"
        },
        {
            "chapter": 33,
            "verse": 51,
            "text": "Poodlož, kteroukoli bys chtěl z nich a vezmi k sobě na lože, kteroukoli bys chtěl, aneb kterékoliv bys žádal si z těch, které jsi byl od sebe oddálil: a nebude tobě viny v tom. Tak snadnějším bude, abys obradoval srdce jejich, a aby nermoutily se, a aby spokojeny byly s tím, co dáš jim, jednakaždá. A Bůh ví, co v srdcích vašich jest, neb Bůh jest vševědoucí, laskavý"
        },
        {
            "chapter": 33,
            "verse": 52,
            "text": "Nejsou dovoleny ti ženy od nynějška, aniž dovoleno jest ti, abys vyměňoval za manželky své jiné, i kdyby oslnila tě krása jejich, vyjma žen, jichž zmocnila se pravice tvá: a Bůh na všechny věci pozor dává"
        },
        {
            "chapter": 33,
            "verse": 53,
            "text": "Vy, kteříž jste uvěřili, nevstupujte v domy prorokovy, leda že dovoleno bylo vám vstoupiti k pojedení, aniž byste vyčkávali až bude (jídlo hotovo). Však když pozváni jste, vejděte a když pojedli jste, rozejděte se: a nevcházejte v příliš důvěrný rozhovor, neboť to bolestně dotklo by se proroka a byl by nucen styděti se k vůli vám; však Bůh nestydí se za pravdu. A když žádáte je o nějaký předmět, žádejte oň zpoza clony: to bude čistším pro srdce vaše a srdce jejich. A není přípustno, abyste bolestně dotýkali se proroka božího, aniž ženili se s manželkami jeho po něm nikdy: neb bylo by to u Boha provinění velké"
        },
        {
            "chapter": 33,
            "verse": 54,
            "text": "A přiznáváte-li co veřejně, aneb skrýváte to, vězte, že Bůh zajisté o všech věcech vědomost má"
        },
        {
            "chapter": 33,
            "verse": 55,
            "text": "Nebude viny jim, (když odkryjí tváře své) před otci svými, neb syny svými, aneb bratry svými, neb syny bratrů svých, neb syny sester svých, neb ženami jejich, nebo před otrokyněmi svými. A bojte se Boha (ženy): Bůh zajisté všech věcí jest svědkem"
        },
        {
            "chapter": 33,
            "verse": 56,
            "text": "Zajisté pak Bůh a andělé jeho žehnají prorokovi: pročež i vy, kteříž uvěřili jste, žehnejte mu a zdravte jej pozdravem"
        },
        {
            "chapter": 33,
            "verse": 57,
            "text": "Zajisté pak těm, kdož ubližují Bohu a proroku jeho, zlořečil Bůh v životě pozemském i budoucím a schystal jim trest potupný"
        },
        {
            "chapter": 33,
            "verse": 58,
            "text": "A ti, kdož urážejí věřící muže a ženy, aniž by si toho byli zasloužili, obtížili se pomluvou a hříchem zjevným"
        },
        {
            "chapter": 33,
            "verse": 59,
            "text": "Ó proroku, rci manželkám svým a dcerám svým a ženám věřících, aby spouštěly níže svrchní roucha svá: tak snadnějším bude, aby byly poznány a nebyly uraženy kým: a Bůh velký jest v odpouštění, slitovný"
        },
        {
            "chapter": 33,
            "verse": 60,
            "text": "Nepřestanou-li pokrytci a ti, jichž srdce stižena jsou chorobou, a rýpalové v Medíně, dojista rozčilíme tě proti nim: a pak dojista nenecháme je tam býti sousedy tvými, leda na krátko"
        },
        {
            "chapter": 33,
            "verse": 61,
            "text": "Zlořečeni jsouce, kdekoliv by nalézali se, jímáni budou a povražděni vražděním"
        },
        {
            "chapter": 33,
            "verse": 62,
            "text": "Taková byla zvyklost Boha ohledně těch, kdož před nimi byli: a neshledáš ve zvyklostech Boha změny nijaké"
        },
        {
            "chapter": 33,
            "verse": 63,
            "text": "Dotazovati budou se tě lidé ohledně hodiny (soudu). Rci: „Vědomost o ní má jen Bůh a kdo může říci ti, není-li snad hodina (soudu) blízka?“"
        },
        {
            "chapter": 33,
            "verse": 64,
            "text": "Bůh zajisté zlořečil nevěřícím a přichystal jim plamen (pekelný)"
        },
        {
            "chapter": 33,
            "verse": 65,
            "text": "v něm přebývati budou věčně věkův a nenaleznou ochránce, ni pomocníka"
        },
        {
            "chapter": 33,
            "verse": 66,
            "text": "V den, kdy otáčeny budou tváře jejich v ohni, řeknou: „Kéž bychom byli poslušni bývali Boha a poslušni bývali proroka.!“"
        },
        {
            "chapter": 33,
            "verse": 67,
            "text": "A řeknou: „Pane náš, my poslušni byli jsme pánů a předáků svých: a oni zavedli nás se stezky (pravé)"
        },
        {
            "chapter": 33,
            "verse": 68,
            "text": "Pane náš, dej jim trest dvojnásobný a zlořeč jim zlořečením velkým!“"
        },
        {
            "chapter": 33,
            "verse": 69,
            "text": "Vy, kteříž jste uvěřili, nebuďte jako ti, kteří urazili Mojžíše: Zprostil pak jej Bůh viny v tom, co tvrdili, a (Mojžíš) byl u Boha velmi ctěn"
        },
        {
            "chapter": 33,
            "verse": 70,
            "text": "Vy, kteříž jste uvěřili, bojte se Boha a mluvte mluvou přímou"
        },
        {
            "chapter": 33,
            "verse": 71,
            "text": "Zlepší vám pak Bůh skutky vaše a odpustí vám viny vaše: a kdo poslušen jest Boha a proroka jeho, oblažen bude blažeností velkou"
        },
        {
            "chapter": 33,
            "verse": 72,
            "text": "Nabídli jsme zástavu (víry) nebesům a zemi a horám, však odmítly vzíti ji na se a chvěly se bázní před ní: i vzal ji na se člověk, však zajisté stal se velmi nepravostným, nevědomým"
        },
        {
            "chapter": 33,
            "verse": 73,
            "text": "proto, aby ztrestal Bůh pokrytce, muže i ženy, a mnohobožce, muže i ženy: a aby obrátil se (s odpuštěním) k věřícím mužům a ženám, neboť Bůh velký jest v odpouštění, slitovný"
        },
        {
            "chapter": 34,
            "verse": 1,
            "text": "Chvála Bohu, jemuž přináleží, cožkoliv na nebi jest i na zemi: a jemuž přináleží chvála v životě budoucím: onť moudrý jest, o všem zpravený"
        },
        {
            "chapter": 34,
            "verse": 2,
            "text": "Ví, co vchází do země a co vychází z ní: a co sestupuje s nebe i co vstupuje na ně: a on slitovný jest, velký v odpouštění"
        },
        {
            "chapter": 34,
            "verse": 3,
            "text": "Říkají ti, kdož neuvěřili: „Nepřijde na nás hodina (soudu).“ Rci: „Naopak, při Pánu svém přisahám, že přijde dojista na vás!“ Onť zná věci skryté a neujde mu ani co obnáší váha zrnéčka, na nebi i na zemi; aniž co menšího toho, aneb většího jest, co nebylo by v Knize zjevné"
        },
        {
            "chapter": 34,
            "verse": 4,
            "text": "aby Bůh odměnil mohl ty, kdož uvěřili a konali dobré skutky: těmto dáno bude odpustění a odměna hojná"
        },
        {
            "chapter": 34,
            "verse": 5,
            "text": "Však těm, kdož snažili se znemožniti znamení naše, těm schystán jest trest muk bolestných"
        },
        {
            "chapter": 34,
            "verse": 6,
            "text": "A dobře vidí ti, jimž dáno bylo vědění, že to, co sesláno ti bylo od Pána tvého, jest pravdou a že vede to ke stezce Mocného, Chvályhodného"
        },
        {
            "chapter": 34,
            "verse": 7,
            "text": "A říkají ti, kteří neuvěřili: „Chcete, abychom ukázali vám muže, jenž poví vám, že až budete rozpadnuti úplným rozpadnutím, vzbuzeni budete ve stvoření novém"
        },
        {
            "chapter": 34,
            "verse": 8,
            "text": "Vymyslil lež o Bohu, aneb posedlí jest Džinny.“ Naopak, ti, kdož nevěří v život budoucí, ztrestáni budou a v bludu dalekém se nalézají"
        },
        {
            "chapter": 34,
            "verse": 9,
            "text": "Což nevidí to, co před nimi jest a za nimi z nebe a země? Kdybychom chtěli, rozpoltili bychom zem pod nimi, aneb dali bychom spadnouti na ně kusu oblohy: zajisté v tomto jest znamení pro všechny služebníky boží kajícné"
        },
        {
            "chapter": 34,
            "verse": 10,
            "text": "A kdysi poskytli jsme Davidovi milosti své (řkouce): „Ó hory, pějte s ním, i vy, ptáci,“ a změkčili jsme proň železo"
        },
        {
            "chapter": 34,
            "verse": 11,
            "text": "(řkouce): ,,Rob brnění a uspořádávej kruhy (jeho): a konejte dobro, neb já to, co konáte, (dobře) obzírám.“"
        },
        {
            "chapter": 34,
            "verse": 12,
            "text": "A (podmanili jsme) Šalamounovi vítr: jitřní (vanutí) jeho trvalo měsíc a i večerní (vanutí) jeho trvalo měsíc: a dali jsme vyvříti mu pramen tekuté mosazi: a mezi Džinny byli někteří, kdož pracovali pod dozorem jeho z dovolení Pána jeho a kterémukoliv z nich, jenž odchýlil se od rozkazu našeho, okusiti dáme trestu plamene"
        },
        {
            "chapter": 34,
            "verse": 13,
            "text": "Konali proň, cokoliv chtěl z vysokých kleneb a soch; a tácy jak nádrže (napájecí) a kotly (k vaření) pevně spájené. Čiň, rode Davidův, díky!, neb málo jest služebníků mích vděčných"
        },
        {
            "chapter": 34,
            "verse": 14,
            "text": "A když usoudili jsme mu smrt, nic neukazovalo na to, že jest mrtev, vyjma živočicha zemského, jenž hryzl hůl (jej podpírající). A když spadl, bylo jasno Džinnům, že kdyby znali věci skryté, nebylo by jim bývalo dlíti tak dlouho v trestu potupném"
        },
        {
            "chapter": 34,
            "verse": 15,
            "text": "Obyvatelé SABY měli pak v sídle svém znamení: dvé zahrad, (jednu) se strany pravé a (druhou) se strany levé: „Požívejte z výživy, dané vám Pánem vaším a buďte mu vděčni: krásnou máte zemi a Pána milostivého.“"
        },
        {
            "chapter": 34,
            "verse": 16,
            "text": "Však odvrátili se i poslali jsme na ně záplavu hrází a zaměnili jsme dvě zahrady jejich za jiné dvě zahrady, vydávající plody trpké a tamaryšky, a stromů lotusových něco málo"
        },
        {
            "chapter": 34,
            "verse": 17,
            "text": "Takto odměnili jsme je za to, že byli nevděčni: však odměníme tak jiné, než nevděčníky"
        },
        {
            "chapter": 34,
            "verse": 18,
            "text": "A učinili jsme mezi nimi a mezi městy, jimž požehnali jsme, města patrná a určili jsme v zemi cestu (řkouce): „Cestujte po ní za nocí i za dnů v bezpečí.“"
        },
        {
            "chapter": 34,
            "verse": 19,
            "text": "Však řekli: „Pane náš, učiň delšími cesty naše“ a tak prohřešili se proti sobě samým. I učinili jsme je příslovečnými a rozervali je úplným rozerváním: zajisté v tomto jest znamení pro všechny trpělivě vyčkávající a vděčné"
        },
        {
            "chapter": 34,
            "verse": 20,
            "text": "A shledal Iblís, že správným byl jeho, úsudek o nich; i následovali jej všichni, vyjma hloučku věřících"
        },
        {
            "chapter": 34,
            "verse": 21,
            "text": "Ale neměl nad nimi jiné moci, než oné, jíž bychom rozeznati mohli ty, kdož uvěřili v život budoucí, od těch, kdož byli v pochybnostech o něm: a Bůh všechny věci střeže"
        },
        {
            "chapter": 34,
            "verse": 22,
            "text": "Rci: „Zavolejte na ty, jež mníte (býti) vedle Boha: vězte, že nemají moci ani nad tím, co obnáší váha zrnéčka, na nebi a na zemi: aniž mají podílu jakého ve (stvoření) obou, aniž má Bůh mezi nimi pomocníka.“"
        },
        {
            "chapter": 34,
            "verse": 23,
            "text": "Neprospěje nijaká přímluva u Boha, leda tomu, jemuž dovolí (Bůh): teprve když zbavena budou srdce jejich strachu, řeknou: „Co řekl Pán váš?“ Řeknou: „Pravdu.“ A on nejvyšší jest, velký"
        },
        {
            "chapter": 34,
            "verse": 24,
            "text": "Rci: „Kdo vyživuje vás s nebes i ze země?“ Rci: „Bůh. A buď my, či vy jste na (správné) cestě, aneb v bloudění zjevném.“"
        },
        {
            "chapter": 34,
            "verse": 25,
            "text": "Rci: „Nebudete tázáni ohledně provinění našich a my nebudeme tázáni ohledně toho, co vy činíte.“"
        },
        {
            "chapter": 34,
            "verse": 26,
            "text": "Rci: „Shromáždí nás všechny Pán nás a pak rozsoudí mezi námi dle pravdy: neb on jest Rozsuzovatel, Vševědoucí.“"
        },
        {
            "chapter": 34,
            "verse": 27,
            "text": "Rci: „Ukažte mi ty, jež připojili jste k němu co společníky! Nikoliv! Naopak on jest Bůh, mocný, moudrý.“"
        },
        {
            "chapter": 34,
            "verse": 28,
            "text": "A poslali jsme tě nejinak, než abys všem lidem hlásal zvěst radostnou a varoval je: však většina lidí není si toho vědoma"
        },
        {
            "chapter": 34,
            "verse": 29,
            "text": "A říkají: „Kdy (naplní se) onen slib, jste-li pravdomluvnými?“"
        },
        {
            "chapter": 34,
            "verse": 30,
            "text": "Rci: „Vám bude dostaviti se (jednoho) dne, jehož příchod ani nezpozdíte o hodinu, aniž uspíšíte.“"
        },
        {
            "chapter": 34,
            "verse": 31,
            "text": "A říkají ti, kdož neuvěřili: „Neuvěříme v tento Korán, ani v to, co bylo již zjeveno.“ Však kdybys jen mohl viděti nepravostné, ani státi budou před Pánem svým a metati jeden na druhého slova (výčitek)! I říkati budou ti, kdož slabými byli, k mocným: „Nebýti vás, byli bychom uvěřili.“"
        },
        {
            "chapter": 34,
            "verse": 32,
            "text": "A řeknou ti, kdož mocnými byli k slabým: „Zdaž my jsme odvrátili vás od (pravého) vedení poté, když přišlo vám? Naopak: vy sami toho nesete vinu!“"
        },
        {
            "chapter": 34,
            "verse": 33,
            "text": "A řeknou ti, kdož slabými byli, k mocným: „Naopak, byla to lest (vaše) za noci a za dne, když nabádali jste nás, abychom nevěřili v Boha a abychom činili mu rovné.“ A skrývati budou lítost svou, když spatří muka svá. A řetězy obtěžkáme šíje těch, kdož neuvěřili: zdaž jinak budou odměněni, než dle toho, co činili"
        },
        {
            "chapter": 34,
            "verse": 34,
            "text": "A neposlali jsme nikdy městu varovatele, aniž by nebyli řekli přebytku těšící se v něm: „Myť zajisté v to, s čím posláni jste byli, nevěříme.“"
        },
        {
            "chapter": 34,
            "verse": 35,
            "text": "A říkali: „My bohatšími jsme statky i dětmi a nebudeme ztrestáni.“"
        },
        {
            "chapter": 34,
            "verse": 36,
            "text": "Rci: „Zajisté Pán můj hojně obdarovává (výživou) koho chce, aneb odměřuje (dary své): však většina lidí není si toho vědoma.“"
        },
        {
            "chapter": 34,
            "verse": 37,
            "text": "A nebudou to statky a děti vaše, jimiž dostanete se blíže k nám: však jen těm, kdož uvěřili a konali dobré skutky, dostane se odměny dvojnásobné za to, co konali: a oni (v povýšených) komnatách ráje bezpečni budou"
        },
        {
            "chapter": 34,
            "verse": 38,
            "text": "Však ti, kteří snaží se znemožniti znamení naše, v trest svůj uvedeni budou"
        },
        {
            "chapter": 34,
            "verse": 39,
            "text": "Rci: „Zajisté Pán můj hojně obdarovává (výživou), koho chce ze služebníků svých, aneb odměřuje (dary své): a cokoliv vydáte almužnou, zpět bude vám dáno, neb on nejlepším jest ze všech obdarovatelů"
        },
        {
            "chapter": 34,
            "verse": 40,
            "text": "Jednoho dne pak shromáždí je Bůh všechny, i řekne andělům: „Zdaž onino vás uctívali?“"
        },
        {
            "chapter": 34,
            "verse": 41,
            "text": "Řeknou (andělé): „Chválen budiž! Tys spojencem naším, ne oni. Naopak, uctívali Džinny: většina jich v ně věřila“"
        },
        {
            "chapter": 34,
            "verse": 42,
            "text": "V den onen nebudete s to, navzájem přičiniti si ani užitku, ani škody: a řekneme k těm, kdož nepravostni byli: „Okuste trestu ohně, jejž vylhanými jste nazývali.“"
        },
        {
            "chapter": 34,
            "verse": 43,
            "text": "A když čtena jsou jim znamení naše jasná, říkají: „Totoť jest pouze muž, jenž chce odvrátiti vás od toho, co uctívali otcové vaši“ a říkají: „Totoť pouze lež jest, jím vymyšlená,“ a říkají ti, kdož neuvěřili, o pravdě, když předvedena jim jest: „Totoť zajisté jest jen kouzelnictví zjevné.“"
        },
        {
            "chapter": 34,
            "verse": 44,
            "text": "A nedali jsme jim nijakých knih, z nichž by se učili, aniž poslali jsme jim před tebou varovatele"
        },
        {
            "chapter": 34,
            "verse": 45,
            "text": "A také ti, kdož byli před nimi, nazývali lháři proroky naše: a (oni) nedosáhli ani desetiny z toho, co dali jsme jim. Ale lháři nazývali proroky mé; pročež jak zlý byl trest můj"
        },
        {
            "chapter": 34,
            "verse": 46,
            "text": "Rci: „Radím vám pouze jedno: abyste postavili se před Boha, po dvou, aneb po jednom a pak rozvážili si: není soudruh váš posedlý Džinnem: onť pouze jest varovatelem vám před nedalekým trestem přísným.“"
        },
        {
            "chapter": 34,
            "verse": 47,
            "text": "Rci: „Nežádám si od vás odměny, neboť odměna má záleží jen od Boha a on všech věcí jest svědkem.“"
        },
        {
            "chapter": 34,
            "verse": 48,
            "text": "Rci: „Zajisté Pán můj vysílá jen pravdu; onť velmi dobře zná věci skryté.“"
        },
        {
            "chapter": 34,
            "verse": 49,
            "text": "Rci: „Přišla pravda a neobjeví se marnost a nevrátí se.“"
        },
        {
            "chapter": 34,
            "verse": 50,
            "text": "Rci: „Zbloudil-li jsem, pak jen ke vlastní škodě bloudím: a jsem-li veden cestou (pravou), jest to ze vnuknutí Pána mého, neboť zajisté on vše slyší a jest blízek.“"
        },
        {
            "chapter": 34,
            "verse": 51,
            "text": "A kdybys viděl, jak třásti budou se (bázní) a nebude jim východiska: a jak jati budou z místa blízkého"
        },
        {
            "chapter": 34,
            "verse": 52,
            "text": "A řeknou (pak): „Uvěřili jsme v něho.“ Ale jak dosáhnou (víry) z místa dálného"
        },
        {
            "chapter": 34,
            "verse": 53,
            "text": "když nevěřili v něho před tím a vrhali posměšky na věci skryté z místa dálného"
        },
        {
            "chapter": 34,
            "verse": 54,
            "text": "A přehrada bude mezi nimi a tím, po čem toužiti budou: jakž učiněno bylo s podobnými jim před tím; neb zajisté byli v pochybnostech váhavých"
        },
        {
            "chapter": 35,
            "verse": 1,
            "text": "Chvála Bohu, STVOŘITELI nebes i země, jenž činí ANDĚLY posly svými: anděly, mající křídel dvé, neb tré, neb čtvero párů. Onť přidává stvoření svému, co chce: neboť Bůh zajisté nade všemi věcmi moc má"
        },
        {
            "chapter": 35,
            "verse": 2,
            "text": "Cokoliv Bůh popřeje lidem z milosrdenství svého, nikdo nemůže jim odebrati, a cokoliv Bůh odebéře z něho, nikdo nemůže poslati poté: a on mocný jest, moudrý"
        },
        {
            "chapter": 35,
            "verse": 3,
            "text": "Ó lidé, pomněte dobrodiní daných vám Bohem! Což jiného jest Stvořitele, vyjma Boha? On vyživuje vás s nebe a ze země: není Boha, kromě něho: jak tedy můžete (tak) lháti"
        },
        {
            "chapter": 35,
            "verse": 4,
            "text": "A nazývají-li tě lhářem, věz, že lháři nazýváni byli proroci před tebou: a k Bohu navráceny budou (všechny) věci"
        },
        {
            "chapter": 35,
            "verse": 5,
            "text": "Ó lidé, slib boží jest pravdivý, i nedejte oklamati se životem pozemským a nedejte oklamati se ohledně Boha klamatelem"
        },
        {
            "chapter": 35,
            "verse": 6,
            "text": "Dojista Satan jest nepřítelem vám a proto považujte jej za nepřítele: on jen volá spojence své k sobě, aby stali se obyvateli ohně pekelného"
        },
        {
            "chapter": 35,
            "verse": 7,
            "text": "Těm, kdož neuvěřili, dán bude trest přísný: však těm, kdož uvěřili a konali dobré skutky, dáno bude odpuštění a odměna hojná"
        },
        {
            "chapter": 35,
            "verse": 8,
            "text": "Zdaž ten, jemuž zkrášleno bylo zlo konání jeho, takže vidí je dobrým, (bude jako muž dobrý)? Ale Bůh zavádí v blud, koho chce, a vede (pravou) cestou koho chce; nenič tedy duše své pro ně nářkem, neboť Bůh zajisté dobře ví o tom, co konají"
        },
        {
            "chapter": 35,
            "verse": 9,
            "text": "Bůh jest to, jenž posílá větry, aby zdvihaly mračna: pak ženeme je ke zmrtvělé končině a křísíme vodou zemi zmrtvělou. Stejně tak bude vzkříšení (mrtvých)"
        },
        {
            "chapter": 35,
            "verse": 10,
            "text": "Žádá-li si kdo moci, (věziž), že moc veškerá jest u Boha: k němu stoupá slovo dobré a činy dobré on k sobě pozdvihuje. Těm pak, kdož lstivě vymýšlejí zlé skutky, dán bude trest přísný: a lest těchto on uvede niveč"
        },
        {
            "chapter": 35,
            "verse": 11,
            "text": "Bůh stvořil vás z prachu, poté z kapky (semene): pak učinil vás dvěma pohlavími: a nenosí, aniž porodí čeho samice bez vědomí jeho: a nestárne stařec, aniž co odejmuto jest ze stáří jeho, aby nebylo to v Knize: toto pak Bohu jest snadným"
        },
        {
            "chapter": 35,
            "verse": 12,
            "text": "A nejsou si rovna obě moře: jedno jest sladké, čerstvé a snadné k pití; druhé jest solné, hořké — nicméně z obou požíváte masa (ryb) čerstvých a lovíte z nich předměty k ozdobě, jimiž se odíváte: a vidíš lodi, brázdící vlny jejich, aby hledali jste si podílu z milosti Boha a abyste mu za to byli vděčni"
        },
        {
            "chapter": 35,
            "verse": 13,
            "text": "Onť dává vcházeti noci do dne a dává vcházeti dnu do noci: a podmanil (řádu) slunce i měsíc, takže oba pohybují se dle lhůty předurčené; totoť jest Bůh, Pán váš: jemu přináleží moc veškerá a ti, jež vzýváte vedle něho, nemají v moci ani co obnáší slupka jádra datlového"
        },
        {
            "chapter": 35,
            "verse": 14,
            "text": "Budete-li volati k nim, nebudou slyšeti volání vašeho: a i kdyby slyšeli je, nemohli by vyslyšeti vás a v den zmrtvýchvstání zapřou vaše spolčování (jich s Bohem): a nikdo nemůže ti o tom pověděti jako Ten, jenž o všem zpraven jest"
        },
        {
            "chapter": 35,
            "verse": 15,
            "text": "Ó lidé, chuďasové jste, (potřebující) Boha: však Bůh jest bohatý, chvályhodný"
        },
        {
            "chapter": 35,
            "verse": 16,
            "text": "Kdyby chtěl, mohl by vám dát zajíti a nahraditi vás stvořením novým"
        },
        {
            "chapter": 35,
            "verse": 17,
            "text": "a toto nebylo by Bohu nesnadným"
        },
        {
            "chapter": 35,
            "verse": 18,
            "text": "A neponese (duše) obtěžkaná břemene duše druhé: a když volati bude (duše) přetížená, aby neseno bylo břímě její, nebude uleveno jí v ničem, i kdyby to byl příbuzný. Varovati pak budeš jen ty, kdož bojí se Pána svého v skrytosti a zachovávají modlitbu: a kdokoliv snaží se býti čistým, činí tak ve prospěch své vlastní duše, neb k Bohu vede cesta (návratu)"
        },
        {
            "chapter": 35,
            "verse": 19,
            "text": "Nejsou si rovni slepý a vidoucí"
        },
        {
            "chapter": 35,
            "verse": 20,
            "text": "aniž temnoty a světlo"
        },
        {
            "chapter": 35,
            "verse": 21,
            "text": "aniž stín a horko"
        },
        {
            "chapter": 35,
            "verse": 22,
            "text": "aniž rovni jsou si živí a mrtví: Bůh pak dá slyšeti, komukoliv bude chtíti a ty nedokážeš, aby slyšeli tě oni, kdož v hrobech jsou"
        },
        {
            "chapter": 35,
            "verse": 23,
            "text": "neb tys jen varovatelem"
        },
        {
            "chapter": 35,
            "verse": 24,
            "text": "Zajisté pak poslali jsme tě v pravdě, jako věštitele (dobré zvěsti) a jako varovatele: a není národa, k němuž by nebyl býval poslán varovatel"
        },
        {
            "chapter": 35,
            "verse": 25,
            "text": "A nazývají-li tě lhářem, však již ti, k nimž před nimi přišli proroci jejich s jasnými důkazy a písmy a Knihou zářnou, lháři je nazývali"
        },
        {
            "chapter": 35,
            "verse": 26,
            "text": "Poté pak (trestem) postihl jsem ty, kdož neuvěřili, a jak (zlý byl) trest můj"
        },
        {
            "chapter": 35,
            "verse": 27,
            "text": "Zdaž nevidíš, jak Bůh seslal s nebe vodu, abychom dali vzrůsti jí plodům různých barev? A že na horách pruhy jsou bílé a červené, odstínů různých, a některé černé"
        },
        {
            "chapter": 35,
            "verse": 28,
            "text": "a mezi lidmi, živočichy a dobytčaty nalézají se barvy různé taktéž? Ale Boha bojí se jen služebníci jeho nejmoudřejší: Bůh pak zajisté mocný jest a velký v od-puštění"
        },
        {
            "chapter": 35,
            "verse": 29,
            "text": "Zajisté ti, kdož předčítají Knihu boží a zachovávají modlitbu a rozdávají z toho, čímž obdařili jsme je, v skrytosti i veřejně, nadějí se obchodu, jenž nezkazí se"
        },
        {
            "chapter": 35,
            "verse": 30,
            "text": "aby Bůh zaplatil jim mzdy jejich a přidal jim z milosti své: onť zajisté velký jest v odpouštění, nejvýš vděčný"
        },
        {
            "chapter": 35,
            "verse": 31,
            "text": "A to, co vnuknuli jsme ti z Knihy, jest pravdou, potvrzující to, co zjeveno bylo před tím: zajisté pak Bůh dobře zpraven jest o služebnících svých a obzírá je"
        },
        {
            "chapter": 35,
            "verse": 32,
            "text": "Poté pak učinili jsme dědici Knihy ty, jež vyvolili jsme mezi služebníky svými: z nich pak některý prohřešuje se proti vlastní duši své: jiný kolísá (mezi dobrem a zlem): a některý předstihuje v dobrých skutcích (ostatní), z dovolení božího: totoť zajisté milost jest velká"
        },
        {
            "chapter": 35,
            "verse": 33,
            "text": "Do zahrad Edenu vstoupí: tam budou pro ně náramky zlaté a perly a oděv jich bude hedvábný"
        },
        {
            "chapter": 35,
            "verse": 34,
            "text": "a řeknou: „Chvála Bohu, jenž odejmul od nás zármutek, zajisté Pán náš velký jest v odpouštění, nejvýš vděčný"
        },
        {
            "chapter": 35,
            "verse": 35,
            "text": "jenž ubytoval nás v příbytku věčném z milosti své, v němž nedotkne se nás námaha, aniž dotkne se nás únava.“"
        },
        {
            "chapter": 35,
            "verse": 36,
            "text": "Však těm, kdož neuvěřili, schystán jest oheň pekelný: nebude usouzeno jim, aby zemřeli a nebude ulehčen jim trest v něm: tak odměňujeme všechny (zatvrzelé) nevěřící"
        },
        {
            "chapter": 35,
            "verse": 37,
            "text": "Tam hlasitě volati budou: „Pane náš, vyveď nás odtud a budeme konati dobro, nikoliv to, co konali jsme dříve.“ „Což neprodloužili jsme vám věk váš, aby ten, kdo, rozvážiti si to chtěl, mohl si to rozvážiti? A (mimo to) přišel vám varovatel: pročež okuste nyní muk! Nepravostným není pomocníka.“"
        },
        {
            "chapter": 35,
            "verse": 38,
            "text": "Bůh zajisté zná věci skryté nebes i země a on dobře ví, co skrývají nitra"
        },
        {
            "chapter": 35,
            "verse": 39,
            "text": "On jest to, jenž učinil vás náměstky svými na zemi: a kdo nevěří, na něho padá nevíra jeho: a nevíra jich rozmnoží pro nevěřící u Pána jejich jenom nenávist: a nevíra jich rozmnoží pro nevěřící pouze záhubu"
        },
        {
            "chapter": 35,
            "verse": 40,
            "text": "Rci: „Co míníte o společnících, jež vzýváte vedle Boha? Ukažte mi, co stvořili na zemi, aneb jaký mají podíl v nebesích, aneb dali-li jsme jim knihu, dle níž by měli nějaké jasné důkazy?“ Nikoliv, naopak: a nepravostní slibují si navzájem pouze klam"
        },
        {
            "chapter": 35,
            "verse": 41,
            "text": "Bůh zajisté pevně drží nebe i zemi, aby nepominuly a kdyby pomíjely, kdo jiní dovedl by je udržeti, kromě něho Však on laskavý jest a velký v odpouštění"
        },
        {
            "chapter": 35,
            "verse": 42,
            "text": "A přisahali při Bohu nejpevnější přísahou, že kdyby přišel jim varovatel, byli by dojista lépe vedeni, než kterýkoli národ jiný: však když přišel jim varovatel, rozhojnil je pouze v prchání"
        },
        {
            "chapter": 35,
            "verse": 43,
            "text": "pýše na zemi, a lstivém kutí zla: však ono lstivé kutí zla zaplete v osidla ty, kdož je kují. Očekávají snad jinou zvyklost se strany Boha, než s jakou vystoupil vůči těm, kdož předešli je? Zajisté, že nenajdeš změny ve zvyklostech božích, aniž nalezneš ve zvyklostech božích odchylky"
        },
        {
            "chapter": 35,
            "verse": 44,
            "text": "Což necestovali v zemi a neviděli, jak byl konec těch před nimi, již mocnější byli jich mocí? Není ničeho, co znemožniti mohlo by rozkaz Boha na nebi, či na zemi; onť zajisté vševědoucí jest a mocný"
        },
        {
            "chapter": 35,
            "verse": 45,
            "text": "Kdyby ztrestati chtěl Bůh lidi za to, co zasloužili si, nenechal by na povrchu (země) ni jednoho živočicha! Však on odkládá s nimi až do lhůty předurčené: a když přijde lhůta jejich, zajisté že Bůh dobře obzírá služebníky své"
        },
        {
            "chapter": 36,
            "verse": 1,
            "text": "JÁ. SÍN"
        },
        {
            "chapter": 36,
            "verse": 2,
            "text": "Při Koránu moudrém"
        },
        {
            "chapter": 36,
            "verse": 3,
            "text": "tyť zajisté s jedním z poslaných"
        },
        {
            "chapter": 36,
            "verse": 4,
            "text": "na stezce přímé"
        },
        {
            "chapter": 36,
            "verse": 5,
            "text": "Seslání jest to Mocného, Slitovného"
        },
        {
            "chapter": 36,
            "verse": 6,
            "text": "abys varoval lid, jichž otcové nebyli varováni i žijí v lhostejnosti"
        },
        {
            "chapter": 36,
            "verse": 7,
            "text": "A pronesen byl již rozsudek, nad většinou jich: proto neuvěří"
        },
        {
            "chapter": 36,
            "verse": 8,
            "text": "Obtěžkali jsme šíje jejich řetězy, sáhajícími jim až k bradám, takže dozadu sražené jsou hlavy jejich"
        },
        {
            "chapter": 36,
            "verse": 9,
            "text": "A učinili jsme před nimi přehradu i za nimi přehradu; a clonou pokryli jsme oči jejich, takže nelze jim viděti"
        },
        {
            "chapter": 36,
            "verse": 10,
            "text": "A jedno jest jim, varuješ-li je, či ne: neuvěří"
        },
        {
            "chapter": 36,
            "verse": 11,
            "text": "Pouze ty varovati budeš, kdož následují Napomenutí a bojí se Milosrdného v skrytosti: těm zvěstuj odpuštění a odměnu hojnou"
        },
        {
            "chapter": 36,
            "verse": 12,
            "text": "Myť zajisté křísíme mrtvé a zapisujeme skutky jejich a stopy jejich: a všechny věci zanášíme v Knize prvotní zjevné"
        },
        {
            "chapter": 36,
            "verse": 13,
            "text": "A čiň jim podobenství v obyvatelích města, když přišli k nim poslové"
        },
        {
            "chapter": 36,
            "verse": 14,
            "text": "když poslali jsme k nim poslů dvé a lháři nazvali je: i na posilu třetího poslali jsme, a řekli: „Myť zajisté posláni jsme k vám!“"
        },
        {
            "chapter": 36,
            "verse": 15,
            "text": "Řekli: „Vy pouze jste lidé jako my a Milosrdný neseslal ničeho. Vy pouze lháři jste.“"
        },
        {
            "chapter": 36,
            "verse": 16,
            "text": "Řekli (poslové): „Pán náš ví, že my k vám posláni jsme"
        },
        {
            "chapter": 36,
            "verse": 17,
            "text": "a na nás jest pouze hlásání zjevné.“"
        },
        {
            "chapter": 36,
            "verse": 18,
            "text": "Řekli: „Poradili jsme se ptakověštbou ohledně vás: a nepřestanete-li, dojista ukamenujeme vás a dojista stihne vás od nás trest bolestný.“"
        },
        {
            "chapter": 36,
            "verse": 19,
            "text": "Řekli (poslové): „Vaše (zlá) věštba, zůstane s vámi, i když jste byli napomenuti. Ale vy jste lidem výstřednickým!“"
        },
        {
            "chapter": 36,
            "verse": 20,
            "text": "I přiběhl z druhého konce města muž ve spěchu, volaje: „Ó lide můj, následujte poslané"
        },
        {
            "chapter": 36,
            "verse": 21,
            "text": "následujte ty, kdož nežádají si od vás odměny a jsou vedeni cestou (pravou)"
        },
        {
            "chapter": 36,
            "verse": 22,
            "text": "Proč neměl bych uctívati toho, jenž stvořil mne a k němuž navráceni budete"
        },
        {
            "chapter": 36,
            "verse": 23,
            "text": "Zdaž vezmu si vedle něho božstva (jiná)? Chtěl-li pak by Milosrdný přičiniti mi protivenství, neprospěla by mi přímluva jejich pranic, aniž spasiti by mne mohli"
        },
        {
            "chapter": 36,
            "verse": 24,
            "text": "Tehdy pak zajisté byl bych v bloudění zjevném"
        },
        {
            "chapter": 36,
            "verse": 25,
            "text": "Zajisté uvěřil jsem v Pána našeho: pročež slyšte mne!“"
        },
        {
            "chapter": 36,
            "verse": 26,
            "text": "Bylo řečeno mu: „Vejdi v ráj!“ I řekl: „Kéž by jen lid můj věděl"
        },
        {
            "chapter": 36,
            "verse": 27,
            "text": "jak odpustil mi Pán můj a jak učinil mne jedním z poctěných!“"
        }
    ]
}
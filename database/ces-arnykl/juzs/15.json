{
    "juzs": [
        {
            "chapter": 17,
            "verse": 1,
            "text": "Chválen budiž ten, jenž za NOCI PŘENESL služebníka svého z modlitebnice posvátné do modlitebnice nejvzdálenější, jejímuž okruží požehnali jsme, abychom ukázali mu znamení svá: onť zajisté vše slyší a obzírá"
        },
        {
            "chapter": 17,
            "verse": 2,
            "text": "A dali jsme Mojžíšovi Knihu a učinili jsme ji vedením SYNŮM ISRAELE, nakázavše jim: „Nebeřte si jiného zastánce vedle mne"
        },
        {
            "chapter": 17,
            "verse": 3,
            "text": "potomstvo těch, které na vodách nesli jsme s Noemem: onť zajisté služebníkem byl vděčným!“"
        },
        {
            "chapter": 17,
            "verse": 4,
            "text": "A usoudili jsme synům Israele v Knize: „Zajisté dvakráte nepravostí naplníte zemi a vzpychnete pýchou velkou.“"
        },
        {
            "chapter": 17,
            "verse": 5,
            "text": "A když naplnila se lhůta první pohrůžky, poslali jsme na vás služebníky své, lid urputnosti velké; i prohledali nejvnitrnější část obydlí vašich: tím stala se hrozba skutkem"
        },
        {
            "chapter": 17,
            "verse": 6,
            "text": "Pak opět dali jsme přijíti řadu na vás, abyste přemohli je; a rozhojnili jsme statky vaše i děti: a učinili jsme vás početnějšími mužstvem"
        },
        {
            "chapter": 17,
            "verse": 7,
            "text": "(Řekli jsme): „Konáte-li dobro, konáte je pro sebe samy a konáte-li zlo, tedy proti sobě samým.“ A když naplnila se lhůta druhé (pohrůžky, vyslali jsme nepřátele na vás), aby poškodili tváře vaše a vnikli do modlitebnice, jakož byli vnikli do ní po prvé a aby zničili vše dobyté jimi zničením úplným"
        },
        {
            "chapter": 17,
            "verse": 8,
            "text": "Snad Pán váš smiluje se nad vámi: však začnete-li znovu, začneme i my znovu: a učinili jsme peklo pro nevěřící vězením"
        },
        {
            "chapter": 17,
            "verse": 9,
            "text": "Zajisté pak tento Korán vede ke všemu, což nejpřímějším jest a radostnou zvěst oznamuje věřícím, kteří dobré konají skutky, že připravena jest jim odměna velká"
        },
        {
            "chapter": 17,
            "verse": 10,
            "text": "zajisté pak těm, kdož nevěří v život budoucí, schystali jsme trest bolestný"
        },
        {
            "chapter": 17,
            "verse": 11,
            "text": "Člověk modlí se o zlo stejně jako o dobro, neboť člověk jest ukvapený"
        },
        {
            "chapter": 17,
            "verse": 12,
            "text": "Učinili jsme noc a den dvěma znameními: a zastínili jsme znamení noci a učinili jsme znamení dne jasně viditelným, abyste mohli získávati si milosti od Pána svého a abyste znali počet roků a sčítání (jich): rozdělili jsme pak všechny věci přesným rozdělením"
        },
        {
            "chapter": 17,
            "verse": 13,
            "text": "A každému člověku připevnili jsme osud jeho na šíj: a vytáhneme každému v den vzkříšení knihu, již shledá otevřenou"
        },
        {
            "chapter": 17,
            "verse": 14,
            "text": "„Čti knihu svou! Sám postačíš si dnes jako súčtovatel proti sobě samému!“"
        },
        {
            "chapter": 17,
            "verse": 15,
            "text": "A kdožkoliv přijímá (pravé) vedení, jen pro sebe sama tak činí: a kdožkoli v blud zachází, jen proti sobě samému tak činí. Nikterá duše, nesoucí vlastní břímě, nebude obtěžkána břemenem duše druhé a nikdy netrestali jsme, dokud nebyli jsme (předem) vyslali posla"
        },
        {
            "chapter": 17,
            "verse": 16,
            "text": "A když chtěli jsme, zahladiti město, dali jsme nařízení svá obyvatelům jeho bohatším zkaženým, (však nepřestali nepravostmi plniti je): i potvrzeno bylo nad městem odsouzení a naprostým zničili jsme je zničením"
        },
        {
            "chapter": 17,
            "verse": 17,
            "text": "A kolik zahubili jsme pokolení po Noemovi! A Pán tvůj dostačitelným jest znatelem a pozorovatelem hříchů služebníků svých"
        },
        {
            "chapter": 17,
            "verse": 18,
            "text": "Z těch, kdož baží po tomto rychle mizícím žití, dáme rychle, cožkoliv chceme, komukoliv chceme: však poté schystali jsme mu peklo, v němž sžíhán bude, potupen, zavržen"
        },
        {
            "chapter": 17,
            "verse": 19,
            "text": "ale kdož baží po životě budoucím a snaží se dosíci ho snahou jej hodnou, a jest věřícím — snažení těchto jest bohulibé"
        },
        {
            "chapter": 17,
            "verse": 20,
            "text": "Oběma, těmto i oněm, rozhojníme dary Pána tvého, neboť dary Pána tvého nikomu nebudou odmítnuty"
        },
        {
            "chapter": 17,
            "verse": 21,
            "text": "pohleď, jak dali jsme přednost jedněm nad druhými: však jistotně v životě budoucím větší budou stupně a větší bude rozdíl v přednosti"
        },
        {
            "chapter": 17,
            "verse": 22,
            "text": "Nestav vedle Boha bohů jiných, abys neupadl v pohanu, opuštění"
        },
        {
            "chapter": 17,
            "verse": 23,
            "text": "A přikázal Pán tvůj, abyste nectili (jiného boha), mimo něho a abyste laskavě chovali se k rodičům, ať již jeden z nich, či oba dospěli stáří v domě tvém. Nemluv k nim „Pfuj,“ aniž hubuj na ně, nýbrž mluv k nim řečí uctivou"
        },
        {
            "chapter": 17,
            "verse": 24,
            "text": "a skloň před nimi křídlo pokory z laskavost a rci: „Pane, buď milostiv jim, tak jako oni vychovali mne za malička.“"
        },
        {
            "chapter": 17,
            "verse": 25,
            "text": "Pán váš nejlépe ví o tom, co jest v nitrech vašich: jste-li spravedlivými; onť pak zajisté k těm, kdož kají se, velký jest v odpouštění"
        },
        {
            "chapter": 17,
            "verse": 26,
            "text": "A dávej příbuzným svým, což přináleží jim, a taktéž nuzným a pocestným a nemarnotratni marnotratně"
        },
        {
            "chapter": 17,
            "verse": 27,
            "text": "neboť marnotratní bratry jsou Satana a Satan byl vůči Pánu svému vzdorný"
        },
        {
            "chapter": 17,
            "verse": 28,
            "text": "však odstraníš-li se od nich, sám snaže se získati podílu z milosrdenství Pána svého, jejž dosáhnouti doufáš, aspoň rci jim slovo útěšné"
        },
        {
            "chapter": 17,
            "verse": 29,
            "text": "Neklaď ruky své přivázané za krk, aniž otvírej ji dokořán, abys v hanu neupadl a bídu"
        },
        {
            "chapter": 17,
            "verse": 30,
            "text": "Zajisté Pán tvůj buď otevřenou rukou popřává darů svých, komu chce, aneb odměřuje je, neboť on ohledně služebníků svých dobře jest zpraven a pozoruje je"
        },
        {
            "chapter": 17,
            "verse": 31,
            "text": "A nezabíjejte dítek svých ze strachu před nedostatkem: obživíme je i vás: v pravdě ubíjení jich jest hříchem velkým"
        },
        {
            "chapter": 17,
            "verse": 32,
            "text": "A nepřibližujte se cizoložství, neboť smilstvem jest a špatnou cestou"
        },
        {
            "chapter": 17,
            "verse": 33,
            "text": "A nezabíjejte osoby, kterou Bůh zapověděl vám zabíjeti, vyjma po právu: a kdožkoli zabil by nespravedlivě, tu dali jsme blízkému příbuznému zabitého moc (odvety): však nechť nedopustí se výstřednosti v zabití, jinak vinník najde opět proti němu pomocníky"
        },
        {
            "chapter": 17,
            "verse": 34,
            "text": "A nedotýkejte se jmění sirotka, vyjma ve způsobu nejlepším, dokud nedosáhne dospělosti: a dodržujte závazky své, neboť za závazek bude dlužno zodpovídat se"
        },
        {
            "chapter": 17,
            "verse": 35,
            "text": "A dodržujte správně míru, když měříte a važte váhou přímou: toto jest lépe pro vás a nejlepším rozhodnutím"
        },
        {
            "chapter": 17,
            "verse": 36,
            "text": "A nenásleduj toho, o čem nemáš vědění: zajisté ze sluchu, zraku a (citu) srdce — ze všech těchto bude dlužno zodpovídati se"
        },
        {
            "chapter": 17,
            "verse": 37,
            "text": "A nevykračuj si pyšně po zemi, neboť nelze ti rozpoltiti zemi, aniž dosíci vrchu hor (svou) výškou"
        },
        {
            "chapter": 17,
            "verse": 38,
            "text": "vše to špatností jest u Pána tvého, jemu odpornou"
        },
        {
            "chapter": 17,
            "verse": 39,
            "text": "Toto jest částí toho, což vnuknul ti Pán tvůj z moudrosti: i nestav vedle Boha bohů jiných, abys nebyl vržen v peklo, pohaněn, zavržen"
        },
        {
            "chapter": 17,
            "verse": 40,
            "text": "Či snad vybral si vás Bůh za syny a vzal si z andělů ženy? Zajisté mluvíte slova údivná"
        },
        {
            "chapter": 17,
            "verse": 41,
            "text": "A rozmanitými učinili jsme napomenutí tohoto Koránu, aby přemýšleli o nich, však tím rozmnoženo jest pouze prchání jejich"
        },
        {
            "chapter": 17,
            "verse": 42,
            "text": "Rci : „Kdyby byli vedle Boha bohové jiní, jak díte, tehdy snažili by se nalézti záminku proti pánu trůnu"
        },
        {
            "chapter": 17,
            "verse": 43,
            "text": "však při slávě jeho, on daleko povýšen jest nad to, co přirčujete mu, povýšením velkým"
        },
        {
            "chapter": 17,
            "verse": 44,
            "text": "Ve chvále jeho vyvyšují jej sedmerá nebesa i země a cožkoliv na nich jest: a není věci, jež nevyvyšovala by jej ve chvále jeho; však vy nechápete slov chvály jejich. Bůh pak laskav jest a velký v odpuštění.“"
        },
        {
            "chapter": 17,
            "verse": 45,
            "text": "Když čteš Korán, stavíme mezi tebou a těmi, kdož nevěří v život posmrtný, závoj rozestřený"
        },
        {
            "chapter": 17,
            "verse": 46,
            "text": "a pokládáme na srdce jejich clony, aby nechápali jej, a do uší jejich tíhu vkládáme: a když jmenuješ Pána svého v Koránu jako Jediného, obracejí se zády svými v útěku"
        },
        {
            "chapter": 17,
            "verse": 47,
            "text": "My nejlépe víme s jakým úmyslem naslouchají, když naslouchají ti, a když šeptají si a když říkají nepravostní: „V pravdě následujete jen muže očarovaného.“"
        },
        {
            "chapter": 17,
            "verse": 48,
            "text": "Pohleď, jaká ohledně tebe činí podobenství! Však zbloudili, a nejsou s to, (aby nalezli) stezku"
        },
        {
            "chapter": 17,
            "verse": 49,
            "text": "A říkají: „Zdaž až budeme kosti a prach, budeme vzkříšeni ve stvoření novém?“"
        },
        {
            "chapter": 17,
            "verse": 50,
            "text": "Rci: „Ano, i kdybyste byli kamení neb železo"
        },
        {
            "chapter": 17,
            "verse": 51,
            "text": "anebo stvořením z těch, (jichž vzkříšení) ještě nemožnějším (připadá vám) v nitrech vašich.“ I řeknou: „A kdo vrátí nás k životu?“ Rci: „Onen, jenž stvořil vás prvé.“ I potřásati budou nad tebou hlavami svými, řkouce: „Kdy to bude?“ Rci: „Možná, že bude to v brzku"
        },
        {
            "chapter": 17,
            "verse": 52,
            "text": "V den, kdy zavolá vás Bůh a odpovíte mu voláním chvály jeho a domnívati budete se, že dleli jste v hrobě pouze maličko.“"
        },
        {
            "chapter": 17,
            "verse": 53,
            "text": "A rci služebníkům mým, aby mluvili jen způsobem nejlepším, neboť Satan jinak rozbroje by způsobil mezi nimi: zajisté pak Satan člověku jest nepřítelem zjevným"
        },
        {
            "chapter": 17,
            "verse": 54,
            "text": "Pán váš nejlépe ví vše ohledně vás: bude-li chtíti, slituje se nad vámi, a bude-li chtíti, potřesce vás a neposlali jsme tě, abys nad nimi byl poručníkem"
        },
        {
            "chapter": 17,
            "verse": 55,
            "text": "A Pán tvůj nejlépe ví, co na nebi jest a na zemi: a vyznamenali jsme některé proroky nad druhé: a dali jsme Davidovi (knihu) žalmů"
        },
        {
            "chapter": 17,
            "verse": 56,
            "text": "Rci: „Zavolejte na ty, které jste si vymyslili vedle Boha a shledáte, že nebudou moci zbaviti vás protivenství, aniž odvrátiti je"
        },
        {
            "chapter": 17,
            "verse": 57,
            "text": "Ti, které vzýváte, sami přejí si, aby dostati se mohli k Pánu svému každý co možná nejblíže, a prosí o slitování jeho a bojí se trestu jeho: trest pak Pána tvého jest obávání hodný.“"
        },
        {
            "chapter": 17,
            "verse": 58,
            "text": "A není města, jež nezahubili bychom přede dnem vzkříšení, anebo nepotrestali bychom je trestem přísným: totoť v Knize psáno jest (věčné)"
        },
        {
            "chapter": 17,
            "verse": 59,
            "text": "A nic nebránilo nám, abychom poslali tě se znameními, leda to, že lživými nazývali je národové předešlí. Neb dali jsme (kmeni) Tsemúd velbloudici jasně viditelnou a nepravost spáchali na ní: i neposíláme proroků se znameními, leda pro postrašení"
        },
        {
            "chapter": 17,
            "verse": 60,
            "text": "A (pomni), když řekli jsme ti: „Zajisté Bůh obklopuje lidstvo se všech stran“: a učinili jsme vidění, které jsme ti ukázali, pouze jako příčinu rozkolu mezi lidmi a taktéž i strom proklatý v Koránu: a strašíme je; však tím rozmnoženo jest v nich jen bloudění velké"
        },
        {
            "chapter": 17,
            "verse": 61,
            "text": "A když řekli jsme andělům: „Padněte na tváře své před Adamem,“ a učinili tak, vyjma Iblíse, jenž řekl: „Zdaž padnu na tvář svou před nějakým, jejž stvořil jsi z hlíny?“"
        },
        {
            "chapter": 17,
            "verse": 62,
            "text": "Řekl (dále): „Vidíš onoho, jejž poctil jsi výše mne? V pravdě, poshovíš-li mi do dne zmrtvýchvstání, vyhladím potomstvo jeho vyjma několika málo.“"
        },
        {
            "chapter": 17,
            "verse": 63,
            "text": "Řekl Bůh: „Odejdi: a kdož následovati tě bude z nich, zajisté peklo bude odměnou jejich, odměnou hojnou"
        },
        {
            "chapter": 17,
            "verse": 64,
            "text": "Vab tedy, koho budeš moci z nich, hlasem svým: útoč na ně jízdou svou i pěchotou svou, buď společníkem jejich v bohatství a dětech jejich a čiň jim sliby: Satan pak, slibuje jim pouze přeludy"
        },
        {
            "chapter": 17,
            "verse": 65,
            "text": "Však nad služebníky mými nebudeš míti moci: a Bůh postačitelným jest jim ochráncem.“"
        },
        {
            "chapter": 17,
            "verse": 66,
            "text": "Pán váš jest to, jenž dává plouti loděm vašim na moři, abyste hledati mohli podílu z milosti jeho: onť zajisté k vám jest slitovný"
        },
        {
            "chapter": 17,
            "verse": 67,
            "text": "Když neštěstí zastihne vás na moři, ztratí se vám ti, které vzýváte: pouze On slyší vás: však když zachrání vás a přivede na souš, odvrátíte se od něho, zajisté člověk jest vzdorný"
        },
        {
            "chapter": 17,
            "verse": 68,
            "text": "Zdaž bezpečni se cítíte před tím, že nerozpoltí pod vámi strany souše anebo nepošle na vás smršť písečnou? Pak jistě nenaleznete ochránce"
        },
        {
            "chapter": 17,
            "verse": 69,
            "text": "Aneb bezpečni se cítíte před tím, že nevrhne vás do moře opět a nepošle na vás vítr bouřný a nepotopí vás za vzdornost vaši? Pak zajisté nenaleznete proti nám pomocníka"
        },
        {
            "chapter": 17,
            "verse": 70,
            "text": "Milostí zahrnuli jsme přece lidstvo: nosili jsme je po souši i po moři a výživou dali jim dobré věci a vyznamenali jsme je nad mnohými ze stvoření našich vyznamenáním velkým"
        },
        {
            "chapter": 17,
            "verse": 71,
            "text": "Jednoho dne svoláme všechno lidstvo s vůdci jeho: a komužkoli dána byla kniha jeho do pravice jeho, tito čísti budou z knihy své a nikdo nebude zkrácen ani o to, co vlákénko obnáší"
        },
        {
            "chapter": 17,
            "verse": 72,
            "text": "A kdožkoli byl v tomto životě slepým, bude slepým i v životě budoucím a ještě dále zbloudí od stezky (pravé)"
        },
        {
            "chapter": 17,
            "verse": 73,
            "text": "A málem by tě byli zvábili, abys odchýlil se od toho, co vnuknuli jsme ti a abys vymyslil cos jiného na náš účet: a pak jistě byli by si tě vzali za přítele"
        },
        {
            "chapter": 17,
            "verse": 74,
            "text": "A kdybychom nebyli bývali tě utvrdili ve stanovisku tvém, byl bys málem již přichýlil se k nim něco málo"
        },
        {
            "chapter": 17,
            "verse": 75,
            "text": "Tehdy byli bychom dali ti okusiti útrap života i útrap smrti a nebyl bys pak našel proti nám pomocníka"
        },
        {
            "chapter": 17,
            "verse": 76,
            "text": "A málem by tě byli přinutili k vyjití ze země, aby tak vyhnali tě z ní: však po tvém odchodu nebyli by sami v ní zůstali, leda maličko"
        },
        {
            "chapter": 17,
            "verse": 77,
            "text": "Stejně tak dálo se s proroky, jež poslali jsme před tebou a nenalezneš ve zvyklostech našich odchylky"
        },
        {
            "chapter": 17,
            "verse": 78,
            "text": "Zachovávej modlitbu při zapadání slunce až do ztemnění nočního: a (taktéž) čtení jitřní, neboť čtení jitřní svědky své má"
        },
        {
            "chapter": 17,
            "verse": 79,
            "text": "a bdi v něm za noci, nadbytečnou horlivostí ve svůj prospěch: snad povznese tě Pán tvůj za to na stupeň vznešený"
        },
        {
            "chapter": 17,
            "verse": 80,
            "text": "A rci: „Pane můj, dej vstoupiti mi vstoupením čestným a dej vyjíti mi vyjitím čestným a vzbuď pro mne od sebe moc pomocnou.“"
        },
        {
            "chapter": 17,
            "verse": 81,
            "text": "A rci: „Přišla pravda a zmizel klam: zajisté klam jest věcí mizivou.“"
        },
        {
            "chapter": 17,
            "verse": 82,
            "text": "A sesíláme z Koránu, cožkoliv lékem jest a milosrdenstvím věřícím, však nepravostným přispěje pouze k větší záhubě"
        },
        {
            "chapter": 17,
            "verse": 83,
            "text": "A když milosti popřejeme člověku, odvrací se a poodchází stranou: však když zlo dotkne se jej, jest zoufalý"
        },
        {
            "chapter": 17,
            "verse": 84,
            "text": "Rci: „Každý jedná podle způsobu svého a Pán váš nejlépe ví, kdo na nejlepší nalézá se stezce.“"
        },
        {
            "chapter": 17,
            "verse": 85,
            "text": "A dotazovati se budou tě ohledně ducha. Rci: „Duch přichází z rozkazu božího: a nebylo dáno vám z vědění, vyjma maličko.“"
        },
        {
            "chapter": 17,
            "verse": 86,
            "text": "A kdybychom chtěli, mohli bychom jistotně dát zmizeti tomu, co vnukli jsme ti: a pak nenasel bys, kdo v té věci byl by tobě proti nám ochráncem"
        },
        {
            "chapter": 17,
            "verse": 87,
            "text": "leda z milosrdenství od Pána tvého: neboť milost jeho vůči tobě zajisté jest velká"
        },
        {
            "chapter": 17,
            "verse": 88,
            "text": "Rci: „Kdyby shromáždili se lidé a Džinnové s úmyslem vytvořiti cos rovného tomuto Koránu, nevytvořili by mu rovného, i kdyby navzájem si byli pomocníky"
        },
        {
            "chapter": 17,
            "verse": 89,
            "text": "A předvedli jsme v tomto Koránu lidem rozmanitost ze všech podobenství, však odmítla většina lidí vše, vyjma nevíry"
        },
        {
            "chapter": 17,
            "verse": 90,
            "text": "A řekli : „Neuvěříme ti, dokud nedáš vytrysknouti nám ze země prameni"
        },
        {
            "chapter": 17,
            "verse": 91,
            "text": "aneb dokud nebudeš míti zahradu datlovníků a révy vinné a nedáš vyvírati řekám ve středu jejím vyvíráním"
        },
        {
            "chapter": 17,
            "verse": 92,
            "text": "aneb nedáš spadnouti na nás nebesa, jak tvrdil's, po kusech, aneb nepředvedeš Boha a anděly co ručitele"
        },
        {
            "chapter": 17,
            "verse": 93,
            "text": "aneb nebudeš míti dům pozlacený, aneb nevystoupíš na nebesa: a neuvěříme ve vystoupení tvé, dokud nesešleš nám dolů knihu, již čísti bychom mohli.“ Rci: „Chválen budiž Pán můj! Zdaž jiného což jsem, než člověkem, poslem?“"
        },
        {
            "chapter": 17,
            "verse": 94,
            "text": "A co zabraňuje lidem, aby věřili, když přišlo jim (dobré) vedení, leda to, že říkají: „Zdaž poslal Bůh člověka co posla?“"
        },
        {
            "chapter": 17,
            "verse": 95,
            "text": "Rci: „Kdyby žili na zemi andělé a chodili po ní v poklidu, jistě bychom byli seslali jim s nebe anděla co posla.“"
        },
        {
            "chapter": 17,
            "verse": 96,
            "text": "Rci: „Bůh postačitelným jest svědkem mezi mnou a vámi, neboť on zajisté dobře zpraven jest o služebnících svých a pozoruje je.“"
        },
        {
            "chapter": 17,
            "verse": 97,
            "text": "A koho Bůh povede, ten (dobře) bude veden a koho zavede v bluď, tomu nenalezneš ochránce, mimo něho: a shromáždíme je v den zmrtvýchvstání, padší na tváře své, slepé a němé a hluché: obydlím jejich bude peklo a pokaždé když zhasne, zvětšíme pro ně vzplání jeho"
        },
        {
            "chapter": 17,
            "verse": 98,
            "text": "Toto bude odměna jejich za to, že neuvěřili ve znamení naše a říkali: „Zdaž až budeme kosti a prach, budeme vzkříšeni ve stvoření novém?“"
        },
        {
            "chapter": 17,
            "verse": 99,
            "text": "Což nevidí, že Bůh, jenž stvořil nebe i zemi, může též stvořiti jim podobné? A předurčil jim lhůtu — o níž není pochyby, však nepravostní zamítají vše, vyjma nevíry"
        },
        {
            "chapter": 17,
            "verse": 100,
            "text": "Rci: „Kdybyste měli vládu nad pokladnicemi milosrdenství Pána mého, tehdy pevně drželi byste je ze strachu, abyste jich nevypotřebovali: neboť člověk jest chamtivý.“"
        },
        {
            "chapter": 17,
            "verse": 101,
            "text": "A kdysi dali jsme Mojžíšovi devatero znamení jasných: i taž se synů Israele ohledně toho, když přišel k nim a když řekl mu Farao: „Zajisté mním, Mojžíši, žes očarován.“"
        },
        {
            "chapter": 17,
            "verse": 102,
            "text": "Řekl (Mojžíš) : „Však víš ze neseslal tato znamení nikdo jiný, než Pán nebes a země, co znamení viditelná: zajisté pak mním, Faraone, žes záhubě propadlý.“"
        },
        {
            "chapter": 17,
            "verse": 103,
            "text": "I chtěl vypuditi je ze země a utopili jsme jej a kdožkoliv s ním byl, všechny"
        },
        {
            "chapter": 17,
            "verse": 104,
            "text": "A řekli jsme poté synům Israele: „Přebývejte v zemi a když přijde doba slibu života budoucího, shromáždíme vás veškeré.“"
        },
        {
            "chapter": 17,
            "verse": 105,
            "text": "A v pravdě seslali jsme jej (Korán) a v pravdě sestoupil a poslali jsme tě pouze jako věštitele a varovatele"
        },
        {
            "chapter": 17,
            "verse": 106,
            "text": "A Korán ten rozdělili jsme (na části), abys čísti jej mohl lidu pozvolna: a seslali jsme jej sesláním pozvolným"
        },
        {
            "chapter": 17,
            "verse": 107,
            "text": "Rci: „Věříte-li v něj, či nevěříte, ti, kterým dáno bylo vědění před tím, padají na tváře své úctou, když čten jest jim"
        },
        {
            "chapter": 17,
            "verse": 108,
            "text": "a praví: ,Chválen budiž Pán náš! Neb slib Pána našeho se splňuje.‘ “"
        },
        {
            "chapter": 17,
            "verse": 109,
            "text": "A padají na tváře své plačíce a roznmožena jest pokora jejich"
        },
        {
            "chapter": 17,
            "verse": 110,
            "text": "Rci: „Vzývejte Boha anebo vzývejte Milosrdného: pod kterýmkoli z těchto jmen byste jej vzývali, vězte, že Bohu přináležejí jména nejlepší.“ A nebudiž příliš hlasitým v modlitbě své, aniž příliš skrytým, nýbrž následuj mezi těmito stezku střední"
        },
        {
            "chapter": 17,
            "verse": 111,
            "text": "a rci: „Chvála Bohu, jenž neučinil sobě syna, aniž má podílníka v panství svém, a jenž neměl (nikdy) ochránce před ponížením.“ A vyvyšuj Boha vyvyšováním"
        },
        {
            "chapter": 18,
            "verse": 1,
            "text": "Chvála Bohu, jenž seslal služebníku svému Knihu a neučinil v ní zkřivení"
        },
        {
            "chapter": 18,
            "verse": 2,
            "text": "přímou jest, aby varovala před trestem přísným od něho: a aby oznamovala věřícím, kteří konají dobré skutky, odměnu krásnou"
        },
        {
            "chapter": 18,
            "verse": 3,
            "text": "v níž přebývati budou věčně"
        },
        {
            "chapter": 18,
            "verse": 4,
            "text": "a aby varovala ty, kdož praví: „Bůh učinil sobě syna.“"
        },
        {
            "chapter": 18,
            "verse": 5,
            "text": "Nijakého vědění nemají o tom oni, aniž otcové jejich: velké jest to slovo, jež vychází z úst jejich, a dojista jen lež mluví"
        },
        {
            "chapter": 18,
            "verse": 6,
            "text": "A snad udoláš se v zápětí jejich, neuveří-li v toto zjevení, zármutkem"
        },
        {
            "chapter": 18,
            "verse": 7,
            "text": "Zajisté učinili jsme vše, což na zemi jest, ozdobou jí, abychom vyzkoušeli lidstvo, kdo z nich nejlepším bude v konání"
        },
        {
            "chapter": 18,
            "verse": 8,
            "text": "však dojista učiníme vše, což na ní jest, prachem rozmetaným"
        },
        {
            "chapter": 18,
            "verse": 9,
            "text": "Zdaž povážil's, že obyvatelé JESKYNĚ a Ar-Raqím byli jedním ze znamení našich obdivuhodných"
        },
        {
            "chapter": 18,
            "verse": 10,
            "text": "Když útočiště vzali jinoši v jeskyni, řekli: „Pane náš, dejž nám od sebe milosrdenství a uprav nám ve věci naší výsledek správný.“"
        },
        {
            "chapter": 18,
            "verse": 11,
            "text": "I postihli jsme hluchotou uši jejich v jeskyni po léta četná"
        },
        {
            "chapter": 18,
            "verse": 12,
            "text": "poté vzkřísili jsme je, abychom zvěděli, která z obou stran dovede lépe spočísti pobytu jejich délku"
        },
        {
            "chapter": 18,
            "verse": 13,
            "text": "My vypravujeme ti děj jejich v pravdě, neboť byli to jinoši, kteří uvěřili v Pána svého a jež rozmnožili jsme v (dobrém) vedení"
        },
        {
            "chapter": 18,
            "verse": 14,
            "text": "A opásali jsme (silou) srdce jejich, když povstali a řekli: „Pán náš jest Pánem nebes i země a my nevzýváme vedle něho boha jiného, neboť v tom případě vyjadřovali bychom bláhovost"
        },
        {
            "chapter": 18,
            "verse": 15,
            "text": "Tento lid náš vzal si vedle Boha božstva, ač nepředvádějí ohledně jich jasného zmocnění; — a kdo nepravostnějším jest toho, jenž o Bohu lež vymyslí"
        },
        {
            "chapter": 18,
            "verse": 16,
            "text": "A když oddělíte se od nich a od toho, co oni vzývají vedle Boha, a útočiště vezmete v jeskyni, rozestře nad vámi Bůh milosrdenství své a upraví vám ve věci vaší dobrý výsledek.“"
        },
        {
            "chapter": 18,
            "verse": 17,
            "text": "A byl bys viděl slunce při východu jak přešlo podél jeskyně jejich na straně pravé: a při západu vzdálilo se od nich na straně levé: a oni nalézali se v dutině její. Toto jest jedno ze znamení božích: koho Bůh vede, ten (dobře) jest veden, a koho zavádí, tomu nenalezneš ochránce ani vůdce"
        },
        {
            "chapter": 18,
            "verse": 18,
            "text": "Byl bys měl je za bdící a zatím oni spali: a obraceli jsme je na stranu pravou i na stranu levou; a pes jejich, s roztaženými prackami ležel u vchodu. Kdybys byl padl na ně z nenadání, byl bys odvrátil se od nich v útěku a byl bys pohledem na ně býval ustrašen"
        },
        {
            "chapter": 18,
            "verse": 19,
            "text": "A tak vzkřísili jsme je, aby navzájem se mohli dotazovati; i řekl jeden z nich: „Jak dlouho dleli jste zde?“ Řekli: „Dleli jsme zde den, aneb část dne.“ (Druzí) řekli: „Pán váš nejlépe ví, jak dlouho jste zde dleli: i pošlete jednoho z vás s tímto penízem svým do města, nechť vyhlédne, kdo v něm má nejčistší potraviny a nechť přinese vám od něho potravu: však nechť ostrovťipným jest a nedá tušiti o vás nikomu"
        },
        {
            "chapter": 18,
            "verse": 20,
            "text": "Neboť oni, kdyby objevili vás, kamenovali by vás aneb navrátili k víře své: pak nikdy již by se vám dobře nevedlo.“"
        },
        {
            "chapter": 18,
            "verse": 21,
            "text": "A takovýmto způsobem odhalili jsme je, aby zvěděli spoluobčané jejich, že slib boží jest pravdivý a že o (příchodu) hodiny není pochyby. I hádali se mezi sebou ohledně případu jinochů a řekli (jedni): „Postavte nad nimi budovu: Pán jejich nejlépe ví vše o případu jejich.“ Ale ti, jichž názor zvítězil ohledně případu jinochů, řekli: „Dojista učiníme si nad nimi modlitebnici.“"
        },
        {
            "chapter": 18,
            "verse": 22,
            "text": "Někteří říkají: „(Byli) tři a čtvrtým v počtu byl pes jejich.“ Jiní říkají: „Pět jich bylo a šestým byl pes jejich,“ dohadujíce se ohledně věcí skrytých; a říkají jiní: „Bylo jich sedm a osmým byl pes jejich.“ Rci: „Pán můj nejlépe ví počet jejich; ten zná jen málo lidí: pročež nepři se ohledně jich, leda na oko a nevyzvídej o nich u nikoho (z křesťanů)"
        },
        {
            "chapter": 18,
            "verse": 23,
            "text": "A neříkejž o ničem: „Jáť učiním tak zítra,“"
        },
        {
            "chapter": 18,
            "verse": 24,
            "text": "aniž bys řekl: „Bude-li chtíti Bůh“: a připomeň si Pána svého, zapomněl-li jsi a rci: „Snad povede mne Pán můj k tomu, co nejblíže jest k pravdě správností.“"
        },
        {
            "chapter": 18,
            "verse": 25,
            "text": "Dleli pak v jeskyni své tři sta let a k tomu ještě devět"
        },
        {
            "chapter": 18,
            "verse": 26,
            "text": "Rci: „Bůh nejlépe ví, jak dlouho tam dleli: jemuť přináleží věci skryté nebes i země: onť nejlépe vidí a slyší! Není jim vedle něho ochránce, aniž má koho za společníka v rozsudcích svých"
        },
        {
            "chapter": 18,
            "verse": 27,
            "text": "I předříkávej cožkoliv vnuknuto ti bylo z Knihy Pána tvého: není nikoho, jenž změnit by mohl slova jeho a nenalezneš kromě něho útočiště"
        },
        {
            "chapter": 18,
            "verse": 28,
            "text": "Vyčkávej trpělivě s těmi, kdož vzývají Pána svého z rána i za večera, žádajíce si (spatřiti) tvář, jeho, a neodvracej očí svých od nich ze žádosti po zdobě života pozemského a neposlouchej toho, jehož srdce učinili jsme lhostejným ke vzpomínání nás a jenž následuje choutky své a jehož skutky přepjaty jsou"
        },
        {
            "chapter": 18,
            "verse": 29,
            "text": "A rci: „Pravda přichází od Pána vašeho: a kdo chce, nechť věří a kdo chce, nechť nevěří. My pak zajisté schystali jsme nepravostným oheň, jehož sloupové obklopí je: a když žebroniti budou o pomoc, pomoženo bude jim vodou podobnou roztavenému kovu, jež osmaží tváře jejich: špatný bude to nápoj a špatné odpočívání"
        },
        {
            "chapter": 18,
            "verse": 30,
            "text": "Však ti, kdož uvěřili a konali dobré skutky — my zajisté nedáme ztratiti se odměně těch, kdož dobrého byli konání"
        },
        {
            "chapter": 18,
            "verse": 31,
            "text": "Pro tyto budou zahrady Edenu, pod nimiž řeky tekou: zdobiti se v nich budou náramky zlatými a odívati budou se řízami zelenými z hedvábí a brokátu: a odpočívati v nich budou na pohovkách. Jak skvostná bude to odměna a jak krásné odpočívání"
        },
        {
            "chapter": 18,
            "verse": 32,
            "text": "A učiň jim podobenství dvou mužů: jednomu z nich dali jsme dvé zahrad révy vinné a obě obklíčili jsme datlovníky a mezi oběma učinili jsme pole obilná"
        },
        {
            "chapter": 18,
            "verse": 33,
            "text": "obě zahrady vydaly plody své a nebylo v nich nejmenšího úbytku: dali jsme pak vyvříti ve středu jejím řece"
        },
        {
            "chapter": 18,
            "verse": 34,
            "text": "A muž ten měl všechny tyto plody. I řekl k druhu svému v rozhovoru: „Mám větší tebe jmění a značnější tebe rodinu.“"
        },
        {
            "chapter": 18,
            "verse": 35,
            "text": "A vstoupil do zahrady své a prohřešil se proti sobě samému, řka: „Nemyslím, že zajde kdy tato zahrada"
        },
        {
            "chapter": 18,
            "verse": 36,
            "text": "a nemyslím, že hodina dostaví se; a i kdybych navrácen byl k Pánu svému, jistotně lepší této našel bych v záměnu.“"
        },
        {
            "chapter": 18,
            "verse": 37,
            "text": "Řekl mu druh jeho v rozhovoru: „Zdaž nevěřiti chceš v toho, jenž stvořil tě z prachu pak z kapky (semene) a pak vytvořil tě v muže"
        },
        {
            "chapter": 18,
            "verse": 38,
            "text": "Však on jest Bůh, Pán můj a nebudu spolčovati s Pánem svým nikoho"
        },
        {
            "chapter": 18,
            "verse": 39,
            "text": "A proč raději, když vstoupíš do zahrady své, neřekneš: Co Bůh chce, (stane se): není moci, vyjma v Bohu? Ač vidíš mne chudším tebe jměním a dětmi"
        },
        {
            "chapter": 18,
            "verse": 40,
            "text": "snad Pán můj dá mi darů lepších tvé zahrady: možná, že pošle na ni rány s nebes a stane se z ní jíl jalový"
        },
        {
            "chapter": 18,
            "verse": 41,
            "text": "neb propadne se voda její a nebudeš s to, nalézti ji.“"
        },
        {
            "chapter": 18,
            "verse": 42,
            "text": "A (zničením) obchváceny byly plody jeho: i počal lomiti rukama nad tím, co byl vydal na ni, ana (zničená réva) visela na loubí svém, řka: „Kéž nebyl bych spolčoval s Pánem svým nikoho!“"
        },
        {
            "chapter": 18,
            "verse": 43,
            "text": "A neměl čet (vojska), jež pomohly by mu kromě Boha, aniž bylo mu pomoženo"
        },
        {
            "chapter": 18,
            "verse": 44,
            "text": "Tam ochrana jest pouze u Boha, (Boha) pravého: on nejlepším jest odměňovatelem a k nejlepšímu vede konci"
        },
        {
            "chapter": 18,
            "verse": 45,
            "text": "A učiň jim podobenstvím život pozemský: podoben jest vodě, již seslali jsme s nebe i smísily se s ní rostliny zemské: — pak seschnou a rozvanou je větry: neb Bůh nade všemi věcmi moc má"
        },
        {
            "chapter": 18,
            "verse": 46,
            "text": "Jmění a děti jsou zdobou života pozemského, však co stálé jest, dobré skutky, lepším jest u Pána tvého jako odměna i jako naděje"
        },
        {
            "chapter": 18,
            "verse": 47,
            "text": "(Přijde) den, kdy posuneme hory a spatříš zemi rovnou: a shromáždíme lidi všechny, aniž opomeneme jednoho z nich"
        },
        {
            "chapter": 18,
            "verse": 48,
            "text": "I předvedeni budou před Pána tvého v řadách: „Nyní přišli jste k nám tak, jak stvořili jsme vás po prvé: tak jest, ač měli jste za to, že nesplníme slibu vám učiněného.“"
        },
        {
            "chapter": 18,
            "verse": 49,
            "text": "A (každému) dána bude kniha (jeho): i spatříš provinilce ustrašené nad tím, co v ní bude, a říkati budou: „Běda nám! Co značí tato kniha? Neopomíná malého ni velkého skutku, aniž by započítán byl.“ A naleznou, co činili, před sebou: a neukřivdí Pán tvůj žádnému"
        },
        {
            "chapter": 18,
            "verse": 50,
            "text": "Když řekli jsme andělům: „Padněte na tváře své před Adamem,“ učinili tak všichni vyjma Iblíse, jenž byl jedním z Džinnů a vzepřel se rozkazu Pána svého. Zdaž vezmete si jej a potomstvo jeho za ochránce kromě mne, ač nepřáteli jsou vám? Špatná to bude pro nepravostné výměna"
        },
        {
            "chapter": 18,
            "verse": 51,
            "text": "Neučinil jsem je svědky stvoření nebes a země, aniž stvoření jich samých: a nevzal jsem si těch, kdož v blud zavádějí, za pomocníky"
        },
        {
            "chapter": 18,
            "verse": 52,
            "text": "(Přijde) den, kdy řekne (Bůh): „Zavolejte ty, jež mnili jste býti společníky mými!“ I vzývati je budou, však nevyslyší jich: postavili jsme pak mezi ně údolí zatracení"
        },
        {
            "chapter": 18,
            "verse": 53,
            "text": "A uvidí provinilci oheň a tušiti budou, že do něho budou uvrženi: však nenaleznou od něho vysvobození"
        },
        {
            "chapter": 18,
            "verse": 54,
            "text": "Učinili jsme pak rozmanitá v tomto Koránu lidem podobenství všeho druhu, však člověk ve většině věcí pře se"
        },
        {
            "chapter": 18,
            "verse": 55,
            "text": "A co zabraňuje lidem, aby věřili, nyní když přišlo jim vedení: a aby prosili za odpuštění Pána svého — leda že snad čekají, aby přišla jim známá sudba starých, aneb aby přišel na ně trest patrný"
        },
        {
            "chapter": 18,
            "verse": 56,
            "text": "Posíláme posly své pouze jako zvěstovatele radostných zvěstí a jako varovatele; však ti, kteří neuvěřili, přou se zbytečně, aby zahladili tím pravdu: a béřou znamení naše, jakož i to, před čímž varováni byli, za žert"
        },
        {
            "chapter": 18,
            "verse": 57,
            "text": "Kdo nepravostnějším jest toho, jenž když zmíněna jsou mu znamení Pána jeho, odvrací se od nich a zapomíná předešlé skutky rukou svých? Clonou zastřeli jsme srdce jejich, aby nechápali Koránu a tíhu vložili jsme do uší jejich: a když volati je budeš k vedení, nebudou následovati jej přece nikdy"
        },
        {
            "chapter": 18,
            "verse": 58,
            "text": "Ale Pán tvůj velký jest v odpouštění, pln milosrdenství: kdyby ztrestati chtěl je za to, co zasloužili si, uspíšil by jim trest: nicméně mají lhůtu slíbenou a nenaleznou jinde než u Boha útulku"
        },
        {
            "chapter": 18,
            "verse": 59,
            "text": "A ona města zahladili jsme, když stala se hříšnými a učinili jsme po zahlazení jejich lhůtu slíbenou"
        },
        {
            "chapter": 18,
            "verse": 60,
            "text": "(Pomni), když řekl Mojžíš sluhovi svému: „Neustanu, dokud nedojdu stoku obou moří: anebo půjdu vpřed po léta.“"
        },
        {
            "chapter": 18,
            "verse": 61,
            "text": "A když došli ke stoku obou moří, zapomněli na svoji rybu a ta vskočila do moře střemhlav"
        },
        {
            "chapter": 18,
            "verse": 62,
            "text": "A když přešli (ono místo), řekl Mojžíš sluhovi svému: „Přines nám oběd náš, neb potkala nás z cesty této naší únava.“"
        },
        {
            "chapter": 18,
            "verse": 63,
            "text": "Řekl hoch: „Co míníš? Když uchýlili jsme se ke skále, v té chvíli zapomněl jsem na rybu a jedině Satan způsobil, abych zapomněl na ni a nevzpomněl si na ni: a ryba vskočila do moře zázračně.“"
        },
        {
            "chapter": 18,
            "verse": 64,
            "text": "Řekl Mojžíš: „To právě jsme hledali.“ I vrátili se zpět oba touž cestou, kterou přišli"
        },
        {
            "chapter": 18,
            "verse": 65,
            "text": "A nalezli služebníka ze služebníků našich, jejž obdařili jsme milosrdenstvím od nás a jejž naučili jsme vědění svému"
        },
        {
            "chapter": 18,
            "verse": 66,
            "text": "i řekl mu Mojžíš: „Zdaž následovati budu tebe, abys naučil mne z toho, čemu's byl naučen, pro (pravé) vedení mé?“"
        },
        {
            "chapter": 18,
            "verse": 67,
            "text": "Řekl: „Zajisté nebudeš s to, abys trpělivě vyčkal se mnou"
        },
        {
            "chapter": 18,
            "verse": 68,
            "text": "a jak nalezneš trpělivost v tom, co neobsáhneš pochopením?“"
        },
        {
            "chapter": 18,
            "verse": 69,
            "text": "Řekl (Mojžíš): „Shledáš mne, bude-li Bůh chtíti, trpělivým a nebudu neposlušen rozkazů tvých.“"
        },
        {
            "chapter": 18,
            "verse": 70,
            "text": "Řekl: „Budeš-li následovati mne, tehdy netaž se mne na nic, dokud já první neučiním o tom zmínku.“"
        },
        {
            "chapter": 18,
            "verse": 71,
            "text": "I kráčeli vpřed, až pak vstoupili na loď a on provrtal ji : i řekl (Mojžíš): „Což provrtal jsi ji, abys utopil lidi v ní jedoucí? Zajisté věc učinil's divnou.“"
        },
        {
            "chapter": 18,
            "verse": 72,
            "text": "Řekl: „Neřekl jsem ti, že nebudeš s to, abys trpělivě vyčkal se mnou?“"
        },
        {
            "chapter": 18,
            "verse": 73,
            "text": "Řekl Mojžíš: „Nekárej mne za to, že zapomněl jsem aniž uvaluj na mne úlohu obtížnou.“"
        },
        {
            "chapter": 18,
            "verse": 74,
            "text": "I kráčeli vpřed, až potkali jinocha a on zabil jej. Řekl (Mojžíš): „Zdaž zabil jsi osobu nevinnou zabitím osoby jiné? Zajisté věc učinil's odpornou.“"
        }
    ]
}
{
    "juzs": [
        {
            "chapter": 11,
            "verse": 6,
            "text": "Není tvora na zemi, jehož výživa nezávisela by od Boha: a on ví o útulku jeho i o místě uložení jeho. Vše to zapsáno jest v Knize zjevné"
        },
        {
            "chapter": 11,
            "verse": 7,
            "text": "Onť jest to, který stvořil nebesa i zemi v šesti dnech: a trůn jeho byl před tím nad vodami: chtěl dříve vyzkoušeti vás, kdož vás nejlépe zachová se v činech svých. A když řekneš jim: „Zajisté vzkříšeni budete po smrti své“ tu říkají ti kdož neuvěřili: „Vskutku, toto jest jen kouzelnictví zjevné.“"
        },
        {
            "chapter": 11,
            "verse": 8,
            "text": "A odložíme-li trest jejich do určité doby, jistě řeknou: „Co zdržuje jej.“ Zdaž nepřijde na ně v den, kdy nebude nikoho, jenž by odvrátil jej od nich a se všech stran obklopí je to, z čehož posměšky si byli tropili"
        },
        {
            "chapter": 11,
            "verse": 9,
            "text": "A když dáme okusiti člověku milosti své a pak odejmeme mu ji — v pravdě zoufá si a jest nevěrcem"
        },
        {
            "chapter": 11,
            "verse": 10,
            "text": "A když dáme okusiti mu přízně své po protivenství, jímž stižen byl, jistotně řekne: „Konečně zašly zlé doby ode mne“ a ihned jest rozradován a chlubivý"
        },
        {
            "chapter": 11,
            "verse": 11,
            "text": "Vyjma těch, kdož trpělivě vyčkávají a konají dobré skutky: těm dáno bude odpuštění a odměna velká"
        },
        {
            "chapter": 11,
            "verse": 12,
            "text": "Možná, že ponecháš u sebe část toho, co vnuknuto ti bylo, a budeš proto stísněn v hrudi své z obavy, aby neřekli: „Nebude-li mu seslán poklad, aneb nepřijde-li s ním anděl, (neuvěříme).“ Však ty pouze varovatelem jsi a Bůh všech věcí jest opatrovníkem"
        },
        {
            "chapter": 11,
            "verse": 13,
            "text": "Aneb řeknou-li: „Sám vymyslil jej,“ rci: „Nuže deset předveďte súr, rovných těmto, vámi vymyšlených: a zavolejte si ku pomoci, koho budete moci vedle Boha, jste-li pravdomluvnými.“"
        },
        {
            "chapter": 11,
            "verse": 14,
            "text": "Však nevyslyší-li vás, vězte, že seslán byl jedině s moudrostí Boha a že není boha, kromě Něho. Jste tedy odevzdáni do vůle jeho"
        },
        {
            "chapter": 11,
            "verse": 15,
            "text": "Těch, kdož žádají si jen života pozemského a lákadel jeho, odměníme spravedlivě skutky jejich v něm a nebudou v tom zkráceni"
        },
        {
            "chapter": 11,
            "verse": 16,
            "text": "To jsou ti, pro něž v životě budoucím přichystán jest pouze oheň pekelný: niveč bude co konali na světě a nicotno vše, co činili"
        },
        {
            "chapter": 11,
            "verse": 17,
            "text": "Zdaž budou jako ti, kdož oporu hledají v jasném důkazu, od Pána svého, předčítaném jim svědkem od Boha: a před nímž přišla kniha Mojžíšova, jako vodítko a milosrdenství? Tito věří v něj: však kdožkoli ze spřeženců modloslužby nevěří v něj, nechť těší se na oheň pekelný! Nechovej tudíž nejmenší pochybnosti o něm, neboť jest pravdou od Pána tvého: však většina lidí tomu nevěří"
        },
        {
            "chapter": 11,
            "verse": 18,
            "text": "Kdo nepravostnějším jest toho, jenž o Bohu vymyslí lež? Tito předvedeni budou před Pána svého a řeknou svědci: „Tito jsou oni, kteří lhali ohledně Pána svého.“ Zdaž nepadne zlořečení Boha na nepravostné"
        },
        {
            "chapter": 11,
            "verse": 19,
            "text": "kteří odpuzují druhé od stezky boží a rádi by ji zkřivili a nevěří v život budoucí"
        },
        {
            "chapter": 11,
            "verse": 20,
            "text": "Tito neznemožní (moc Boha) na zemi a nenaleznou zastánce mimo Boha. Zdvojnásoben bude trest jejich: nedovedli ani slyšeti, ani viděti"
        },
        {
            "chapter": 11,
            "verse": 21,
            "text": "Toto jsou ti, kdož sebe samy přivedli v záhubu a (božstva), jimi vymyšlená, ztratila se jim"
        },
        {
            "chapter": 11,
            "verse": 22,
            "text": "Není pochyby o tom, že tito na tom nejhůře budou v životě budoucím"
        },
        {
            "chapter": 11,
            "verse": 23,
            "text": "Však ti, kdož uvěřili a konali dobré skutky a ponižovali se před Pánem svým, obývati budou v ráji a zůstávati v něm budou věčně"
        },
        {
            "chapter": 11,
            "verse": 24,
            "text": "Tyto dva tábory jsou jako slepí a hluší (u porovnání) s vidoucími a slyšícími: zdaž budou si rovno cenny v porovnání? Což konečně neporozumíte"
        },
        {
            "chapter": 11,
            "verse": 25,
            "text": "Kdysi poslali jsme Noema k lidu jeho i řekl jim : „Zajisté jsem vám varovatelem zjevným"
        },
        {
            "chapter": 11,
            "verse": 26,
            "text": "abyste neuctívali ničeho, kromě Boha: jáť zajisté obávám se, že trest stihne vás v den bolestný!“"
        },
        {
            "chapter": 11,
            "verse": 27,
            "text": "I řekli předáci lidu jeho, kteří neuvěřili: „Nevidíme v tobě jiného, než člověka jako my sami a vidíme, že následují tě pouze nejsprostší z (lidu) našeho, ukvapení v úsudku: a nevidíme ve vás přednosti, jež by vás stavěla výše nás. Spíše mníme, že jste prolhanci.“"
        },
        {
            "chapter": 11,
            "verse": 28,
            "text": "Řekl Noe: „Lide můj, co míníte? Mám-li pouze jasný důkaz od Pána svého, jenž obdařil mne milosrdenstvím svým a jste-li slepými vůči němu, zdaž vnutíme je vám, když vy se mu vzpíráte"
        },
        {
            "chapter": 11,
            "verse": 29,
            "text": "Lide můj, nežádám od vás za to bohatství: odměna má jest pouze na Bohu. A nebudu odháněti od sebe těch, kdož uvěřili; ti setkají se s Pánem svým —- však vidím, že lid jste nevědomý"
        },
        {
            "chapter": 11,
            "verse": 30,
            "text": "A lide můj, kdo pomůže mi proti Bohu, kdybych odehnal je? Což nepředložíte si to"
        },
        {
            "chapter": 11,
            "verse": 31,
            "text": "A neříkám vám: ,Vládnu pokladnicemi Boha,‘ ani: ,Znám věci skryté, aniž říkám: ,Jsem anděl,‘ aniž říkám těm, na něž úkosem pohlížíte: ,Nepopřeje jim Bůh nijakého dobra.‘ Bůh nejlépe ví, co jest v myslích jejich: a kdybych to říkal, byl bych jedním z nepravostých.“"
        },
        {
            "chapter": 11,
            "verse": 32,
            "text": "Řekli: „Noe, dost již nahádal jsi se s námi a stále rozmnožuješ hádání s námi: nuže, konečně sešli na nás to, co nám slibuješ, jsi-li pravdomluvným.“"
        },
        {
            "chapter": 11,
            "verse": 33,
            "text": "Řekl: „Bůh zajisté sešle to na vás bude-li chtíti, a nikterak neznemožníte mu toho"
        },
        {
            "chapter": 11,
            "verse": 34,
            "text": "Aniž prospěje vám rada má, kdybych chtěl (dobrou) dáti vám radu, však Bůh chtěl zavésti vás v blud: onť Pánem jest vaším a k němu se navrátíte.“"
        },
        {
            "chapter": 11,
            "verse": 35,
            "text": "Řeknou-li ti: „Vymyslil si jej,“ rci: „Vymyslil-li jsem si jej, má bude vina: však prost jsem podílu na tom, v čem vy se proviňujete.“"
        },
        {
            "chapter": 11,
            "verse": 36,
            "text": "A vnuknuto bylo Noemovi: „Zajisté nikdo jiný z lidu tvého neuvěří, vyjma těch, kdož již uvěřili: pročež nermuť se pro skutky jejich"
        },
        {
            "chapter": 11,
            "verse": 37,
            "text": "nýbrž zbuduj koráb před zraky našimi a dle vnuknutí našeho a nepřimlouvej se za nepravostné, neboť oni potopeni budou.“"
        },
        {
            "chapter": 11,
            "verse": 38,
            "text": "Teda jal se budovati koráb: a pokaždé, když přední z lidu jeho šli kolem, vysmívali se mu. Řekl: „Smějte se nám jen: však i my vysmějeme se vám, jakož i vy nám se vysmíváte"
        },
        {
            "chapter": 11,
            "verse": 39,
            "text": "a zvíte pak, na koho přijde trest, jenž potupou pokryje jej: a trest stihne jej věčný.“"
        },
        {
            "chapter": 11,
            "verse": 40,
            "text": "Až pak přišel rozkaz náš a praskla pec. Tehdy řekli jsme Noemovi: „Nalož na koráb,od každého druhu stvoření párek a rodinu svou, vyjma toho, nad nímž již dříve pronesen byl rozsudek, a ty, kdož uvěřili.“' Však pouze malý byl počet těch, kteří uvěřili s ním"
        },
        {
            "chapter": 11,
            "verse": 41,
            "text": "I řekl: „Vstupte do korábu: ve jménu Boha nechť pluje a zakotví se. Zajisté Pán můj velký jest v odpouštění a milosrdný.“"
        },
        {
            "chapter": 11,
            "verse": 42,
            "text": "A unášel je (koráb), pluje na vlnách horám podobných: a volal Noe na syna svého, jenž byl v povzdálí: „Synu můj, pluj s námi a nezůstávej s nevěřícími.“"
        },
        {
            "chapter": 11,
            "verse": 43,
            "text": "Řekl (tento): „Uteku se na vrchol hory, jež ochrání mne před vodami.“ Řekl (Noe): „Není nikoho, jenž ochrání se dnes před rozkazem božím, vyjma toho, nad nímž smiloval se Bůh.“ Tu rozlily se mezi nimi vlny a syn jeho zůstal mezi potopenými"
        },
        {
            "chapter": 11,
            "verse": 44,
            "text": "I bylo řečeno: „Země, vpij do sebe vodu svou a nebesa, přestaňte dštíti!“ A opadla voda a vyplněn byl rozkaz: a stanul koráb na vrchu Al-Džúdí a bylo řečeno: „Daleko odsud nechť zůstane lid nepravostný!“"
        },
        {
            "chapter": 11,
            "verse": 45,
            "text": "A zavolal Noe Pána svého a řekl: „Pane můj, zajisté syn můj byl z rodiny mé a zajisté slib tvůj pravdivý byl: ty pak nejspravedlivějším jsi ze všech soudců!“"
        },
        {
            "chapter": 11,
            "verse": 46,
            "text": "Řekl (Bůh): „Noe, vpravdě (syn tvůj) nebyl z rodiny tvé, neboť jednání to bylo nesprávné: proto netaž se mne na věci, o nichž nemáš vědění; varuji tě, abys nebyl jedním z nevědomců.“"
        },
        {
            "chapter": 11,
            "verse": 47,
            "text": "Řekl (Noe): „Pane můj, k tobě utíkám se (o prominutí), abych netázal se tě na věci, o nichž nemám vědění: a neodpustíš-li mi a nesmiluješ-li se nade mnou budu jedním ze záhubě propadlých.“"
        },
        {
            "chapter": 11,
            "verse": 48,
            "text": "Bylo mu řečeno: „Noe, sestup (s korábu) s pozdravem míru od nás a s požehnáním naším nad tebou a nad národy, jež jsou s tebou: jsou pak národové, kterým poskytneme požitku (tohoto světa) a pak zasáhne je od nás trest bolestný"
        },
        {
            "chapter": 11,
            "verse": 49,
            "text": "Tato jest jedna ze zvěstí skrytých: zjevujeme ji tobě nyní: ani ty, ani lid tvůj nevěděli jste o ní před tím — i buď trpěliv, neboť blahý jest konec bohabojných.“"
        },
        {
            "chapter": 11,
            "verse": 50,
            "text": "A k lidu 'Ád (poslali jsme) bratra jejich HÚDA. Řekl: „Lide můj, uctívejte Boha: nemáte jiného Boha, kromě něho: (ty druhé) si jen vymýšlíte"
        },
        {
            "chapter": 11,
            "verse": 51,
            "text": "Lide můj, nežádám za toto odměny od vás: odměna má jest pouze u toho, jenž stvořil mne, což toho nepochopíte"
        },
        {
            "chapter": 11,
            "verse": 52,
            "text": "Lide můj, proste za odpuštění Pána svého: poté kajícně obraťte se k němu: sešle vám s nebe deště hojné a rozmnoží sílu vaši nad sílu vaši nynější — pročež neodvracejte se od něho jako provinilci.“"
        },
        {
            "chapter": 11,
            "verse": 53,
            "text": "Řekli: „Ó Húde, nepřinesl jsi nám jasného důkazu a my neopustíme bohů svých na (pouhé) tvoje slovo: my ti nevěříme"
        },
        {
            "chapter": 11,
            "verse": 54,
            "text": "Řekneme ti jen, že někteří z bohů našich postihli tě zlem.“ Řekl: „Zajisté béřu za svědka Boha a vy též dosvědčte, že prost jsem vašeho uctívání bohů jiných"
        },
        {
            "chapter": 11,
            "verse": 55,
            "text": "vedle Boha: i započněte se svými úklady proti mně všichni a nemeškejte"
        },
        {
            "chapter": 11,
            "verse": 56,
            "text": "Jáť pak spoléhám na Boha, Pána svého a Pána vašeho: není tvora, kterého neměl by v moci své: a zajisté Pán můj kráčí stezkou přímou"
        },
        {
            "chapter": 11,
            "verse": 57,
            "text": "A odvrátíte-li se, dobře: již oznámil jsem vám to, s čím poslán jsem byl k vám: Pán můj dá jinému lidu zabrati vaše místo a nebudete moci uškoditi Bohu v nejmenším: zajisté Pán můj všech věcí jest strážcem.“"
        },
        {
            "chapter": 11,
            "verse": 58,
            "text": "A když přišel rozkaz náš, zachránili jsme Húda a ty, kdož uvěřili s ním, z milosrdenství svého: a zachránili jsme je před trestem přísným"
        },
        {
            "chapter": 11,
            "verse": 59,
            "text": "Tento (lid) 'Ád zapíral znamení Pána svého a neposlušen byl proroků jeho a následoval výzvu všech mužů mocných a tvrdohlavých"
        },
        {
            "chapter": 11,
            "verse": 60,
            "text": "Pročež stiženi jsou zlořečením v tomto světě a v den zmrtvýchvstání (bude jim řečeno) : „Zdaž nebyl (kmen) 'Ád, mezi nevěřícími v Pána svého? Ano, daleko zavržen budiž (kmen) 'Ád, lid Húdův!“"
        },
        {
            "chapter": 11,
            "verse": 61,
            "text": "A k lidu Tsemúd poslali jsme bratra jejich Sáliha. Řekl: „Lide můj, uctívejte Boha: nemáte jiného Boha, kromě něho. On vzniknouti dal vám ze země a dal vám ji k obývání: nuž proste jej za odpuštěni a po té obraťte se kajícně k němu: zajistéť Pán můj blízek jest a ochoten vyslyšeti (vás).“"
        },
        {
            "chapter": 11,
            "verse": 62,
            "text": "Řekli: „Ó Sálihu, až dosud byl's mezi námi jedním, v nějž naději jsme měli: zdaž nyní zbraňovati chceš nám, abychom vzývali to, co vzývali otcové naši. A my, zajisté v pochybnostech a nejistotě jsme ohledně toho, k čemu zveš nás.“"
        },
        {
            "chapter": 11,
            "verse": 63,
            "text": "Řekl: „Lide můj, co míníte? Mám-li jasný důkaz od Pána svého a popřál-li mi milosrdenství svého, kdo pomůže mi proti Bohu, kdybych byl ho neposlušen? Zvýšili byste tím jedině moji záhubu"
        },
        {
            "chapter": 11,
            "verse": 64,
            "text": "Lide můj, toto jest velbloudice boží, znamením vám. Nechte ji klidně pásti se na půdě boží a neubližujte jí, jinak stiženi budete trestem blízkým.“"
        },
        {
            "chapter": 11,
            "verse": 65,
            "text": "Nicméně podřezali žíly velbloudice a řekl (Sálih): „Popřejeme vám ještě tři dny pobytu v obydlí vašich: slib tento zajisté nebude odvolán.“"
        },
        {
            "chapter": 11,
            "verse": 66,
            "text": "A když naplnil se rozkaz náš, zachránili jsme Sáliha a ty, kdež uvěřili s ním, z milosrdenství svého, od potupy onoho dne: zajisté Pán tvůj silný jest a mocný"
        },
        {
            "chapter": 11,
            "verse": 67,
            "text": "A zachvátila nepravostné bouře mohutná a nalezeni jsou z rána v domech svých co ztuhlé mrtvoly"
        },
        {
            "chapter": 11,
            "verse": 68,
            "text": "jako by nikdy nebyli těšili se z nich. Zdaž nebyl (kmen) Tsemúd nevěřícím v Pána svého? Ano, daleko zavržen budiž Tsemúd"
        },
        {
            "chapter": 11,
            "verse": 69,
            "text": "A když přišli kdysi poslové naši k Ábrahamoví s radostnou zprávou, řekli: „Pokoj s tebou.“ Řekl: „Pokoj s vámi“ a nemeškaje, přinesl jim tele pečené"
        },
        {
            "chapter": 11,
            "verse": 70,
            "text": "A vida, že ruce jejich nedotýkají se (pokrmu), nerad to viděl a pocítil strach před nimi. I řekli: „Neboj se, neboť my posláni jsme k lidu Lotovu.“"
        },
        {
            "chapter": 11,
            "verse": 71,
            "text": "A žena Abrahamova stála vedle a smála se: i oznámili jsme jí Isáka a po Isákovi, Jakuba"
        },
        {
            "chapter": 11,
            "verse": 72,
            "text": "Řekla: „Já nešťastná, jakž porodím syna, když stařena jsem a manžel můj stařec? To zajisté byla by věc podivuhodná.“"
        },
        {
            "chapter": 11,
            "verse": 73,
            "text": "Řekli: „Divíš se snad rozkazu božímu? Milosrdenství Boha a požehnání jeho budiž s vámi, lide tohoto domu: Bůh zajisté hoden jest chvály a slávy.“"
        },
        {
            "chapter": 11,
            "verse": 74,
            "text": "Když pak rozptýlil se úděs Abrahamův, a on slyšel radostnou tuto zvěst, naléhal na nás ve prospěch lidu Lotova"
        },
        {
            "chapter": 11,
            "verse": 75,
            "text": "neboť Abraham zajisté byl laskavý, soucitný, promíjející"
        },
        {
            "chapter": 11,
            "verse": 76,
            "text": "„Ó Abrahame, ustaň ve svém snažení, neboť již vyšel rozkaz Pána tvého a lid onen zasáhne trest neodvratný.“"
        },
        {
            "chapter": 11,
            "verse": 77,
            "text": "A když přišli poslové naši k Lotovi, zarmoutil se nad nimi a cítil se slabým k ochraně jejich, řka: „Toto zajisté den jest těžký.“"
        },
        {
            "chapter": 11,
            "verse": 78,
            "text": "A přihnal se k němu lid jeho, neboť již od dřívějška dopouštěli se špatností a řekl (Lot): „Lide můj, tyto dcery mé vezmete-li, méně hanebno to bude pro vás: i bojte se Boha a nezneuctívejte mne v hostech mých. Což není mezi vámi jediného muže spravedlivého?“"
        },
        {
            "chapter": 11,
            "verse": 79,
            "text": "Řekli: „Však víš již, že málo jest nám po tvých dcerách: a zajisté dobře víš, co chceme.“"
        },
        {
            "chapter": 11,
            "verse": 80,
            "text": "Řekl : „Kéž bych měl dosti síly s vás, aneb kéž mohl bych se utéci k ochránci mocnému!“"
        },
        {
            "chapter": 11,
            "verse": 81,
            "text": "Řekli (tehdy cizinci): „Ó Lote, myť posly jsme Pána tvého a oni nedostanou se na tebe: i vyjdi s rodinou svou ještě této noci a nechť nikdo z vás neobrací se dozadu — pouze žena tvá tak učiní a stejný stihne ji osud, jaký stihne lid onen. Zajisté hrozba tato splní se z rána: není-liž pak jitro již blízké?“"
        },
        {
            "chapter": 11,
            "verse": 82,
            "text": "A když přišel rozkaz náš, obrátili jsme město vrchem dolů a dštili jsme na ně bez ustání kamení z hlíny vypálené, poznamenané Pánem tvým: a není podobný osud dalek od nepravostných"
        },
        {
            "chapter": 11,
            "verse": 83,
            "text": "A k Madianským poslali jsme bratra jejich Šu'ejba. Řekl: „Lide můj, uctívejte Boha, nemáte jiného Boha, kromě něho: A nezkracujte míry ani váhy: zajistéť vidím vás v blahobytu, však bojím se pro vás trestu v den vše obklopující"
        },
        {
            "chapter": 11,
            "verse": 84,
            "text": "Lide můj, dodržujte poctivě míry a váhy a nešalte lidi o majetek jejich a nedopouštějte se nespravedlnosti na zemi skutky pohoršlivými"
        },
        {
            "chapter": 11,
            "verse": 85,
            "text": "Cokoliv pak přebývati vám bude z milosti boží, bude nejlepším pro vás, jste-li věřícími"
        },
        {
            "chapter": 11,
            "verse": 86,
            "text": "jáť pak zajisté nejsem nad vámi strážcem.“"
        },
        {
            "chapter": 11,
            "verse": 87,
            "text": "Řekli: „Ó Šu'ejbe, zdaž nakazují ti modlitby tvé, abychom opustili to, co uctívali bohové naši, a abychom nenakládali s majetky svými, jak sami chcemeli? Zajisté přec jseš mužem laskavým a rozšafným.“"
        },
        {
            "chapter": 11,
            "verse": 88,
            "text": "Řekl: „Lide můj, co míníte? Mám-li jasný důkaz od Pána svého, jenž obdařil mne bohatými dary svými — nechci odporovati vám v tom, co (Bůh) zbraňuje vám činiti, leda proto že chci jedině polepšení vaše, seč síly mé stačí. A důvěru svou skládám pouze v Boha: na něho spoléhám a k němu obracím se"
        },
        {
            "chapter": 11,
            "verse": 89,
            "text": "Lide můj, nechť odpor váš vůči mně neuvalí na vás vinu pro kterou postihl by vás osud podobný onomu, jenž postihl lid Noemův, lid Húdův, lid Sálihův: aniž lid Lotův jest od vás (tak) vzdálen"
        },
        {
            "chapter": 11,
            "verse": 90,
            "text": "Proste za odpuštění Pána svého a obraťte se kajícně k němu: zajisté Pán můj slitovný jest a láskyplný.“"
        },
        {
            "chapter": 11,
            "verse": 91,
            "text": "Řekli: „Ó Šu'ejbe, nerozumíme mnoho z toho, co pravíš, však zajisté vidíme tě, žes slabým mezi námi: a nebýti rodu tvého, byli bychom tě ukamenovali a ty bys nebyl mohl (brániti se nám).“"
        },
        {
            "chapter": 11,
            "verse": 92,
            "text": "Řekl: „Lide můj, zdaž rod můj vzácnějším jest vám Boha a Boha za záda svá bez povšimnutí chcete zahoditi? Však zajisté Pán můj obklopuje věděním svým skutky vaše"
        },
        {
            "chapter": 11,
            "verse": 93,
            "text": "Lide můj, čiňte, cokoliv můžete, jáť taktéž učiním: zvíte pak"
        },
        {
            "chapter": 11,
            "verse": 94,
            "text": "na koho přijde trest potupný proň a kdo lhářem jest: nuž dávejte pozor — já s vámi pozor budu dávati.“"
        },
        {
            "chapter": 11,
            "verse": 95,
            "text": "A když přišel rozkaz náš, zachránili jsme Šu'ejba a ty, kdož uvěřili s ním, z milosrdenství svého: a zachvátila nepravostné bouře mohutná a nalezeni jsou z rána co ztuhlé mrtvoly v domech svých"
        },
        {
            "chapter": 11,
            "verse": 96,
            "text": "jako by nikdy nebyli těšili se z nich. Zdaž nebyl daleko zavržen (lid) Madianský, jakož zavržen byl (lid kmene) Tsemúd"
        },
        {
            "chapter": 11,
            "verse": 97,
            "text": "A když poslali jsme Mojžíše se znameními svými a s mocí zjevnou k Faraonovi a předním z lidu jeho, tu následovali tito rozkaz Faraonův: však rozkaz nebyl spravedlivý"
        },
        {
            "chapter": 11,
            "verse": 98,
            "text": "Povede lid svůj v den zmrtvýchvstání a přivede je k napajedlu ohně pekelného: a děsné bude napajedlo, kde napájeti se budou"
        },
        {
            "chapter": 11,
            "verse": 99,
            "text": "Zlorečením stiženi jsou v tomto světě a v den zmrtvýchvstání děsné bude přispění, kterým přispěno jim bude"
        },
        {
            "chapter": 11,
            "verse": 100,
            "text": "Totoť jsou děje měst, jež tobě vyprávíme: některá z nich dosud stojí, jiná již skosena jsou"
        },
        {
            "chapter": 11,
            "verse": 101,
            "text": "ne my utiskli jsme je, však sebe sama utiskla a ničeho neprospěla jim božstva jejich, která uctívají vedle Boha, když přišel rozkaz Pána tvého: pouze rozmnožila zkázu jejich"
        },
        {
            "chapter": 11,
            "verse": 102,
            "text": "Takovéto jest udeření Pána tvého, když udeřuje jím města, jež byla nepravostna: zajisté udeření jeho skličující jest a bolestné"
        },
        {
            "chapter": 11,
            "verse": 103,
            "text": "V tomto zajisté znamení jest onomu, jenž bojí se trestu ve světě budoucím: totoť den bude, kdy veškeré shromážděno bude lidstvo: totoť den bude, jehož bude svědkem (veškerenstvo)"
        },
        {
            "chapter": 11,
            "verse": 104,
            "text": "A neodložíme den onen, nýbrž přijde ve lhůtě předem stanovené"
        },
        {
            "chapter": 11,
            "verse": 105,
            "text": "V den příchodu jeho nepromluví nikdo, vyjma s dovolením Boha: a mezi nimi zavržení budou a blažení"
        },
        {
            "chapter": 11,
            "verse": 106,
            "text": "Pokud se týče zavržených, uvrženi budou v oheň (pekelný): a v něm vzdychání bude a naříkání"
        },
        {
            "chapter": 11,
            "verse": 107,
            "text": "V něm přebývati budou, dokud potrvají nebesa i země, leč by jinak chtěl Pán tvůj: zajisté Pán tvůj činí, co chce"
        },
        {
            "chapter": 11,
            "verse": 108,
            "text": "A pokud se týče těch, již oblaženi byli, půjdou do ráje: v něm přebývati budou, pokud potrvají nebesa i země, leč by chtěl Pán tvůj přidati jim jiný dar neodejmutelný"
        },
        {
            "chapter": 11,
            "verse": 109,
            "text": "Nebudiž nikterak v pochybnosti ohledně toho, co uctívají onino — uctívají pouze to, co uctívali otcové jejich před tím, zajisté vyplatíme jim podíl jejich, nijak nezkrácený"
        },
        {
            "chapter": 11,
            "verse": 110,
            "text": "Dali jsme Mojžíšovi Knihu a rozešli se v mínění o ní (lidé): a kdyby nebylo předešlo slovo od Pána tvého, bylo by již dávno rozhodnuto mezi nimi: oni pak (dosud) jsou ohledně Knihy v pochybnosti váhavé"
        },
        {
            "chapter": 11,
            "verse": 111,
            "text": "A v pravdě každého odmění jistotně Pán tvůj dle skutků jejich, neboť on dobře zpraven jest o tom, co činíte"
        },
        {
            "chapter": 11,
            "verse": 112,
            "text": "Pročež čiň právě, jakž nakázáno ti bylo a taktéž oni, kdož uvěřili s tebou, nechť nekonají špatností, neboť Bůh zajisté dobře pozoruje skutky vaše"
        },
        {
            "chapter": 11,
            "verse": 113,
            "text": "Nehledejte opory u těch, kdož nepravostni jsou, jinak zasáhne vás oheň pekelný a nebude vám vedle Boha zastánců a nebude vám pak pomoženo"
        },
        {
            "chapter": 11,
            "verse": 114,
            "text": "Zachovávej modlitbu na počátku a na konci dne a při příchodu noci: zajisté dobrá konání zahánějí skutky zlé. Takové jest připomenutí pamětlivým"
        },
        {
            "chapter": 11,
            "verse": 115,
            "text": "A buď trpěliv, neboť Bůh zajisté nedopustí, aby ztratila se odměna dobrodějných"
        },
        {
            "chapter": 11,
            "verse": 116,
            "text": "Zdaž nebylo mezi pokoleními, která vás předešla, lidí s trochou ctnosti takových, kteří zabraňovali špatnosti na zemi — pouze málo, které jsme pak zachránili? Však nepravostní následovali výstřednosti své a stali se provinilci"
        },
        {
            "chapter": 11,
            "verse": 117,
            "text": "A Pán tvůj nevyhlazuje měst nespravedlivě, jsou-li obyvatelé jejich lidem řádným"
        },
        {
            "chapter": 11,
            "verse": 118,
            "text": "Kdyby byl chtěl Pán tvůj, byl by učinil lidstvo národem jediným; však nepřestanou rozcházeti se v mínění"
        },
        {
            "chapter": 11,
            "verse": 119,
            "text": "vyjma těch, jimž popřál milosrdenství Pán tvůj. A k tomu stvořil je; i naplnilo se slovo Pána tvého: „Zajistéť naplním peklo Džinny a lidmi vesměs.“"
        },
        {
            "chapter": 11,
            "verse": 120,
            "text": "A toto vše z dějů vyslanců našich vyprávíme ti, aby utvrzeno, tím bylo srdce tvé a aby tím přišla ti pravda a napomenutí a připomenutí věřícím"
        },
        {
            "chapter": 11,
            "verse": 121,
            "text": "A rci těm, kdož nevěří: „Jednejte podle možnosti své: my taktéž činiti budeme"
        },
        {
            "chapter": 11,
            "verse": 122,
            "text": "a vyčkávejte: my taktéž vyčkávati budeme.“"
        },
        {
            "chapter": 11,
            "verse": 123,
            "text": "Bohu pak přináleží věci skryté nebes i země, a k němu vše navrací se: pročež uctívej jej a spoléhej naň: a Pán tvůj zajisté není lhostejným k tomu, co činíte"
        },
        {
            "chapter": 12,
            "verse": 1,
            "text": "Alif. Lám. Rá. Tato jsou znamení Knihy zjevné"
        },
        {
            "chapter": 12,
            "verse": 2,
            "text": "seslali jsme tento Korán v mluvě arabské, abyste jej pochopili"
        },
        {
            "chapter": 12,
            "verse": 3,
            "text": "Vyprávěti budeme ti jedno z nejkrásnějších vyprávění, která vnukli jsme ti v tomto Koránu, ač před tím byl's jedním z neznalých"
        },
        {
            "chapter": 12,
            "verse": 4,
            "text": "Když řekl JOSEF k otci svému: „Otče můj, zajisté viděl jsem jedenácte hvězd a slunce a měsíc, mně klanících se.“"
        },
        {
            "chapter": 12,
            "verse": 5,
            "text": "Řekl otec: „Synáčku můj, nevyprávěj o vidění svém bratřím svým, neboť jinak úkladem o tebe ukládati budou: zajistéť Satan jest člověku nepřítelem zjevným"
        },
        {
            "chapter": 12,
            "verse": 6,
            "text": "A takovýmto způsobem vyvolí tě Pán tvůj a naučí tě výkladu událostí a dovrší milosrdenství své na tobě a na rodu Jakubově, jakož kdysi dovršil je na obou předcích tvých, Abrahamu a Isákovi: zajisté Pán tvůj vševědoucí jest a moudrý.“"
        },
        {
            "chapter": 12,
            "verse": 7,
            "text": "V případe pak Josefa a bratří jeho znamení byla tazatelům"
        },
        {
            "chapter": 12,
            "verse": 8,
            "text": "když řekli (bratří jeho): „Zajisté Josef a bratr jeho milejší jsou otci našemu nás, ač jedna jsme tlupa: dojista otec nás jest v bludu zjevném"
        },
        {
            "chapter": 12,
            "verse": 9,
            "text": "Zabte Josefa, aneb zažeňte jej do nějaké země a zůstane pouze pro vás tvář otce vašeho: poté pak povedete život lidí spravedlivých"
        },
        {
            "chapter": 12,
            "verse": 10,
            "text": "Řekl jeden z nich: „Nezabíjejte Josefa, nýbrž uvrcte jej do hlubin studna: vysvobodí jej z ní nějací pocestní, tak-li učiníte.“"
        },
        {
            "chapter": 12,
            "verse": 11,
            "text": "Řekli: „Otče náš, proč nesvěříš nám Josefa, ač jistě upřímně to s ním myslíme"
        },
        {
            "chapter": 12,
            "verse": 12,
            "text": "Pošli jej zítra ráno s námi, ať popase si stáda a pohraje si: my bedlivě budeme jej střežiti.“"
        },
        {
            "chapter": 12,
            "verse": 13,
            "text": "Řekl Jakub: „Zajisté zarmoutí mne, odvedete-li mi jej a bojím se, že sežere jej vlk, když pozor naň nedáte.“"
        },
        {
            "chapter": 12,
            "verse": 14,
            "text": "Řekli: „Kdyby sežrati měl jej vlk, když jedna jsme tlupa, tu nechť záhubě propadneme!“"
        },
        {
            "chapter": 12,
            "verse": 15,
            "text": "A když odvedli jej, usnesli se vespolek, že uvrhnou jej do hlubin studnice; tehdy vnukli jsme mu: „Zajisté jednou povíš jim o tomto skutku jejich a oni nebudou věděti, oč jde.“"
        },
        {
            "chapter": 12,
            "verse": 16,
            "text": "I přišli s večerem k otci svému plačky"
        },
        {
            "chapter": 12,
            "verse": 17,
            "text": "řkouce: „Otče nás, vzdálili jsme se poněkud, běžíce o závod, a ponechali jsme Josefa u šatstva našeho: i sežral jej vlk. Však ty neuvěříš nám i kdybychom pravdu mluvili.“"
        },
        {
            "chapter": 12,
            "verse": 18,
            "text": "Na to přinesli košili Josefovu, potřísněnou falešnou krví. Řekl Jakub: „Nikoliv, sami jste tuto věc navlekli, však trpělivost krásná jest a k Bohu nutno utéci se (o útěchu), abych snésti mohl zprávu vaši.“"
        },
        {
            "chapter": 12,
            "verse": 19,
            "text": "A přišli pocestní a poslali čerpače vody ke studnici: a když spustili okov svůj dolů, zvolali: „Jaké štěstí! Ve studnici jest mládec!“ A vzali jej do zajetí, jakožto zboží: a Bůh věděl o tom, co činili"
        },
        {
            "chapter": 12,
            "verse": 20,
            "text": "A prodali jej za cenu nepatrnou, za několik penízů spočtěných, chtějíce se ho zbaviti"
        },
        {
            "chapter": 12,
            "verse": 21,
            "text": "A řekl onen, jenž koupil jej, jistý Egypťan, k manželce své: „Zacházej s ním ctně a pohostinně: může nám býti prospěšným, anebo můžeme přijmouti jej za syna.“ Takovýmto způsobem usadili jsme Josefa v zemi a naučili jsme jej výkladu událostí: Bůh vítězným jest ve vyplnění účelů svých, však většina lidí není si toho vědoma"
        },
        {
            "chapter": 12,
            "verse": 22,
            "text": "A když dospěl věku síly své, obdařili jsme jej soudností a věděním: takovýmto způsobem odměnujeme ty, kdož dobře činí"
        },
        {
            "chapter": 12,
            "verse": 23,
            "text": "A pocítila vášeň k němu paní domu, v němž nalézal se. I zavřela (všechny) dvéře a řekla: „Pojď sem.“ Řekl: „Uchovejž Bůh: zajisté Pán můj poskytl mi nejkrásnější přebývání a nedobře vede se nepravostným.“"
        },
        {
            "chapter": 12,
            "verse": 24,
            "text": "Však ona mocně po něm toužila a i on sám byl by podlehl touze, kdyby nebylo bývalo důkazu od Pána jeho. Takovým způsobem odvrátili jsme od něho nepravost a smilstvo, ježto byl ze služebníků našich upřímných"
        },
        {
            "chapter": 12,
            "verse": 25,
            "text": "Oba vrhli se o závod ke dveřím a roztrhla košili jeho ze zadu: u dveří pak setkali se s pánem jejím. Řekla: „Co odměnou má býti tomu, jenž chtěl prohřešiti se na tvé rodině, leda uvěznění, aneb trest bolestný?“"
        },
        {
            "chapter": 12,
            "verse": 26,
            "text": "Řekl Josef: „Ona vášní svou mne sváděla.“ A dosvědčoval svědek z rodiny její: „Je-li košile roztržena zpředu, mluvila pravdu ona a on jest lhářem"
        },
        {
            "chapter": 12,
            "verse": 27,
            "text": "však je-li košile jeho roztržena ze zadu, lhala ona a on jest pravdomluvným.“"
        },
        {
            "chapter": 12,
            "verse": 28,
            "text": "A když viděl (manžel), že košile Josefova roztržena jest ze zadu, řekl: „Toto zajisté jest jedna ze lstí vašich, neboť lest vaše zajisté jest velká"
        },
        {
            "chapter": 12,
            "verse": 29,
            "text": "Josefe, nedbej na to pranic a ty, (ženo), pros za odpuštění viny své, neboť byla's jednou z hřešících.“"
        },
        {
            "chapter": 12,
            "verse": 30,
            "text": "A rokovaly ženy v městě: „Žena knížete svádí z vášně mládce svého, neboť rozplamenil ji láskou šílenou: my zajisté shledáváme, že jest v poblouzení zjevném.“"
        },
        {
            "chapter": 12,
            "verse": 31,
            "text": "Když pak doslechla se o lstivých klepech jejich, poslala pro ně a schystala jim hostinu: davši pak každé z nich nůž, zvolala: „Ukaž se jim, (Josefe.)“ A když spatřily jej, byly jím nadšeny tak, že pořezaly si ruce a zvolaly: „Bůh uchovej! To není člověk: toť sám anděl jest ušlechtilý!“"
        },
        {
            "chapter": 12,
            "verse": 32,
            "text": "I řekla jim: „Toto jest mládec, pro kterého hanily jste mne: jej sváděla jsem z vášně své, však vzepřel se: a neučiní-li, co poručím mu, jistotně uvězněn bude a uvržen mezi zbědované.“"
        },
        {
            "chapter": 12,
            "verse": 33,
            "text": "Řekl (Josef): „Pane můj, milejší jest mi vězení než to, k čemu mne vyzývají, však neodvrátíš-li ode mne lest jejich, přemůže mne mládí mé a budu jedním z nerozumných.“"
        },
        {
            "chapter": 12,
            "verse": 34,
            "text": "A vyslyšel jej Pán jeho a odvrátil od něho lest jejich, neboť on zajisté vše slyší a ví"
        },
        {
            "chapter": 12,
            "verse": 35,
            "text": "Poté vsak uznali, ač viděli znamení (neviny jeho), že uvězní jej na nějaký čas"
        },
        {
            "chapter": 12,
            "verse": 36,
            "text": "A spolu s ním vešli do vězení dva mladíci. Řekl jeden z nich: „V pravdě zdálo se mi (ve snu), že tlačil jsem víno (z hroznů).“ A řekl druhý: „Mně pak zdálo se, že nesl jsem na hlavě své chléb a ptáci pojídali z něho. Oznam nám výklad toho, neboť vidíme, žes jedním z dobře činících.“"
        },
        {
            "chapter": 12,
            "verse": 37,
            "text": "Řekl (Josef): „Dříve než přinesen bude vám pokrm, z něhož by pojedli jste, oznámím vám výklad snů vašich před tím, než naplní se. Toto jest, co mezi jiným naučil mne Pán můj, neboť opustil jsem víru lidu nevěřícího v Boha a lidu, jenž život posmrtný popíral"
        },
        {
            "chapter": 12,
            "verse": 38,
            "text": "A následoval jsem víru otců svých, Abrahama, Isáka a Jakuba. Není (ve víře naší), abychom spolčovali co s Bohem: totoť milost jest od Boha nám a (všem) lidem však většina lidí není za to vděčna"
        },
        {
            "chapter": 12,
            "verse": 39,
            "text": "Ó soudruhové moji dva ve vězení: zdaž páni rozliční lepší jsou, anebo Bůh jediný, všemocný"
        },
        {
            "chapter": 12,
            "verse": 40,
            "text": "Co vy uctíváte vedle něho jsou jen jména, která jste dali vy a otcové vaši; Bůh pak neseslal vám ohledně jmen těch nijaké moci. Však rozsouzení přináleží jedině Bohu: on přikázal, abyste uctívali pouze jeho. Toto jest víra pravá, však většina lidí není si toho vědoma"
        },
        {
            "chapter": 12,
            "verse": 41,
            "text": "Ó soudruhové moji dva ve vězení: pokud se týče jednoho z vás, nalije pánu svému (do číše, vína a pokud se týče druhého, ukřižován bude a ptáci klovati budou hlavu jeho. (Neodvolatelně) usouzena jest věc, na kterou vy dva tážete se.“"
        },
        {
            "chapter": 12,
            "verse": 42,
            "text": "A řekl (Josef) k tomu, o němž myslil, že zachráněn bude z nich dvou: „Zmiň se o mně pánu svému.“ Však Satan způsobil že tento zapomněl zmíniti se pánu svému (o Josefovi), i zůstal ve vězení po několik let"
        },
        {
            "chapter": 12,
            "verse": 43,
            "text": "Až (jednoho dne) řekl král: „Zajisté viděl jsem (ve snu) jak sedm krav tučných sežráno bylo sedmi kravami hubenými a sedm klasů zelených a sedm zvadlých. Vy, přední mužové země, vyložte mi vidění mé, jste-li s výkladem vidění obeznámeni.“"
        },
        {
            "chapter": 12,
            "verse": 44,
            "text": "Řekli: „Spletené sny to jsou a my ve výkladu snů se nevyznáme.“"
        },
        {
            "chapter": 12,
            "verse": 45,
            "text": "Tehdy řekl onen jenž zachránil se z obou vězňů, a rozpomněl se po létech: „Já povím vám výklad toho, tedy pošlete mne.“"
        },
        {
            "chapter": 12,
            "verse": 46,
            "text": "„Josefe, muži pravdomluvný, vylož nám, co značí sedm krav tučných, sežraných sedmi hubenými, a sedm klasů zelených a sedm zvadlých, abych mohl vrátiti se k lidu a aby mohli o tom býti zpraveni.“"
        },
        {
            "chapter": 12,
            "verse": 47,
            "text": "Řekl (Josef): „Síti budete po sedm let dle obyčeje svého: obilí pak, jež sklidíte, ponechávejte v klasu, vyjma onoho málo, z něhož jísti budete"
        },
        {
            "chapter": 12,
            "verse": 48,
            "text": "Poté přijde v zápětí sedm let trapných, jež ztráví vše, co nashromáždili jste pro ně předem, vyjma onoho mála, jež pečlivě jste uschovali"
        },
        {
            "chapter": 12,
            "verse": 49,
            "text": "Na to přijde v zápětí rok, v němž lid bude míti mnoho dešťů a v něm tlačiti budete (hrozny).“"
        },
        {
            "chapter": 12,
            "verse": 50,
            "text": "I řekl král: „Přiveďte jej ke mne.“ Však když přišel posel k Josefovi, řekl tento: „Vrať se k pánu svému a otaž se jej, jaké zámysly měly ženy, jež pořezaly si ruce: zajisté Pán můj dobře zná léčky jejich.“"
        },
        {
            "chapter": 12,
            "verse": 51,
            "text": "Tehdy řekl (král k ženám): „Jak bylo to s vaším přemlouváním, když sváděly jste Josefa vášní svou?“ Řekly: „Uchovejž Bůh, že bychom věděly o něm co zlého!“ A řekla žena knížete: „Nyní vyšla pravda najevo: já sama sváděla jsem jej vášní svou a on zajisté byl, pravdomluvný.“"
        },
        {
            "chapter": 12,
            "verse": 52,
            "text": "Řekl (Josef): „Z tohoto všeho nechť pozná (pán můj), že nezradil jsem jej v nepřítomnosti jeho a že Bůh nevede k dobrému konci lest proradných"
        }
    ]
}
{
    "rukus": [
        {
            "chapter": 16,
            "verse": 90,
            "text": "Bůh zajisté přikazuje, spravedlnost a konání dobra a dávání příbuzným: zakazuje pak necudnosti, zlé skutky a útisk: a varuje vás, abyste toho byli pamětlivi"
        },
        {
            "chapter": 16,
            "verse": 91,
            "text": "Dostávejte věrně smlouvě s Bohem, když v ni jste byli vešli a neporušujte přísahy své poté, když jste ji byli dotvrdili: neboť v tom případě učinili jste Boha ručitelem svým. Bůh pak zajisté dobře ví, co činíte"
        },
        {
            "chapter": 16,
            "verse": 92,
            "text": "A nebuďte jako žena, jež rozpletla přadeno své poté, když pevně je byla spředla, rušíce zrádně přísahy navzájem si učiněné, když jeden sbor váš jest četnější druhého. V takovém případě Bůh staví vás jen na zkoušku a v den vzkříšení zajisté objasní vám vše, v čem neshodovali jste se"
        },
        {
            "chapter": 16,
            "verse": 93,
            "text": "Kdyby Bůh byl chtěl, byl by učinil vás jedním národem: však on zavádí v blud, koho chce a vede cestou přímou, koho chce: a zajisté tázáni budete ohledně skutků svých"
        },
        {
            "chapter": 16,
            "verse": 94,
            "text": "Pročež nerušte zrádně přísahy navzájem si učiněné, aby nesklouzla noha vaše poté, když byla pevně stála a abyste neokusili trestu zlého za to, že odvraceli jste druhé od stezky boží a aby nebyl vyměřen vám trest velký"
        },
        {
            "chapter": 16,
            "verse": 95,
            "text": "Neprodávejte smlouvy své s Bohem za cenu nepatrnou: neb co u Boha (získáte), bude vám lepší odměnou, dovedete-li pochopiti"
        },
        {
            "chapter": 16,
            "verse": 96,
            "text": "Cožkoliv u vás jest, pomine: cožkoliv pak u Boha jest, pobude. V pravdě pak doměříme těm, kdož trpělivě vyčkávali, odměnu jejich, hodnou nejlepších skutků jejich"
        },
        {
            "chapter": 16,
            "verse": 97,
            "text": "Kdožkoli jedná spravedlivě, ať muž či žena, a jest věřícím, tomu dopřejeme života blahého a jistotně vyměříme jim odměnu jejich, hodnou nejlepších skutků jejich"
        },
        {
            "chapter": 16,
            "verse": 98,
            "text": "Když pak čteš Korán, vezmi útočiště u Boha před Satanem kamenovaným"
        },
        {
            "chapter": 16,
            "verse": 99,
            "text": "neboť on jistě nemá moci nad těmi, kdož uvěřili a na Pána svého spoléhají"
        },
        {
            "chapter": 16,
            "verse": 100,
            "text": "nýbrž moc jeho vztahuje se jen na ty, kdož odvracejí se od Boha a spolčují s ním (božstva jiná)"
        }
    ]
}
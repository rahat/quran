{
    "juzs": [
        {
            "chapter": 58,
            "verse": 1,
            "text": "אכן, אללה שמע את דבריה של האישה אשר התנצחה אתך בנוגע לבעלה ואשר התלוננה לאללה. ואללה שמע את שיחתכם, כי אכן אללה הכול שומע והכול רואה"
        },
        {
            "chapter": 58,
            "verse": 2,
            "text": "אלה מקרבכם אשר נמנעים מנשותיהם, הן לא אימהותיהם, כי אין להם אימהות מלבד אלה אשר ילדו אותם! ואכן הם אומרים דבר מגונה וכוזב, ואכן אללה חנון המרבה לסלוח"
        },
        {
            "chapter": 58,
            "verse": 3,
            "text": "ואלה מקרבכם אשר מונעים מעצמם את נשיהם, כאילו היו אימהותיהם, ולאחר מכן חוזרים בהם מדבריהם, יפדו עבד לפני שיגעו שוב זה בזה. בזה אתם מוזהרים, ואללה בקי היסב בכל אשר אתם עושים"
        },
        {
            "chapter": 58,
            "verse": 4,
            "text": "וזה אשר אינו מוצא, יצום חודשיים ברציפות, לפני שישובו לגעת זה בזה. וזה אשר אינו יכול, יאכיל שישים עניים. זאת, כדי שתאמינו (באמונה שלמה) באללה ובשליחו. אלו הם החוקים אשר חוקק אללה, ולכופרים יהיה עונש כואב"
        },
        {
            "chapter": 58,
            "verse": 5,
            "text": "אכן, אלה אשר מתעדים לאללה ולשליחו, יושפלו ויבוזו כפי שהושפלו ובתו אלה שהיו לפניהם. ואכן, הורדנו אותות בהירים, ולכופרים יהיה עונש משפיל"
        },
        {
            "chapter": 58,
            "verse": 6,
            "text": "יום שבו אללה יקים את כולם לתחייה, ויודיע להם כל אשר עשו. אללה מנה את זה והם שכחו את זה. ואללה עד לכל"
        },
        {
            "chapter": 58,
            "verse": 7,
            "text": "אינך רואה שאללה יודע את אשר בשמיים ובארץ, ולא יהיה סוד בין שלושה, אלא שהוא הרביעי שאיתם, ולא בין חמישה, אלא שהוא השישי שאיתם. ולא פחות ולא יותר מכך, אלא כשהוא איתם היכן שיהיו. ולאחר מכן, הוא יגיד להם את כל אשר עשו, ביום תחיית המתים, אכן אללה יודע הכול"
        },
        {
            "chapter": 58,
            "verse": 8,
            "text": "הלא ראית את אלה אשר נאסרה עליהם ההסתודדות? ולאחר מכן שבים למה שנאסר עליהם, ודנים ביניהם בסתר על חטאים ואלימות ומרדנות בשליח? וכאשר הם באים אליך, הם מברכים אותך לשלום, אך לא כמו שאללה ציווה לברך אותך, ואז תוהים בינם לבין עצמם: “מדוע אללה אינו מעניש אותנו על דברינו?”, אך הגיהינום תספיק להם, בה הם יישרפו, ומר יהיה גורלם"
        },
        {
            "chapter": 58,
            "verse": 9,
            "text": "הוי אלה אשר האמינו, כאשר אתם משוחחים בפרטיות, אל תסתודדו בחטא, ברשעות ובמרדנות בשליח, אלא שוחחו על צדק ועל חסד, ויראו מאללה אשר אליו תשובו"
        },
        {
            "chapter": 58,
            "verse": 10,
            "text": "התקבצויות חשאיות הן מהשטן, וזאת כדי להסב צער לאלה אשר האמינו, אך הוא אינו יכול לפגוע בהם, אלא אך ורק ברשות אללה. ועל אללה צריכים להישען המאמינים"
        },
        {
            "chapter": 58,
            "verse": 11,
            "text": "הוי אלה אשר האמינו, כאשר נאמר לכם לפנות מקום באסיפה, פנו מקום, ואללה יפנה לכם מקום. וכאשר נאמר לכם לקום, קומו. אללה יעלה בדרגות את אלה מקרבכם אשר האמינו ואת אלה אשר ניתן להם הידע, כי אללה בקי באשר אתם עושים"
        },
        {
            "chapter": 58,
            "verse": 12,
            "text": "הוי אלה אשר האמינו, כאשר אתם נועדים עם השליח, הקדימו לתת צדקה לפני ההתייעצות איתו. ואם לא תמצאו (מה לתת),ואכן אללה הוא הסולח והרחום"
        },
        {
            "chapter": 58,
            "verse": 13,
            "text": "ואם פוחדים אתם להתרושש אם תקדימו לתת צדקה לפני השיחה הפרסית עם הנביא, יסלח לכם אללה אם תקפידו לקיים את התפילה, ושלמו את הזכאת ושמעו בקול אללה ושליחו, כי אללה יודע את מעשיכם"
        },
        {
            "chapter": 58,
            "verse": 14,
            "text": "הלא ראית את אלה אשר כרתו ברית עם האנשים אשר אללה זעם עליהם? הם אינם מכם ואינם מהם, ויישבעו שקר (שהם מוסלמים) ביודעין"
        },
        {
            "chapter": 58,
            "verse": 15,
            "text": "אללה הכין להם עונש חמור, כי אכן מרושע הוא המעשה אשר הם עושים"
        },
        {
            "chapter": 58,
            "verse": 16,
            "text": "הם לקחו לעצמם את שבועת השקר שלהם כמחסה, וידיחו אנשים מדרכו של אללה, ולכן מחכה להם עונש נוראי"
        },
        {
            "chapter": 58,
            "verse": 17,
            "text": "לא יועילו נכסיהם וילדיהם בכלל להם בפני אללה. הם שוכני האש, ובאש לעולם ועד ישכנו"
        },
        {
            "chapter": 58,
            "verse": 18,
            "text": "ביום אשר יקים אללה את כולם לתחייה, ישבעו לו כפי שהם נשבעים לכם, ויחשבו שהם הגיעו להישג, אך ללא ספק הם שקרנים"
        },
        {
            "chapter": 58,
            "verse": 19,
            "text": "השטן השתלט עליהם והשכיח מהם את זכרו של אללה. אלה הם המחנה של השטן, הלא אכן (ודאי) המחנה של השטן הם המפסידים"
        },
        {
            "chapter": 58,
            "verse": 20,
            "text": "אכן, אלו אשר מתנגדים לאללה ולשליחו יהיו הכי מושפלים ובזויים"
        },
        {
            "chapter": 58,
            "verse": 21,
            "text": "אללה קבע, “אכן אני אהיה המנצח, אני ושליחיי”, כי אללה הוא העזוז והחזק"
        },
        {
            "chapter": 58,
            "verse": 22,
            "text": "לא תמצא אנשים שמאמינים באללה וביום האחרון שמתחברים עם המתנגדים לאללה ולשליחו, ולו אפילו אם הם היו אבותיהם או בניהם או אחיהם או בני שבטם. אללה החדיר בלבבם את האמונה וסייע להם באמצעות רוח ממנו. הוא יכניס אותם אל גנים אשר נהרות זורמים מתחתיהם, שם הם ישכנו לעולם ועד. אללה מסופק מהם והם מסופקים ממנו. אלה הם במחנה של אללה, ואכן המחנה של אללה הם המצליחים"
        },
        {
            "chapter": 59,
            "verse": 1,
            "text": "כל אשר בשמים ובארץ משבח את אללה, כי הוא העזוז החכם"
        },
        {
            "chapter": 59,
            "verse": 2,
            "text": "הוא זה אשר גרש מבתיהם את אלה אשר כפרו מבין עם הספר בהתקבצות ההגליה הראשונה. אתם לא חשבתם שהם יעזבו, והם חשבו שמבצריהם יגנו עליהם מפני אללה. אך, אללה בא אליהם ממקום שלא צפוהו והצית אימה בלבבותיהם, עד כדי כך שהם החריבו את בתיהם במו ידיהם ובמו ידי המאמינים. אז לימדו את הלקח, כל מי שרואה ומבין (בצדק)"
        },
        {
            "chapter": 59,
            "verse": 3,
            "text": "ואילו אללה לא היה מגרש אותם, הוא היה מעניש אותם בעולם הזה, ובעולם הבא להם עונש הגיהינום"
        },
        {
            "chapter": 59,
            "verse": 4,
            "text": "כל זה משום שהתנגדו לאללה ולשליחו, כי אכן אללה מעניש בחומרה את מתנגדיו"
        },
        {
            "chapter": 59,
            "verse": 5,
            "text": "כל עץ דקל אשר גדעתם או השארתם אותו ניצב על שורשיו, היה זה ברצון(והסכמת) אללה, כך הוא אכן גם ימיט חרפה על המושחתים"
        },
        {
            "chapter": 59,
            "verse": 6,
            "text": "בעבור כל השלל אשר אללה העניק מהם לשליחו, אתם לא הזנקתם אפילו סוסים או גמלים (כדי להשיגו). זה אללה אשר נותן לשליחיו שלטון על כל אשר ירצה, כי אללה הוא הכול-יכול"
        },
        {
            "chapter": 59,
            "verse": 7,
            "text": "כל השלל אשר העניק אללה לשליחו מאנשי הכפרים, הוא למען אללה ולשליחו ולקרובים (של השליח) וליתומים ולעניים ולהלך, כדי שזה לא ינוע במחזור נצחי בין העשירים שבכם. וכל דבר שהשליח נותן לכם, קחו. ואת כל אשר יאסור עליכם, הימנעו(ממנו). היו יראים מאללה, כי אכן אללה הוא המעניש בחומרה"
        },
        {
            "chapter": 59,
            "verse": 8,
            "text": "(השלל נועד) למהגרים העניים (ממכה) אשר גורשו מבתיהם ונושלו מרכושם, והמבקשים את חסדו ורצונו של אללה, והתומכים (באמונה של) אללה ושליחו, אלו הם אנשי הצדק"
        },
        {
            "chapter": 59,
            "verse": 9,
            "text": "וגם (בעבור) אלה שגרו בבית (אל-מדינה) וקיבלו את האמונה (באסלאם) לפני הגירתם (של אנשי מכה), האוהבים את אלה שהיגרו אליהם ואינם חשים צורך בלבבם לקבל את אשר קיבלו (המהגרים), ויתנו להם העדפה, אף- על-פי שהם בעצמם נזקקים. הכובשים את תאוות נפשם, אלה הם יהיו המצליחים"
        },
        {
            "chapter": 59,
            "verse": 10,
            "text": "וגם (לאלה) אשר באו אחריהם ואמרו: “ריבוננו! סלח לנו ולאחינו אשר קדמו לנו באמונה, ואל תיתן טינה בתוכנו נגד אלה אשר האמינו. ריבוננו! אתה הרחום והחנון.”"
        },
        {
            "chapter": 59,
            "verse": 11,
            "text": "האם לא ראית את הצבועים, אשר אומרים לאחיהם הכופרים מעם הספר: “אם תוגלו, אנחנו בוודאות נצטרף אליכם, ולעולם לא נשמע בקול איש בעניינכם. ואם תותקפו, אנו ודאי נעזור לכם”? (ובכן), אללה הוא העד שהם שקרנים"
        },
        {
            "chapter": 59,
            "verse": 12,
            "text": "כי אם יוגלו, הם לא יצטרפו אליהם, ואם יותקפו הם לא יעזרו להם. וגם אם הם היו רוצים לעזור להם בקרבות, הם היו מפנים להם את הגב ועזרתם הייתה מתבטלת"
        },
        {
            "chapter": 59,
            "verse": 13,
            "text": "הפחד בלבבותיהם מפניכם גדול מפחדם מאללה, מפני שהם אנשים חסרי בינה"
        },
        {
            "chapter": 59,
            "verse": 14,
            "text": "אינם עורכים מלחמה נגדכם כולם יחד, אלא רק בתוך ערים מבוצרות או מאחורי חומות. היריבות בינם לבינן עצמם גדולה מאוד. הם נראים לך מאוחדים, אך לבבותיהם מפולגים, כי הם אנשים חסרי הבנה"
        },
        {
            "chapter": 59,
            "verse": 15,
            "text": "כמו אלה אשר היו לפניהם, ואשר טעמו את השלכות מעשיהם. אכן, צפוי להם עונש כואב"
        },
        {
            "chapter": 59,
            "verse": 16,
            "text": "הם כמו השטן כאשר הוא אומר לבן האדם “כפור!” וכאשר כפר, אמר (השטן): “אינני קשור אליך, כי ירא אני מאללה ריבון העולמים”"
        },
        {
            "chapter": 59,
            "verse": 17,
            "text": "ותהי אחרית שניהם בתוך אש הגיהינום ושם ישכנו לעולם ועד. זה גמולם של החוטאים"
        },
        {
            "chapter": 59,
            "verse": 18,
            "text": "אתם המאמינים! יראו מאללה! על כל נפש לבחון ולבדוק מה הכינה למחר. ויראו את אללה, כי אללה יודע את כל אשר אתם עושים"
        },
        {
            "chapter": 59,
            "verse": 19,
            "text": "ואל תהיו כמו אלה אשר שכחו את אללה והוא גרם להם לשכוח את עצמם, שהרי אלה הם המושחתים"
        },
        {
            "chapter": 59,
            "verse": 20,
            "text": "לא שווים הם שוכני האש ושוכני גן העדן, שהרי שוכני גן העדן הם המנצחים"
        },
        {
            "chapter": 59,
            "verse": 21,
            "text": "אילו הורדנו את הקוראן הזה על הר, היית רואה אותו(את ההר) נכנע ונבקע לרסיסים מיראת אללה. ואת המשלים האלה (אנו, אללה) מושלים לבני-האדם, למען יזכו בדעת"
        },
        {
            "chapter": 59,
            "verse": 22,
            "text": "הוא אללה, אשר אין אלוה מלבדו, היודע את הנסתר והעלה, הוא הרחמן והרחום"
        },
        {
            "chapter": 59,
            "verse": 23,
            "text": "הוא אללה זה אשר אין אלוה מלבדו, המלך, הקדוש, השלום, המאמין, השולט, העזוז והאדיר. ישתבח שם אללה ויתנשא מעל אשר שיתפו בו"
        },
        {
            "chapter": 59,
            "verse": 24,
            "text": "הוא אללה היוצר, הבורא, ונותן הצורה (לכל דבר), שמותיו הם הנאים ביותר, משבח אותו כל אשר בשמים ובארץ, והוא העזוז והחכם"
        },
        {
            "chapter": 60,
            "verse": 1,
            "text": "הוי אלה אשר האמינו! אל יהיו אויבי ואויבכם בעיניכם אנשי ברית. המגלים חיבה כלפיהם לאחר שהם כפרו בצדק שקיבלתם? הם גירשו אתכם ואת שליח אללה רק משום שהאמנתם באללה, ריבונכם. אם עזבתם את בתיכם למעני ומתוך הרצון להשיג את הרצון הטוב שלי, איך תציעו להם ידידות בסתר? אני יודע את (כל) מה שהסתרתם ואת (כל) מה שחשפתם. ואלה שיעשו את זה מכם, הלכו לאיבוד וסטו מדרך הישר"
        },
        {
            "chapter": 60,
            "verse": 2,
            "text": "אם הם ישלטו בכם, הם ינהגו בכם כמו באויבים וישלחו גם את ידיהם וגם את לשונותיהם לחרוש מזימות, וירצו שתכפרו"
        },
        {
            "chapter": 60,
            "verse": 3,
            "text": "גם קרוביכם וגם ילדיכם לא יועילו לכם ביום תחיית המתים. הוא ישפוט בינכם, ואללה אכן רואה הכול"
        },
        {
            "chapter": 60,
            "verse": 4,
            "text": "כבר ניתנה לכם דוגמה למופת, אברהם ואלה אשר עמו (באמונה), כאשר אמרו לבני עמם: “אנחנו כופרים בכם ובכל מה שאתם עובדים חוץ מאללה! אנחנו כופרים בכם! שנאה ועוינות תשרור בינינו, עד שתאמינו באללה האחד והיחיד!” (יוצא דופן) הוא אברהם אשר אמר לאביו: “אני אבקש מאללה שיסלח לך, אך אין בכוחי להבטיח לך דבר בפני אללה”. הם התפללו ”ריבוננו! עליך סמכנו ואליך שבנו מחטאינו, ואליך השיבה (של כולם)"
        },
        {
            "chapter": 60,
            "verse": 5,
            "text": "ריבוננו! אל תיתן לאלה שכפרו לרדוף אותנו, וסלח לנו ריבוננו. אכן אתה העזוז החכם"
        },
        {
            "chapter": 60,
            "verse": 6,
            "text": "אכן, הם כבר היו עבורכם דוגמה טובה, דוגמה טובה לאלה אשר מקווים לאללה וליום האחרון. כל המפנה את גבו, ילמד על בשרו שאללה הוא העשיר מכל וראוי לכל השבחים"
        },
        {
            "chapter": 60,
            "verse": 7,
            "text": "יתכן שאללה ייצור ידידות בינכם לבין אויביכם, מפני שאללה הוא כל-יכול ואללה סלחן ורחמן"
        },
        {
            "chapter": 60,
            "verse": 8,
            "text": "הוא אינו אוסר עליכם להתנהג בהגינות ובצדק עם אלה שלא נלחמו בכם בגלל דתכם ולא גירשו אתכם מבתיכם. אללה אוהב את הנוהגים בצדק"
        },
        {
            "chapter": 60,
            "verse": 9,
            "text": "אללה רק אוסר עליכם להתיידד עם אלה שנלחמו בכם בגלל דתכם וגירשו אתכם מבתיכם או עזרו להוציאכם מבתיכם, אלה מקרבכם אשר מתיידדים איתם, בצדק יהפכו למקפחים"
        },
        {
            "chapter": 60,
            "verse": 10,
            "text": "הוי אלה אשר האמינו! כאשר המאמינות מגיעות אליכם כמהגרות, העמידו אותן למבחן. אללה מכיר היסב את אמונתן. ואם תגלו שהן מאמינות, אל תשיבו אותן אל הכופרים. הן כבר אינן מורשות לכופרים, והכופרים אינם מורשים להן. החזירו לבעליהן את כל מה שהם שילמו להן (כמוהר). לא תהיו חוטאים אם תישאו את הנשים הללו לאחר שתשלמו את המגיע להן(המוהר). אל תמשיכו את קשר נישואיכם עם הכופרות. בקשו שישיבו את המוהר ששילמתם להן, כמו שהם זכאים לדרוש את המוהר ששילמו לנשותיהם המאמינות, שעזבו אותם. זה שיפוט אללה. אללה ישפוט בינכם, כי אללה יודע הכול והחכם"
        },
        {
            "chapter": 60,
            "verse": 11,
            "text": "אם אישה מנשותיכם תערוק ותלך אל הכופרים, וניהלתם קרב נגדם, שלמו (מן השלל) לכל מי שהאישה שלו ערקה אל הכופרים את מלוא הסכום שהם הוציאו(כמוהר). ויראו את אללה אשר אתם בו מאמינים"
        },
        {
            "chapter": 60,
            "verse": 12,
            "text": "הוי, אתה הנביא! כאשר המאמינות יבואו אליך להישבע אמונים, כי לא תעבודנה דבר מלבד אללה, ולא תגנבנה, ולא תנאפנה, ולא תהרוגנה את ילדיהן, ולא תעשינה מעשה נתעב בין ידיהן ובין רגליהן, ולא תמרודנה במה שאתה אומר להן שנכון ומקובל לעשות...קבל את שבועתן והתפלל לאללה שיסלח להן על חטאיהן, כי אללה הוא הסלחן והרחמן"
        },
        {
            "chapter": 60,
            "verse": 13,
            "text": "הוי אלה אשר האמינו! אל תתחברו עם אלה אשר עוררו את זעמו של אללה, הם כבר איבדו תקווה מהעולם הבא, כפי שהכופרים איבדו את התקווה מהשוכנים באדמה (המתים)"
        },
        {
            "chapter": 61,
            "verse": 1,
            "text": "שיבח את אללה, כל אשר בשמים ובארץ, כי הוא הכול יכול החכם"
        },
        {
            "chapter": 61,
            "verse": 2,
            "text": "הוי אלה אשר האמינו! למה אתם אומרים מה שאתם לא עושים"
        },
        {
            "chapter": 61,
            "verse": 3,
            "text": "גרוע מאוד אצל אללה, שאינכם עושים את אשר אתם אומרים"
        },
        {
            "chapter": 61,
            "verse": 4,
            "text": "אכן אללה אוהב את אלה אשר נלחמים בשבילו, הערוכים בשורות כאילו הם בניין מוצק (ויציב)"
        },
        {
            "chapter": 61,
            "verse": 5,
            "text": "וכאשר משה אמר לעמו: ״ הוי בני עמי! מדוע אתם פוגעים בי אף שאתם יודעים היסב שנשלחתי אליכם מאללה”. וכאשר הם סטו מהדרך, אללה הקשה את לבם, כדי שיסטו יותר, כי אללה אינו מדריך את האנשים המושחתים"
        },
        {
            "chapter": 61,
            "verse": 6,
            "text": "כאשר ישוע בן מרים אמר: “הוי בני ישראל! נשלחתי אליכם מאללה, כדי להצדיק את התורה שהגיעה לפניי, ולבשר על שליח, (שיבוא) אחריי ושמו אחמד” אך, כאשר הביא להם את האותות הבהירים הם אמרו: “זה כישוף ברור”"
        },
        {
            "chapter": 61,
            "verse": 7,
            "text": "ומי יכול להיות מרושע יותר מאשר האדם אשר ממציא שקרים על אללה בזמן שהוא נקרא להתמסר אליו (אל אללה) ? אכן אללה, לא ידריך את האנשים המקפחים"
        },
        {
            "chapter": 61,
            "verse": 8,
            "text": "(הם) רוצים לכבות את האור של אללה בפיותיהם, אך אללה הופך את אורו למושלם, גם אם הכופרים ישנאו את זה"
        },
        {
            "chapter": 61,
            "verse": 9,
            "text": "הוא זה אשר שלח את שליחו עם הדרכה ועם דת הצדק (האמונה באללה), כדי שהיא תגבר על כל דת, גם אם המשתפים (עבודה זרה) ישנאו את זה"
        },
        {
            "chapter": 61,
            "verse": 10,
            "text": "הוי אלה אשר האמינו! האם אוביל אתכם אל הדרך המתגמלת, אשר תציל אתכם מהעונש הכואב"
        },
        {
            "chapter": 61,
            "verse": 11,
            "text": "האמינו באללה ובשליחו וקומו התאמצו בהקרבה בשביל אללה, גם אם תצטרכו להקריב את רכושכם ואת חייכם, זה יהיה טוב יותר עבורכם, אם רק ידעתם"
        },
        {
            "chapter": 61,
            "verse": 12,
            "text": "הוא יסלח לכם על חטאיכם ויכניס אתכם אל גנים אשר נהרות זורמים מתחתיהם, והוא ישכן אתכם במושבות נעימים בגני עדן, זה אכן ההישג הגדול ביותר"
        },
        {
            "chapter": 61,
            "verse": 13,
            "text": "הוא יברך אתכם בעוד דבר, שבו אתם חפצים: סיוע מאללה וניצחון מוחץ. ובשר למאמינים"
        },
        {
            "chapter": 61,
            "verse": 14,
            "text": "הוי אלה אשר האמינו! היו התומכים בדרך אללה! כפי שקרא ישוע בן מרים אל תלמידיו: “מי הם עוזריי למען אללה?”, אז אמרו התלמידים: “אנו הם התומכים בדרך אללה”. חלק מבני ישראל האמינו בו, וחלק מהם כפרו בצדק. אנו תמכנו באלה אשר האמינו נגד אויביהם, על כן הם גברו עליהם"
        },
        {
            "chapter": 62,
            "verse": 1,
            "text": "משבח את אללה כל אשר בשמים ואשר בארץ, כי הוא המלך, הקדוש, העזוז , החכם"
        },
        {
            "chapter": 62,
            "verse": 2,
            "text": "הוא אשר שלח אל אלה אשר לא קיבלו ספר, שליח מקרבם, אשר יקרא לפניהם את אותותיו, ויטהר אותם וילמד אותם את הספר ואת החוכמה (המסורה של הנביא מחמד), אף שלפני כן הם חיו בתעייה בהירה"
        },
        {
            "chapter": 62,
            "verse": 3,
            "text": "ואל אחרים, שלא חיו בתקופתם, כי אללה הוא העזוז והחכם"
        },
        {
            "chapter": 62,
            "verse": 4,
            "text": "זה החסד של אללה, אשר הוא מעניק למי שהוא חפץ בו, ואכן אללה הוא רב החסד האדיר"
        },
        {
            "chapter": 62,
            "verse": 5,
            "text": "משל אלה אשר הובאה אליהם התורה ולא קיימו אותה, כמשול (במעשיהם) החמור אשר נושא הרבה ספרים. גרועים הם האנשים אשר כפרו באותות של אללה, ואללה לא ידריך את המקפחים"
        },
        {
            "chapter": 62,
            "verse": 6,
            "text": "אמור: “הוי אלה אשר התייהדו! אם אתם טוענים שרק אתם נבחרתם מכל העמים על ידי אללה, אז תבקשו את המוות, אם אכן אתם דוברי צדק”"
        },
        {
            "chapter": 62,
            "verse": 7,
            "text": "אך הם לעולם לא יבקשו זאת, מפני שהם כבר יודעים את תוצאות מעשיהם, ואללה יודע היטב מי הם המקפחים"
        },
        {
            "chapter": 62,
            "verse": 8,
            "text": "אמור: “המוות שממנו אתם בורחים, אכן, הוא יפגוש אתכם. אחרי כן תושבו אל יודע הנסתר והגלוי, והוא יביא לידיעתכם את כל מה שעשיתם"
        },
        {
            "chapter": 62,
            "verse": 9,
            "text": "הוי אלה אשר האמינו! כאשר יקרא לתפילה ביום השישי, עזבו את עסקיכם ולכו לעבוד את אללה, כי כך עדיף לכם, אם הייתם יודעים"
        },
        {
            "chapter": 62,
            "verse": 10,
            "text": "וכאשר תסתיים התפילה, התפזרו בארץ וחפשו את השפע והחסד של אללה, והרבו להלל את שמו ואת חסדיו של אללה, משום שכך אתם עשויים להצליח"
        },
        {
            "chapter": 62,
            "verse": 11,
            "text": "כאשר (חלק מהאנשים) יראו סחורה או שעשוע, הם מתפזרים ופונים לשם, ומשאירים אותך לעמוד (לתפילה) לבד. אמור: “מה שיש לאללה להציע, טוב יותר מכל שעשוע ומכל סחורה, כי אללה הוא הטוב שבמפרנסים”"
        },
        {
            "chapter": 63,
            "verse": 1,
            "text": "כאשר באים אליך הצבועים הם אומרים: “אנו מעידים כי אתה השליח של אללה”. אך אללה יודע שאתה השליח שלו, והוא גם יודע שהצבועים משקרים"
        },
        {
            "chapter": 63,
            "verse": 2,
            "text": "הם מנצלים את שבועתם ככיסוי, וכך הם הרחיקו אנשים מהשביל של אללה. ואכן, מרושע הדבר הזה שהם עושים"
        },
        {
            "chapter": 63,
            "verse": 3,
            "text": "זה משום שהם האמינו, ולאחר מכן כפרו. לבם נאטם (על ידי אללה) ולכן הם אינם מבינים"
        },
        {
            "chapter": 63,
            "verse": 4,
            "text": "ואם תראה אותם, מראם החיצוני ייראה לך הגון, ואם ידברו, אתה תקשיב לדבריהם. אך הם למעשה כמו ערימת עצים חלולים. הם חושבים שכל צעקה מכוונת נגדם. הם האויב האמתי, לכן, היזהר מהם, ארורים יהיו בעיני אללה, עד מתי הם ימשיכו לשקר"
        },
        {
            "chapter": 63,
            "verse": 5,
            "text": "כאשר יגידו להם: “בואו, על מנת ששליחו של אללה יבקש עבורכם מחילת חטאיכם”, הם מפנים את ראשם, ואז אתה רואה אותם מסתלקים כשהם מתנשאים"
        },
        {
            "chapter": 63,
            "verse": 6,
            "text": "זה אותו דבר בשבילם אם תבקש עבורם סליחה או לא תבקש, אללה לעולם לא יסלח להם, כי אינו מדריך את האנשים המושחתים"
        },
        {
            "chapter": 63,
            "verse": 7,
            "text": "הם אלה אשר אומרים: “אל תשקיעו ממון באנשים אשר הולכים עם שליחו של אללה, עד שהם יעזבו אותו”. אך כל אוצרות השמים והארץ שייכים לאללה, והצבועים אינם מבינים זאת"
        },
        {
            "chapter": 63,
            "verse": 8,
            "text": "הם אומרים: אם נשוב לאל-מדינה, ודאי החזק יותר יגרש ממנה את החלש יותר. אך לאללה שייך העוז, ולשליחו ולמאמינים, אך הצבועים אינם יודעים זאת"
        },
        {
            "chapter": 63,
            "verse": 9,
            "text": "הוי אלה אשר האמינו! אל תתנו לממונכם ולילדיכם להשכיח מכם להלל את אללה, אלה שעושים כך, הם המפסידים"
        },
        {
            "chapter": 63,
            "verse": 10,
            "text": "ותנו תרומות ממה שהענקנו לכם לפני שישיגכם המוות, כדי שלא תגיד ביום ההוא (יום המוות) “ריבוני! תן לי עוד קצת זמן כדי שאתן צדקה ואהיה אחד מהצדיקים”"
        },
        {
            "chapter": 63,
            "verse": 11,
            "text": "אך לעולם אללה לא יאריך את חייו של מי ששעתו הגיעה, ואללה יודע היסב את אשר עושים"
        },
        {
            "chapter": 64,
            "verse": 1,
            "text": "כל אשר בשמים ובארץ משבח את אללה! לו שייכת המלכות ולו שייכת התהילה, והוא הכול-יכול"
        },
        {
            "chapter": 64,
            "verse": 2,
            "text": "זה אשר ברא אתכם. בינכם יש כופרים ובינכם גם יש מאמינים, ואללה רואה את כל מה שאתם עושים"
        },
        {
            "chapter": 64,
            "verse": 3,
            "text": "ברא את השמים ואת הארץ בצדק, עיצב אתכם והשלים את צורתכם, ואליו הכול יחזור"
        },
        {
            "chapter": 64,
            "verse": 4,
            "text": "יודע מה שבשמים ומה שבארץ, ויודע את אשר אתם מסתירים ואת אשר אתם מגלים, כי הוא יודע את מה שבלבבות"
        },
        {
            "chapter": 64,
            "verse": 5,
            "text": "אינכם יודעים מה עלה בגורלם של אלה אשר כפרו לפניכם? הם טעמו את הטעם המר של תוצאות מעשיהם, ומחכה להם עונש כואב"
        },
        {
            "chapter": 64,
            "verse": 6,
            "text": "זה מפני שהשליחים (שנשלחו מאללה) הביאו להם אותות בהירים, ואמרו: \"האומנם בני- האדם ידריכו אותנו?”, וכפרו והפנו את גבם ואולם אללה אינו זקוק לדבר, ואללה הוא העשיר ולו כל התהילה"
        },
        {
            "chapter": 64,
            "verse": 7,
            "text": "סברו לחינם אלה אשר כפרו, כי הם לעולם לא יוקמו לתחייה. אמור (להם): אכן כן, אני נשבע באללה! אתם ודאי תקומו לתחייה ואז יודיעו לכם את כל אשר עשיתם, וזה כה קל עבור אללה"
        },
        {
            "chapter": 64,
            "verse": 8,
            "text": "והאמינו באללה ובשליחו ובאור אשר הורדנו. מפני שאללה בקי באשר אתם עושים"
        },
        {
            "chapter": 64,
            "verse": 9,
            "text": "היום אשר בו הוא יאסוף אתכם ליום האיסוף, יהיה יום הרווח וההפסד: לזה אשר מאמין באללה ועושה צדק, הוא ימחל לו על מעשיו הרעים ויכניסו אל גני עדן אשר נהרות זורמים מתחתיהם ובהם הוא ישכון לעולם ועד, וזו אכן תהיה הזכייה האדירה"
        },
        {
            "chapter": 64,
            "verse": 10,
            "text": "ואלה אשר כפרו והתכחשו לאותותינו, אלה הם שוכני האש, ובה הם יישארו לעולם ועד, וארור הוא הסוף הזה"
        },
        {
            "chapter": 64,
            "verse": 11,
            "text": "שום אסון אינו מתרחש ללא רשותו של אללה. ומי שמאמין באללה, הוא ידריך את לבו, ואללה הוא זה שיודע הכול"
        },
        {
            "chapter": 64,
            "verse": 12,
            "text": "שמעו בקול אללה ושמעו בקול השליח! אך אם תסובבו גב (תכפרו), על שליחנו (תהיה האחריות) רק למסור לכם אזהרה בהירה (בנוגע ליום הדין)"
        },
        {
            "chapter": 64,
            "verse": 13,
            "text": "אללה, אין עוד אלוה מלבדו, ועל אללה יישענו המאמינים"
        },
        {
            "chapter": 64,
            "verse": 14,
            "text": "הוי אלה אשר האמינו! אפילו מבין נשותיכם וילדיכם אויב לכם, ואם תתפשרו ותמחלו(זה עדיף), כי אללה סלחן ורחום"
        },
        {
            "chapter": 64,
            "verse": 15,
            "text": "הממון וילדיכם הם רק ניסיון, ואצל אללה נמצא הגמול הגדול מכולם"
        },
        {
            "chapter": 64,
            "verse": 16,
            "text": "יראו את אללה כמיטב יכולתכם, ושמעו וצייתו וחלקו מכספיכם כי זה טוב יותר בשבילכם. ואלה אשר גוברים על קמצנותם, הם אלה אשר יצליחו"
        },
        {
            "chapter": 64,
            "verse": 17,
            "text": "אם תלוו לאללה הלוואה טובה, יחזיר לכם אללה פי כמה וכמה, ויסלח לכם, כי הוא רב חסד וסבלני"
        },
        {
            "chapter": 64,
            "verse": 18,
            "text": "והוא היודע את הנסתר ואת הגלוי, והוא האדיר והחכם"
        },
        {
            "chapter": 65,
            "verse": 1,
            "text": "הוי, הנביא! אם תגרשו את הנשים, אז גרשו אותן בזמן שהן סחורות ונקיות, וחשבו את הימים. ויראו מאללה ריבונכם. אל תוציאו את הנשים מהבית (בפרק הזמן הזה), וגם הן בעצמן אינן צריכות לעזוב אלא אם הן ביצעו חטא חמור. אלה הם החוקים שקבע אללה. מי שעובר על החוקים של אללה, גורם לעצמו עוול. אין לדעת, אולי לאחר מכן אללה יחולל דבר חדש"
        },
        {
            "chapter": 65,
            "verse": 2,
            "text": "וכאשר הן עומדות להשלים את פרק הזמן הזה, עליכם להחליט אם להחזיק בהן בצורה מכובדת או להתגרש מהן בצורה מכובדת, והביאו שני אנשים ישרים שיהיו עדים, והעידו עדות צדק בפני אללה. אלה הן ההוראות לכל מי שמאמין באללה וביום האחרון. כל הירא את אללה, אללה ייצור לו דרך מוצא"
        },
        {
            "chapter": 65,
            "verse": 3,
            "text": "ויספק לו פרנסה בדרכים בלתי צפויות. כל מי שנשען על אללה, הוא מספיק לו, אכן אללה ייתן לו את כל מבוקשו, ולכל דבר אללה כבר קבע מידה"
        },
        {
            "chapter": 65,
            "verse": 4,
            "text": "במקרה של אלה מנשיכם אשר כבר עברו את גיל הוסת, אם יהיה לכם ספק לגביהן, אז חכו שלושה חודשים, וכך גם עבור אלה אשר טרם הייתה להן וסת. אך, תקופת ההמתנה של הנשים ההרות, עד לאחר הלידה. כל הירא מאללה, הוא יקל עליו את כל ענייניו"
        },
        {
            "chapter": 65,
            "verse": 5,
            "text": "זו המצווה של אללה אשר הוריד אליכם, וכל הירא מאללה, הוא ימחל לו על עוונותיו, ויעצים לו את הגמול"
        },
        {
            "chapter": 65,
            "verse": 6,
            "text": "הניחו להן להמשיך לגור בביתכם, ופרנסו אותן, ואל תפגעו בהן ואל תדכאו אותן. ואם יהיו בהריון, עליכם לשלם את כל הוצאות ההיריון עד שהן ילדו. ואם הן מניקות את ילדיכם, שלמו להן את הגמול שמגיע להן וישרו את ההדורים בינכם בצורה הגונה והוגנת, אך אם אתם במריבה ואין דרך להגיע להסכם, אפשר להביא אישה אחרת שתניק"
        },
        {
            "chapter": 65,
            "verse": 7,
            "text": "על בעל האמצעים להוציא לפי אמצעיו, ואשר אמצעיו מצומצמים, יתרום מאשר העניק לו אללה. אללה אינו גובה ממישהו יותר ממה שהוא העניק לו. ולאחר כל קושי יביא אללה הקלה"
        },
        {
            "chapter": 65,
            "verse": 8,
            "text": "מה רבות הערים אשר הפרו את המצוות של ריבונך ושליחיו, על כן ערכנו חשבון קפדני עמן והענשנו אותן עונש נורא"
        },
        {
            "chapter": 65,
            "verse": 9,
            "text": "הן טעמו את הטעם המר של תוצאות מעשיהן, והן יצאו ממעשיהן נפסדות"
        },
        {
            "chapter": 65,
            "verse": 10,
            "text": "אללה הכין להן עונש כבד. לכן יראו מאללה, אתם המאמינים החכמים. אללה הוריד אליכם מסר"
        },
        {
            "chapter": 65,
            "verse": 11,
            "text": "(הוא שלח אליכם) שליח אשר יקרא לפניכם את האותות הבהירים של אללה, כדי להוציא את המאמינים אשר עושים מעשים טובים, מן החושך אל האור. זה אשר יאמין באללה ויעשה את המעשים הטובים, הוא יכניסו אל גני עדן שנהרות זורמים מתחתיהם, ושם הם ישכנו לעולם ועד, ואללה ידאג לו וישגיח עליו בצורה מושלמת"
        },
        {
            "chapter": 65,
            "verse": 12,
            "text": "אללה הוא זה אשר ברא את שבעת הרקיעים, וגם את שבע האדמות. הפקודה תרד ביניהם, כדי שאתם תדעו היטב שאללה הוא הכול יכול, ובידיעתו הוא מקיף את הכול"
        },
        {
            "chapter": 66,
            "verse": 1,
            "text": "הוי, הנביא! מדוע אתה אוסר על עצמך את מה שהרשה לך אללה? ואללה הוא הסלחן הרחמן"
        },
        {
            "chapter": 66,
            "verse": 2,
            "text": "אללה כבר קבע לכם את הדרך שבה תוכלו להתיר את שבועתכם. ואללה הוא זה השומר עליכם, והוא החכם ביותר אשר יודע הכול"
        },
        {
            "chapter": 66,
            "verse": 3,
            "text": "וכאשר סיפר הנביא סוד לאחת מנשותיו, אך היא לא שמרה על כך בסוד, ואללה חשף את זה בפני הנביא. הודיע לה חלק מזה ונמנע מלהגיד לה את השאר. וכאשר הוא סיפר לה את זה, היא אמרה: “מי גילה לך זאת?” והוא אמר: “גילה לי זה אשר יודע הכול ומודע לכול”"
        },
        {
            "chapter": 66,
            "verse": 4,
            "text": "אם תתחרטו שתיכן(שתי הנשים) בכנות אל אללה, זה הכי טוב , מפני שהלב שלכן כבר סטה מהדרך. אך אם תזממו שתיכן לצאת נגדו, אז דעו שאללה הוא השומר עליו, והמלאך גבריאל, והצדיקים ביותר שבין המאמינים, והמלאכים, כולם יעזרו לו"
        },
        {
            "chapter": 66,
            "verse": 5,
            "text": "ייתכן שאם הוא יתגרש מכן, יעניק לו ריבונו נשים טובות מכן, מוסלמיות, מאמינות, אדוקות, מבקשות סליחה, עובדות (את אללה), צמות, רווקות ובתולות"
        },
        {
            "chapter": 66,
            "verse": 6,
            "text": "הוי, אלה אשר האמינו! שמרו על עצמכם ועל בני משפחתכם מפני האש אשר הדלק שלה הוא האנשים והאבנים. מופקדים עליה מלאכים עזים וקשוחים, אשר לא יפרו את פקודות אללה, ויעשו את כל אשר הוא יצווה עליהם"
        },
        {
            "chapter": 66,
            "verse": 7,
            "text": "הוי אלה אשר כפרו! אל תמציאו תירוצים ביום ההוא, כי תקבלו גמול בדיוק לפי מה שנהגתם לעשות"
        },
        {
            "chapter": 66,
            "verse": 8,
            "text": "הוי, אלה אשר האמינו! שובו אל אללה בכנות ובנאמנות. אולי ריבונכם ימחל לכם על חלק מחטאיכם ויכניסכם אל גני העדן אשר נהרות זורמים מתחתיהם, ביום ההוא שבו אללה לא יאכזב את הנביא ואת המאמינים אשר אתו. אורם ירוץ לפניהם ולימינם, והם יגידו “ריבוננו! השלם לנו את אורנו וסלח לנו, כי אתה הכול-יכול”"
        },
        {
            "chapter": 66,
            "verse": 9,
            "text": "הוי, הנביא! הילחם באלה אשר כפרו! ובצבועים ונהג בהם בחומרה, כי סופם יהיה בגיהינום וגורלם יהיה מר"
        },
        {
            "chapter": 66,
            "verse": 10,
            "text": "אללה נתן דוגמה לאלה אשר כפרו: את אשת נוח ואת אשת לוט. שתיהן היו נשואות לשניים מעבדינו הישרים, אך הן יצאו נגדם, ולכן לא הועילו (הבעלים שלהן שהיו נביאים) בכלום בפני אללה, ולבסוף נאמר להן: “היכנסו שתיכן אל האש עם הנכנסים אליה”"
        },
        {
            "chapter": 66,
            "verse": 11,
            "text": "ואללה נתן דוגמה לאלה אשר האמינו! את אשת פרעה, שאמרה: “ריבוני! בנה לי בית, אצלך בגן העדן, וחלץ אותי מפרעה וממעשיו הרעים ומן האנשים המרושעים”"
        },
        {
            "chapter": 66,
            "verse": 12,
            "text": "ואת מרים בת עמרם (אמו של ישוע המשיח), אשר שמרה על בתוליה, ואנו נשפט לתוכה מרוחנו, והיא האמינה בדברי ריבונה ובספריו הקדושים והייתה מן המאמינים האדוקים ביותר"
        }
    ]
}
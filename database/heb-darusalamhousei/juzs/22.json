{
    "juzs": [
        {
            "chapter": 33,
            "verse": 31,
            "text": "אבל אם יוכח שהיא מסורה לאללה ולשליחו ועושה את הטוב, יהיה גמולה כפול (בעולם הבא), עבורה הכנו פרנסה שופעת"
        },
        {
            "chapter": 33,
            "verse": 32,
            "text": "הוי נשות הנביא! אין אתן כשאר הנשים. אם את אללה אתן יראות, אל תדברנה בקלות- דעת, לבל יתעורר חשקו של זה אשר חולי בלבו. לכן דברנה בצורה נאותה"
        },
        {
            "chapter": 33,
            "verse": 33,
            "text": "שבו ונוחו בבתיכן, ואל התהדרו כהתהדרות ימי הבערות הראשונה. קיימו את התפילה ותנו זכאת, והישמעו לאללה ולשליחו, כי אללה רוצה להעביר מעליכם, אנשי בית הנביא, את הטומאה ולטהר אתכם לחלוטין"
        },
        {
            "chapter": 33,
            "verse": 34,
            "text": "וזכורנה את אותות אללה ואת החכמה אשר נקראות בבתיכן, כי אללה בקי ויודע הכול"
        },
        {
            "chapter": 33,
            "verse": 35,
            "text": "אכן המוסלמים והמוסלמיות, והמאמינים והמאמינות, והאדוקים והאדוקות, ודוברי הצדק ודוברות הצדק, ובעלי הסבלנות ובעלות הסבלנות, והענווים והענווה, ונותני הצדקה ונותנות הצדקה, והצמים והצמות, השומרים על טהרת ערוותם והשומרות עליה, והמרבים להזכיר את אללה והמרבות להזכירו(את אללה) - הבטיח להם אללה סליחת חטאים וגמול אדיר"
        },
        {
            "chapter": 33,
            "verse": 36,
            "text": "כאשר אללה ושליחו פוסקים בכל עניין שהוא, אין הברירה נתונה בידו של אף מאמין או מאמינה להחליט בעניין זה. כל מי שמפר את דברי אללה ושליחו הריהו תועה תעייה ברורה"
        },
        {
            "chapter": 33,
            "verse": 37,
            "text": "אמרת לאיש אשר אללה העניק לו חסד, ואשר אף אתה הענקת לו חסד, “החזק באשתך וירא את אללה”. והסתרת בלבך את אשר אללה יודע. אתה פוחד מפני הבריות, אבל אללה ראוי יותר כי תפחד מפניו. לאחר שהתייחד זיד עמה, חיתנו אותה לך, למען שלא יובכו המאמינים לשאת את גרושות בניהם המאומצים אם התייחדו עמן. כך נתקיים אשר גזר אללה"
        },
        {
            "chapter": 33,
            "verse": 38,
            "text": "אין כל דופי בנביא על קיימו את צווי אללה, כך הייתה דרכו של אללה עם אלה אשר חלפו לפני כן. דבר אללה תמיד מתקיים ומוחלט"
        },
        {
            "chapter": 33,
            "verse": 39,
            "text": "אלה אשר יודיעו את המסרים אשר שלח ריבונם, ויראו אותו ולא יראו אחד מלבד אללה. די באללה לעשיית החשבון"
        },
        {
            "chapter": 33,
            "verse": 40,
            "text": "לא היה מוחמד אב לאיש מכם, כי אם שליח אללה וחותם הנביאים, ואללה יודע כל דבר"
        },
        {
            "chapter": 33,
            "verse": 41,
            "text": "הוי אלה אשר האמינו! הרבו להזכיר את שם אללה"
        },
        {
            "chapter": 33,
            "verse": 42,
            "text": "ושבחוהו בבוקר ובערב"
        },
        {
            "chapter": 33,
            "verse": 43,
            "text": "הוא זה אשר יברך אתכם ומלאכיו הם המתפללים למענכם, כדי שיוציא אתכם מהחושך אל האור, והרי רחום הוא על המאמינים"
        },
        {
            "chapter": 33,
            "verse": 44,
            "text": "ביום שבו הם יפגשו אותו (המאמינים את אללה), יברכו אותו בברכת “שלום”. הכין הוא להם גמול שופע"
        },
        {
            "chapter": 33,
            "verse": 45,
            "text": "הוי הנביא! הנה אנחנו שלחנו אותך עד ומבשר ומזהיר"
        },
        {
            "chapter": 33,
            "verse": 46,
            "text": "ולקרוא אל אללה ברצונו, ולהיות אור מאיר"
        },
        {
            "chapter": 33,
            "verse": 47,
            "text": "ובשר למאמינים שיש להם מאללה חסד אדיר"
        },
        {
            "chapter": 33,
            "verse": 48,
            "text": "ואל תשמע בקול הכופרים והצבועים, והתעלם מדיבורם הפוגע, וסמוך על אללה, ומספיק להיסמך על אללה"
        },
        {
            "chapter": 33,
            "verse": 49,
            "text": "הוי אלה אשר האמינו! אם מתחתנים אתם עם נשים מאמינות ואז מתגרשים מהן לפני ההתייחדות, אל לכם להטיל עליהן תקופת המתנה אשר את ימיה תדרשו למנות, ולכן תנו להן מתנה ושלחו אותן בהגינות"
        },
        {
            "chapter": 33,
            "verse": 50,
            "text": "הוי הנביא! הנה אנו מרשים לך את נשותיך אשר שילמת להן את דמי המוהר והנשים אשר בבעלותך אשר נתן לך אללה משלל המלחמות, וכן את בנות דודיך ודודותיך מצד האב והאם שהיגרו עמך, וכל אישה מאמינה המעניקה עצמה לנביא, אם ירצה הנביא להתחתן עמה. זכות זו תיוחד רק לך מכל המאמינים שאת זכויותיהם ביחס לנשותיהם והנשים אשר בבעלותם כבר קבענו להם. זאת למען לא יוטל בך דופי, כי אללה הוא סולח ורחום"
        },
        {
            "chapter": 33,
            "verse": 51,
            "text": "דחה מעליך כל אחת מהן שתרצה, אסוף אליך את אשר תרצה, וכן לא יהיה בך דופי אם תבקש את קרבתה של אחת שדחית קודם. זו הדרך הטובה ביותר, כדי שכולן תשבענה רצון במה שתתן להן ולא תצטערנה. אללה יודע מה שבלבבותיכם כי הוא הכול יודע ומתון"
        },
        {
            "chapter": 33,
            "verse": 52,
            "text": "אין נשים אחרות מורשות לך אחרי זה, ולא תוכל להחליף בהן אישה מנשותיך אפילו אם מצאו חן בעיניך, פרס לאלה אשר בבעלותך, כי אללה היודע על כל דבר"
        },
        {
            "chapter": 33,
            "verse": 53,
            "text": "הוי אלה אשר האמינו! אסור לכם להיכנס אל בתי הנביא, אלא אם הוזמנתם אל האוכל, ואל תבואו לפני המועד למען לא תחכו. רק כשתיקראו היכנסו, ואחרי שתאכלו התפזרו מבלי להתמהמה לשם שיחה. כי אכן זה מציק לנביא, אך הוא מתבייש להגיד לכם. אך אללה לא יבוש מהצדק. וכאשר אתם שואלים (מנשות הנביא) חפץ כלשהו, עשו זאת מאחורי חוצץ, זה יותר טהור ללבבותיכם וללבבותיהן. אסור לכם להציק לשליח אללה, ולעולם אל לכם לשאת את נשותיו אחריו, כי הדבר אצל אללה אדיר"
        },
        {
            "chapter": 33,
            "verse": 54,
            "text": "בין אם תגלו דבר-מה או תסתירוהו, אכן אללה הוא היודע הכול"
        },
        {
            "chapter": 33,
            "verse": 55,
            "text": "לא יהיה בהן (נשות הנביא) אשמה, (בכול הקשור למעשיהן כמו להיראות בלי צעיף) לפני אבותיהן ובניהן, אחיהן ובני אחיהן ובני האחיות שלהן, או נשים (מאמינות) לאלה אשר בשליטתך אשר בבעלותן. היו יראות את אללה, והרי אללה עד לכול"
        },
        {
            "chapter": 33,
            "verse": 56,
            "text": "אכן אללה ומלאכיו מברכים את הנביא. הוי אלה אשר האמינו! התפללו בעדו וברכו אותו בשלום"
        },
        {
            "chapter": 33,
            "verse": 57,
            "text": "אכן אלה הפוגעים (באמירתם) באללה ושליחו, אללה יקלל אותם בעולם הזה ובעולם הבא, וצפוי להם עונש משפיל"
        },
        {
            "chapter": 33,
            "verse": 58,
            "text": "ואלה אשר פוגעים במאמינים ובמאמינות בלי כל הצדקה, ישאו את כובד משקלו של השקר ואשמה ברורה"
        },
        {
            "chapter": 33,
            "verse": 59,
            "text": "הוי הנביא! אמור לנשותיך ולבנותיך ולנשות המאמינים, כי עליהן להתכסות בגלימותיהן. בכך ייטיבו להכיר (האנשים בכבודן) ולא יפגעו בהן. ואללה הוא הסלחן והרחום"
        },
        {
            "chapter": 33,
            "verse": 60,
            "text": "אם לא יחדלו ממעשיהם הצבועים ואלה אשר חולי בלבם ומפיצי השמועות בעיר אל-מדינה, אנחנו בוודאות ניתן לך סמכות ושליטה עליהם, וימיהם בעיר יהיו ספורים"
        },
        {
            "chapter": 33,
            "verse": 61,
            "text": "מקוללים יהיו! ובכל מקום שיימצאו, ייתפסו וייהרגו"
        },
        {
            "chapter": 33,
            "verse": 62,
            "text": "זה נוהג אללה באלה אשר קדמו, ולנוהג אללה אין תחליף"
        },
        {
            "chapter": 33,
            "verse": 63,
            "text": "ישאלוך האנשים על מועד השעה. אמור: “רק אללה יודע אותו. ייתכן שהשעה קרובה”"
        },
        {
            "chapter": 33,
            "verse": 64,
            "text": "אכן אללה קילל את הכופרים והכין להם את אש הלהבה"
        },
        {
            "chapter": 33,
            "verse": 65,
            "text": "יישארו בה לעולם ועד ולא ימצאו מגן או מחלץ"
        },
        {
            "chapter": 33,
            "verse": 66,
            "text": "ביום אשר ייהפכו פניהם באש יאמרו: “הלוואי שהיינו שומעים בקול אללה ושומעים בקול שליחו”"
        },
        {
            "chapter": 33,
            "verse": 67,
            "text": "ויאמרו: “ריבוננו! אנו הלכנו שולל אחרי אדונינו ומנהיגינו והם התעונו מדרך הישר"
        },
        {
            "chapter": 33,
            "verse": 68,
            "text": "ריבוננו! הכפל את עונשם וקללם קללה גדולה”"
        },
        {
            "chapter": 33,
            "verse": 69,
            "text": "הוי אלה אשר האמינו! אל תהיו דומים לאלה שפגעו במשה, ואללה ניקה אותו מאשר אמרו. הוא היה מכובד אצל אללה"
        },
        {
            "chapter": 33,
            "verse": 70,
            "text": "הוי אלה אשר האמינו! יראו את אללה ודברו רק את הצדק"
        },
        {
            "chapter": 33,
            "verse": 71,
            "text": "ואז ישפר לכם אללה את מעשיכם ויסלח לכם על חטאיכם כי מי ששומע בקול אללה ושליחו יזכה זכיה עצומה"
        },
        {
            "chapter": 33,
            "verse": 72,
            "text": "אנו הצענו את (השמירה על) הפיקדון לשמים, לארץ ולהרים, אך הם סירבו לקבלה ופחדו ממנה, ורק האדם קיבלה על עצמו. אכן, האדם הוכיח שהוא מקפח וחסר דעת"
        },
        {
            "chapter": 33,
            "verse": 73,
            "text": "כדי שיעניש אללה את הצבועים והצבועות ואת המשתפים והמשתפות. אך הוא מקבל את חרטת המאמינים והמאמינות, כי אללה סולח, רחום"
        },
        {
            "chapter": 34,
            "verse": 1,
            "text": "השבח לאללה, אשר לו כל אשר בשמים ובארץ, ולו השבח בעולם הבא, והוא החכם והבקי בכול"
        },
        {
            "chapter": 34,
            "verse": 2,
            "text": "יודע מה שחודר אל תוך האדמה ומה שיוצא מתוכה, ואת אשר יירד מן השמים ואת אשר יעלה אליהם, והוא הרחום והסולח"
        },
        {
            "chapter": 34,
            "verse": 3,
            "text": "אמרו אלה אשר כפרו: “לא תשיגנו השעה”. אמור, “אכן כן, אני נשבע באדוני - היא בוא תבוא עליכם. יודע הנסתר. לא ייחבא ממנו משקל זרע ממה שבשמים ובארץ, או קטן או גדול ממנו, כי הכול מפורט בספר ברור"
        },
        {
            "chapter": 34,
            "verse": 4,
            "text": "הוא יגמול לאלה אשר האמינו ועשו את המעשים הטובים. לאלה סליחת חטאים ופרנסה מכובדת"
        },
        {
            "chapter": 34,
            "verse": 5,
            "text": "אלה אשר ניסו לחמוק מאותותינו, אלה - להם העונש המר ביותר"
        },
        {
            "chapter": 34,
            "verse": 6,
            "text": "רואים אלה אשר ניתן להם הידע כי הדבר אשר הורד אליך מעם ריבונך הוא הצדק, ושהוא מדריך אל דרכו של העזוז המהולל"
        },
        {
            "chapter": 34,
            "verse": 7,
            "text": "אמרו אלה אשר כפרו: “הנראה לכם אדם האומר כי לאחר שהתפרקו לחלוטין, תהיו לבריאה חדשה”"
        },
        {
            "chapter": 34,
            "verse": 8,
            "text": "(אומרים) “הבודה הוא שקרים בשם אללה או שיש בו שגעון?”, אך אלה אשר אינם מאמינים בעולם הבא, יהיו בעונש ותעייה מרחיקת לכת"
        },
        {
            "chapter": 34,
            "verse": 9,
            "text": "האם אינם מביטים אל אשר בין ידיהם ואשר מאחוריהם מהשמיים והארץ? אם נרצה, נהפוך עליהם את האדמה או שנפיל עליהם חלקים מהשמיים. בזאת צפון אות לכל עבד של אללה אשר פונה"
        },
        {
            "chapter": 34,
            "verse": 10,
            "text": "וכבר נתנו לדוד העדפה מאתנו. ההרים שיבחו אתו, וגם הציפורים, וריככנו לו את הברזל"
        },
        {
            "chapter": 34,
            "verse": 11,
            "text": "(אמרנו לו): \"עשה שריונים ועצב היטב את חיבורי טבעותיהם, ועשו את הטוב, כי רואה אני את מעשיכם”"
        },
        {
            "chapter": 34,
            "verse": 12,
            "text": "ולשלמה (העמדנו) את הרוח, שהלכה בבוקר חודש וחזרה בערב חודש, והזרמנו לו מעיין של נחושת, ואת השדים העמדנו לפקודתו לשרת אותו לפי צווי ריבונו, ואלה מהם שהיו משתמטים או מסרבים, היו טועמים את עונש אש התבערה"
        },
        {
            "chapter": 34,
            "verse": 13,
            "text": "הם עשו עבורו כל אשר הוא חפץ: טירות ופסלים, וקערות כבריכות, וקדרות קבועות על ניצב. (אמרנו להם) “בית דוד! עיבדו בהכרת תודה”, אך כה מעט מעבדיי הם המודים. וכאשר גזרנו עליו (שלמה) את המוות, לא הבחינו במותו חוץ מיצור אשר אכל את משענתו"
        },
        {
            "chapter": 34,
            "verse": 14,
            "text": "וכאשר נפל ארצה, השדים הבינו שאם הם היו יודעים את הלא נודע, הם לא היו ממשיכים לשאת בעונש המשפיל"
        },
        {
            "chapter": 34,
            "verse": 15,
            "text": "וכבר היה לשבא כמשכנם אות: גנים מימין ומשמאל. (אמרנו להם): “אכלו מפרנסת ריבונכם, והודו לו, (כי יש לכם) ארץ טובה וריבון סלחן”"
        },
        {
            "chapter": 34,
            "verse": 16,
            "text": "אך הם סטו, לכן, שלחנו עליהם שיטפונות מהסכר, והחלפנו את הגנים בשני גנים המפיקים פרי מאכל חמוץ, ועצי אשל ומספר עצי שיזף"
        },
        {
            "chapter": 34,
            "verse": 17,
            "text": "כך גמלנו להם כי כפרו, והאם אנו גומלים (בעונש) חוץ מאשר לאלה הכופרים"
        },
        {
            "chapter": 34,
            "verse": 18,
            "text": "וקבענו בינם לבין הערים אשר בירכנו, ערים אחרות הנראות לעין. וקבענו את מרחק המסע ביניהן ואמרנו להם: “סעו ביניהן בבטחה, ביום ובלילה”"
        },
        {
            "chapter": 34,
            "verse": 19,
            "text": "ואמרו: “ריבוננו! הרחק בין מסעותינו ״, וקיפחו את עצמם, ואנחנו בחשנו אותם וריסקנו אותם לחלוטין. בזאת צפונים אותות לכל בעל סבלנות אשר מכיר תודה"
        },
        {
            "chapter": 34,
            "verse": 20,
            "text": "השטן צדק במה שהוא חשב עליהם, והם הלכו אחריו, פרט לחלק מהמאמינים"
        },
        {
            "chapter": 34,
            "verse": 21,
            "text": "ולא היה לו עליהם כל שלטון. אנחנו רק רוצים להבחין בין זה אשר מאמין בעולם הבא לבין זה אשר מפקפק. והרי ריבונך שומר על כל דבר"
        },
        {
            "chapter": 34,
            "verse": 22,
            "text": "אמור: “קראו לאלה אשר סברתם לחינם (לריבונותם) מלבד אללה. אין להם מלכות ולו כמשקל גרגר, לא בשמים ולא בארץ, ואין הם שותפים לדבר בהם, ואין לו מהם כל תומך"
        },
        {
            "chapter": 34,
            "verse": 23,
            "text": "ולא תועיל כל המלצה בלי רשות אללה”. ועם חלוף הפחד מלבם, יאמרו: “מה אמר ריבונכם?” יענו: ״ הצדק, והוא העליון והכביר”"
        },
        {
            "chapter": 34,
            "verse": 24,
            "text": "אמור: “מי יפרנסכם מן השמים והארץ?” אמור: “אללה!”. ואני ואתם או בדרך הישר או בתעייה ברורה"
        },
        {
            "chapter": 34,
            "verse": 25,
            "text": "אמור: “אתם לא תתבקשו לתת את הדין על חטאינו, ואנו לא נתבקש לתת את הדין על מעשיכם”"
        },
        {
            "chapter": 34,
            "verse": 26,
            "text": "אמור: “ריבוננו יקבץ אותנו וישפוט בינינו בצדק, והוא השופט והיודע”"
        },
        {
            "chapter": 34,
            "verse": 27,
            "text": "אמור: “הראוני את אלה שצירפתם אליו שותפים. לעולם לא, כי הוא אללה, העזוז והחכם”"
        },
        {
            "chapter": 34,
            "verse": 28,
            "text": "אותך, שלחנו כי תהיה מבשר ומזהיר לכל האנשים, אך רוב האנשים אינם יודעים"
        },
        {
            "chapter": 34,
            "verse": 29,
            "text": "ואומרים: “אם אתם אומרים את הצדק, אז מתי יתגשם האיום הזה?”"
        },
        {
            "chapter": 34,
            "verse": 30,
            "text": "אמור: “כבר נקבע לכם מועד ביום אשר לא תוכלו לאחר אותו ולא להקדים אותו אפילו בשעה אחת”"
        },
        {
            "chapter": 34,
            "verse": 31,
            "text": "ואלה אשר כפרו אמרו: “לא נאמין בקוראן הזה, ולא באשר לפניו”, אך אם רק תראה אותם כאשר הם ייאלצו לעמוד בפני ריבונם, הם יתחילו להאשים זה את זה, ואלה החלשים יגידו לאלה היהירים: “לולא אתם, כי אז, היינו מאמינים!”"
        },
        {
            "chapter": 34,
            "verse": 32,
            "text": "אמרו אלה אשר התנשאו לאלה שהוחלשו: “האם אנו הרחקנו אתכם מדרך הישר כאשר הוצגה לכם? אבל, אכן הייתם כופרים מכחשים ״"
        },
        {
            "chapter": 34,
            "verse": 33,
            "text": "ואמרו אלה החלשים למתנשאים: ״ אין זה נכון! אתם זממתם לילה ויום, וכפיתם עלינו לכפור באללה ולצרף לו אלילים”. הם יהיו מלאי חרטה למראה העונש כאשר נניח כבלים על צווארי אלה אשר כפרו. כך הם ישלמו על מעשיהם"
        },
        {
            "chapter": 34,
            "verse": 34,
            "text": "בכל פעם שהיינו שולחים מזהיר אל אחת הערים, היו תושביה שחיו במותרות אומרים, “כופרים אנו באשר נשלחתם למסור”"
        },
        {
            "chapter": 34,
            "verse": 35,
            "text": "ואמרו: “יש לנו הרבה רכוש ובנים ולפיכך לא יבוא עלינו עונש”"
        },
        {
            "chapter": 34,
            "verse": 36,
            "text": "אמור: “ריבוני יכול להרחיב או לצמצם את הפרנסה למי שירצה. אך רוב האנשים אינם יודעים"
        },
        {
            "chapter": 34,
            "verse": 37,
            "text": "ולא הונכם ולא בניכם הם אשר יקרבוכם אלינו, כי רק המאמינים אשר עושים את הטוב, להם יתוגמל כפליים כפועלם, וישבו לכסח במקום נכבד במשכנים העליונים (בגן העדן)"
        },
        {
            "chapter": 34,
            "verse": 38,
            "text": "ואלה המתאמצים לעורר התנגדות לאותותינו, הם יובאו אל העונש"
        },
        {
            "chapter": 34,
            "verse": 39,
            "text": "ואמור: “ריבוני יכול להרחיב או לצמצם את פרנסתם של מי שירצה מעבדיו. וכל דבר אשר תתרמו לצדקה, הוא ישיב לכם תמורה עליו, והוא הטוב שבמפרנסים”"
        },
        {
            "chapter": 34,
            "verse": 40,
            "text": "ביום אשר יאסוף אללה את כולם, הוא יאמר למלאכים, “האם אלה אתכם היו עובדים?”"
        },
        {
            "chapter": 34,
            "verse": 41,
            "text": "והם יאמרו ״ישתבח שמך! אתה אדוננו ולא הם. לא, הם היו עובדים את השדים. רובם האמינו בהם”"
        },
        {
            "chapter": 34,
            "verse": 42,
            "text": "אז היום לא יוכלו עוד להועיל או להזיק איש לרעהו, ונאמר לאלה אשר קיפחו: “טעמו את עונש האש אשר הייתם מכחישים (את קיומו)”"
        },
        {
            "chapter": 34,
            "verse": 43,
            "text": "וכאשר היו קוראים בפניהם את אותותינו הבהירים היו אומרים: “אין הוא אלא בן אדם הרוצה שתזניחו את האלילים שאבותיכם היו עובדים. וכן אמרו: “אין זה אלא שקר בדוי. אמרו אלה אשר כפרו על הצדק שבא אליהם: “שהוא קוסם מובהק”"
        },
        {
            "chapter": 34,
            "verse": 44,
            "text": "ואולם אנו מעולם לא נתנו להם כל ספר ללמוד ממנו, ולא שלחנו אליהם לפניך כל מזהיר"
        },
        {
            "chapter": 34,
            "verse": 45,
            "text": "והכחישו אלה שקדמו להם, ולא השיגו עשירית מכל אשר נתנו לקודמיהם, הם התכחשו לשליחיי, וכמה איום היה העונש"
        },
        {
            "chapter": 34,
            "verse": 46,
            "text": "אמור להם: “אמנם אני דוחק בכם לעשות רק דבר אחד, התייצבו בפני אללה, בזוגות או ביחידים, והרהרו. כך אתם תבינו כי חברכם (הנביא מוחמד) לא אחוז דיבוק ולא משוגע, אלא הוא שליח אשר בא להזהירכם מפני העונש הכבד”"
        },
        {
            "chapter": 34,
            "verse": 47,
            "text": "אמור: “כל גמול שביקשתי מכם תוכלו לשמור לעצמכם, כי גמולי הוא אצל אללה, שהוא עד על כל דבר”"
        },
        {
            "chapter": 34,
            "verse": 48,
            "text": "אמור: “ריבוני משסה את הצדק בשקר, והוא יודע הנעלמות”"
        },
        {
            "chapter": 34,
            "verse": 49,
            "text": "אמור: ״ הצדק בא, כי לשקר אין יכולת לברוא דבר או להחזיר אותו לתחיה”"
        },
        {
            "chapter": 34,
            "verse": 50,
            "text": "אמור: “אם אתעה, זה רק באשמתי. ואם אני מודרך, אז במה שהושרה לי מריבוני, והוא אכן הכול שומע והקרוב”"
        },
        {
            "chapter": 34,
            "verse": 51,
            "text": "לו רק יכולת לראות כיצד הכופרים נחרדים, ואין להם דרך מוצא, והם נלקחו מקרבת מקום"
        },
        {
            "chapter": 34,
            "verse": 52,
            "text": "ואז הם יגידו: “כעת אנו מאמינים בו!”, אך כיצד הם ישיגו את האמונה לאחר שהרחיקו לכת"
        },
        {
            "chapter": 34,
            "verse": 53,
            "text": "וכבר כפרו בזה לפני כן, והשתעשעו בהשערות מרחוק"
        },
        {
            "chapter": 34,
            "verse": 54,
            "text": "והוקם חוצץ ביניהם ובין הדבר אשר ישתוקקו לו, כמו שנעשה לאלה שהיו לפניהם, וזה אכן מפני שהם היו בספק גדול מדי"
        },
        {
            "chapter": 35,
            "verse": 1,
            "text": "השבח לאללה, בורא השמים והארץ, אשר עשה את המלאכים שליחים בעלי כנפיים -שתיים, שלוש וארבע (זוגות כנפיים). הוא מוסיף לבריאה שלו את כל אשר הוא ירצה, כי אללה כל-יכול"
        },
        {
            "chapter": 35,
            "verse": 2,
            "text": "אין מונע את הרחמים שאללה שולח לאנשים. ואת אשר הוא ימנע אין איש יכול להרשות, והוא העזוז והחכם"
        },
        {
            "chapter": 35,
            "verse": 3,
            "text": "הוי האנשים! זכרו את החסד שעשה עבורכם אללה! היש בורא מלבד אללה, אשר יפרנסכם מן השמים ומן הארץ? אין עוד אלוה אחר מלבדו! אז כיצד התכחשתם לצדק"
        },
        {
            "chapter": 35,
            "verse": 4,
            "text": "אם יתכחשו לך, הרי הוכחשו גם שליחים לפניך, ואל אללה יושבו כל הדברים"
        },
        {
            "chapter": 35,
            "verse": 5,
            "text": "הוי האנשים, אכן הבטחת אללה צדק היא. אל יתעוכם חיי העולם הזה, ואל יתעה אתכם המתעה (השטן) בדבר אללה"
        },
        {
            "chapter": 35,
            "verse": 6,
            "text": "אכן השטן הוא אויבכם, על כן התייחסו אליו כאויב, כי אכן יקרא למחנהו שיהיו מאנשי האש (הגיהינום)"
        },
        {
            "chapter": 35,
            "verse": 7,
            "text": "אלה אשר כפרו, להם עונש כבד. ואלה אשר האמינו ועשו את הטוב, להם סליחה וגמול גדול"
        },
        {
            "chapter": 35,
            "verse": 8,
            "text": "האם זה אשר מעשיו הרעים קושטו לו וראה אותם כטובים (זהה לעושה הטוב)? אכן אללה יתעה את אשר ירצה, ואת אשר ירצה ידריך. לכן אל תתאבל עליהם, כי יודע אללה את אשר יעשו"
        },
        {
            "chapter": 35,
            "verse": 9,
            "text": "ואללה, הוא אשר ישלח את הרוחות להעלות עננים. אנו מוליכים אותם אל האדמות המתות, ונחיה בהם את הארץ לאחר מותה. וכזאת היא התחייה"
        },
        {
            "chapter": 35,
            "verse": 10,
            "text": "אם מישהו רוצה תהילה, הודע לו שהתהילה שייכת כולה לאללה. המילים הטובות עולות אליו, והוא זה שמרומם את המעשים הטובים. והחורשים רעה, להם מחכה עונש כבד, וכל מזימותיהם תיכשלנה"
        },
        {
            "chapter": 35,
            "verse": 11,
            "text": "ואללה ברא אתכם מעפר, אחר-כך מטיפה, אחר-כך עשה אתכם זוגות, אין נקבה הרה או יולדת שלא על דעתו, ואין אריכות ימים או קוצר ימים ניתנים בלי שיהיה הדבר רשום בספר ברור, והדבר קל מאוד עבור אללה"
        },
        {
            "chapter": 35,
            "verse": 12,
            "text": "שני הימים אינם שווים כי האחד מימיו טעימים, מתוקים ונעימים לשתייה, והשני מימיו מלוחים ומרים. אך משניהם תאכלו בשר טרי, ותוציאו לכם תכשיטים אשר תלבשו(כמו הפנינים). ותראה את האניות מפליגות בהם לחפש פרנסה בחסדו, ולמען תודו לו"
        },
        {
            "chapter": 35,
            "verse": 13,
            "text": "אללה יביא את הלילה אל תוך היום, ויביא את היום אל תוך הלילה. והוא הכניע לפיקודו את השמש ואת הירח, וכל אחד מהם ינוע במסלולו עד מועד מוגדר. זה אללה ריבונכם, לו המלכות. ואמנם אלה אשר קוראים אליהם במקום אללה, אין להם שלטון אפילו על קליפה של תמר"
        },
        {
            "chapter": 35,
            "verse": 14,
            "text": "אם תקראו להם, הם לא ישמעו את קריאתכם, ולו היו שומעים לא היו נענים. וביום תחיית-המתים יכחישו את קשריהם אתכם, והם לא יגידו לכם (את הצדק) כמו זה אשר יודע הכול"
        },
        {
            "chapter": 35,
            "verse": 15,
            "text": "הוי האנשים! אתם אלה אשר נזקקים לאללה, ואללה הוא העשיר והמהולל"
        },
        {
            "chapter": 35,
            "verse": 16,
            "text": "אם ירצה, יעבירכם מן העולם ויביא במקומכם ברואים חדשים"
        },
        {
            "chapter": 35,
            "verse": 17,
            "text": "ולא יקשה על אללה לעשות כך"
        },
        {
            "chapter": 35,
            "verse": 18,
            "text": "אף אחד לא יישא משא של אדם אחר, ואם תקרא (לאחרים) נפש עמוסה (בחטאים) לשאת את משאה, לא יישאו את משאה במקומה, אפילו שהיה קרוב משפחה. אכן, הזהר את היראים את ריבונם בסתר ואת המקיימים את התפילה. כל מי שיטהר את עצמו ירוויח מזה המון, וסוף כולם לשוב אל אללה"
        },
        {
            "chapter": 35,
            "verse": 19,
            "text": "העיוור והרואה אינם שווים"
        },
        {
            "chapter": 35,
            "verse": 20,
            "text": "וגם לא החושך ולא האור"
        },
        {
            "chapter": 35,
            "verse": 21,
            "text": "ולא הצל ולא הלהט"
        },
        {
            "chapter": 35,
            "verse": 22,
            "text": "וגם המתים והחיים אינם שווים זה לזה. אללה ישמיע קולו באוזני מי שירצה, ואולם לא תשמיע את קולך לאלה אשר בקברים"
        },
        {
            "chapter": 35,
            "verse": 23,
            "text": "אתה אינך אלא מזהיר"
        },
        {
            "chapter": 35,
            "verse": 24,
            "text": "אנו שלחנוך עם הצדק כמבשר ומזהיר. אין אומה שלא הופיע מקרבה שליח מזהיר"
        },
        {
            "chapter": 35,
            "verse": 25,
            "text": "ואם יתכחשו לך, הרי גם התכחשו לאלה אשר שלפניך, אשר באו השליחים אליהם עם אותות בהירים וכתבים וספר המביא הארה"
        },
        {
            "chapter": 35,
            "verse": 26,
            "text": "אז הענשתי את אלה אשר כפרו, וכמה איום היה העונש"
        },
        {
            "chapter": 35,
            "verse": 27,
            "text": "האם לא ראית שאללה מוריד מים מן השמים ומוציא צמחים שונים? ומן ההרים יש כאלה עם דרכים לבנות ואדומות בצבעים וגוונים שונים, ואף (הרים) שחורים כעורב"
        },
        {
            "chapter": 35,
            "verse": 28,
            "text": "וכך גם האדם, והחיות והמקנה, לכל אחד מהם יש הצבע השונה שלו? אומנם המלומדים הם היראים את אללה מבין עבדיו, ואכן אללה הוא העזוז והסלחן"
        },
        {
            "chapter": 35,
            "verse": 29,
            "text": "אכן, אלה הקוראים בספרו של אללה, והמקיימים את התפילה, ותורמים ממה שהענקנו להם בסתר או בגלוי, להם מחכה אוצר בלתי מתכלה"
        },
        {
            "chapter": 35,
            "verse": 30,
            "text": "אשר ישלם להם את גמולם ויוסיף להם מחסדו, כי הוא הסולח והגומל"
        },
        {
            "chapter": 35,
            "verse": 31,
            "text": "הספר אשר גילינו לך הוא הצדק, ומאשר את מה שקדם לו(את ספרי הקודש הקודמים), כי אללה בקי בכול ורואה הכול"
        },
        {
            "chapter": 35,
            "verse": 32,
            "text": "אכן, נתנו את הספר לאלה אשר בחרנו מבין עבדינו. ביניהם יש כאלה המקפחים את עצמם, מהם העושים (רק) כנדרש מהם, ומהם מקדימים לעשות מעשים טובים. זה הוא החסד הגדול מאללה"
        },
        {
            "chapter": 35,
            "verse": 33,
            "text": "הם ייכנסו לגני העדן ושם יקושטו בצמידים של זהב ובפנינים ומלבושי משי"
        },
        {
            "chapter": 35,
            "verse": 34,
            "text": "ויאמרו: “התודות לאללה אשר העביר מעלינו את היגון, אכן ריבוננו סולח וגומל"
        },
        {
            "chapter": 35,
            "verse": 35,
            "text": "בחסדו הוא הכניס אותנו אל המשכן הנצחי, שבו עצב ותשישות לא יגעו בנו"
        },
        {
            "chapter": 35,
            "verse": 36,
            "text": "אך אלה אשר כפרו יישארו באש הגיהינום. לא נגזור עליהם מוות שימותו אכן, ולא יופחת עונשם בה, וכך נגמול לכל כופר"
        },
        {
            "chapter": 35,
            "verse": 37,
            "text": "והם יצעקו מהגיהינום “ריבוננו! הוצא אותנו מכאן! אנחנו נעשה מעשים טובים, לא כמו שהיינו עושים לפני זה!!!”. והוא יגיד להם: וכי לא הארכנו את חייכם די והותר כדי שייזכר כל הרוצה להיזכר? ואף בא אליכם המזכיר! לכן טעמו עכשיו (את טעמו המר של העונש!), אכן, אין מחלץ לכופרים"
        },
        {
            "chapter": 35,
            "verse": 38,
            "text": "אללה יודע את כל נסתרות השמים והאיץ. הוא גם יודע היטב את אשר יש בלבבות"
        },
        {
            "chapter": 35,
            "verse": 39,
            "text": "זה הוא אשר הקים אתכם דור אחרי דור למשול בארץ. על זה אשר כופר בו, מוטלת האחריות לכפירתו המוסיפה לו שנאה ואבדון מידי ריבונו"
        },
        {
            "chapter": 35,
            "verse": 40,
            "text": "אמור להם: “הראיתם את השותפים, אלה אשר קוראים אתם אליהם במקום אללה? הראו לי את אשר בראו מן הארץ! שאולי יש להם שותפות בבריאת השמיים? או אולי נתנו להם ספר אשר מבהיר להם הכול? לא ולא! המקפחים מבטיחים ומעניקים איש לרעהו רק שקר נטול יסוד"
        },
        {
            "chapter": 35,
            "verse": 41,
            "text": "אכן אללה מחזיק בשמים ובארץ כדי שלא יחדלו מלהתקיים, ואם יחדלו מלהתקיים, לא יחזיק בהם אף אחד אחר! ואכן, הוא הסבלן והסלחן"
        },
        {
            "chapter": 35,
            "verse": 42,
            "text": "והם נשבעו באללה את שבועותיהם הכי עמוקות, כי אם יבוא אליהם מזהיר, הם יהיו ישרים יותר מכל אומה אחרת. אך בבוא אליהם המזהיר, זה רק הגביר את התנגדותם ויהירותם"
        },
        {
            "chapter": 35,
            "verse": 43,
            "text": "זאת כי הם התהלכו בשאננות על פני האדמה וחרשו רעה, אך המזימה לעשות את הרע תדבק רק בזומם אותה. האם הם יכולים לצפות שננהג בהם אחרת מאשר נהגנו עם קודמיהם? ולא תמצא לדרך של אללה שינוי, ולא תמצא לדרך של אללה תחליף"
        },
        {
            "chapter": 35,
            "verse": 44,
            "text": "האם לא סיירו בארץ וראו מה היה סופם של אלה אשר היו לפניהם? הם היו חזקים מהם, ואולם אין זבו שאללה אינו יכול לגבור עליו, לא בשמים ולא בארץ. הוא יודע הכול, והוא כל-יכול"
        },
        {
            "chapter": 35,
            "verse": 45,
            "text": "ולו היה אללה מעניש את האנשים לפי עשייתם, לא היה משאיר שום בריה על פני האדמה, אן הוא דוחה את עונשם עד למועד קבוע, אולם כאשר יגיע המועד הקבוע להם, הם ידעו שאללה אכן רואה תמיד את עבדיו"
        },
        {
            "chapter": 36,
            "verse": 1,
            "text": "יא.סין. (י.ס)"
        },
        {
            "chapter": 36,
            "verse": 2,
            "text": "(שבועה) והקוראן החכם"
        },
        {
            "chapter": 36,
            "verse": 3,
            "text": "אכן אתה אחד מהשליחים"
        },
        {
            "chapter": 36,
            "verse": 4,
            "text": "בדרכם של הישרים"
        },
        {
            "chapter": 36,
            "verse": 5,
            "text": "אכן הורד מאת העזוז והרחום"
        },
        {
            "chapter": 36,
            "verse": 6,
            "text": "כדי שתזהיר בו את בני האדם אשר טרם הוזהרו אבותיהם, ולכן הם אינם מודעים"
        },
        {
            "chapter": 36,
            "verse": 7,
            "text": "כבר הסברות התגלו כנכונות נגד רובם, אן הם לא יאמינו"
        },
        {
            "chapter": 36,
            "verse": 8,
            "text": "והנה אנחנו שמנו על צוואריהם מוטות שמגיעות עד סנטרם, ולכן ראשיהם מורמים"
        },
        {
            "chapter": 36,
            "verse": 9,
            "text": "והצבנו חוצץ לפניהם וחוצץ מאחוריהם, וכיסינו את פיניהם כך שהם אינם רואים"
        },
        {
            "chapter": 36,
            "verse": 10,
            "text": "לכן זה אותו דבר עבורם אם תזהיר אותם או לא תזהיר אותם, כי הם לא יאמינו"
        },
        {
            "chapter": 36,
            "verse": 11,
            "text": "אתה תצליח להזהיר רק את זה אשר הולך אחרי התזכורת, ויירא את הרחמן בסתר. בשר לו את סליחת החטאים וגמול שופע"
        },
        {
            "chapter": 36,
            "verse": 12,
            "text": "אכן אנחנו נחיה את המתים. ואנו מתעדים את כל המעשים אשר שלחו לפניהם ואת מה שהם השאירו אחריהם"
        },
        {
            "chapter": 36,
            "verse": 13,
            "text": "את כל זה אנו אכן כותבים בספר המתעד הכול באופן בהיר. משול להם משל על אנשי העיר אשר הגיעו אליה השליחים"
        },
        {
            "chapter": 36,
            "verse": 14,
            "text": "כאשר שלחנו להם שני שליחים, והם התכחשו לשניהם, אז חיזקנו אותם בשלישי, והם אמרו, “אכן אנחנו נשלחנו אליכם"
        },
        {
            "chapter": 36,
            "verse": 15,
            "text": "אמרו: “אינכם אלא אנשים כמונו, והרחמן לא הוריד דבר, כל אשר אתם אומרים שקר.”"
        },
        {
            "chapter": 36,
            "verse": 16,
            "text": "אמרו: “ריבוננו יודע, כי אכן אנחנו נשלחנו אליכם”"
        },
        {
            "chapter": 36,
            "verse": 17,
            "text": "וכי עלינו רק למסור את המסר הבהיר"
        },
        {
            "chapter": 36,
            "verse": 18,
            "text": "אמרו: “אתם הבאתם לנו מזל רע. אם לא תפסיקו, נסקול אתכם באבנים וננחית עליכם עונש כואב ״"
        },
        {
            "chapter": 36,
            "verse": 19,
            "text": "אמרו(השליחים): \"מזלכם הרע תלוי בכם. האם אתם כועסים משום שהוזכר לכם הצדק? אכן חציתם כל גבול!”"
        },
        {
            "chapter": 36,
            "verse": 20,
            "text": "ואז בא איש מקצה העיר בריצה ואמר: “הוי בני עמי! היצמדו לדרך השליחים"
        },
        {
            "chapter": 36,
            "verse": 21,
            "text": "היצמדו לדרך אלה אשר לא יבקשו מכם גמול, שהרי הם מודרכים"
        },
        {
            "chapter": 36,
            "verse": 22,
            "text": "וכי מדוע לא אעבוד את אשר ברא אותי ואת אשר אליו תשובו"
        },
        {
            "chapter": 36,
            "verse": 23,
            "text": "האם אעשה לי אלוה מלבדו?! אם אללה הרחמן ירצה להמיט עליי רעה, לא תועיל לי המלצתם בכלום והם לא יחלצוני"
        },
        {
            "chapter": 36,
            "verse": 24,
            "text": "אם כך אעשה, ודאי אהיה בתעייה גדולה"
        },
        {
            "chapter": 36,
            "verse": 25,
            "text": "אכן מאמין אני בריבונכם, שמעו נא לי”"
        },
        {
            "chapter": 36,
            "verse": 26,
            "text": "נאמר (מאת ריבונו): “היכנס אל גן העדן”. והוא אמר” “אוי, אילו רק ידעו בני עמי"
        },
        {
            "chapter": 36,
            "verse": 27,
            "text": "את אשר סלח לי ריבוני וקבע את מקומי בין המכובדים (בגן עדן)”"
        }
    ]
}
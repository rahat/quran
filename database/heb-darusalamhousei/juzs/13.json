{
    "juzs": [
        {
            "chapter": 12,
            "verse": 53,
            "text": "ואינני מזכה את עצמי, כי היצר של האדם מדיח אותו לעשות את הרע, פרס לאשר עליו ירחם ריבוני. כי ריבוני הוא הסלחן והרחום"
        },
        {
            "chapter": 12,
            "verse": 54,
            "text": "ואמר המלך: “הביאו אותו אליי ואקח אותו לעצמי ״. וכאשר הוא בא, המלך אמר לו: “הנך מהיום תשכון אתנו, ואמין בשבילנו”"
        },
        {
            "chapter": 12,
            "verse": 55,
            "text": "אז אמר: ״ מנה אותי אחראי למאגרי הארץ, כי אני שומר מסור ובעל ידע רב”"
        },
        {
            "chapter": 12,
            "verse": 56,
            "text": "וכך ביססנו את מעמדו של יוסף בארץ, להתהלך בתוכה בכל מקום אשר ירצה, וכך נעניק רחמינו לאשר נרצה ולא נגרע משכרם של המיטיבים"
        },
        {
            "chapter": 12,
            "verse": 57,
            "text": "ואולם גמול העולם הבא טוב יותר לאלה אשר האמינו והיו יראים (מאללה)"
        },
        {
            "chapter": 12,
            "verse": 58,
            "text": "והאחים של יוסף הגיעו והציגו את עצמם לפניו, הוא הכיר אותם, אך הם לא הכירו אותו"
        },
        {
            "chapter": 12,
            "verse": 59,
            "text": "אולם לאחר שסיפק להם את צורכיהם, אמר: “הביאו אליי את אחיכם מצד אביכם. הלא תראו כי אני מעניק את המידה במלואה, וכי אני המועדף שבמארחים"
        },
        {
            "chapter": 12,
            "verse": 60,
            "text": "ואם לא תביאו אותו אליי, לא תהיה לכם עוד תבואה מאתי ולא תוכלו להגיע אלי יותר”"
        },
        {
            "chapter": 12,
            "verse": 61,
            "text": "הם אמרו: “ננסה לשכנע את אביו לשלוח אותו אתנו, ואכן נעשה כמיטב יכולתנו!”"
        },
        {
            "chapter": 12,
            "verse": 62,
            "text": "ואמר (יוסף) למשרתיו: “שימו את כספם באמתחותיהם למען ימצאוהו בשובם למשפחותיהם, אולי יחזרו”"
        },
        {
            "chapter": 12,
            "verse": 63,
            "text": "וכשחזרו אל אביהם הם אמרו: “הוי, אבינו! נמנע המזון מאתנו, על כן לח עמנו את אחינו למען נביא סחורה. ואנו עליו שומרים”"
        },
        {
            "chapter": 12,
            "verse": 64,
            "text": "אמר (יעקוב): “האוכל להאמין לכם שתשמרו עליו כשם שהאמנתי לכם שתשמרו על אחיו לפני זה? אללה הוא הטוב שבשומרים והוא הרחום שברחומים”"
        },
        {
            "chapter": 12,
            "verse": 65,
            "text": "וכאשר פתחו את אמתחותיהם, והנה מצאו שכספם הוחזר אליהם. והם אמרו: “הוי, אבינו! מה עוד נבקש! הנה כספנו הוחזר אלינו, ונוכל לפרנס את משפחותינו, ונשמור על אחינו, ונקבל משא טוב יותר, מה שהבאנו כעת זה רק מעט.”"
        },
        {
            "chapter": 12,
            "verse": 66,
            "text": "אמר: “אני לא אשלח אותו אתכם אלא לאחר שתתחייבו בשבועה לפני אללה שתחזירו אותו אליי, אלא אם כן לא תוכלו להגן אפילו על עצמכם”. וכאשר נשבעו לו, אמר: “אללה מפקח על אשר הסכמנו”"
        },
        {
            "chapter": 12,
            "verse": 67,
            "text": "ואמר: “הוי, בניי! אל תכנסו משער אחד אלא משערים שונים, אינני יכול לעזור לכם בכלל בפני (גורל) אללה. כי ההחלטה בידו, ועליו אסמוך, ועליו יישענו הנסמכים”"
        },
        {
            "chapter": 12,
            "verse": 68,
            "text": "וכאשר נכנסו כפי שאמר להם אביהם, ואכן לא הייתה להם שום יכולת בפני (גורל) אללה. זו הייתה רק משאלה בלב של יעקוב אשר הוא הביע. הוא היה בעל ידע אשר הענקנו לו, אבל רוב האנשים אינם יודעים"
        },
        {
            "chapter": 12,
            "verse": 69,
            "text": "כאשר (האחים) נכנסו אל יוסף, הוא קיבץ אליו את אחיו(בנימין), אמר לו: “אכן, אני אחיך, אך אל תצטער על אשר הם היו עושים”"
        },
        {
            "chapter": 12,
            "verse": 70,
            "text": "ולאחר שסיפק את צורכיהם במזון, הוא הניח את כוס המשקל באמתחת אחיו. אז כרוז קרא: “אתם אנשי השיירה! גנבים אתם!”"
        },
        {
            "chapter": 12,
            "verse": 71,
            "text": "אמרו ופנו אליהם: “ומה אבד לכם?”"
        },
        {
            "chapter": 12,
            "verse": 72,
            "text": "אמרו: “אבד לנו הגביע של המלך, ומי שיחזיר אותו יקבל משא של גמל נוסף, וזה באחריותי ״"
        },
        {
            "chapter": 12,
            "verse": 73,
            "text": "אמרו (האחים): “אנו נשבעים באללה! ואתם כבר יודעים כי לא באנו להשחית בארץ וכי אין אנו גנבים”"
        },
        {
            "chapter": 12,
            "verse": 74,
            "text": "אז אמרו(אנשיו של יוסף): “ומה הוא עונשו של הגנב, אם אתם משקרים?”"
        },
        {
            "chapter": 12,
            "verse": 75,
            "text": "אמרו (האחים): “העונש המגיע לזה שבאמתחתו תימצא הגניבה, זה שהוא יהיה לעבד, כך אנו מענישים את המקפחים”"
        },
        {
            "chapter": 12,
            "verse": 76,
            "text": "אז הוא התחיל (לחפש) באמתחות של אחיו לפני שחיפש (באמתחת) של אחיו, ולבסוף הוציא אותו (הגביע) מאמתחתו של אחיו(בנימין), אכן הדרכנו את יוסף אל התחבולה הזאת, משום שלא היה ביכולתו לפי דין המלך לקחת את אחיו בלי סיבה, אלא אם ירצה אללה. אנחנו מעלים בדרגות את אשר נרצה, ומעל כל איש דעת מצוי מי שהוא בעל דעת בקי ממנו"
        },
        {
            "chapter": 12,
            "verse": 77,
            "text": "ואז אמרו האחים: “אם הוא גנב אז בסח גם אחיו (יוסף) גנב לפניו!”. יוסף(שמע אותם, אך) שמר זאת בליבו ולא העיר להם על כך, ואמר: (בליבו), “המעמד שלכם הוא הרבה יותר גרוע ממה שאתם אומרים ואללה יודע יותר ממה אשר אתם מתארים”"
        },
        {
            "chapter": 12,
            "verse": 78,
            "text": "אז אמרו (האחים): ״ כבוד השליט! יש לו אב זקן וישיש, על כן קח לך אחד מאתנו במקומו, רואים אנו כי אתה איש רב חסד”"
        },
        {
            "chapter": 12,
            "verse": 79,
            "text": "אמר: “ישמרנו אללה! לא ניקח אלא את זה אשר אצלו מצאנו את חפצנו, אחרת אנו נהיה מקפחים ״"
        },
        {
            "chapter": 12,
            "verse": 80,
            "text": "לאחר שהם איבדו תקווה מזה, הם התייעצו ביניהם. אמר האח הגדול שבהם: “אתם יודעים כי אביכם קיבל מכם התחייבות בשמו של אללה, וכבר קודם לא קיימתם את הבטחתכם כלפי יוסף. לכן אני לא אעזוב את הארץ הזאת עד שירשה לי אבי, או עד אשר יצווה אותי אללה, כי הוא הטוב שבשופטים"
        },
        {
            "chapter": 12,
            "verse": 81,
            "text": "שובו אל אביכם והגידו לו, הוי אבינו! בנך אכן גנב, ורק על אשר ידענו נעיד ואין אנו יודעים את הנסתר"
        },
        {
            "chapter": 12,
            "verse": 82,
            "text": "ושאל את אנשי העיר אשר היינו בה ואת אנשי השיירה אשר באנו בה. אנו אכן אומרים את הצדק!”"
        },
        {
            "chapter": 12,
            "verse": 83,
            "text": "אמר: “לבכם השיאכם לעולל דבר-מה. עלי להתאזר בסבלנות, ויתכן שאללה יחזיר את כולם אליי, כי הוא היודע והחכם”"
        },
        {
            "chapter": 12,
            "verse": 84,
            "text": "ואז התרחק מהם (והרהר): “יגוני גדול ביותר על אובדנו של יוסף”. העיניים שלו חשכו מרוב עצב, והוא כולו התמלא בצער ויגון"
        },
        {
            "chapter": 12,
            "verse": 85,
            "text": "אמרו: “באללה! האם לא תפסיק להזכיר את יוסף עד שייגמר לך הכוח או תמות?”"
        },
        {
            "chapter": 12,
            "verse": 86,
            "text": "אמר להם: “אני רק מתלונן על צערי ויגוני לאללה, אללה גרם לי לדעת דברים שאינכם יודעים”"
        },
        {
            "chapter": 12,
            "verse": 87,
            "text": "“הוי, בניי! לכו ובקשו לגלות ידיעות על יוסף ועל אחיו, ואל התייאשו מן הרחמנות של אללה, כי רק אנשים כופרים מתייאשים מהרחמנות של אללה”"
        },
        {
            "chapter": 12,
            "verse": 88,
            "text": "וכאשר נכנסו אליו (אל יוסף) אמרו: “הוי כבוד השליט! מצוקה פגעה בנו ובבני ביתנו, והבאנו מעט כסף, תן לנו בבקשה מידת מזון מלאה או עשה צדקה עמנו, כי אללה גומל לנותני צדקה”"
        },
        {
            "chapter": 12,
            "verse": 89,
            "text": "(יוסף) אמו להם: “האם אתם זוכרים את מה שעשיתם ליוסף ולאחיו בהיותכם נבערים?”"
        },
        {
            "chapter": 12,
            "verse": 90,
            "text": "הם אמרו: “האם אתה בצדק יוסף!”, אז הוא אמו להם: “אכן, אני יוסף וזה אחי, אללה העניק לנו חסד הצדק הוא שאללה לא יגווע מהגמול של המכזיבים”"
        },
        {
            "chapter": 12,
            "verse": 91,
            "text": "הם אמרו: “באללה! אכן אללה רומם אותו מעלינו, ואנו אכן היינו חוטאים”"
        },
        {
            "chapter": 12,
            "verse": 92,
            "text": "אמו: “היום אין אשמה עליכם, ואללה יסלח לכם, כי הוא הרחום ברחומים"
        },
        {
            "chapter": 12,
            "verse": 93,
            "text": "קחו את חולצתי זו והניחוה על פני אבי וכן יאירו עיניו, אחו כן הביאו את כל בני ביתכם”"
        },
        {
            "chapter": 12,
            "verse": 94,
            "text": "כאשר יצאה השיירה, אמו אביהם: “אולי תחשבו שאני מדמיין, אן בוודאות הרחתי את הריח של יוסף..”"
        },
        {
            "chapter": 12,
            "verse": 95,
            "text": "אמרו: “באללה! עדיין אכן אתה שקוע בטעותך הקודמת”"
        },
        {
            "chapter": 12,
            "verse": 96,
            "text": "כאשר הגיעה הבשורה הטובה והניחו את החולצה של יוסף על פניו(של יעקוב), הוא שב לראות, ואז אמר: “הלא אמרתי לכם, כי אני יודע מאללה את אשר אינכם יודעים?!”"
        },
        {
            "chapter": 12,
            "verse": 97,
            "text": "הם אמרו: ״ הוי, אבינו! בקש למעננו סליחה מאללה על חטאינו, כי אכן היינו חוטאים”"
        },
        {
            "chapter": 12,
            "verse": 98,
            "text": "אמו: “אבקש מריבוני לסלוח לכם, כי הוא הסולח והרחום”"
        },
        {
            "chapter": 12,
            "verse": 99,
            "text": "וכאשר הם נכנסו אל יוסף, הוא קיבץ אליו את הוויו ואמו להם: “היו ברוכים במצרים, אם ירצה אללה”"
        },
        {
            "chapter": 12,
            "verse": 100,
            "text": "ואז הוא העלה את הוריו על כיסא הכבוד וכולם סגדו לו. ואמר “אבא! הנה פשר חלומי, ריבוני הגשים אותו, הוא עשה אתי חסד כאשר הוא שחרר אותי מבית הסוהר, והביאו אתכם אליי מן המדבר, לאחר שהשטן גרם פירוד ביני לבין אחיי, כי ריבוני המיטיב והעושה חסד למי שהוא רוצה, והוא היודע והחכם"
        },
        {
            "chapter": 12,
            "verse": 101,
            "text": "ריבוני! אתה הענקת לי מלכות ולימדתני את פשר החלומות. אתה בורא השמים והארץ, והאדון שלי בעולם- הזה ובעולם-הבא. הבא עליי את המוות בעודי מוסלם (מתמסר), וצרפני אל הישרים”"
        },
        {
            "chapter": 12,
            "verse": 102,
            "text": "זהו אחד מן המקרים הנסתרותם אשר אנו מגלים לך (מוחמד), שהרי לא היית איתם כאשר הם החליטו לעשות את מה שעשו וכשהם תכננו את המזימה"
        },
        {
            "chapter": 12,
            "verse": 103,
            "text": "אך רוב האנשים אינם מאמינים אפילו אם תשקוד"
        },
        {
            "chapter": 12,
            "verse": 104,
            "text": "ואין אתה מבקש גמול מהם על כך, שהרי זה (הקוראן) הוא הזכרה לכל העולמים"
        },
        {
            "chapter": 12,
            "verse": 105,
            "text": "רבים הם האותות שבשמים ובארץ אשר הם רואים כל הזמן אך פונים להם עורף"
        },
        {
            "chapter": 12,
            "verse": 106,
            "text": "לא יאמינו רבים מהם באללה אלא כשהם משתפים (אלילים)"
        },
        {
            "chapter": 12,
            "verse": 107,
            "text": "האם הם בטוחים שהעונש חובק הכול של אללה לא ינחת עליהם? או שלא תבוא עליהם השעה (יום הדין) בהפתעה, מבלי שהם ירגישו"
        },
        {
            "chapter": 12,
            "verse": 108,
            "text": "אמור: “זה הוא השביל שלי! אני קורא להאמין באללה! ועל בסיס של הוכחה ברורה, אני ואלה שהולכים אחרי השבח לאללה! ואין אני מבין המשתפים (עבודה זרה)!”"
        },
        {
            "chapter": 12,
            "verse": 109,
            "text": "ולא שלחנו לפניך אלא גברים מקרבכם אשר השרינו עליהם השראה. האם לא יתהלכו בארץ לראות מה היה סופם של אלה שקדמו להם? והעולם הבא טוב יותר ליראים, האם לא תשכילו להבין"
        },
        {
            "chapter": 12,
            "verse": 110,
            "text": "כאשר שליחינו איבדו תקווה וחשבו שנאמר להם כי הם משקרים, הגיעה אליהם ישועתנו, חילצנו את כל מי שרצינו (מהצדיקים), אך לא חסכנו את עונשנו מהאנשים הכופרים המכחשים"
        },
        {
            "chapter": 12,
            "verse": 111,
            "text": "בסיפורם היה טמון לקח לבעלי תבונה. אין הם סיפורים שאפשר לבדותם, אלא אישור לספרי הקודש הקודמים, וביאור כל העניינים החשובים, והדרכה, ורחמים לאנשים אשר יאמינו"
        },
        {
            "chapter": 13,
            "verse": 1,
            "text": "אליף.לאם.מים.רא, אלה הם אותותיו (משפטיו) של הספר (הקוראן), וזה אשר הורד אליך מריבונך הוא הצדק, אבל רוב האנשים אינם מאמינים"
        },
        {
            "chapter": 13,
            "verse": 2,
            "text": "אללה הוא אשר רומם את השמים ללא תמיכה הנראית לעין, ולאחר מכן הוא עלה בפאר על כס המלכות. הוא קבע שהשמש והירח ינועו במסלוליהם לזמן מוגדר. הוא מתכנן את הצווים כולם ומבהיר לכם את האותות למען תהיו בטוחים בפגישת ריבונכם (ביום הדין)"
        },
        {
            "chapter": 13,
            "verse": 3,
            "text": "והוא שסח את הארץ ואז הציב עליה הרים גבוהים, והזרים בה נהרות, יצר לכם פרי, מכל פרי שני מינים, והוא עוטה על היום את הלילה. בכל זה יש אותות לאנשים מבינים"
        },
        {
            "chapter": 13,
            "verse": 4,
            "text": "ובארץ עשה קטעים סמוכים זה לזה (אבל שונים זה מזה), ובכל הארץ עשה כרמים של ענבים ודגנים ודקלים דומים ושונים, שכולם מקבלים השקיה מאותם המים. אומנם אנו מבדילים ביניהם בטעם וריח, ובזה אותות לאנשים שישכילו להבין"
        },
        {
            "chapter": 13,
            "verse": 5,
            "text": "אם אתה מתפלא, התפלא על מה שהם אומרים: “האם אחר היותנו עפר ניווצר מחדש?” אלה אשר כפרו בריבונם. ואלה, כבלים יונחו על צוואריהם (ביום הדין), ואלה הם בוודאות שוכני האש (בגיהינום), ולנצח ישכנו בה"
        },
        {
            "chapter": 13,
            "verse": 6,
            "text": "הם מבקשים ממך להחיש (להם) את הרעה לפני הטובה. וכבר היו לפניהם עמים שכפרו וקבלו עונש. ריבונך סולח לבני אדם למרות היותם מקפחים, אך ריבונך גם מעניש בחומרה"
        },
        {
            "chapter": 13,
            "verse": 7,
            "text": "אומרים אלה אשר כפרו: “למה לא הורד לו נס מריבונו?”, אך אתה רק מזהיר, ולכל אומה יש מדריך"
        },
        {
            "chapter": 13,
            "verse": 8,
            "text": "אללה יודע מה ברחמה של כל אישה, והוא יודע על כל שינוי בתקופת ההיריון. וכל דבר אצלו לפי מידה מדויקת"
        },
        {
            "chapter": 13,
            "verse": 9,
            "text": "הוא היודע את הנסתר ואת הגלוי, והוא הכביר והנעלה"
        },
        {
            "chapter": 13,
            "verse": 10,
            "text": "בעיניו (של אללה) כולכם שווים, מי שמסתיר סוד או מגלה אותו, וזה המסתתר בחשיבת הלילה או מתהלך לאור"
        },
        {
            "chapter": 13,
            "verse": 11,
            "text": "יש לו שומרים מלפניו ומאחוריו, והם משגיחים עליו לפי הצו של אללה. אללה לא ישנה את המצב של אנשי קהילה אלא אם ישנו הם את מה שבליבם. ואם אללה ירצה לבחון עם בצרה, אין מי שיכול לעצור אותו, כי אין להם (הכופרים) אדון מלבדו"
        },
        {
            "chapter": 13,
            "verse": 12,
            "text": "הוא המראה לכם את הברק, וכך מעורר בכם פחד (מהעונש) ותקווה (לגשמי ברכה), והוא יוצר את העננים הכבדים המלאים במים"
        },
        {
            "chapter": 13,
            "verse": 13,
            "text": "הרעם משבח אותו ומהללו, וכן המלאכים, בשל יראתם מפניו. הוא שולח את סופות הברקים, לפגוע במי שירצה, אולם הכופרים מתווכחים(עם הנביא מוחמד) על אללה אשר אין לו מתחרה בגבורתו"
        },
        {
            "chapter": 13,
            "verse": 14,
            "text": "הקריאה הצודקת שייכת לו בלבד, ואלה אשר קוראים (לאלילים שונים) מלבדו, לא ייענו להם כלל. דומים הם למי שמושיט את כפות ידיו אל המים להביאם אל פיו, אך הם לא יגיעו אליו, כי קריאת הכופרים היא רק בתעייה ברורה"
        },
        {
            "chapter": 13,
            "verse": 15,
            "text": "כל אשר בשמיים ובארץ סוגד לאללה, מרצון או שלא מרצון, וכך גם עושים הצללים שלהם בוקר וערב"
        },
        {
            "chapter": 13,
            "verse": 16,
            "text": "אמור: “מי הוא ריבון השמים והארץ?”, אמור: “אללה!”. אמור: “ובכל זאת לקחתם לכם אדונים מלבדו, שאינם יכולים להועיל או להרע אפילו לעצמם.” אמור: “האם העיוור והרואה הם שווים? או החושך והאור? או שהם לקחו לעצמם שותפים (זולת אללה) אשר בראו כמו שאללה בורא, לכן אינם יכולים להבחין בין בריאת אללה לבריאת (השקר של) אליליהם?” אמור: “אללה בורא כל דבר והוא האחד והיחיד והמכניע”"
        },
        {
            "chapter": 13,
            "verse": 17,
            "text": "הוא הוריד מהשמיים מים אשר מילאו את הנחלים וגרמו להם לשפוע, כל אחד לפי מידתו, והזרם נשא קצף רב. קצף כמו זה אשר עולה ממתכת אשר יתיכו באש למען עשות תכשיטים וכלים. לזאת ימשיל אללה את הצדק וההבל, הקצף ייעלם, אך המועיל לאנשים יישאר בתוך האדמה. כך נותן אללה משלים"
        },
        {
            "chapter": 13,
            "verse": 18,
            "text": "לאלה אשר נענים לריבונם שפע של טוב . אך אלה אשר לא ייענו לו, גם אם יהיה ברשותם ארץ ומלואה ועוד כפל כפליים, הם יהיו מוכנים לשלם את זה כדי לפדות את עצמם ביום הדין, כי חשבונם יהיה קשה מאוד, ובגיהינום יהיה משכנם, וכמה נורא הוא המשכן שם"
        },
        {
            "chapter": 13,
            "verse": 19,
            "text": "היודע כי מה שהורד אליך(הקוראן) מעם ריבונך הוא אמת, האם (משלו כמשל) העיוור? אמנם רק בעלי-בינה יבינו"
        },
        {
            "chapter": 13,
            "verse": 20,
            "text": "הם אלה המקיימים את הברית עם אללה, ואינם מפירים את התחייבותם"
        },
        {
            "chapter": 13,
            "verse": 21,
            "text": "ואלה המחזקים את הקשר, אשר אללה ציווה לחזק, והיראים מריבונם, ומפחדים מחשבון סופי חמור"
        },
        {
            "chapter": 13,
            "verse": 22,
            "text": "ואלה המתאזרים בסבלנות כדי לרצות את פני ריבונם, ומקיימים את התפילה, והתורמים ממה שהענקנו להם בסתר ובגלוי, והודפים את הרעה בטובה- לכל אלה הגמול והאושר הסופי בעולם הבא"
        },
        {
            "chapter": 13,
            "verse": 23,
            "text": "הם ייכנסו אל גני העדן הנצחיים, הם וכל הישרים מבין אבותיהם, ורעיותיהם, וילדיהם, המלאכים ייגשו אליהם מכל עבר ויברכו אותם"
        },
        {
            "chapter": 13,
            "verse": 24,
            "text": "”שלום עליכם! על אשר הייתם בחייכם בעלי סבלנות, מה טוב ומה נעים הגמול הסופי שלכם”"
        },
        {
            "chapter": 13,
            "verse": 25,
            "text": "אולם אלה המפירים את הברית אשר כרתו עם אללה, והקוטעים כל קשר אשר ציווה אללה לחזק ומפיצי השחיתות בארץ, עליהם תיפול הקללה, ולהם המשכן הסופי הגרוע ביותר"
        },
        {
            "chapter": 13,
            "verse": 26,
            "text": "אללה מפרנס ביד רחבה או בהפחתה את מי שירצה. ונהנו מהעולם הזה, אך חיי העולם הזה הם רק הנאה חולפת לעומת העולם הבא"
        },
        {
            "chapter": 13,
            "verse": 27,
            "text": "ואומרים אלה אשר כפרו: “לו היה יורד לו נס מריבונו?” אמור: “אללה מוליך שולל את מי שהוא רוצה, ומדריך אליו את מי שהוא רוצה.”"
        },
        {
            "chapter": 13,
            "verse": 28,
            "text": "אלה אשר האמינו והלב שלהם מצא בטחון בזכר (באמונה ב) אללה. כי אכן הלב יכול לחוש ביטחה בזכר (באמונה ב) אללה"
        },
        {
            "chapter": 13,
            "verse": 29,
            "text": "אלה אשר האמינו ועושי הטובות, יהיה גמול טוב להם, וכמה טובה השיבה (לגן העדן)"
        },
        {
            "chapter": 13,
            "verse": 30,
            "text": "כמו כן, שלחנו אותך (מוחמד) אל אומה אשר לפניה חלפו אומות אחרות, למען תקרא בפניהם את אשר הורדנו אליך (הקוראן), אך למרות זאת הם כופרים ברחמן. אמור: “הוא ריבוני, שאין אלוה זולתו, ועליו אני סומך, ואליו אני פונה”"
        },
        {
            "chapter": 13,
            "verse": 31,
            "text": "ואפילו אם היה קוראן אשר מפניו הרים זזים ממקומם, ואשר היה גורם לארץ להתבקע, או היה גורם למתים לדבר (גם אז הכופרים לא יאמינו). אבל כל הדברים נתונים בסמכותו של אללה, האין אלה אשר האמינו יודעים כי אילו רצה אללה, היה מדריך (לאמונה) את האנשים כולם? אסונות לא יחדלו להכות באלה אשר כפרו או ליפול בקרבת בתיהם, בגלל מעשיהם הנבזים, עד אשר תתקיים הבטחת אללה. אללה לא יפר הבטחה"
        },
        {
            "chapter": 13,
            "verse": 32,
            "text": "וכבר לפניך זלזלו בשליחים, ואני נתתי שהות לאלה אשר כפרו, אך לבסוף הכיתי בהם, וכה נורא היה העונש"
        },
        {
            "chapter": 13,
            "verse": 33,
            "text": "ובכן, האם יש מישהו ראוי יותר מאשר זה אשר משגיח על כל נשמה? ובכל זאת הם המציאו שותפים לאללה. אמור: “קראו בשמותיהם! או שאתם מודיעים לאללה על מה שאינו יודע בארץ? או לחינם אתם מדברים?”. המזימות של אלה אשר כפרו נראות להם בעין(יפה), והם המשיכו להימנע מללכת בדרך הישר. ומי שאללה מוליך שולל, אין לו אף מדריך"
        },
        {
            "chapter": 13,
            "verse": 34,
            "text": "הם ייענשו בעולם הזה, והעונש של העולם הבא קשה יותר, ולא יהיה להם שום מגן מפני אללה"
        },
        {
            "chapter": 13,
            "verse": 35,
            "text": "זהו משל גן העדן אשר הובטח ליראים: נהרות זורמים מתחתיו, ופריו וצלליו מצויים בו לעולם. זה גמול אלה היראים, ואולם גמול הכופרים הוא האש (בגיהינום)"
        },
        {
            "chapter": 13,
            "verse": 36,
            "text": "ואלה אשר נתנו להם את הספר (מבין הנוצרים והיהודים, אלה שהאמינו בך) שמחים באשר הורד אליך (הקוראן), אך הכופרים (מבין אנשי הספר) מתנכרים לחלק ממנו. אמור: “צוויתי לעבוד רק את אללה ולא לצרף לו שותפים. אליו אני מתפלל, ואליו אני אחזור”"
        },
        {
            "chapter": 13,
            "verse": 37,
            "text": "כמו כן הורדנו אותו (הקוראן) בערבית כמקור לדיני משפט, לכן אם תנהג לפי נטיית לבם לאחר כל הדעת שהוענקה לך, לא יהיה לך עוזר ולא מגן מפני אללה"
        },
        {
            "chapter": 13,
            "verse": 38,
            "text": "וכבר שלחנו שליחים לפניך, ונתנו להם בנות-זוג וילדים, ואין שליח שיכול להביא אות בלי רשותו של אללה. לכל תקופה יש את ספר ההשראה שלה"
        },
        {
            "chapter": 13,
            "verse": 39,
            "text": "מוחק אללה מה שירצה ומאשר מה שהוא רוצה, כי אצלו מקור כל המצוות"
        },
        {
            "chapter": 13,
            "verse": 40,
            "text": "בין אם נראה לך חלק מהעונש אשר הועדנו, ובין אם תמות לפני זה, עליך רק להכריז, ואנחנו נערוך את החשבון"
        },
        {
            "chapter": 13,
            "verse": 41,
            "text": "האם אין הם רואים כי אנו באים אל הארץ ומצרים את גבולותיה? אללה שופט, ואין מי שיתעד למשפטו, והוא מהיר בעריכת הדין והחשבון"
        },
        {
            "chapter": 13,
            "verse": 42,
            "text": "וכבר תכננו אלה אשר היו לפניהם, אך אללה הוא השולט בכל מזימות (הכופרים) ומבטלן. הרי הוא יודע מה מבצעת כל נפש, והכופרים עוד ידעו למי יהיה הגמול הטוב (ביום הדין)"
        },
        {
            "chapter": 13,
            "verse": 43,
            "text": "אומרים אלה אשר כפרו: ״ אינך שליח מאללה!”, אמור: “די באללה כעד ביני ובינכם, ודי באלה אשר יש להם ידע מהספר ״"
        },
        {
            "chapter": 14,
            "verse": 1,
            "text": "אלף.לאם.ראא. זה הספר (הקוראן) אשר הורדנו אליך (מוחמד) כדי שתוציא את האנשים מן החושך אל האור ברשות ריבונם, אל השביל של העזוז והמהולל"
        },
        {
            "chapter": 14,
            "verse": 2,
            "text": "אללה אשר לו כל אשר בשמים ואשר בארץ. אבוי לכופרים מן העונש הקשה"
        },
        {
            "chapter": 14,
            "verse": 3,
            "text": "אלה המעדיפים את חיי העולם הזה על פני העולם הבא, ודוחים (אנשים) מהשביל של אללה, ורוצים שהדת של אללה תהיה עקומה. כל אלה (שקועים) בטעות חמורה"
        },
        {
            "chapter": 14,
            "verse": 4,
            "text": "ולא שלחנו שליח אלא כזה אשר מדבר בלשון עמו כדי שיבהיר להם את שליחותו. אללה מתעה את מי שהוא רוצה ומדריך את אשר ירצה, כי הוא העזוז והחכם"
        },
        {
            "chapter": 14,
            "verse": 5,
            "text": "וכבר שלחנו את משה עם אותותינו, (וצווינו עליו): “הוצא את עמך מהחושך אל האור, והזכר להם את ימי אללה, כי בהם אותות לכל המתאזר בסבלנות והמכיר תודה”"
        },
        {
            "chapter": 14,
            "verse": 6,
            "text": "וכאשר אמר משה לבני עמו: “זכרו את החסד אשר העניק לכם אללה בהצילו אתכם מאנשי פרעה אשר עינו אתכם עינוי נורא, ושחטו את בניכם והחיו את נשותיכם, ובזה מבחן מריבונכם עצום"
        },
        {
            "chapter": 14,
            "verse": 7,
            "text": "ואז ריבונכם הצהיר, אם תכירו טובה, ארבה להעניק לכם חסד, אך אם תכפרו, אכן קשה יהיה העונש”"
        },
        {
            "chapter": 14,
            "verse": 8,
            "text": "ומשה אמר: “גם אם תכפרו אתם וכל אשר חיים בארץ, הן, אללה הוא העשיר (אינו נזקק) המהולל”"
        },
        {
            "chapter": 14,
            "verse": 9,
            "text": "האם לא שמעתם על אלה שקדמו לכם מעמי נוח, עאד ות'מוד, וכל אלה אשר באו אחריהם, אין יודע עליהם אלא אללה. הביאו להם השליחים אשר נשלחו אליהם אותות ברורים, אך הם נשכו את כפות ידיהם (מתוך רוגז) ואמרו: “אנו כופרים באשר נשלחתם למסור לנו, ואנו מטילים ספק בכל אשר תקראו לנו להאמין בו”"
        },
        {
            "chapter": 14,
            "verse": 10,
            "text": "שליחיהם אמרו: “היש ספק באללה בורא השמים והארץ? הוא קורא לכם אליו כדי לסלוח לכם על חטאיכם ולתת לכם הארכה לזמן מוגדר ״ אמרו: “אין אתם אלא בני אנוש כמוט, ואתם רוצים למנוע אותנו מלעבוד את אשר עבדו אבותינו. הביאו לנו הוכחה ברורה!”"
        },
        {
            "chapter": 14,
            "verse": 11,
            "text": "שליחיהם אמרו: “אמנם אנו בני אנוש כמוכם, אך אללה מעניק את חסדו (בשליחות) למי שירצה מעבדיו, ואין ביכולתנו להביא לכם הוכחה אלא ברשות אללה, כי רק על אללה סומכים המאמינים”"
        },
        {
            "chapter": 14,
            "verse": 12,
            "text": "ולמה לא נסמוך על אללה שהנחה אותנו בדרכינו? אנו נסבול את פגיעותיכם, ועל אללה ייסמכו הנסמכים"
        },
        {
            "chapter": 14,
            "verse": 13,
            "text": "ואמרו אלה אשר כפרו לשליחיהם שלהם: “אנו נגרשכם מארצנו אם לא תשובו לדתנו”. אולם ריבונם אמר להם (לשליחים) “אנו נשמיד את המקפחים"
        },
        {
            "chapter": 14,
            "verse": 14,
            "text": "ונשכן אתכם בארץ אחריהם, כי זה גמולו של הירא מפניי והחושש מהתראתי (ביום הדין)”"
        },
        {
            "chapter": 14,
            "verse": 15,
            "text": "כאשר הם (השליחים) ביקשו את העזרה (מריבונם), ואז הפסיד כל מתנשא ועקשן"
        },
        {
            "chapter": 14,
            "verse": 16,
            "text": "לפניו הגיהינום, ושם יושקה במים רותחים"
        },
        {
            "chapter": 14,
            "verse": 17,
            "text": "וילגום אותם מבלי שיוכל לבלוע אותם, והמוות יבוא אליו מכל עבר, אך הוא לא ימות, כי עוד עונשים כבדים יותר (מחכים לו)"
        },
        {
            "chapter": 14,
            "verse": 18,
            "text": "משל אלה אשר כפרו בריבונם, דומים מעשיהם לאפר אשר פגעה בו רוח ביום סוער. הם לא יוכלו להפיק דבר ממה שהם עושים. זוהי הטעייה הרחוקה (מדרך הצדק)"
        },
        {
            "chapter": 14,
            "verse": 19,
            "text": "הלא תראה כי אללה ברא את השמים ואת הארץ בצדק? ואם ירצה ישמידכם ויביא ברואים חדשים במקומכם"
        },
        {
            "chapter": 14,
            "verse": 20,
            "text": "שהרי לא יקשה הדבר על אללה"
        },
        {
            "chapter": 14,
            "verse": 21,
            "text": "(וביום הדין) כאשר יופיעו כולם בפני אללה, יאמרו החלשים למתייהרים: “אנו הלכנו אחריכם (וצייתנו לכם), האם אתם יכולים לעזור לנו להסיר מעלינו מעט מעונשו של אללה?” (המתייהרים) יאמרו: “אילו הכוויננו אללה לאמונה, כי אז היינו מכווינים אתכם, ואולם אחת היא אם תקצר רוחנו או נתאזר בסבלנות, כי אין לנו מפלט (מן העונש)”"
        },
        {
            "chapter": 14,
            "verse": 22,
            "text": "ויגיד השטן כאשר ייחרץ הדין: ״ הן, אללה הבטיח לכם הבטחת אמת, ואילו אני הבטחתי לכם ולא קיימתי, ולא הייתה לי שום סמכות עליכם, זולת כי אני קראתי לכם ואתם נעניתם לי, ולכן אל תאשימו אותי והאשימו את עצמכם, לא אוכל לעזור לכם ואתם לא תעזרו לי, ואני מכחיש את השותפות (בעבודתו) עם אללה שאתם מייחסים לי”. אכן למקפחים עונש כואב"
        },
        {
            "chapter": 14,
            "verse": 23,
            "text": "יוכנסו אלה אשר האמינו ועושי הטובות אל גני עדן אשר נהרות זורמים מתחתיהם. לנצח יחיו שם ברשות ריבונם, וברכתם ביניהם שם תהיה “שלום”"
        },
        {
            "chapter": 14,
            "verse": 24,
            "text": "הלא תראה שאללה משווה מילה טובה לעץ טוב? שורשיו נטועים עמוק וענפיו פונים לשמיים"
        },
        {
            "chapter": 14,
            "verse": 25,
            "text": "ואת הפרי שלו ייתן בעונה לפי רשות ריבונו. ואללה ממשיל משלים לאנשים למען יזכרו"
        },
        {
            "chapter": 14,
            "verse": 26,
            "text": "נמשלה האמרה הרעה לעץ, רקוב עקור מן האדמה שאין לו קביעות"
        },
        {
            "chapter": 14,
            "verse": 27,
            "text": "אללה מחזק את אלה אשר האמינו במילים יציבות בעולם הזה ובעולם הבא. את המקפחים יתעה אללה, ואללה יעשה את אשר ירצה"
        },
        {
            "chapter": 14,
            "verse": 28,
            "text": "הלא ראית את אלה אשר החליפו את חסדי אללה בכפירה, והושיבו את בני עמם בנחלת אבדון"
        },
        {
            "chapter": 14,
            "verse": 29,
            "text": "גיהינום אשר בו ייצלו? וכה רע הוא המשכן בגיהינום"
        },
        {
            "chapter": 14,
            "verse": 30,
            "text": "והם עשו לאללה שותפים, כדי להדיח אנשים מהדרך של אללה. אמור: “התענגו לכם, אך סופכם שהושלכו אל אש הגיהינום”"
        },
        {
            "chapter": 14,
            "verse": 31,
            "text": "אמור לעבדיי אלה אשר האמינו: “שיקיימו את התפילה ויתנו ממה שהענקנו להם בסתר ובגלוי, בטרם יבוא יום אשר לא ייעשו בו כל מקח ומסחר ולא יתקיימו עוד קשרי ידידות”"
        },
        {
            "chapter": 14,
            "verse": 32,
            "text": "אללה הוא אשר ברא את השמים ואת הארץ והוריד מן השמים מים והוציא בה מכל הצמחים לפרנסתכם, והוא שהעמיד לשימושכם את האניות השטות בים, וגם העמיד לשימושכם את הנהרות"
        },
        {
            "chapter": 14,
            "verse": 33,
            "text": "והוא העמיד לשימושכם את השמש ואת הירח, אשר ינועו במסלולם בהתמדה, והעמיד לשימושכם את הלילה ואת היום"
        },
        {
            "chapter": 14,
            "verse": 34,
            "text": "והוא שהעניק לכם מכל מה שביקשתם. אם תנסו לספור את חסדי אללה לא תוכלו למנות את כולם, אך האדם מתמיד לקפח ואינו מכיר תודה"
        },
        {
            "chapter": 14,
            "verse": 35,
            "text": "וזכור כאשר אברהם אמר: “ריבוני! עשה את העיר הזאת (מכה) למקום מבטחים, והרחק אותי ואת בניי מעבודת האלילים"
        },
        {
            "chapter": 14,
            "verse": 36,
            "text": "ריבוני! הם התעו אנשים רבים, על כן, כל ההולך בדרכי הוא משלי, ומי שמתעד לי, הן אתה סלחן ורחום"
        },
        {
            "chapter": 14,
            "verse": 37,
            "text": "ריבוננו! הנה הושבתי מהצאצאים שלי בעמק בלתי פורה על-יד ביתך הקדוש (הכעבה). ריבוננו! זה על מנת שהם יקיימו את התפילה. לכן הסה את לב האנשים אליהם, ופרנס אותם מכל טוב, למען יכירו טובה"
        },
        {
            "chapter": 14,
            "verse": 38,
            "text": "ריבוננו! אתה יודע את כל אשר נסתיר ועלה, כי אין דבר הנסתר ממך, לא בארץ ולא בשמים"
        },
        {
            "chapter": 14,
            "verse": 39,
            "text": "השבח לאללה אשר העניק לי לעת זקנה את ישמעאל ואת יצחק. אכן, ריבוני שומע תפילת כל מבקש"
        },
        {
            "chapter": 14,
            "verse": 40,
            "text": "ריבוני! עזור לי לקיים את התפילה, וגם לצאצאים שלי אחריי. ריבוננו! קבל את תפילתי"
        },
        {
            "chapter": 14,
            "verse": 41,
            "text": "ריבוננו! סלח לי ולהוריי ולמאמינים ביום שיתחיל החשבון”"
        },
        {
            "chapter": 14,
            "verse": 42,
            "text": "אל תחשוב שאללה אינו מודע למעשה של החוטאים, הוא רק מאחר אותם עד ליום אשר בו יקפאו המבטים"
        },
        {
            "chapter": 14,
            "verse": 43,
            "text": "ממהרים, וראשיהם מורמים במבט קפוא, ולבבם יהיה ריק"
        },
        {
            "chapter": 14,
            "verse": 44,
            "text": "הזהר את האנשים מפני היום אשר בו יבוא עליהם העונש. אז יגידו אלה אשר קיפחו: “ריבוננו! אחר אותנו לזמן קרוב, כדי שניענה לקריאתך ונלך בעקבות השליחים”. (אז אללה יאמר): “האם לא נשבעתם כי לעולם לא תסבלו השפלה"
        },
        {
            "chapter": 14,
            "verse": 45,
            "text": "ושכנתם במשכנותיהם של אלה אשר קיפחו את עצמם, והתברר לכם כיצד הענשנו אותם, ומשלנו לכם משלים”"
        },
        {
            "chapter": 14,
            "verse": 46,
            "text": "והם תכננו מזימה, אך אללה יודע על מזימתם. אפילו אם הרים היו נעקרים מעוצמת מזימתם"
        },
        {
            "chapter": 14,
            "verse": 47,
            "text": "אל תחשוב כי אללה מפר את הבטחתו לשליחיו, אכן אללה הוא העזוז ובעל הנקמות"
        },
        {
            "chapter": 14,
            "verse": 48,
            "text": "ביום ההוא (יום הדין) תוחלף האדמה באדמה אחרת, והשמים אף הם, והברואים יתייצבו לפני אללה, האחד והמכניע"
        },
        {
            "chapter": 14,
            "verse": 49,
            "text": "(ביום ההוא) תראה את הכופרים המכחשים כבולים בשרשראות זה אל זה"
        },
        {
            "chapter": 14,
            "verse": 50,
            "text": "כשהם לבושים בגדים של זפת והאש מלהטת את פניהם"
        },
        {
            "chapter": 14,
            "verse": 51,
            "text": "למען יגמול אללה לכל נפש על מעשיה. הן אללה מהיר בעריכת הדין"
        },
        {
            "chapter": 14,
            "verse": 52,
            "text": "זהו כרוז לאנשים על מנת שיוזהרו בה ויכירו שאלוה אחד הוא ועל מנת שייזכרו אנשי התבונה"
        }
    ]
}
{
    "maqras": [
        {
            "chapter": 47,
            "verse": 33,
            "text": "הוי אלה אשר האמינו! צייתו לאללה וצייתו לשליח, ואל תתנו למעשיכם להיות לשווא"
        },
        {
            "chapter": 47,
            "verse": 34,
            "text": "אכן אלה אשר כפרו והרחיקו אחרים מדרכו של אללה ומתו בעודם כופרים, לא יסלח להם אללה"
        },
        {
            "chapter": 47,
            "verse": 35,
            "text": "לא תשפילו את עצמכם והושיטו יד לשלום, כי ידכם על העליונה ואללה עמכם ולא יגרע משכר מעשיכם"
        },
        {
            "chapter": 47,
            "verse": 36,
            "text": "חיי העולם הזה הם רק משחק ושעשוע. אם תאמינו ותיראו את אללה, ייתן לכם את שכרכם ולא ישאל מכם את רכושכם"
        },
        {
            "chapter": 47,
            "verse": 37,
            "text": "אכן אם ישאלכם אותו וילחץ אתכם, הייתם מתקמצנים וזה היה חושף את חולשתכם"
        },
        {
            "chapter": 47,
            "verse": 38,
            "text": "בזאת נקראים הנכם להוציא ממון בדרכו של אללה, אך בינכם יש גם קמצנים. כל המתקמצן, מתקמצן רק על עצמו. אללה הוא העשיר ואתם הנזקקים לו. אם תפנו עורף יחליף אתכם באחרים שלא יהיו דומים לכם"
        },
        {
            "chapter": 48,
            "verse": 1,
            "text": "אכן, אנחנו הענקנו לך את הניצחון הברור"
        },
        {
            "chapter": 48,
            "verse": 2,
            "text": "למען יסלח לך אללה לראשונים מחטאיך ולאחרונים, וישלים את חסדו עליך, וידריך אותך בדרך הישר"
        },
        {
            "chapter": 48,
            "verse": 3,
            "text": "והוא יעניק לך ניצחון גדול"
        },
        {
            "chapter": 48,
            "verse": 4,
            "text": "הוא אשר השרה שלווה בלבבות המאמינים, למען תגדל אמונתם. לאללה צבאות השמים והארץ, ואללה הכל יודע והחכם"
        },
        {
            "chapter": 48,
            "verse": 5,
            "text": "הוא יכניס את המאמינים והמאמינות אל גנים שמתחתם זורמים הנהרות ובהם יישארו לנצח והוא יסלח להם על עוונותיהם. וזוהי אכן זכייה כבירה מאללה"
        },
        {
            "chapter": 48,
            "verse": 6,
            "text": "והוא יעניש את הצבועים ואת הצבועות, ואת המשתפים והמשתפות ואת החושבים רעות על אללה, וישיב רעתם בראשם. אללה כעס עליהם וקלל אותם והכין להם את הגיהינום, המשכן הגרוע ביותר"
        },
        {
            "chapter": 48,
            "verse": 7,
            "text": "לאללה גדודי השמים והארץ והוא העזוז והחכם"
        },
        {
            "chapter": 48,
            "verse": 8,
            "text": "אנו שלחנו אותך עד, מבשר, ומזהיר"
        },
        {
            "chapter": 48,
            "verse": 9,
            "text": "כדי שתאמינו באללה ובשליחו ותעזרו לו והוקירו אותו, והשבתו אותו בוקר ובערב"
        },
        {
            "chapter": 48,
            "verse": 10,
            "text": "כל אלה אשר נשבעים לך אמונים, למעשה נשבעים אמונים לאללה, יד אללה מעל ידיהם. כל המפר התחייבותו לאללה בעצם עושה זאת לרעת עצמו. וכל המקיים את אשר התחייב לאללה, יינתן לו שכר עצום"
        },
        {
            "chapter": 48,
            "verse": 11,
            "text": "השבטים שוכני המדבר שנשארו בבתיהם ולא הצטרפו אליך יאמרו לך: “היינו עסוקים ברכושנו ובמשפחתנו, לכן בקש סליחה עבורנו”, הם אומרים בפיותיהם את אשר אין בנפשם. אמור, “למי תעמוד זכות למענכם אצל אללה, אם ירצה להזיק לכם או ירצה להועיל לכם? אכן, אללה בקי במעשיכם”"
        },
        {
            "chapter": 48,
            "verse": 12,
            "text": "אבל חשבתם כי השליח והמאמינים לא יחזרו אל משפחותיהם, והיה הדבר יפה בלבבותיכם, וחשבתם מחשבה רעה והפך אתכם לעם מושחת"
        },
        {
            "chapter": 48,
            "verse": 13,
            "text": "ומי אשר לא מאמין באללה ובשליחו, הכנו לאלה אשר כפרו את אש הלהבה הבוערת"
        },
        {
            "chapter": 48,
            "verse": 14,
            "text": "לאללה מלכות השמים והארץ, סולח לאשר ירצה, ומעניש את אשר ירצה, כי אללה סולח ורחום"
        },
        {
            "chapter": 48,
            "verse": 15,
            "text": "כאשר תצאו לקראת השלל, יגידו הנשארים בבתיהם, “הרשו לנו להצטרף אליכם”. הם רוצים לשנות את הבטחת אללה לכם. אמור להם: “לא תצטרפו אלינו כי כך אמר אללה מקודם”, והם יאמרו: “אתם סתם מקנאים בנו ״. אך כה מעט הוא אשר יבינו"
        },
        {
            "chapter": 48,
            "verse": 16,
            "text": "אמור לשבטים שוכני המדבר אשר נשארו בבתיהם ולא הצטרפו לקרב: “אתם תיקראו להילחם באנשים גיבורי מלחמה, אלא אם ייכנעו בלי מלחמה. אם תצייתו והילחמו למען אללה, הוא יעניק לכם שכר טוב, ואם תפנו עורף כמו שפניתם עורף לפנים, יענישכם עונש מכאיב”"
        },
        {
            "chapter": 48,
            "verse": 17,
            "text": "אין על העיוור חטא, ואין על הפיסח חטא, ואין על החולה חטא (אם לא יצאו למלחמה). ומי שמציית לאללה ולשליחו, אותו יכניס אללה לגנים שמתחתם נהרות זורמים. אמנם, האדם הבריא המשתמט, אותו הוא יעניש בעונש מכאיב"
        }
    ]
}
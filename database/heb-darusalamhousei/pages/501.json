{
    "pages": [
        {
            "chapter": 45,
            "verse": 23,
            "text": "ראית את זה אשר הפך את תאוותו לאלוהו? התעהו אללה ביודעין וחתם את אזניו ואת ליבו וכיסה את עיניו. מי יוכל להדריך אותו אל דרך הישר אחרי שאללה התעה אותו? הלא תזכרו"
        },
        {
            "chapter": 45,
            "verse": 24,
            "text": "ואמרו: “אין עוד חיים מלבד חיינו בעולם הזה, נמות ונחייה בחיים האלה, ורק הזמן הוא המביא עלינו כליה”. אין הם יודעים דבר על זאת, אכן הם בספק מוחלט"
        },
        {
            "chapter": 45,
            "verse": 25,
            "text": "כאשר קוראים בפניהם את אותותינו הבהירים, סברתם לחינם היא: “השיבו את אבותינו המתים לתחייה, אם אכן תדברו צדק”"
        },
        {
            "chapter": 45,
            "verse": 26,
            "text": "אמור: “אללה יחיה אתכם ואז ימית אתכם, ואז ישיב אתכם לחיים ביום תחיית-המתים, יום אשר אין ספק לגביו, ואולם ווב האנשים אינם מודעים לכן"
        },
        {
            "chapter": 45,
            "verse": 27,
            "text": "ולאללה מלכות השמים והארץ, וביום אשר תקום “השעה” (יום הדין), המתכחשים יהיו הנפסדים"
        },
        {
            "chapter": 45,
            "verse": 28,
            "text": "ותראה שכל האנשים יכרעו ברך. כל אומה תקרא אל ספריה: ”היום תתוגמלו על מה שהייתם עושים”"
        },
        {
            "chapter": 45,
            "verse": 29,
            "text": "זה ספרנו (תיעוד המעשים) שמדבר עליכם בצדק, כי אנו היינו רושמים את כל אשר הייתם עושים"
        },
        {
            "chapter": 45,
            "verse": 30,
            "text": "ואולם, אלה אשר האמינו ועשו את הטוב, יכניס אותם ריבונם ברחמיו (אל גן עדן), וזו הזכייה המובהקת"
        },
        {
            "chapter": 45,
            "verse": 31,
            "text": "ואילו, אלה אשר כפרו, האם לא נקראו בפניכם אותותיי שלי? אולם אתם התייהרתם והייתם אנשים כופרים מכחשים"
        },
        {
            "chapter": 45,
            "verse": 32,
            "text": "וכאשר אמרו לכם, שהבטחת אללה תתקיים ואין ספק בבוא “השעה” (יום הדין), אמרתם: “אין אנו יודעים מה היא ”השעה”, כי לפי דעתנו היא רק דמיון שווא ואין בטוחים אנו בבואה”"
        }
    ]
}
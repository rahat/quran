{
    "pages": [
        {
            "chapter": 6,
            "verse": 158,
            "text": "האם מחכים הכופרים עד אשר יבואו אליהם המלאכים (להוציא את נשמתם), או יבוא ריבונך (לשפוט אותם ביום הדין), או יבואו כמה מאותות ריבונך (סימני יום הדין)? ביום שבו יבואו כמה מאותות ריבונך, לא יועיל לשום נפש אמונתה, אם היא לא האמינה כבר קודם לכן, או שלא עשתה באמונתה את המעשים הטובים. אמור, ״ חכו, ואנחנו גם מחכים”"
        },
        {
            "chapter": 6,
            "verse": 159,
            "text": "אלה אשר שיסעו את דתם והפכו לסיעות מפוזרות, אין לך מה לעשות אתם. אומנם, עניינם בידי אללה, והוא יודיע להם את אשר עשו"
        },
        {
            "chapter": 6,
            "verse": 160,
            "text": "מי שיעשה מעשה טוב גמולו יהיה פי עשרה ממעשהו, אולם מי שיעשה מעשה רע ייענש רק בשווה למעשהו, והם לא יקופחו"
        },
        {
            "chapter": 6,
            "verse": 161,
            "text": "אמור, “ריבוני הדריך אותי אל השביל הישר, הדת האמתית של אברהם המתמסר, שלא היה עובד אלילים”"
        },
        {
            "chapter": 6,
            "verse": 162,
            "text": "אמור, “תפילתי וקורבני וחיי ומותי הם מוקדשים לאללה ריבון העולמים"
        },
        {
            "chapter": 6,
            "verse": 163,
            "text": "שאין לו כל שותף, ועל כך צוויתי, ואני עומד בראש המוסלמים”"
        },
        {
            "chapter": 6,
            "verse": 164,
            "text": "אמור, “האבקש אלוה מלבד אללה שהוא ריבון לכל דבר? וכל נפש תעשה מעשה רע, היא אחראית לו (ביום הדין), ואין נפש שתישא את העול של נפש אחרת, כי אל ריבונכם תוחזרו, והוא יודיעכם את דבר כל אשר נחלקתם בו"
        },
        {
            "chapter": 6,
            "verse": 165,
            "text": "והוא אשר הקימכם כיורשים בארץ, והעלה אחדים מכם בדרגות (הפרנסה והכוח) על פני אחרים, למען יבחן כיצד תנהגו בכל אשר נתן לכם. ריבונך מהיר בעונש, והוא אף סולח ורחום"
        }
    ]
}
{
    "chapter": [
        {
            "chapter": 11,
            "verse": 1,
            "text": "אליף.לאם.רא"
        },
        {
            "chapter": 11,
            "verse": 2,
            "text": "זה הוא הספר (הקוראן) אשר אותותיו מדויקים ופורשו מאת חכם בקי"
        },
        {
            "chapter": 11,
            "verse": 3,
            "text": "כדי שלא תעבדו אלא את אללה. אני (הנביא) נשלחתי אליכם כדי להזהיר אתכם ולבשר לכם"
        },
        {
            "chapter": 11,
            "verse": 4,
            "text": "ובקשו סליחה וכפרה מריבונכם, ואז שובו אליו. והוא יעניק לכם מנעמים עד מועד שנקבע, ויעניק חסד למי שראוי לו. אך אם תססו, חושש אני לכם מפני העונש של היום הגדול (יום הדין)"
        },
        {
            "chapter": 11,
            "verse": 5,
            "text": "לבסוף תושבו אל אללה, והוא הכול-יכול"
        },
        {
            "chapter": 11,
            "verse": 6,
            "text": "כי הם מתאמצים כדי להסתיר ממנו את עצמם. האם הם אינם יודעים שכשהם מכסים בחוזקה את עצמם בבגדיהם, הוא יודע את אשר יסתירו או יגלו? כי אללה יודע את כול אשר בלבבות"
        },
        {
            "chapter": 11,
            "verse": 7,
            "text": "אין כל נפש חיה בארץ אלא שמאת אללה מתפרנסת, והוא יודע את משכנה כשהיא חיה, ויודע את מקום מותה, כי הכול (כתוב ומפורט) בספר ברור"
        },
        {
            "chapter": 11,
            "verse": 8,
            "text": "והוא אשר ברא את השמים ואת הארץ בשישה ימים, כשכס המלכות היה מעל המים, למען יבחן אתכם מי בכם מיטיב לעשות. ואם תאמר, שלאחר המוות תקומו לתחייה, אלה אשר כפרו יאמרו: “אין זה אלא קסם גלוי ״"
        },
        {
            "chapter": 11,
            "verse": 9,
            "text": "ואם אנו מאחרים את העונש מהם עד לזמן מסוים, יאמרו: “מה מעכב אותו?” אולם ביום שיבוא עליהם העונש, לא יידחה יותר, ומה שזלזלו בו יקיף אותם"
        },
        {
            "chapter": 11,
            "verse": 10,
            "text": "אם נעניק לבן אנוש מרחמינו, ואז נסיר זאת מעליו, הוא מתייאש וכפוי-טובה"
        },
        {
            "chapter": 11,
            "verse": 11,
            "text": "אך אם נעניק לו מחסדינו לאחר מצוקה שפגעה בו, הוא אומר: “חלפו הרעות מעליי”, ויהיה שחצן ומתגאה בעצמו"
        },
        {
            "chapter": 11,
            "verse": 12,
            "text": "מלבד אלה אשר התאזרו בסבלנות ועשו את הטוב, להם שמורה סליחה וגמול גדול"
        },
        {
            "chapter": 11,
            "verse": 13,
            "text": "אולי אתה חושב שיחדל חלק ממה שהושרה אליך (כדי להקל עליהם), וצר לך על כך שיאמרו: “למה לא הורד לו אוצר ולא בא עמו מלאך?”, (אך) אתה רק מזהיר, ואללה אחראי לכל דבר"
        },
        {
            "chapter": 11,
            "verse": 14,
            "text": "ואולי יגידו: “הוא בדה אותו(הקוראן)”, אמור: “הביאו עשר סורות בדויות כמוהו, והזמינו לעזרתכם את כל אשר תוכלו מלבד אללה, אם אתם אכן צודקים”"
        },
        {
            "chapter": 11,
            "verse": 15,
            "text": "ואז אם לא ישיבו לכם, דעו, כי הוא (הקוראן) הורד בידיעת אללה, וכי אין אלוה מלבדו,(אחרי כל זה), האם לא תהיו מוסלמים (מתמסרים)"
        },
        {
            "chapter": 11,
            "verse": 16,
            "text": "מי אשר שואף לחיי העולם הזה וקישוטיו, עמול להם לפי מעשיהם בעולם הזה ולא יקופחו"
        },
        {
            "chapter": 11,
            "verse": 17,
            "text": "אלה הם אשר דבר לא יהיה להם בעולם הבא מלבד אש הגיהינום, וכל מה שעשו בעולם הזה ייפסל, ולא יהיה ערך למה שעשו"
        },
        {
            "chapter": 11,
            "verse": 18,
            "text": "האם אפשר להשוות אותם למי שיש בידו הוכחה ברורה מאת ריבונו(הקוראן), ולצדו עומד עד, ולפניו ספרו של משה כמדריך ורחמים לאנשים אשר האמינו בזה? אך לאלה אשר כפרו בזה מובטחת האש. על כן אל יהיה לך ספק בו, כי הוא הצדק מעם ריבונך, ואולם רוב האנשים לא האמינו"
        },
        {
            "chapter": 11,
            "verse": 19,
            "text": "ומי מקפח יותר מזה הבודה על אללה שקר? אלה יועמדו ביום הדין בפני ריבונם, והעדים יכריזו: “הנה הם אלה אשר המציאו שקר על ריבונם. אכן, קללת אללה על המקפחים”"
        },
        {
            "chapter": 11,
            "verse": 20,
            "text": "אלה אשר מנעו אנשים מללכת בשביל של אללה, ורצו שהשביל יהיה עקום, והם אשר כפרו בעולם הבא"
        },
        {
            "chapter": 11,
            "verse": 21,
            "text": "כל אלה לא יוכלו להימלט ממנו (אללה) בארץ, ואין להם אדונים מלבד אללה, העונש שלהם יוכפל. הם לא יכלו לשמוע(את הקוראן) ולא יכלו לראות (אותות אללה)"
        },
        {
            "chapter": 11,
            "verse": 22,
            "text": "הם אלה אשר הפסידו את עצמם, ואבד להם זה אשר בדו"
        },
        {
            "chapter": 11,
            "verse": 23,
            "text": "אין ספק שבעולם הבא יהיו הם המפסידים ביותר"
        },
        {
            "chapter": 11,
            "verse": 24,
            "text": "אלה אשר האמינו והעושים את הטובות והנכנעים בפני ריבונם, אלה הם שוכני גן העדן, ולנצח יהיו בו. 24 משלם של שני הצדדים (הכופרים והמאמינים), כמו עיוור וחירש (מצד אחד), ושומע (מצד אחר). האם הם שווים זה לזה? הלא תבינו"
        },
        {
            "chapter": 11,
            "verse": 25,
            "text": "וכבר שלחנו את נוח אל בני עמו (הוא אמר להם): “אני מזהיר אתכם בלשון ברורה"
        },
        {
            "chapter": 11,
            "verse": 26,
            "text": "אל תעבדו אלא את אללה, (ואם לא) אני מפחד שתקבלו עונש כואב ״"
        },
        {
            "chapter": 11,
            "verse": 27,
            "text": "אמרו אלה אשר כפרו מבין מנהיגי בני עמו: “אנו רואים שאתה בן אדם כמונו, ואנו רואים כי הלכו בעקבותיך רק העלובים בינינו וחסרי הדעת, ואיננו רואים בכם שום יתרון עלינו ואנו חושבים שאתם משקרים"
        },
        {
            "chapter": 11,
            "verse": 28,
            "text": "(נוח אמר), “הוי, בני עמי! מה תאמרו אם יש לי הוכחה ברורה מריבוני, והעניק לי רחמים מאתו שנסתרו מכם, האם חושבים אתם שנכפה אותה עליכם ואתם בה מואסים"
        },
        {
            "chapter": 11,
            "verse": 29,
            "text": "”הוי, בני עמי! איני דורש מכם הון בעד שליחותי, כי שכרי מאללה, לכן לא אגרש מלפני את אלה שהאמינו שהם עומדים לפגוש את ריבונם. אני רואה שאתם אנשים בורים"
        },
        {
            "chapter": 11,
            "verse": 30,
            "text": "והוי, בני עמי! מי יעזור לי בפני אללה אם אני אגרש אותם מלפני? האם לא תזכרו"
        },
        {
            "chapter": 11,
            "verse": 31,
            "text": "ואין אני אומר לכם כי בידי אוצרות אללה, ואינני יודע את הנסתר, ואין אני אומר כי מלאך אני, ואיני אומר על אלה שתבוזו להם כי אללה לא יעניק להם כל טובה. אללה יודע מה שבנפשותיהם. (ואם זאת אעשה), אני אז אהיה מן המקפחים"
        },
        {
            "chapter": 11,
            "verse": 32,
            "text": "הם אמרו לו: ״ הוי, נוח! התנצחת עמנו והרבית להתנצח, הבא עלינו(את העונש) את שאיימת בו אם אתה צודק”"
        },
        {
            "chapter": 11,
            "verse": 33,
            "text": "אמר: “אללה יביא אותו עליכם אם ירצה, ואין אתם יכולים לברוח מרצונו"
        },
        {
            "chapter": 11,
            "verse": 34,
            "text": "ולא תועיל לכם עצתי, אם אללה יחליט לאפשר לכם לתעות בדרך, הוא ריבונכם ואליו (כולם) חוזרים”"
        },
        {
            "chapter": 11,
            "verse": 35,
            "text": "או שמא אומרים: “הוא בדה אותו”, אמור: “אם בדיתי אותו, הרי רק עלי האחריות לחטאי, אך אני חף מחטאיכם”"
        },
        {
            "chapter": 11,
            "verse": 36,
            "text": "והושרה לנוח: “מלבד אלה שכבר האמינו, לא יאמין עוד אף אחד מבני עמך, לכן אל תצטער על מעשיהם"
        },
        {
            "chapter": 11,
            "verse": 37,
            "text": "אז בנה את האונייה בהשגחתנו והשראתנו, ואל תבקש ממני לסלוח לאלה אשר קיפחו, כי הם אכן מוטבעים”"
        },
        {
            "chapter": 11,
            "verse": 38,
            "text": "וכאשר היה נוח בונה את האונייה, וכשמנהיגים מבני עמו עברו על- פניו הם זלזלו בו, הוא אמר: “כשם שאתם מזלזלים בנו, גם אנו מזלזלים בכם כפי שאתם מזלזלים (בנו)"
        },
        {
            "chapter": 11,
            "verse": 39,
            "text": "ואתם עומדים לדעת על מי יבוא העונש המשפיל, ועל מי יחול העונש הנצחי”"
        },
        {
            "chapter": 11,
            "verse": 40,
            "text": "וכאשר באה פקודתנו ומים התחילו להגיח מהתנור, אמרנו(לנוח: “קח אתך אל האונייה זוג מכל מין יחד עם בני ביתך, פרס לאלה שכבר נחרץ גורלם- ואת כל המאמינים”. אך רק מעטים אלה אשר האמינו אתו)"
        },
        {
            "chapter": 11,
            "verse": 41,
            "text": "(נוח): “עלו אל האונייה, בשם אללה היא תפליג ותעגון, כי ריבוני אכן הוא הסולח והרחום”"
        },
        {
            "chapter": 11,
            "verse": 42,
            "text": "ובהיות האונייה מהלכת בין גלים גבוהים כהרים, קרא נוח אל אחד מבניו, שלא הצטרף אליהם: “הוי בני! הצטרף אלינו ואל תהיה עם הכופרים”"
        },
        {
            "chapter": 11,
            "verse": 43,
            "text": "אמר (הבן): “אני אמצא מחסה בהר שיגן עליי מפני המים”. אמר (נוח): “אין מגן היום מן הפסיקה של אללה, אלא רק למי שאללה ירחם עליו”, ואז הפרידו ביניהם הגלים, והיה (בנו) בין הטובעים"
        },
        {
            "chapter": 11,
            "verse": 44,
            "text": "ואז נאמר: “אדמה! ספגי את המים שלך! שמיים! הפסיקו את הגשם!”, אז פחתו המים והעניין נגמר, (והאונניה) עגנה על הר אל-ג'ודי, ואז נאמר: “אבדו הכופרים!”"
        },
        {
            "chapter": 11,
            "verse": 45,
            "text": "וקרא נוח אל ריבונו, ואמר: “ריבוני! בני הוא מבני משפחתי, והבטחתך (להציל אותי ובני משפחתי) צדק היא ואתה הטוב בין השופטים”"
        },
        {
            "chapter": 11,
            "verse": 46,
            "text": "אמר (אללה), “הוי נוח, אין הוא מבני משפחתך, כי זה מעשה שאינו טוב . לכן, אל תשאל אותי מה שאין לך ידיעה עליו, אני מזהיר אותך שלא להיות בין הנבערים”"
        },
        {
            "chapter": 11,
            "verse": 47,
            "text": "אמר (נוח): “ריבוני! אני מבקש מחסה אצלך מפני שאשאל אותך על אשר לא אדע, ואם לא תסלח לי ותרחם עלי אהיה גם אני מן המפסידים”"
        },
        {
            "chapter": 11,
            "verse": 48,
            "text": "אז נאמר: “הוי, נוח! לך לשלום! ברכותינו יהיו עליך ועל האומות אשר אתך. אך, לאומות (אחרות) ניתן הנאה רק לזמן מה, ולאחר מכן ננחית עליהן עונש כואב”"
        },
        {
            "chapter": 11,
            "verse": 49,
            "text": "אלה סיפורי העבר הנסתר, אשר לא ידעתם עליו אתה ובני עמך לפני זה, לכן התאזר בסבלנות, כי העתיד שייך ליראי אללה"
        },
        {
            "chapter": 11,
            "verse": 50,
            "text": "ואל בני עאד שלחנו את (הנביא) הוד אחיהם, והוא אמר להם: ״ הוי, בני עמי! עבדו את אללה, כי אין לכם אלוה מלבדו, וכי בכפירה שלכם אתם רק משקרים"
        },
        {
            "chapter": 11,
            "verse": 51,
            "text": "והוי, בני עמי! אין אני דורש מכם גמול (על המסר שאני מעביר לכם), אכן שכרי נמצא אצל מי שברא אותי, הלא תשכילו להביו"
        },
        {
            "chapter": 11,
            "verse": 52,
            "text": "והוי, בני עמי! בקשו סליחה מריבונכם והתחרטו בפניו בכנות, ואז יוריד לכם מן השמים גשמי ברכה ויוסיף לכם כוח על כוחכם, ואל תתרחקו ותהיו כופרים מכחשים!”"
        },
        {
            "chapter": 11,
            "verse": 53,
            "text": "אמרו: “הוי הוד! לא הבאת לנו כל הוכחה ברורה, לכן, איננו נוטשים את (עבודת) אלילינו כפי שאתה רוצה, ואיננו מאמינים לך"
        },
        {
            "chapter": 11,
            "verse": 54,
            "text": "אנחנו רק יכולים להגיד שייתכן שאחד מאלילינו גרם לך להשתגע”. הוד אמר: “אללה הוא העד שלי, והיו עדים גם אתם שאני מתנער מאשר אתם משתפים"
        },
        {
            "chapter": 11,
            "verse": 55,
            "text": "מלבדו. לכן, התנכלו לי כרצונכם, ואל תתנו לי שהות"
        },
        {
            "chapter": 11,
            "verse": 56,
            "text": "אני סומך על אללה, ריבוני וריבונכם, שאין ברוא אחד בעולם אשר בו הוא אינו שולט. ריבוני מוביל אל הדרך הישר"
        },
        {
            "chapter": 11,
            "verse": 57,
            "text": "ואם תתרחקו - אני כבר מסרתי לכם את אשר נשלחתי להביא אליכם, ריבוני יחליף אתכם באנשים אחרים מבלי שתוכלו להפריע לו בכלום. אכן, ריבוני שומר על כל דבר"
        },
        {
            "chapter": 11,
            "verse": 58,
            "text": "וכאשר באה פסיקתנו(להעניש אותם), חילצנו ברחמינו את (הנביא) הוד ואת כל אלה אשר האמינו עמו וחילצנו אותם מן העונש הכבד"
        },
        {
            "chapter": 11,
            "verse": 59,
            "text": "והנה, (בני שבט) עאד כפרו באותות ריבונם ולא צייתו לשליחיו, וצייתו לצו כל עריץ וקשה עורף"
        },
        {
            "chapter": 11,
            "verse": 60,
            "text": "לכן, רדפה אותם קללה בעולם הזה, וביום תחיית-המתים (מחכה להם עונש כבד), אכן (בני שבט) עאד כפרו בריבונם. אין יותר רחוקים מעאד, השבט של הוד"
        },
        {
            "chapter": 11,
            "verse": 61,
            "text": "ואל(בני עם) ת'מוד (שלחנו) את אחיהם צאלח. והוא אמר: ״ הוי בני עמי! עבדו את אללה, שאין לכם אלוה מלבדו, הוא ברא אתכם מן האדמה, ונתן לכם לחיות בה. לכן בקשו את סליחתו ושובו אליו, כי ריבוני קרוב ועונה (למתפללים אליו)”"
        },
        {
            "chapter": 11,
            "verse": 62,
            "text": "אמרו, “הוי, סאלח! כבר היית בקרבנו איש חכם ויציב לפני זה, האם אתה אוסר עלינו לעבוד את אשר עבדו אבותינו? יש לנו ספק גדול באשר אתה קורא לנו להאמין בו”"
        },
        {
            "chapter": 11,
            "verse": 63,
            "text": "אמר: \" הוי, בני עמי! הגידו לי: אם יש בידי הוכחה ברורה מריבוני, והוא העניק לי רחמים ממנו, מי יעזור לי נגד אללה אם לא אעשה כמצוותו? אתם רק תוסיפו לאבדון שלי"
        },
        {
            "chapter": 11,
            "verse": 64,
            "text": "והוי, בני עמי! הנה נאקה של אללה לאות לכם. תנו לה לרעות כרצונה באדמת אללה, ואל תפגעו בה לרעה, אחרת יפגע בכם עונש (כבד) וקרוב!”"
        },
        {
            "chapter": 11,
            "verse": 65,
            "text": "אך, הם שחטו אותה. ואז אמר: “תיהנו מהחיים שלכם רק לעוד שלושה ימים, אני מבטיח לכם שההזהרה הזאת לא הייתה לשווא”"
        },
        {
            "chapter": 11,
            "verse": 66,
            "text": "וכאשר באה פסיקתנו (להעניש אותם), חילצנו את צאלח ואת כל אלה שהאמינו עמו מהשפלת אותו היום. וריבונך הוא החזק והעזוז"
        },
        {
            "chapter": 11,
            "verse": 67,
            "text": "והצווחה נחתה על אלה אשר קיפחו, ואז נהיו לגופות של מתים אשר מוטלים בבתיהם"
        },
        {
            "chapter": 11,
            "verse": 68,
            "text": "כאילו מעולם לא היו בחיים. בני ת'מוד כפרו בריבונם! ולכן, אבדו בני שבט ת'מוד"
        },
        {
            "chapter": 11,
            "verse": 69,
            "text": "שליחינו (המלאכים) באו לאברהם עם הבשורות. הם בירכו אותו לשלום, והוא בירך אותם לשלום, ואז הוא מיהר להביא להם עגל שמן צלוי"
        },
        {
            "chapter": 11,
            "verse": 70,
            "text": "וכאשר ראה שידיהם לא נוגעות בו (באוכל), הופתע מהם והחל לפחד מהם. אבל, הם אמרו לו: “אל תפחד! אנו(מלאכים) נשלחנו אל העם של (הנביא) לוט”"
        },
        {
            "chapter": 11,
            "verse": 71,
            "text": "אך, אשתו שהייתה עומדת בקרבתם (ושמעה את מה שהם אומרים), צחקה כאשר הם בישרו לה על הולדת יצחק (מפני שהיא הייתה עקרה), ואחרי יצחק את יעקוב"
        },
        {
            "chapter": 11,
            "verse": 72,
            "text": "היא אמרה: “אוי לי! כיצד אלד אם גם אני וגם בעלי באים בימים? בצדק זה דבר מוזר"
        },
        {
            "chapter": 11,
            "verse": 73,
            "text": "הם אמרו (המלאכים): “האם יש משהו בלתי אפשרי עבור אללה? רחמי אללה וברכותיו עליכם בני הבית, כי הוא (אללה) מהולל ורב-תפארת”"
        },
        {
            "chapter": 11,
            "verse": 74,
            "text": "וכאשר נרגע אברהם וניתנה לו הבשורה, הוא המשיך להתנצח עמנו אודות בני עמו של לוט"
        },
        {
            "chapter": 11,
            "verse": 75,
            "text": "כי אברהם היה סבלן, ומרבה להתפלל אל אללה, ותמיד פונה לאללה"
        },
        {
            "chapter": 11,
            "verse": 76,
            "text": "הוי, אברהם! עזוב את זה! הנה כבר הגיעה החלטת ריבונך, והעונש מגיע אליהם, ואין לעצור אותו"
        },
        {
            "chapter": 11,
            "verse": 77,
            "text": "בבואם של שליחינו(המלאכים) אל (הנביא) לוט, בואם היה קשה בעיניו, והיה עליו למעמסה, ואמר: “זה הוא יום קשה”"
        },
        {
            "chapter": 11,
            "verse": 78,
            "text": "האנשים מבני עמו באו אליו במהירות, והם היו עושים את הרע, אמר להם: ״ הוי בני עמי! הנה בנותיי! הן טהורות יותר עבורכם. יראו את אללה ואל תמיסו עליי קלון ב(התקפת) אורחיי, האין בכם איש שהולך בדרך הישר?”"
        },
        {
            "chapter": 11,
            "verse": 79,
            "text": "אמרו: “אתה כבר יודע כי אין לנו רצון על בנותיך, ואתה יודע מה רצוננו”"
        },
        {
            "chapter": 11,
            "verse": 80,
            "text": "לוט אמר: ״ אם רק היה לי הכוח לעצור אתכם או אם יכולתי להיעזר בבעל כוח חזק!”"
        },
        {
            "chapter": 11,
            "verse": 81,
            "text": "אמרו: “הוי, לוט! אנו שליחי ריבונך, אינם יכולים להגיע אליך! הוצא את בני ביתך בלילה הזה, ואל יביס אחד מכם לאחור, פרס לאשתך, אשר יקרה לה מה שיקרה לאחרים. המועד שלהם הוא בבוקר, האין הבוקר קרוב?”"
        },
        {
            "chapter": 11,
            "verse": 82,
            "text": "וכאשר ניתן צוונו נגדם, הפכנו את (העיר הזאת) על פיה: מה שעליה אל תחתיה, והורדנו עליה צרורות של אבנים מעופרת"
        },
        {
            "chapter": 11,
            "verse": 83,
            "text": "אשר מסומנות לפי (הוראות) ריבונך. אכן, עונשם של המקפחים לא היה רחוק (מהם)"
        },
        {
            "chapter": 11,
            "verse": 84,
            "text": "ואל בני מדין שלחנו את (הנביא) שועיב אחיהם. אמר ״הוי, בני עמי! עיבדו את אללה, כי אין לכם אלוה אחר מלבדו, ואל תרמו במידה ובמשקל, אני רואה כי המצב שלכם הוא טוב , אך אני מפחד כי יבוא עליכם העונש המקיף"
        },
        {
            "chapter": 11,
            "verse": 85,
            "text": "הוי, בני עמי! היו אמינים במידות ובמשקלים ואל תפחיתו לאנשים מן המגיע להם, ואל תפיצו שחיתות בארץ"
        },
        {
            "chapter": 11,
            "verse": 86,
            "text": "מה שאללה התיר לכם (מהרווח שמגיע לכם) זה מה שהכי טוב עבורכם, אם אתם אכן מאמינים אמתיים. אך אינני אחראי למה שתעשו"
        },
        {
            "chapter": 11,
            "verse": 87,
            "text": "אמרו: ״ הוי, שועיב! האם תפילתך מצווה עליך לדרוש מאתנו שנעזוב את אשר עבדו אבותינו, וכי נפסיק לעשות ברכושנו כרצוננו? (והוסיפו בזלזול), האם אתה היחיד בינינו אשר הוא סבלן והולך בדרך הישר?”"
        },
        {
            "chapter": 11,
            "verse": 88,
            "text": "אמר (שועיב): “הוי, בני עמי! מה תגידו: אם יש לי הוכחה ברורה מריבוני, וגם העניק לי פרנסה טובה מאתו. אינני מבקש להרשות לעצמי את אשר אני מונע מכם לעשות, אלא לתקן במידת האפשר. ולא אצליח אלא רק ב(סיוע) אללה שעליו אני סומך ואליו אני פונה (לעזרה)"
        },
        {
            "chapter": 11,
            "verse": 89,
            "text": "והוי, בני עמי! אל תתנו להתנגדות שלכם אליי להביא עליכם אסון כאסון שנפל על בני עמו של (הנביא) נוח, או על בני עמו של (הנביא) הוד, או על בני עמו של (הנביא) צאלח, ונוסף לכל זה אנשי (הנביא) לוט אינם רחוקים מכם"
        },
        {
            "chapter": 11,
            "verse": 90,
            "text": "בקשו סליחה מריבונכם, ופנו אליו בחרטה, כי ריבוני רחום וחומל"
        },
        {
            "chapter": 11,
            "verse": 91,
            "text": "אמרו: “הוי, שועיב! אין אנו מבינים הרבה ממה שאתה אומר. ואנו רואים שאין לך שום כוח עלינו, ולולא בני משפחתך היינו רוגמים אותך באבנים, ואין לך ערך וכבוד בעינינו.”"
        },
        {
            "chapter": 11,
            "verse": 92,
            "text": "אמר (שועיב): ״ הוי, בני עמי האם בני משפחתי מוערכים בעיניכם יותר מאללה, עד כדי כך שפניתם עורף למה שהוא ציווה אתכם? ריבוני בקי בכל אשר אתם עושים”"
        },
        {
            "chapter": 11,
            "verse": 93,
            "text": "הוי, בני עמי! המשיכו לעשות מה שאתם עושים, וגם אני אעשה כרצוני, אך סופכם שתדעו על מי יבוא עונש משפיל ומי הוא הכוזב. חכו וראו מה יקרה לכם, וגם אני מחכה אתכם"
        },
        {
            "chapter": 11,
            "verse": 94,
            "text": "וכאשר נחת עליהם העונש, חילצנו את (הנביא) שועיב ואת אלה אשר האמינו אתו, ברחמנות מאתנו. אך אלה אשר קיפחו, נחתה עליהם הצווחה, ואז נהיו לגופות של מתים אשר מוטלים בבתיהם"
        },
        {
            "chapter": 11,
            "verse": 95,
            "text": "(והושמדו) כמו שמעולם לא חיו בבתיהם. האבדון לאנשי עם מדין כפי שאבדו בני העם ת'מוד"
        },
        {
            "chapter": 11,
            "verse": 96,
            "text": "וכבר שלחנו את משה עם אותותינו ועם הוכחה ברורה"
        },
        {
            "chapter": 11,
            "verse": 97,
            "text": "אל פרעה ואנשי שלטונו. אך האנשים הלכו אחרי פקודתו של פרעה, ואין דרכו של פרעה ישרה"
        },
        {
            "chapter": 11,
            "verse": 98,
            "text": "(ולכן פרעה) יצעד בראש בני עמו ביום תחיית-המתים ויובילם אל אש הגיהינום. כמה רע המקום אשר אליו הם ייכנסו"
        },
        {
            "chapter": 11,
            "verse": 99,
            "text": "וקללה רדפה אותם בעולם הזה, וקללה תרדוף אותם גם ביום תחיית-המתים. כמה נורא מה שהם יקבלו בנוסף למה שקיבלו בעולם הזה"
        },
        {
            "chapter": 11,
            "verse": 100,
            "text": "זה אשר סיפרנו על מה שקרה לכמה (אנשי) ערים בעבר, חלק מהם עדיין קיימים וחלק מהם הוכחדו"
        },
        {
            "chapter": 11,
            "verse": 101,
            "text": "אך לא אנחנו קיפחנו אותם, אלא הם קיפחו את עצמם. האלילים שאליהם התפללו לא עזרו להם כלל כאשר בוצע הצו של ריבונך. להפך, הם הוסיפו להם עונש על עונשם"
        },
        {
            "chapter": 11,
            "verse": 102,
            "text": "כזה הוא העונש של ריבונך כאשר הוא מעניש את אנשי הערים בכפירתם, ועונשו כואב וחזק"
        },
        {
            "chapter": 11,
            "verse": 103,
            "text": "בזה יש אות לאלה שפוחדים מעונש העולם הבא, ביום שיקובצו כל האנשים לדין, וביום הזה כולם יהיו נוכחים"
        },
        {
            "chapter": 11,
            "verse": 104,
            "text": "ואיננו מאחרים אותו (את יום הדין) רק עד למועד שנקבע"
        },
        {
            "chapter": 11,
            "verse": 105,
            "text": "כאשר (יום הדין) יבוא, לא יוכל אדם לדבר בלי לקבל רשות (מאללה), וביניהם יהיו האומללים והמאושרים"
        },
        {
            "chapter": 11,
            "verse": 106,
            "text": "אולם, האומללים, הם אלה שיהיו באש הגיהינום, בה ינשפו ויזעקו"
        },
        {
            "chapter": 11,
            "verse": 107,
            "text": "לנצח הם יהיו שם, כל עוד יתקיימו השמים והארץ, אלא אם ירצה ריבונך אחרת. כי ריבונך עושה כרצונו"
        },
        {
            "chapter": 11,
            "verse": 108,
            "text": "אך, המאושרים הם אלה שיהיו בגן העדן, ולנצח יהיו בו, כל עוד השמים והארץ קיימים, אלא אם ירצה ריבונך אחרת, תהיה זו מתנה שאינה מתכלה"
        },
        {
            "chapter": 11,
            "verse": 109,
            "text": "שלא יהיה לך ספק בנוגע למה שאלה עובדים. הם אינם עובדים אלא את מה שעבדו אבותיהם לפניהם. אנחנו בוודאות ניתן להם את כל המגיע להם ואיננו מחסירים"
        },
        {
            "chapter": 11,
            "verse": 110,
            "text": "כבר נתנו למשה את הספר, אך היו בין האנשים חילוקי דעות לגביו, ולולא החלטה קודמת מריבונך, היה שופט ביניהם (בעולם הזה), ואכן, הם בספק ברור"
        },
        {
            "chapter": 11,
            "verse": 111,
            "text": "ואכן, לכולם ייתן ריבונך את שכרם, כי הוא אשר בקי במה שהם עושים"
        },
        {
            "chapter": 11,
            "verse": 112,
            "text": "על כן, היה ישר באשר צווית, עם אלה אשר ביקשו סליחה אתך, ואל תתנשאו, כי אללה רואה את כל אשר תעשו"
        },
        {
            "chapter": 11,
            "verse": 113,
            "text": "ואל תבטחו באלה אשר קיפחו, כדי שלא תפגע בכם האש. אז אין לכם אדון (גואל) מלבד אללה, ולא תינצלו"
        },
        {
            "chapter": 11,
            "verse": 114,
            "text": "וקיים את התפילה בקצות היום, וחלק מהלילה, כי המעשים הטובים מכפרים על המעשים הרעים. וזו הזכרה לאלה אשר רוצים להיזכר"
        },
        {
            "chapter": 11,
            "verse": 115,
            "text": "והתאזר בסבלנות, כי שכרם של עושי הטוב לא ילך לאיבוד אצל אללה"
        },
        {
            "chapter": 11,
            "verse": 116,
            "text": "ולא היו בקרב הדורות שקדמו לכם אנשים שהתנגדו למעשים רעים אשר היו בארץ, אלא מעטים מאלה אשר חילצנו מהם, והמשיכו אלה אשר קיפחו במה שהיו מתענגים בו, ולכן, היו פושעים"
        },
        {
            "chapter": 11,
            "verse": 117,
            "text": "ולא היה ריבונך מבחיר את הערים בכל חטא, אילו התושבים היו מתקנים את מעשיהם"
        },
        {
            "chapter": 11,
            "verse": 118,
            "text": "לו רצה ריבונך, היה עושה את כל האנשים אומה אחת, אך הם ימשיכו להיות שונים"
        },
        {
            "chapter": 11,
            "verse": 119,
            "text": "מלבד חלק אשר עליהם הוא ריחם לשם כך ריבונך יצר אותם. על כן פסק ריבונך: “למלא את הגיהינום מן השדים והאנשים יחד״"
        },
        {
            "chapter": 11,
            "verse": 120,
            "text": "אנחנו חושפים לפניך הכול על קורות שליחינו אשר קדמו לך כדי לחזק את לבך. ובזאת (בסורה זו) בא אליך הצדק והאזהרה והזכרה למאמינים"
        },
        {
            "chapter": 11,
            "verse": 121,
            "text": "ואמור לאלה אשר לא האמינו: “עשו כל מה שאתם רוצים, ואנו נעשה כל מה שאנו רוצים"
        },
        {
            "chapter": 11,
            "verse": 122,
            "text": "וחכו, גם אנו מחכים”"
        },
        {
            "chapter": 11,
            "verse": 123,
            "text": "לאללה שייכים כל נסתרות השמים והארץ, ואליו יושב כלדבר. לכן, עבוד אותו והיסמך עליו, כי ריבונכם אינו מתעלם ממה שאתם עושים"
        }
    ]
}
{
    "manzils": [
        {
            "chapter": 17,
            "verse": 1,
            "text": "Soti so (Allah a) Piyakalalakao Niyan so Oripun Niyan (a Muhammad) ko Kagagawi-i pho-on ko Masjidil Al-Haram si-i ko Masjidil Al-Aqsa, so piyakandakulan Nami sa mapiya so muliliyota-on,- ka Phakaila-in Nami Sukaniyan ko manga Tanda Ami: Mata-an! A so Allah so Puphakanug, a Puphakailai"
        },
        {
            "chapter": 17,
            "verse": 2,
            "text": "Na inibugai Ami ko Musa so Kitab, go biyaloi Ami Sukaniyan a Torowan ko manga Moriyatao o Israil,- (Pitharo Ami a:) Da-a khowa-an niyo a salakao Rakun a sasarigan"
        },
        {
            "chapter": 17,
            "verse": 3,
            "text": "(Hai) Kiyababadan ko tao a iyoran Nami a pud o Nuh (ko Kapal! Mata-an! A so Nuh na aya butad Iyan na Oripun, a Mananalamat)"
        },
        {
            "chapter": 17,
            "verse": 4,
            "text": "Na Piyakitokawan Nami ko manga Moriyatao o Israil si-i ko Kitab, a Mata-an a phaminasa kano dun ko Lopa sa makadowa, go Mata-an a phangarasi kano dun sa kapangarasi a mala"
        },
        {
            "chapter": 17,
            "verse": 5,
            "text": "Na amai ka makaoma so diyandi a paganai sa dowa oto, na pakipangarasiyan Nami sukano ko manga Oripun Nami a adun a bagur iyan a mitataralo: Na pakaphagashoga-an niran so pagulutulutan o manga walai; na miyabaloi a diyandi a mapunggolaola"
        },
        {
            "chapter": 17,
            "verse": 6,
            "text": "Oriyan niyan na ikasoi Yami rukano so kapupugusa kiran: Go bugan Nami sukano sa manga tamok (a madakul), go manga Wata, go balowin Nami sukano a madakul a tao"
        },
        {
            "chapter": 17,
            "verse": 7,
            "text": "(Na Pitharo Ami a:) O phiyapiya kano, na miyakaphiyapiya kano sa ruk o ginawa niyo; na o mbinasa kano, na ruk o ginawa niyo. Na amai ka makaoma so diyandi a mori, (na Pakapangarasin Nami siran), ka-an niran mapakarimung so manga Paras iyo, go an siran makasolud ko Masjid (alAqsa) lagid o kiyapakasolud iran non ko paganai a kiya-okitan, go an niran mabinasa so miyamugus sa mala a Kapaminasa"
        },
        {
            "chapter": 17,
            "verse": 8,
            "text": "Masikun so Kadnan niyo na Ikalimo kano Niyan; na o kasoi kano (Maminasa), na ikasoi Ami (so siksa rukano): Na ini sunggai Ami so Naraka Jahannam a tharongkowan ko Miyamangonkir"
        },
        {
            "chapter": 17,
            "verse": 9,
            "text": "Mata-an! A giyangkai a Quran na Phakatoro ko Sukaniyan a lubi a matitho, go Puphanotholun Niyan ko Miyamaratiyaya a siran so Minggagalubuk ko manga pipiya, a Mata-an! A adun a bagiyan niran a balas, a lubi a mala"
        },
        {
            "chapter": 17,
            "verse": 10,
            "text": "Na Mata-an! A siran a di Mapaparatiyaya ko Akhirat, na mithiyagar Kami sa bagiyan niran a siksa a Malipudus"
        },
        {
            "chapter": 17,
            "verse": 11,
            "text": "Na Puphangunin o Manosiya so marata (igira-a pukhararangitan) lagid o kapuphanguniya niyan ko mapiya, na tatap a so Manosiya na ga-angga-anun"
        },
        {
            "chapter": 17,
            "verse": 12,
            "text": "Na biyaloi Ami so Gagawı-i a go so Daondao a dowa Tanda: Na piyakasalum Ami so Tanda a Gagawi-i, na biyaloi Ami so Tanda o Daondao a Masindao:; ka-an kano gi-i makambabanog sa riskhi a phoon ko Kadnan niyo, go a niyo katokawi so bilangan o manga ragon, go so itongan: Na so langowan taman na piyagosai Ami sukaniyan sa marayag a kapagosai"
        },
        {
            "chapter": 17,
            "verse": 13,
            "text": "Na oman i Manosiya na initambud Ami ron so sorat o Amal iyan si-i ko lig iyan: Na pakagumaon Nami ron sa Alongan a Qiyamah a sorat a masangat iyan a makakayat"
        },
        {
            "chapter": 17,
            "verse": 14,
            "text": "(Tharo-on non a:) Batiya-angka so sorat ka: Makatatarotop so ginawangka sa Alongan na-i a phamagitong ruka"
        },
        {
            "chapter": 17,
            "verse": 15,
            "text": "Sa dun sa komudug ko ontol, na phakakudug ko ontol sa ruk bo a ginawa niyan: Na sa dun sa somilai, na phakasilai sa rombo phakatana: Na di kha-awidan o baradosa so dosa o pud iyan: Na di Kami phaniksa taman sa di Kamı Makasogo sa Sogo"
        },
        {
            "chapter": 17,
            "verse": 16,
            "text": "Na igira-a kabaya Ami a kabinasa Ami ko Phagingud, na Sogo-on Nami so manga Nakoda rukaniyan (a Nggolalan ko manga Rasul) na ndarowaka siran ro-oọ; na mapatoton so Katharo (a siksa): Na binasa-an Nami sukaniyan sa tarotop a kabinasa"
        },
        {
            "chapter": 17,
            "verse": 17,
            "text": "Na madakul a bininasa Mi ko manga pagtao a miya-oriyan o Nuh! Na makatatarotop so Kad nan Ka si-i ko manga dosa o manga Oripun Niyan a Kaip a Puphakailai"
        },
        {
            "chapter": 17,
            "verse": 18,
            "text": "Sadun sa aya butad iyan na kabaya iyan so maga-an, na nggagaanan Nami ron si-i (sďsa doniya) so khabaya-an Nami si-i ko tao a kabaya Ami: Oriyan niyan na isunggai Ami a ruk iyan so Naraka Jahannam: A phakasoludon a kapapaawingan, a mibobowang"
        },
        {
            "chapter": 17,
            "verse": 19,
            "text": "Na sadun sa kabaya iyan so Akhirat, go Panamaran niyan nggalubuk so Punggalubukun rukaniyan, a sukaniyan na Maparatiyaya,- na siran man na miyabaloi so galubuk iran a tatarima-an"
        },
        {
            "chapter": 17,
            "verse": 20,
            "text": "Oman i isa na pumbugan Nami so siran na-i go so siran naya, ko Pamumugayan o Kadnan Ka: Na da ko butad o Pamumugayan o Kadnan Ka iba kharun"
        },
        {
            "chapter": 17,
            "verse": 21,
            "text": "Pamimikiranangka o andamanaya i kiyapakalubi Ami ko saba-ad kiran ko saba-ad; na matatangkud a so Akhirat i lubi a mala a kiyapakaphapangkata go lubi a mala a kiyapakapululubiya"
        },
        {
            "chapter": 17,
            "verse": 22,
            "text": "Di Ka Phangumba-al sa pud o Allah a Tohan a salakao; ka makaoshad Ka a kapapa-awingan, a misisili"
        },
        {
            "chapter": 17,
            "verse": 23,
            "text": "Na ini Paliyogat o Kadnan Ka a da-a Pushowasowata niyo a inonta Sukaniyan, go (Phiyapiya i niyo) so mbala a Lokus sa samporna a kaphiyapiya. Na o raota ko kamamasa-i Ruka so Kalokus o isa sa dowa oto, odi na tanan siran, na Dingka kiran Putharowa i kharimorung Ako, go Dingka siran phur- arasunga, go Tharowangka kiran so Katharo a Kapaga-adat"
        },
        {
            "chapter": 17,
            "verse": 24,
            "text": "Go pakainayangka kiran so / gowagowai ko Kapangalimbaba-an, pho-on ko Kalimo, go Tharowangka: A Kadnan Ko! Kalimo-on Ka Siran lagid o Kiyapagoyagoyaga iran Rakun ko kaito Akun"
        },
        {
            "chapter": 17,
            "verse": 25,
            "text": "So Kadnan niyo i lubi a Mata-o ko nganin a shisi-i ko manga ginawa niyo: O mabaloi kano a manga Bilangatao, na Mata-an! a Sukaniyan na tatap a Manapi ko manga barataobat"
        },
        {
            "chapter": 17,
            "verse": 26,
            "text": "Na bugan Ka ko tonganai so kabunar iyan, go so Miskin, go so Gi-i Mulayalayag maka khakadiat a miya kawang sa Lalan. Go di Ka phamagola sa kapulaga"
        },
        {
            "chapter": 17,
            "verse": 27,
            "text": "Mata-an! A so manga taolaan na miyabaloi siran a manga Pagari o manga Shaitan; na aya butad o Shaitan na Mo-ongkir ko Kadnan Niyan"
        },
        {
            "chapter": 17,
            "verse": 28,
            "text": "Na o Thalikhodingka siran sa kambabanog sa Limo a pho-on ko Kadnan Ka, a nanayaon Ka sukaniyan, na Tharowangka kiran: So Katharo a mainai"
        },
        {
            "chapter": 17,
            "verse": 29,
            "text": "Go Dingka mbaloya so Limangka a mitatambud ko lig Ka, go Dingka mbukara sukaniyan sa tarotop a kabukar, ka makaoshad Ka a kapapa-awingan, a kiyawiswisan"
        },
        {
            "chapter": 17,
            "verse": 30,
            "text": "Mata-an! A So Kadnan Ka na puphakalowagun Niyan so Pagupur si-i ko tao a kabaya Iyan, go puphakasimpitun Niyan. Mata-an a Sukaniyan na tatap si-i ko manga Oripun Niyan a Kaip, a Puphakailai"
        },
        {
            "chapter": 17,
            "verse": 31,
            "text": "Go di niyo mbonowa so manga Wata iyo sa kaluk ko Kamiskin: Ka Sukami i Puphagupur kiran, go Puphagupur rukano. Mata-an! A so Kabonowa kiran na miyabaloi a dosa a mala"
        },
        {
            "chapter": 17,
            "verse": 32,
            "text": "Go di kano pagobai ko kashina: Ka Mata-an naya! A miyabaloi a pakasisingai, go miyakaratarata a okit"
        },
        {
            "chapter": 17,
            "verse": 33,
            "text": "Go di niyo mbonowa so ginawa a so inisapar o Allah inonta o misabap ko kabunar. Na sa tao a mabono a pimbaba-an, na Sabunar a singgayan Nami so wali ron sa kapa-ar: Na di pulawan ko kakitas; Mata-an! A sukaniyan na miyabaloi a tatabangan"
        },
        {
            "chapter": 17,
            "verse": 34,
            "text": "Go di kano pagobai ko tamok o ilo inonta o so i phakapiya niyan, taman sa iraot ko kakhasad iyan; go tomana niyo so diyandi, Mata-an! A so diyandi na tatap a khi-isha (ko Alongan a Qiyamah)"
        },
        {
            "chapter": 17,
            "verse": 35,
            "text": "go tarotopa niyo so kapagasad igira-a miyagasad kano, go thimbang kano ko timbangan a ontol: Giyoto man i tomo, go lubi a mapiya a ondas iyan"
        },
        {
            "chapter": 17,
            "verse": 36,
            "text": "Go Dingka puthindugi so daa Kata-ongka-on; Mata-an! A so kanug, a go so kailai, go so poso na oman i isa kiran na khaisha-an"
        },
        {
            "chapter": 17,
            "verse": 37,
            "text": "Go di Ka pulalakao ko Lopa sa Kambantogan: Mata-an! A suka na dingka dun mabunsad so Lopa, go dingka dun marupung so manga Palao sa kaporo"
        },
        {
            "chapter": 17,
            "verse": 38,
            "text": "Oman i isa ro-o na miyabaloi so karata-an niyan si-i ko Kadnan Ka a Piyakagowagowad"
        },
        {
            "chapter": 17,
            "verse": 39,
            "text": "Giyoto man na pud ko ini Ilaham Ruka o Kadnan Ka (Ya Muhammad) a Ongangun; na di Ka Phangumba-al sa pud o Allah a Tohan a salakao, ka Maphoshangka ko Naraka Jahannam, a kapapa-awingan, a mibobowang"
        },
        {
            "chapter": 17,
            "verse": 40,
            "text": "Ba rukano piyakibisa o Kadnan niyo so manga Wata a Mama, na kinowa Niyan so manga Malaikat (a Wata Iyan) a manga Babai? Mata-an! A sukano na matatangkud a gi-i kano Tharo sa KĶKatharo a miyakalupas"
        },
        {
            "chapter": 17,
            "verse": 41,
            "text": "Na Sabunsabunar a pishalisai Ami sangka-i a Qur-an, ka-an niran kasaboti, na da-a minipagoman Niyan kiran a rowar sa kiyapalagoi (ko bunar)"
        },
        {
            "chapter": 17,
            "verse": 42,
            "text": "Tharowangka: A o adun a pud o Allah a manga Tohan,- lagid o Katharo iran,- na sa maoto na Mata-an a muloloba siran sa lalan ko khiruk ko Kapa-ar"
        },
        {
            "chapter": 17,
            "verse": 43,
            "text": "Soti Sukaniyan! Go Maporo a ka-a awat Iyan ko gi-i ran Tharoon! Amaporo a Lubi a Mala"
        },
        {
            "chapter": 17,
            "verse": 44,
            "text": "Puthasbik Rukaniyan so manga Langit a pito go so Lopa, go so matatago kiran, na da-a nganin a badi Puthasbik sa Podi Rukaniyan; na ogaid na di niyo shabotun so Tasbik iran! Mata-an! A Sukaniyan na tatap a Matigur, a Manap"
        },
        {
            "chapter": 17,
            "verse": 45,
            "text": "Na igira-a Biyatiya-a Ka so Qur-an, na Puthagowan Ami so lut Ka a go so lut o siran a di Mapaparatiyaya ko Akhirat, sa runding a marurunding"
        },
        {
            "chapter": 17,
            "verse": 46,
            "text": "Go tiyagowan Nami so manga poso iran sa manga totop ka-an niran di khasaboti Sukaniyan, go (tiyagowan Nami) so manga tangila iran sa kabungul: Na igira-a Miyaaloingka so Kadnan Ka si-i ko Quran, ko KĶKai Isa Isa Niyan, na tomingur siran, ko manga talikhodan niran sa kapalagoi"
        },
        {
            "chapter": 17,
            "verse": 47,
            "text": "Sukami i lubi a Mata-o ko sabap a Kapuphamamakinug iran noto gowani ko Puphamamakinugun Ka iran; go gowani ko siran a gi-i siran mbibitiyara-i, sa masa oto na gi-i Tharo-on o manga Darowaka: A da-a Phagonotan niyo a rowar ko Mama a tataraponan"
        },
        {
            "chapter": 17,
            "verse": 48,
            "text": "Pamimikiranangka (Ya Muhammad) o andamanaya i kinipangibaratun niran Ruka: Na miyadadag siran, na da-a khakudug iran a lalan"
        },
        {
            "chapter": 17,
            "verse": 49,
            "text": "Na Pitharo iran: Ino amai ka mbaloi kami a manga tolan go botha, ba Mata-an! A sukami na Pagoyagun kami dun sa KĶKa-adun a bago"
        },
        {
            "chapter": 17,
            "verse": 50,
            "text": "Tharowangka: A mbaloi kano pun a Ator, odi na Potao"
        },
        {
            "chapter": 17,
            "verse": 51,
            "text": "Odi na ka-adun a pud ko mala (a kaguguda-a niyo ron), ko manga rarub iyo (na Khaoyag kano dun)! Na Putharo-on niran ndun: Antawa-a i maphakakasoi kami niyan (ko Kaoyagoyag)? Tharowangka: A so Miyadun rukano ko paganai a kiya-okitan! Na khulungkulungun niran Ruka a manga Olo iran, na Tharo-on niran: Andai kikhitana iyan? Tharowangka: A matatangkud a mababaloi a marani"
        },
        {
            "chapter": 17,
            "verse": 52,
            "text": "Si-i ko Alongan a tawagun kano Niyan, na misumbag iyo so Podi Rukaniyan, go aya arangan niyo na da-a minitarug iyo (ko Doniya) a rowar ko maito"
        },
        {
            "chapter": 17,
            "verse": 53,
            "text": "Na Tharowangka (Ya Muhammad) ko manga Oripun Ko: A Putharowa iran so mapiya: Mataan! A so Shaitan na punggoriga-on niyan siran: Mata-an! A so Shaitan na miyabaloi a ridowai o manga Manosiya a mapayag"
        },
        {
            "chapter": 17,
            "verse": 54,
            "text": "So Kadnan niyo i Mata-o rukano: O kabaya Iyan, na Ikalimo kano Niyan, odi na o kabaya Iyan, na siksa-an kano Niyan: Na kuna a ba Ami Suka Siyogo a somisiyap kiran"
        },
        {
            "chapter": 17,
            "verse": 55,
            "text": "Na so Kadnan Ka i Mata-o ko tao a shisi-i ko manga Langit go so Lopa: Na Sabunsabunar a piyakalubi Ami so saba-ad ko manga Nabi ko saba-ad: Go bigan Nami so Dawood sa (Kitab a) Zaboor"
        },
        {
            "chapter": 17,
            "verse": 56,
            "text": "Tharowangka: Panongganoya niyo so siran a ini tugo niyo (a manga Katohanan) a salakao ko Allah: Na da-a Mipapa-ar iran ko kapokas rukano o Morala go di ran khitogalin"
        },
        {
            "chapter": 17,
            "verse": 57,
            "text": "Siran man so siran a Puphanongganowin niran na gi-i ran mbabanogun so okit a kapakaranıi ko Kadnan niran,- (Puphamagarabaya) o antawa-a kiran 1i lubi ron a madasug: Go a-arapun niran so Limo Iyan go ika-aluk iran so siksa Iyan: Mata-an! A so siksa o Kadnan Ka na tatap a pakalukluk"
        },
        {
            "chapter": 17,
            "verse": 58,
            "text": "Na da-a Ingud a ba Ami di binasa-a sukaniyan ko da pun so Alongan a Qiyamah, odi na ba Ami di siksa-a sukaniyan sa siksa a sangat: Miyabaloi oto a misosorat ko Kitab (a Lauh Mahfol)"
        },
        {
            "chapter": 17,
            "verse": 59,
            "text": "Na da-a miyakarun Rukami ko Kapuphakatoron Nami ko manga Tanda, a rowar sa kiyapakambokhaga-on o miyanga-o ona: Na inibugai Ami ko Samood so Babai a Onta a karina a mapayag, na Pindarowaka-an niran noto: Na da-a (salakao a) Kapuphamakatoron Nami ko manga Tanda a rowar sa pangangaluk"
        },
        {
            "chapter": 17,
            "verse": 60,
            "text": "Na gowani na Pitharo Ami Ruka: A Mata-an! A so Kadnan Ka na katatangkalan Niyan so manga Manosiya: Na da-a kinisungga-in Nami ko kailai a so Piyaki-ilai Ami Ruka, a rowar sa tupung ko manga Manosiya,- go (lagid oto) so kayo a Pimorka-an a miya-aloi ko Qur-an: Na ipuphangangaluk Ami kiran, na da-a minipagoman niyan kiran a rowar sa kapangakowala a mala"
        },
        {
            "chapter": 17,
            "verse": 61,
            "text": "Na gowani na Pitharo Ami ko manga Malaikat: A Pangalimbaba-an Kano ko Adam: Na Miyangalimbaba-an Siran non, inonta so Iblis: Ka Pitharo iyan: A ino ako Phangalimbaba-an ko tao a Inadun Ka a botha"
        },
        {
            "chapter": 17,
            "verse": 62,
            "text": "Pitharo (o Iblis): Aiguda-a Ka sangka-i a Piyakaombaongka rakun? 1but o bugi Akongka sa taalik taman ko Alongan a Qiyamah na lunganungko dun domadag so manga Moriyatao Niyan inonta so maito"
        },
        {
            "chapter": 17,
            "verse": 63,
            "text": "Pitharo (o Allah): A nggolalanun ka (i kabaya-a ka); ka sadun sa monot ruka kiran, na Mata-an! A so Naraka Jahannam i balas rukano, a balas a tarotop"
        },
        {
            "chapter": 17,
            "verse": 64,
            "text": "Go pamodiyokun ka ko sa dun sa khagagangka kiran, so sowarangka; go lalisangka siran rakhus o manga Komokoda-a ka, go so Puphamakalalaka-on ka; go pakithompok ka kiran ko manga tamok go so manga Wata (iran); go bugingka siran sa pasad. Na da-a ipumbugai kiran a pasad o Shaitan a rowar sa kapulalalong"
        },
        {
            "chapter": 17,
            "verse": 65,
            "text": "Mata-an! A so manga Oripun Ko (a Miyamaratiyaya), na da dun a kapa-ar ka kiran: Go makatatarotop so Kadnan ka a somisiyap"
        },
        {
            "chapter": 17,
            "verse": 66,
            "text": "So Kadnan niyo so Puphakalatas rukano ko manga Kapal ko Kalodan, ka-an kano gi-i makambabanog ko Kakawasa-an Niyan. Mata-an! A Sukaniyan na tatap a mala rukano 1 Limo"
        },
        {
            "chapter": 17,
            "verse": 67,
            "text": "Na igira-a minisogat rukano so morala ko Kalodan, na mada so Puphanongganowin niyoinonta bo so Sukaniyan (a Allah)- na kagiyamabaton kano Niyan ko KĶKalopaan, na tomiyalikhod kano. Na tatap a so Manosiya na da-a Tadum iyan"
        },
        {
            "chapter": 17,
            "verse": 68,
            "text": "Ba kano somiyarig sa di kano Niyan landungun ko didalum o Lopa, odi na di kano Niyan botawanan sa sobosobo a puthad, a sa oriyan niyan na da dun a mato-on niyo a Panarigan"
        },
        {
            "chapter": 17,
            "verse": 69,
            "text": "Odi na ba kano somiyarig sa di kano Niyan ro-o pakakasowin sharoman, na botawanan kano Niyan sa mabagur a ndo na ludun kano Niyan sabap ko Kiya-ongkir iyo, oriyan niyan na da dun a matoon niyo a abanga iyo Rukami ron"
        },
        {
            "chapter": 17,
            "verse": 70,
            "text": "Na Sabunsabunar a piyakalubi Ami sa Munang so manga Moriyatao o Adam; go piyakapaguda Ami siran ko Kalopa-an a go so Kalodan; go ini Riskhi Ami kiran so manga pipiya; go Piyakaombao Ami siran ko madakul ko manga Inadun Nami sa titho a Kapakaombao"
        },
        {
            "chapter": 17,
            "verse": 71,
            "text": "Si-i ko Alongan a itawag Ami ko oman i Manosiya so Daptar iran: Na sa dun sa mibugai ron so Kitab iyan si-i ko kawanan niyan, na siran man na Mabatiya iran so Kitab iran, na da-a masalimbot kiran a ishambo o dadangulisun"
        },
        {
            "chapter": 17,
            "verse": 72,
            "text": "Na sadun sa miyabaloi si-i (sa Doniya) a bota, na sukaniyan si-i ko Akhirat na bota dun, go tanto a miya-awat ko lalan"
        },
        {
            "chapter": 17,
            "verse": 73,
            "text": "Na Mata-an a maito bo na khapokas Ka iran ndun ko ini Ilaham Ami Ruka (Ya Muhammad), ka-an Ka Rukami Miyangkob so salakao rukaniyan: Na o giyoto i miyasowa na Khowa-angka iran ndun a bolay oka"
        },
        {
            "chapter": 17,
            "verse": 74,
            "text": "Na o da Ami Suka pakathakna-a, na Sabunsabunar a mararani mitaliyadok Ka kiran sa shai a maito"
        },
        {
            "chapter": 17,
            "verse": 75,
            "text": "Na o giyoto i miyasowa na kaphakita-aman Nami Ruka dun so takup a siksa ko Kaoyagoyag, go so takup a siksa ko kapatai: Oriyan niyan nada-a mato-on Ka a tabanga-a Ka Rukami"
        },
        {
            "chapter": 17,
            "verse": 76,
            "text": "Na Mata-an a maito bo na khabogao Ka iran ko Lopa (a Madinah), ka phaka-awa-an Ka iran non; na o giyoto i miyasowa na da-a khitarug iran ko kaipos Ka, a rowar ko maito"
        },
        {
            "chapter": 17,
            "verse": 77,
            "text": "Okit o tao a Sabunar a Siyogowan Nami a miya-ona an Ka sa pud ko manga Sogo Ami: Na da-a khato-on Ķa a misalin ko okit Amı"
        },
        {
            "chapter": 17,
            "verse": 78,
            "text": "Pamayandugun Ka so Sambayang-ko kapolid o Alongan taman ko kalibotung o Gagawi-i, go so Kapangadi-i ko Qur-an ko Sambayang ko khapita: Mata-an! A so Sambayang ko khapita na tatap a shasaksian"
        },
        {
            "chapter": 17,
            "verse": 79,
            "text": "Na so saba-ad ko Kagagawi-i na puphaguna-on Ka so Qur-an: A malalawan ko manga Paliyogat a ruk Ka: Matatangkud a phakadarpa-an Ka o Kadnan Ka ko darpa a mababantog"
        },
        {
            "chapter": 17,
            "verse": 80,
            "text": "Na Tharowangka: Kadnan Ko! Pakasolud Akongka sa kasolud a kasosowat, go Pakaliyowa Kongka sa kaliyo a Kasosowat; go sunggai Akongka pho-on ko Hadapan Ka sa bagur a phakatabang"
        },
        {
            "chapter": 17,
            "verse": 81,
            "text": "Go Tharowangka: A miyakaoma so bunar, na miyailang so ribat: Mata-an! A so ribat na tatap a ilang"
        },
        {
            "chapter": 17,
            "verse": 82,
            "text": "Na Iputhoron Nami a pud ko Qur-an so bolong go Limo ko Miyamaratiyaya: Na ba dun puphakaoman ko manga Darowaka sa kalogi"
        },
        {
            "chapter": 17,
            "verse": 83,
            "text": "Na igira-a ini Pangalimo Ami so Manosiya, na tomalikhod go itangkiri iyan a kilid iyan, na igiraa minisogaton so marata na mabaloi a kada-an sa panginam"
        },
        {
            "chapter": 17,
            "verse": 84,
            "text": "Tharowangka: A oman i isa na gi-i nggalubuk si-i ko okit iyan: Na so Kadnan niyo i lubi a Mata-o ko tao a sukaniyan i maka-o ontol sa lalan"
        },
        {
            "chapter": 17,
            "verse": 85,
            "text": "Na ipagisha iran Ruka so Niyawa. Tharowangka: A so Niyawa na si-i ko ilmo o Kadnan Ko: Go da-a inibugai rukano ko Kata-o rowar ko maito"
        },
        {
            "chapter": 17,
            "verse": 86,
            "text": "Na Mata-an! a o inikabaya Ami, na matatangkud a maphakada Ami dun so ini Ilaham Ami Ruka: Na sa oriyan niyan na da-a mato-on Ka makapantag Rukaniyan a Panarigan Rukami"
        },
        {
            "chapter": 17,
            "verse": 87,
            "text": "Ogaid na Limo a pho-on ko Kadnan Ka: Mata-an! A so Kapudi Iyan na tatap a si-i Ruka lubi a mala"
        },
        {
            "chapter": 17,
            "verse": 88,
            "text": "Tharowangka: A Mata-an a apiya thampotampong so manga Manosiya go so manga Jinn sa kamba-al iran sa lagid angka-i a Qur-an, na di siran ndun makamba-al sa lagid iyan, apiya pun mabaloi so saba-ad kiran a tabanga o saba-ad"
        },
        {
            "chapter": 17,
            "verse": 89,
            "text": "Na Sabunsabunar a di bo dun pira a kiniropa-an Nami ko Manosiya, si-i sangka-i a Qur-an, ko oman i ibarat: Na da tarima-a o kadakulan ko manga Manosiya ka ba iran ndun siyangka"
        },
        {
            "chapter": 17,
            "verse": 90,
            "text": "Na Pitharo iran: A di ami Suka dun Pharatiyaya-an, taman sa da-a mapakambowat Ka rukami pho-on ko Lopa a manga Bowalan"
        },
        {
            "chapter": 17,
            "verse": 91,
            "text": "O di na adun a mabaloi a ruk Ka a Pamomolan a manga Qormah go manga Anggor, na kapakambowatan Ka so lumbak iyan sa manga Lawasaig a manga babandus"
        },
        {
            "chapter": 17,
            "verse": 92,
            "text": "O di na makaolog Ka ko Langit, mana-a so ini Daowangka rukami sa sapangkat; o di na mapakadarupa-a Ķa so Allah go so manga Malaikat sa mipagadapa"
        },
        {
            "chapter": 17,
            "verse": 93,
            "text": "O di na adun a mabaloi a ruk Ka a Walai a Bolawan, o di na makapanik Ka ko Langit. Na di ami dun Pharatiyaya-an i KĶKiyapakapanik Ka on taman sa di Kamingka Katoronan sa Kitab a mabatiya ami Sukaniyan. Tharowangka: Soti so Kadnan Ko! Ba adun a butad Akun a rowar sa Manosiya;- a Sogo"
        },
        {
            "chapter": 17,
            "verse": 94,
            "text": "Na da-a miyakarun ko Manosiya ko Kapakaparatiyaya iran gowani ko makaoma kiran so Torowan, a rowar sa Kiyatharowa iran: Sa ino Shogo so Allah sa Manosiya a Sogo"
        },
        {
            "chapter": 17,
            "verse": 95,
            "text": "Tharowangka: O aya matatago ko Lopa, na manga Malaikat a Puphulalalakao a khibabalingon, na Mata-an a Pakatoronan Nami siran a pho-on ko Langit sa Malaikat a Sogo"
        },
        {
            "chapter": 17,
            "verse": 96,
            "text": "Tharowangka: Makatatarotop so Allah a saksi Rakun a go si-i rukano: Mata-an! a Sukaniyan na tatap si-i ko manga Oripun Niyan a Kaip, a Puphakailaı"
        },
        {
            "chapter": 17,
            "verse": 97,
            "text": "Na sa dun sa Toro-on o Allah, na sukaniyan i phakakudug ko ontol; go sadun sa dadagun Niyan-na Dingka siran ndun mito-on sa manga Panarigan a salakao Rukaniyan. Go limodun Nami siran ko Alongan a Qiyamah, a mikakamanga so manga Paras iran, a manga bota, go manga omao, go manga bungul: Darpa iran so Naraka Jahannam: Oman puphondao, na omanan Nami kiran sa kakadug"
        },
        {
            "chapter": 17,
            "verse": 98,
            "text": "Giyoto man i balas kiran, sabap sa Mata-an! A siran na In ongkir iran so manga Ayat Ami, go Pitharo iran: Ino amai ka mbaloi kami a manga tolan go botha, ba Mata-an a sukami na Khaoyag kami dun sa Ka-adun a bago"
        },
        {
            "chapter": 17,
            "verse": 99,
            "text": "Ba iran ndi katawi a Mataan! A so Allah, so Miyadun ko manga Langit go so Lopa, khagaga Niyan a Madun sa lagid iran? Go singgayan Niyan siran sa ta-alik, a da-a sangka-a madadalumon. Na da tarima-a o manga Darowaka ka ba iran ndun siyangka"
        },
        {
            "chapter": 17,
            "verse": 100,
            "text": "Tharowangka: O sukano 1i makapapa-ar ko khitatagowan ko Limo o Kadnan Ko, na sa maoto na Mata-an a runun niyo, sa kaluk ko kanggasto: Ka aya butad o Manosiya na maikot"
        },
        {
            "chapter": 17,
            "verse": 101,
            "text": "Na Sabunsabunar a bigan Nami so Musa sa siyao a manga Tanda, a manga rarayag: Na ishaan Ka ko manga Moriyatao o Israil: Gowani a makaoma kiran, na Pitharo-on o Pir-aon: Mata-an! A sakun na aya dun a kaguguda-a ko Ruka Hai Musa! na tataraponan"
        },
        {
            "chapter": 17,
            "verse": 102,
            "text": "Pitharo (o Musa): Sabunsabunar a katawan ka a da-a Tomiyoron saya a rowar ko Kadnan o manga Langit go so Lopa a manga karina: Na Mata-an! A Sakun na aya dun a kaguguda-a Ko ruka Hai Pir-aon! Na ilang"
        },
        {
            "chapter": 17,
            "verse": 103,
            "text": "Na kabaya iyan a mbogaoon niyan siran ko Lopa (a Missir): Na inulud Ami sukaniyan go so langowan a pud iyan"
        },
        {
            "chapter": 17,
            "verse": 104,
            "text": "Go Pitharo Ami ko manga Moriyatao o Israil ko oriyan niyan: a Pagingud kano ko Lopa (a Missir): Na amai ka makaoma so diyandi ko Akhirat, na pakatalingoma-an Nami sukano langon"
        },
        {
            "chapter": 17,
            "verse": 105,
            "text": "Na si-i ko bunar a Kinitorunun Nami (ko Qur-an), go si-i ko bunar a Kiyapakatoron Niyan: Na da-a Kiyasogo Ami Ruka (Ya Muhammad) a rowar sa Puphanonotholan sa mapiya, go Puphamaka-iktiyar"
        },
        {
            "chapter": 17,
            "verse": 106,
            "text": "Na so Qur-an na piyakasusunggaya Ami Sukaniyan, ka-an Ka oto Mabatiya ko manga Manosiya sa malanat: Go Initoron Ami oto sa (miyakashasaliyob a) Kıinitoron Niyan"
        },
        {
            "chapter": 17,
            "verse": 107,
            "text": "Tharowangka: Piyaratiyayaniyo Sukaniyan odi na di niyo Pharatiyaya-a, Mata-an! A siran a piyamugan ko Kata-o a miya-ona a Niyan, na igira-a Pumbatiya-an kiran, na Ipushondong iran so manga baka a Mangangalimbaba-an siran"
        },
        {
            "chapter": 17,
            "verse": 108,
            "text": "Sa gi-ran Tharo-on: Soti so Kadnan nami! Mata-an a tatap a so diyandi o Kadnan nami na Mapunggolaola dun"
        },
        {
            "chapter": 17,
            "verse": 109,
            "text": "Go Ipushondong iran so manga baka, sa Puphamanugad siran, go puphakaoman kiran sa Kapangalimbaba-an"
        },
        {
            "chapter": 17,
            "verse": 110,
            "text": "Tharowangka: Panguni kano ko Allah, o di na Panguni kano ko Rahman: Apiya anda saya i ipanguni niyo Ron, na ruk Iyan so manga ngaran a manga pipiya. Na Dingka phakatanogun so Sambayang Ka, go Dingka oto Phunana-in, na mbabanog Ka ko pagulutan noto sa okit"
        },
        {
            "chapter": 17,
            "verse": 111,
            "text": "Na Tharowangka: So Podi na ruk o Allah, da kowa sa Wata, go da-a miyabaloi a Sakotowa Iyan ko Kapa-ar: Go da-a miyabaloi a tabanga Iyan makapantag ko kapakaito: Na Shulasulangka Sukaniyan sa Samporna a KĶKashulasula"
        },
        {
            "chapter": 18,
            "verse": 1,
            "text": "So Podi na ruk o Allah, a so Initoron Niyan ko Oripun Niyan so Kitab, go da-a biyaloi Niyan non a bukhog"
        },
        {
            "chapter": 18,
            "verse": 2,
            "text": "Matitho ka-a Niyan kapakiiktiyari so siksa a sangat a pho-on Rukaniyan, go a Niyan Mapanothol ko Miyamaratiyaya a siran so gi-i nggalubuk ko manga pipiya, a Mata-an! A adun a bagiyan niran a balas a mapiya"
        },
        {
            "chapter": 18,
            "verse": 3,
            "text": "Matatatap siran non sa dayon sa dayon"
        },
        {
            "chapter": 18,
            "verse": 4,
            "text": "Go a Niyan Mapakaiktiyar so siran a Mitharo: Sa kominowa so Allah sa Wata"
        },
        {
            "chapter": 18,
            "verse": 5,
            "text": "Da-a Kata-oiran non, a go so manga lokus iran. Miyakala a Katharo a puphakambowat pho-on ko manga ngari iran. Da-a gi-i ran Tharo-on a rowar sa kabokhag"
        },
        {
            "chapter": 18,
            "verse": 6,
            "text": "Na masikun a mapakapagugut Ka a Ginawangka (Ya Muhammad), makapantag ko manga rarad iran o di ran Paratiyaya a angkai a Tothol sa makapantag sa boko"
        },
        {
            "chapter": 18,
            "verse": 7,
            "text": "Mata-an! A Sukami na biyaloi Ami so matatago ko Lopa a Parahiyasan niyan, ka ana Mi siran katupungi o antawa-a kiran i taralbi a mapiya i galubuk"
        },
        {
            "chapter": 18,
            "verse": 8,
            "text": "Na Mata-an! A Sukami na adun ndun a pumbalowin Nami a matatago-on a Lopa kabagabagas"
        },
        {
            "chapter": 18,
            "verse": 9,
            "text": "Ba-aya tangkap Ka na Mataan! A so manga tao ko Liyang a go so migaga-angon na miyabaloi siran a pud ko manga tanda Ami a pakamumusa"
        },
        {
            "chapter": 18,
            "verse": 10,
            "text": "Gowani a magapas so manga Ngongoda ko Liyang: Na Pitharo iran: Kadnan nami! Bugi Kamingka pho-on Ruka sa Limo, go Tanorangka Rukami so butad Ami sa Torowan"
        },
        {
            "chapter": 18,
            "verse": 11,
            "text": "Na Piyakatorog Ami siran ko Liyang, ko manga ragon a maliitong"
        },
        {
            "chapter": 18,
            "verse": 12,
            "text": "Oriyan niyan na piyakagogonao Ami siran, ka ana mimapunto o antawa-a ko dowa lompok i Miyakatundo ko masa a kiyathi ran"
        },
        {
            "chapter": 18,
            "verse": 13,
            "text": "Sukami na Puphanotholun Nami Ruka (Ya Muhammad) so Totholan kiran si-i ko bunar: Mata-an! A siran na manga Ngongoda a Piyaratiyaya iran so Kadnan niran, na inomanan Nami siran sa Torowan"
        },
        {
            "chapter": 18,
            "verse": 14,
            "text": "Go piyakabagur Ami so manga poso iran: Gowani a gomanat siran na Pitharo iran: Aya Kadnan Nami na so Kadnan o manga Langit a go so Lopa: Da dun a Phanguniyan Nami a salakao Rukaniyan a Tohan: Sabunsabunar a o sowa-a Mi oto na Miyakatharo Kami sa miyakalupas (a Katharo)"
        },
        {
            "chapter": 18,
            "verse": 15,
            "text": "Siran naya a pagtao Ami na kominowa siran sa salakao Rukaniyan a manga Tohan: Ino a da-a khitalingoma iran kiran a katantowan a mapayag? Na ba adun a lawan a darowaka ko tao a inangkob iyan so Allah sa kabokhag"
        },
        {
            "chapter": 18,
            "verse": 16,
            "text": "Na amai ka ganatan niyo siran a go so Pushimba-an niran a salakao ko Allah, na pagapas kano ko Liyang: Ka saboyagan kano o Kadnan niyo ko Limo Iyan, go thiyagaran kano Niyan sa rangkap o butad iyo"
        },
        {
            "chapter": 18,
            "verse": 17,
            "text": "Na Pukhailaingka so Alongan, a igira a somibang, na miraramig ko Liyang iran sa tampar sa kawanan, na igira a sumidup, na pukha-awat kiran sa tampar sa diyowang, a si-i siran matatago ko madaya-on. Giyoto man na pud ko manga Tanda o Allah: Nasa dun sa Toro-on o Allah na sukaniyan i phakakudug ko ontol; na sa dun sa dadagun Niyan, na Dingka dun mito-on sa panarigan a makanggonanao ron"
        },
        {
            "chapter": 18,
            "verse": 18,
            "text": "Na aya tangkap Ka kiran na khipagu-unao, a o ba di siran na khitotorogun; na gi-i Ami siran pakakhulikhulidun sa tampar sa kawanan go sa tampar sa diyowang: Na so Aso iran na igagamba iyan so dowa kamona mona niyan ko gimowa: Omailaingka siran na Katalikhodan Ka siran ndun sa kapalagoi, go mapuno-puno Ka kiran ndun a kaluk"
        },
        {
            "chapter": 18,
            "verse": 19,
            "text": "Na giyaya i kiyapakagogonawa Mi kiran, Ka-an siran makapamagishaıi. Pitharo o Mitharo a pud kiran: A pira i kiyathi niyo? Pitharo iran: A aya kiyathi tano na Salongan, o di na saba-ad sa Salongan. Pitharo (o saba-ad kiran): A so Kadnan niyo i Mata-o ko kiyathi niyo. Na sogowa niyo so isa rukano rakhus o pirak iyo ai si-i ko Bandar a Ingud: Na pangilailai sa sadun sa Soti a Pangunungkun na wita niyan rukano, a pagupur a pho-on Rukaniyan: Go lalanat, go di kano niyan ndun phakitokawi sa isa a tao"
        },
        {
            "chapter": 18,
            "verse": 20,
            "text": "Mata-an! A siran na o katokawi kano iran, na radiyamun kano iran, odi na pakakasowin kano iran ko okiīt iran, na di kano dun makasulang sa maliwanag sa maoto sa dayon sa dayon"
        },
        {
            "chapter": 18,
            "verse": 21,
            "text": "Na giyaya i kiyapayaga Mi kiran ka-a niran katokawi a Mataan! a so diyandi o Allah (a Kaoyag ko Yaomol Qiyamah) na Bunar, go Mata-an! A so Bangkit na da-a sangka-a madadalumon. Gowani ko puphangasasawalan kiran so butad iran. Na Pitharo iran: Mbalai kano ko obai ran sa Walai: So Kadnan niran i taralbi a Mata-o kiran: Pitharo o siran a miyakasogat siran ko kupit iran: A mba-al tano dun ko obai ran sa Masjid"
        },
        {
            "chapter": 18,
            "verse": 22,
            "text": "Adun a Putharo kiran: Sa tulo, a ika pat iran so Aso iran; go adun a Putharo kiran sa lima, a ika num iran so Aso iran; kapangusar sa gaib; go adun a Putharo kiran: Sa pito, a ika walo iran so Aso iran. Tharowangka: A so Kadnan Ko i taralbi a Mata-o ko bilangan niran; da-a mata-o kiran a rowar ko maito. Na di Ka pakipushasawala makapantag kiran, inonta so kapakishasawala a mapayag, go da-a Pagishaingka kiran sa makapantag kiran a isa bo"
        },
        {
            "chapter": 18,
            "verse": 23,
            "text": "Na Dingka dun Putharowa ko apiya antona-a, i Mata-an! A Sakun na Punggolaola-angko to amag"
        },
        {
            "chapter": 18,
            "verse": 24,
            "text": "Inonta (obana-in Ka-on a) Omiyog so Allah! Go Tadumingka so Kadnan Ka igira a miyalipat Ka, go Tharowangka: A masikun a Toro-on Nako o Kadnan Ko si-i ko marani a di giya i a ontol"
        },
        {
            "chapter": 18,
            "verse": 25,
            "text": "Na miyakatarug siran ko Liyang iran sa Tulo gatos ragon, na inomanan niran sa siyao (ragon)"
        },
        {
            "chapter": 18,
            "verse": 26,
            "text": "Tharowangka: A so Allah i taralbi a Mata-o ko kiyathai a kiyapakatarug iran: Ruk Iyan so mapagu-uma ko manga Langit a go so Lopa: Sayana a lambas i Kailai Sukaniyan, go sayana a Malambut i Kapamamakinug! Da-a bagiyan niran a salakao Rukaniyan a Panarigan; go da-a phakasakoto Niyan ko Kokoman Niyan a isa bo"
        },
        {
            "chapter": 18,
            "verse": 27,
            "text": "Na Batiya-angka so Initoron Ruka ko KĶitab o Kadnan Ka: Da-a phakasambi ko manga Katharo Iyan, go da dun a khato-on Ka a salakao Rukaniyan a kaphagapasan"
        },
        {
            "chapter": 18,
            "verse": 28,
            "text": "Na Gun-gunangka a Ginawangka rakhus o siran a Pushimba-an niran so Kadnan niran ko kapipita go so kagabigabi, a kabaya iran so Kasosowat Iyan; go di siran pulupasa o dowa Matangka, sa kabayaa Ka sa Parayasan ko Kaoyagoyag ko doniya; go Dingka Pagonoti so tao a piyakilipatan Nami ko poso iyan so Tadum Rukami, go inonotan niyan so kabaya iyan a ribat, go mimbaloi so butad iyan a miyakalupas"
        },
        {
            "chapter": 18,
            "verse": 29,
            "text": "Na Tharowangka: A so bunar na pho-on ko Kadnan niyo: Na sa dun sa khabaya, na Paratiyaya, go sa dun sa khabaya, na Khapir: Mata-an! A Sukami na pithiyagaran Nami so manga darowaka sa Apol, khalikopan siran o manga kadug iyan; na amai ka manguni siran sa inomun na paka-inomun siran sa ig a lagid o totonagun a timbuga, a phakatotong ko manga paras. Piyakasisingai a inomun! Go miyakaratarata a darpa"
        },
        {
            "chapter": 18,
            "verse": 30,
            "text": "Mata-an! A so siran a Miyamaratiyayago pinggalubuk iran so manga pipiya, na Mata-an! A Sukami na Diyami ndadasun so balas ko tao a miphiyapiya sa galubuk"
        },
        {
            "chapter": 18,
            "verse": 31,
            "text": "Siran man i khibagiyan ko manga Sorga a tatap, a Puphamangondas ko kababa-an niran so manga lawasaig: Phangimowan siran roo ko manga Salunda a Bolawan, go Makapunditar siran sa Nditarun a Gadong a manipis a Sotra, go makapal a Sotra; gi-i siran ro-o Shandasandang ko manga Kantir. Pakaluma a balas! Go miyakapiyapiya a darpa"
        },
        {
            "chapter": 18,
            "verse": 32,
            "text": "Na Mba-alingka kiran a ibarat, a dowa Mama: A singgayan Nami so isa on sa dowa a Asinda a manga Anggor go piyakalibutan Nami a dowa oto sa Qormah; go biyaloi ami so pagulutan a dowa oto a babasoka"
        },
        {
            "chapter": 18,
            "verse": 33,
            "text": "Omani isa sa dowaya a Asinda na pukhibugai niyan so Onga niyan, go da-a khorangun niyan non a maito bo: Na piyakaondasan Nami so lumbak a dowa oto sa lawasaig"
        },
        {
            "chapter": 18,
            "verse": 34,
            "text": "Na miyakatimo sa manga Onga: Na Pitharo iyan ko pud iyan a sukaniyan na puphangandagan niyan: A sakun i madakul a di suka i Tamok, go tanto a mabagur ı manga tabanga"
        },
        {
            "chapter": 18,
            "verse": 35,
            "text": "Na somiyolud ko Asinda niyan ko gi-i niyan kandarowaka-i sa ginawa niyan: Pitharo iyan: A di ko puraotun a kirakira a ba ini mailang sa dayon sa dayon"
        },
        {
            "chapter": 18,
            "verse": 36,
            "text": "Go di ko puraotun a kirakira 1 so Bangkit na ba makatindug: Na ibut o makandodako ko Kadnan ko, na Mata-an a phakato-on nako dun sa tomo adi giyai a darpa a khan dodan"
        },
        {
            "chapter": 18,
            "verse": 37,
            "text": "Pitharo on o pud iyan, a gi-i ron makishinumbaga: A inongka Pagongkira so (Allah a) Inadungka Niyan a pho-on sa botha, oriyan niyan na pho-on sa Notfa, oriyan niyan na Pithaongka niyan a Mama"
        },
        {
            "chapter": 18,
            "verse": 38,
            "text": "Ogaid na (sakun na miyagikral ako sa) Sukaniyan so Allah, a Kadnan ko, na da-a Ishakoto akun ko Kadnan ko a isa bo"
        },
        {
            "chapter": 18,
            "verse": 39,
            "text": "Na inongka da Tharowa isa ko somolud ka ko Asindangka: A sa dun sa kabaya o Allah! Da-a bagur odi si-i ko Allah! Apiya aya kapukhailayangka rakun na sakun na maito a di sukai Tamok a go Moriyatao"
        },
        {
            "chapter": 18,
            "verse": 40,
            "text": "Na matatangkud a mbugan nako o Kadnan ko sa tomo a di so Asindangka, na botawanan Niyan (so asıindangka) sa manga Luthi a pho-on ko Langit, na mabaloi a Lopa a miyagunasnas"
        },
        {
            "chapter": 18,
            "verse": 41,
            "text": "O di na mabaloi so igon a somunup, na dingka dun oto magaga mbabanog"
        },
        {
            "chapter": 18,
            "verse": 42,
            "text": "Na miya-ilang so Pur iyan, na miyabaloi a di-i niyan mapakakhosowa so dowa a palad iyan makapantag ko miyanggasto niyan non, a giyoto na Miyangaguguba so manga ta-aron, sa gi-i niyan Matharo: Hai o ba bo da-a Minisakoto akun ko Kadnan a isa bo"
        },
        {
            "chapter": 18,
            "verse": 43,
            "text": "Na da-a miyabaloi ron a pagtao a makaphananabangon a salakao ko Allah, go da niyan malinding a ginawa niyan"
        },
        {
            "chapter": 18,
            "verse": 44,
            "text": "Ro-o man na so Parinta na ruk o Allah, a ontol. Sukaniyan i mapiya i kabalas, go mapiya a khabolosan"
        },
        {
            "chapter": 18,
            "verse": 45,
            "text": "Na Payagangka kiran so ibarat o Kaoyagoyag ko doniya: Lagid o ig a Piyakatoron Nami sukaniyan pho-on ko Kawang: Na miyakashaosaog sa sabap rukaniyan so manga Mangunguto ko Lopa, (na sa oriyan niyan) na mimbaloi a gapok, a ipukhayambur sukaniyan o manga ndo: Na tatap a so Allah si-i ko langowan taman na Gaos Iyan"
        },
        {
            "chapter": 18,
            "verse": 46,
            "text": "So tamok a go so Manga Moriyatao na (matag) Parahiyasan ko Kaoyagoyag ko doniya: Na so manga tatap a manga pipiya, i taralbi a mapiya a balas si-i ko Kadnan Ka, go taralbi a mapiya a a-arapun"
        },
        {
            "chapter": 18,
            "verse": 47,
            "text": "Na (Tadumingka) so Alongan a pakalalakaon Nami so manga Palao, na Mailaingka so Lopa a mamamayas, go timo-on Nami siran, na da-a ibagak Ami kiran a isa bo"
        },
        {
            "chapter": 18,
            "verse": 48,
            "text": "Na ipangadap siran ko Kadnan Ka a shasa-asa-ap siran, (Tharo-on o Allah:) Sabunsabunar a miyakaoma kano Rukami sa lagid o Kiya-aduna Mi rukano ko paganai a kiya-okitan: Kuna, ka ini tugo niyo a da dun a isunggai Ami rukano a ta-alik (a ka Khaoyag iyo)"
        },
        {
            "chapter": 18,
            "verse": 49,
            "text": "Na mibutad so Daptar, na Mailaingka so manga baradosa a ma-aluk siran po-on ko nganin a matatago-on; Go Matharo iran: Hai miyabinasa tano! Antona ini a Daptar! A da-a pulao-on niyan a maito go da-a mala, a ba niyan nda maitong! Na maoma iran non so pinggalubuk iran a makamamasa: Na da-a shalimbotan o Kadnan Ka a isa bo"
        },
        {
            "chapter": 18,
            "verse": 50,
            "text": "Na gowani na Pitharo Ami ko manga Malaikat: A pangalimbaba-an kano ko Adam: Na Miyangalimbaba-an siran inonta so Iblis. Sukaniyan na pud ko manga Jinn, na siyangka iyan so Sogowan o Kadnan Niyan. Ba niyo khowa-a sukaniyan a go so manga tonas iyan a manga panarigan a ishambi-iyo Rakun? A siran na manga ridowai niyo! Sayana a marata a kiyasambı o manga darowaka"
        },
        {
            "chapter": 18,
            "verse": 51,
            "text": "Kuna a ba Akun kiran piyakishaksi-an a Kiya-aduna ko manga Langit a go so Lopa, o dina so Kiya-aduna ko manga ginawa iran: Go kuna a ba Akun kinowa so phamakadadag a manga tabanga"
        },
        {
            "chapter": 18,
            "verse": 52,
            "text": "Na (Tadumingka) so Alongan a Tharo-on (o Allah): A tawaga niyo so ini puririmbang iyo Rakun, a siran so ini tugo niyo; na Panongganowin niran siran, na di ran siran masumbag; na tagowan Nami so pagulutan niran sa Landung a phakabinasa"
        },
        {
            "chapter": 18,
            "verse": 53,
            "text": "Na kasandungan o manga baradosa so Apoi na matangkud iran a Mata-an! A siran na khaolog siran non: Go da-a mato-on niran a milidason"
        },
        {
            "chapter": 18,
            "verse": 54,
            "text": "Na Sabunsabunar a pishalinsalin Ami magosai sangkai a Quran, ko manga Manosiya so oman i ibarat: Na tatap a so Manosiya, na lubi a madakul i kapamawal ko apiya antona-a"
        },
        {
            "chapter": 18,
            "verse": 55,
            "text": "Na da-a miyakarun ko manga Manosiya ko Kapakaparatiyaya iran,isa ko makaoma kiran so Torowan, a go so Kapakapanguni ran sa Ma-ap ko Kadnan niran, a rowar sa kaphakatalingoma kiran o kiyaokitan o miyanga o ona, o di na so kaphakatalingoma kiran o siksa a mithomlanga (iran)"
        },
        {
            "chapter": 18,
            "verse": 56,
            "text": "Na da-a Kiyasogo Ami ko manga Sogo a rowar sa Pakaphamanotholun siran sa mapiya go Phamaka-iktiyar siran: Na ipuphamawal o siran a Miyamangongkir so ribat, ka imbinasa iran noto ko bunar, go kinowa iran so manga Ayat Akun go so Piyaki-iktiyaran kiran a kasandagan"
        },
        {
            "chapter": 18,
            "verse": 57,
            "text": "Na ba adun a tao a makalawan a darowaka ko tao a minindao ron so manga Ayat o Kadnan niyan, na tiyalikhodan niyan, go piyakalipatan niyan so Miyanggalubuk o dowa lima niyan (a dosa)? Mataan! A Sukami na tiyagowan Nami so manga poso iran sa manga totop ka-a niyan ndi khasabot, go (Tiyagowan Nami) so manga tangila iran, sa kabungul. Na apiya pun tawagun Ka siran ko Torowan, na di siran ndun Phakaontol sa maoto sa dayon sa dayon"
        },
        {
            "chapter": 18,
            "verse": 58,
            "text": "Na so Kadnan Ka a Manapi, i khiruk ko Limo. O danuga Niyan siran sabap ko pinggalubuk iran, na Mata-an a kapunggaga-a nan Niyan kiran so siksa: Kuna, ka adun a bagiyan niran a ta-alik, na da dun a mato-on niran a salakao Rukaniyan a kapagapasan"
        },
        {
            "chapter": 18,
            "verse": 59,
            "text": "Na giyangkoto a (tao ko) manga Ingud na bininasa Mi siran ko kiyandarowaka iran; go tiyagowan Nami so kakhabinasa iran sa ta-alik"
        },
        {
            "chapter": 18,
            "verse": 60,
            "text": "Na gowani na Pitharo o Musa ko Mangoda Niyan: A di Yako Tharug taman sa di Yako Misampai ko kiyambaratumowa-an o dowa Kalodan, o di na makapopos Ako sa phipira ragon"
        },
        {
            "chapter": 18,
            "verse": 61,
            "text": "Na kagiya a iraot siran ko kiyambaratumowa-an a dowa oto (a Kalodan), na kiyalipatan niran so suda iran, na miyakamba-al sa lalan Niyan ko Kalodan a okita (a kiyamara-an)"
        },
        {
            "chapter": 18,
            "verse": 62,
            "text": "Na kagiya a makalupas siran na Pitharo Iyan ko Mangoda Niyan: Witangka si-i so ipagoto ta; Sabunsabunar a riya-ot Ta sa kaphulalakao Ta ini a dokao"
        },
        {
            "chapter": 18,
            "verse": 63,
            "text": "Pitharo (o Mangoda Niyan): A ino Miya-ilaingka gowani ko Domukhata ko lakongan? Na Mataan! A Sakun na kiyalipatangko so suda: Na da-a lominipat Rakun non ko Ka-aloya ko ron a rowar ko Shaitan: Na Miyakamba-al sa lalan Niyan ko Kalodan a Pakamumusa"
        },
        {
            "chapter": 18,
            "verse": 64,
            "text": "Pitharo (o Musa): A giyoto man so Puphuloloba-an Ta: Na komiyasoi Siran ko kiyaiposan Niran, sa gi iran panondogun so Lakawiran"
        },
        {
            "chapter": 18,
            "verse": 65,
            "text": "Na miyakato-on Siran sa isa a Oripun, a pud ko manga Oripun Nami, a bigan Nami Sukaniyan sa Limo a pho-on ko Hadapan Nami, go Inundao Ami Sukaniyan pho-on ko Hadapan Nami sa Kata-o"
        },
        {
            "chapter": 18,
            "verse": 66,
            "text": "Pitharo-on o Musa: Ino o onota Ko Ruka, sa Undaon Ka Rakun so Inindao Ruka a Ontol"
        },
        {
            "chapter": 18,
            "verse": 67,
            "text": "Pitharo o (Khidhr): A Mataan! A Suka na di Ka dun Makagaga Phantang sa Kapagonot Ka Rakun"
        },
        {
            "chapter": 18,
            "verse": 68,
            "text": "Na andamanaya i Kakhapantangangka ko Dangka sukaniyan sushuba a Kata-o"
        },
        {
            "chapter": 18,
            "verse": 69,
            "text": "Pitharo o (Musa): A Khatukhadakongka, Omiyog so Allah, a Mapantang: Go da-a Shorangungko a Sogowan Ka"
        },
        {
            "chapter": 18,
            "verse": 70,
            "text": "Pitharo (o Khidhr): Na o Pagonot Ka Rakun, na Dingka Rakun Pagisha-an so apiya antona-a taman sa di Ko Ruka Mapanothol sa maosai i sabap iyan"
        },
        {
            "chapter": 18,
            "verse": 71,
            "text": "Na lomiyalakao Siran a dowa: Taman sa kagiya a makada Siran ko Awang, na libo Niyan. Pitharo (o Musa): Ba aya Kiyalubo Wangka-on na Paguludun Ka so tao ron? Sabunsabunar a Miyakanggolaola Ka sa shai a tanto a marata"
        },
        {
            "chapter": 18,
            "verse": 72,
            "text": "Pitharo Iyan: Ba Akun da Tharowa a Mata-an! A Suka na di Ka dun makagaga Phantang sa Kapagonot Ka Rakun"
        },
        {
            "chapter": 18,
            "verse": 73,
            "text": "Pitharo (o Musa): Diyakongka khararangiti sabap ko Kıyalipat Akun, go Diyakongka Phaliyogati ko Miyanggolaola Ko sa marugun"
        },
        {
            "chapter": 18,
            "verse": 74,
            "text": "Na lomiyalakao Siran a dowa: Taman sa minitho-ona Iran a Bagowamama, na biyono Iyan. Pitharo (o Musa): Ino Ka Phamono sa baraniyawa a da-a sala iyan ka da-a miyabono iyan a tao? Subunsabunar a Minggolaola Ka sa shai a mala a Pakasisingai"
        },
        {
            "chapter": 18,
            "verse": 75,
            "text": "Pitharo Iyan: Ba Ko Ruka da Tharowa a Mata-an! A Suka na di Ka dun Makagaga Phantang sa kapagonot Ka Rakun"
        },
        {
            "chapter": 18,
            "verse": 76,
            "text": "Pitharo (o Musa): Amai ka i Isha Akun Ruka so apiya antona-a ko oriyan naya, na di Yakongka dun Phagonota-an: Sabunar a piyakataman Ka so rason a pho-on Rakun"
        },
        {
            "chapter": 18,
            "verse": 77,
            "text": "Na lomiyalakao a dowa Oto: Taman sa kagiya a makatalingoma Siran ko manga tao ko isa a Ingud, na miyanguni siran sa Pangunungkun ko manga tao ron, na tiyaplis iran o ba iran Mapagana a dowa Oto. Na miyakatoon Siran ro-o sa sasilang a Kota a marani ko kakhaothang iyan, na biyangon Niyan. Pitharo (o Musa): O pishinganin Ka, na miyakakowa Ka-on ndun sa sokai"
        },
        {
            "chapter": 18,
            "verse": 78,
            "text": "Pitharo (o Khidhr): Giyai dun i kapakapumbulag Akun a go Suka: Panotholun Ko Ruka so osayan ko pakatana o Dangka Magaga Phantang"
        },
        {
            "chapter": 18,
            "verse": 79,
            "text": "Na so puman so Awang, na aya butad iyan na ruk o manga Miskin: A ipuphaningkaoyagun niran ko Kalodan: Na kiyabaya-an Ko a kiya-aibi Ko ron, ka adun ko khabolosan niran a Datu a pukhowa-an niyan a tugul so langowan a Awang (a mapiya)"
        },
        {
            "chapter": 18,
            "verse": 80,
            "text": "Na so puman so Bagowamama, na aya butad o mbala a Lokus iyan na Miyamaratiyaya, na inikawan Nami i ba Niyan siran kapaliyogati sa kandarowaka a go Kaongkir"
        },
        {
            "chapter": 18,
            "verse": 81,
            "text": "Na kiyabaya-an Nami a sambiyan kiran o Kadnan Niran sa tomo a di sukaniyan sa Kasosoti go lubi ron sa karani i Kapangalimo"
        },
        {
            "chapter": 18,
            "verse": 82,
            "text": "Na so puman so sa silang a Kota, na aya butad iyan na ruk o dowa Bagowamama, a manga ilo, si-i ko Bandar a Ingud; na adun a matatago ko didalum iyan, a Gadong a ruk iran; na aya butad o Ama iran na Bilangatao: Na kabaya o Kadnan Ka a iraot siran ko katarotop o Bagur iran, na migumao iran so Gadong iran-a Limo a phoon ko Kadnan Ka. Na kuna a ba Akun naya Pinggolaola sa ba phoon sa kaba-a ba-as Akun. Giyoto man i osayan o pakatana o Dangka Magaga Phantang"
        },
        {
            "chapter": 18,
            "verse": 83,
            "text": "Na Ipagisha iran Ruka (Ya Muhammad) so Zulqarnain. Tharowangka: Batiya-an Ko rukano Sukaniyan sa Pananadum"
        },
        {
            "chapter": 18,
            "verse": 84,
            "text": "Mata-an! A Sukami na Piyakakhapa-ar Ami Sukaniyan ko Lopa, go bigan Nami Sukaniyan ko langowan taman sa okit"
        },
        {
            "chapter": 18,
            "verse": 85,
            "text": "Na miyakakudug sa okit"
        },
        {
            "chapter": 18,
            "verse": 86,
            "text": "Taman sa kagiya a iraot ko pushudupan o Alongan, na miyaguda Iyan a pushudup ko Bowalan a mayao: Na miyakato-on ro-o sa pagtao: Pitharo Ami: Hai Zulqarnain! (Mbayabaya Ka,) o Ndanugangka (siran), o di nì Magumba-al Ka kiran sa mapiya"
        },
        {
            "chapter": 18,
            "verse": 87,
            "text": "Pitharo Iyan: Sa tao a ndarowaka, na shiksa-an Nami dun sukaniyan; oriyan niyan na Phakandodun ko Kadnan Niyan; na siksa-an Niyan sa siksa a pakasisingai"
        },
        {
            "chapter": 18,
            "verse": 88,
            "text": "Na sa puman sa tao a Maratiyaya, go nggalubuk sa mapiya; Na adun a bagiyan niyan a balas a mapiya, go Tharo-on Nami dun Sukaniyan ko Sogowan Nami sa malbod"
        },
        {
            "chapter": 18,
            "verse": 89,
            "text": "Oriyan niyan na miyakakudug sa lalan"
        },
        {
            "chapter": 18,
            "verse": 90,
            "text": "Taman sa kagiya a iraot ko pushubangan o Alongan, na miyaguda Iyan a Pushubang ko pagtao a da-a inisunggai Ami kiran ko tampar rukaniyan a runding"
        },
        {
            "chapter": 18,
            "verse": 91,
            "text": "Maoto dun man: Na Sabunar a katawan Nami so shisi-i Rukaniyan a Tothol"
        },
        {
            "chapter": 18,
            "verse": 92,
            "text": "Oriyan niyan na miyakakudug sa lalan"
        },
        {
            "chapter": 18,
            "verse": 93,
            "text": "Taman sa kagiya a iraot ko pagulutan a dowa a Palao, na miyakato-on, ko obai a dowa oto sa pagtao a marugun a kapuphakasabot iran sa Katharo"
        },
        {
            "chapter": 18,
            "verse": 94,
            "text": "Pitharo iran: Hai Zulqarnain! Mata-an! A so Yajuj a go so Majuj na Puphaminasa siran ko Lopa: Na o sunggai Ami Suka sa tundan sa asara Tagowingka so pagulutan nami a go siran sa run"
        },
        {
            "chapter": 18,
            "verse": 95,
            "text": "Pitharo Iyan: A so Piyakikhapa-ar Rakun Sukaniyan o Kadnan Ko na aya tomo: Na ba Ako niyo dun tabangi a Bagur: Ka Tagowan Ko so Pagulutan niyo a go siran sa Kota"
        },
        {
            "chapter": 18,
            "verse": 96,
            "text": "Witi Yako niyo sa Piyamilolang a potao; taman sa kagiya a matilub Iyan so Pagulutan o dowa Pimping, na Pitharo Iyan: Biyagi niyo, taman sa kagiya a mabaloi Niyan noto a (lagid o) Apoi, na Pitharo Iyan: Witi Yako niyo sa Maodod Akun non, a Galang"
        },
        {
            "chapter": 18,
            "verse": 97,
            "text": "Na da iran magaga i ba iran kaliyawawi Sukaniyan, go da iran magaga lomubo"
        },
        {
            "chapter": 18,
            "verse": 98,
            "text": "Pitharo Iyan: Giya-i na Limo a pho-on ko Kadnan Ko: Na amai ka makaoma so diyandi o Kadnan Ko, na mbalowin Niyan Na-i a roput; na tatap a so diyandi o Kadnan Ko na bunar"
        },
        {
            "chapter": 18,
            "verse": 99,
            "text": "Na botawanan Nami so sabaad kiran sa Alongan noto na misharundada iyan so saba-ad: na Iyopun so Sanggakala, na limodun Nami siran langon"
        },
        {
            "chapter": 18,
            "verse": 100,
            "text": "Na sandigun Nami so Jahannam sa Alongan noto ko manga Kapir sa Samporna a Kasandig"
        },
        {
            "chapter": 18,
            "verse": 101,
            "text": "Siran na miyatago so manga Mata iran ko runding ko Pananadum Rakun, go aya butad iran na di iran khabarao mamamakinug (so Katharo o Allah)"
        },
        {
            "chapter": 18,
            "verse": 102,
            "text": "Ba aya tiyangkapan non o siran a Miyamangongkir na khakowa iran so manga Oripun Ko a salakao Rakun a manga Panarigan? Mata-an! A Sukami na inithiyakap Ami so Naraka Jahannam ko manga Kapir (a pithiyagar) a darpa"
        },
        {
            "chapter": 18,
            "verse": 103,
            "text": "Tharowangka (Ya Muhammad): Ba Ami rukano Phanothola so titho a Miyangalologi ko manga galubuk"
        },
        {
            "chapter": 18,
            "verse": 104,
            "text": "Siran so miya-ilang so galubuk iran ko Kaoyagoyag ko doniya, a siran na tatarima-an niran sa Mata-an! A siran na gi-i siran phiyapiya sa galubuk"
        },
        {
            "chapter": 18,
            "verse": 105,
            "text": "Siran man so Miyamangongkir ko manga Ayat o Kadnan niran, go so Kimbaratumowa-an Rukaniyan: Na miyailang so manga galubuk iran, na da-a pakatindugun Nami a bagiyan niran ko Alongan a Qiyamah, a timbang (iran)"
        },
        {
            "chapter": 18,
            "verse": 106,
            "text": "Giyoto man i balas kiran, a so Naraka Jahannam; sabap ko Kiya-ongkir iran, go kinowa iran so manga Ayat Akun a go so manga Sogo Akun a kasandagan"
        },
        {
            "chapter": 18,
            "verse": 107,
            "text": "Mata-an! A so Miyamaratiyaya go Pinggalubuk iran so manga pipiya, na miyabaloi a bagiyan niran so manga Sorga Pirdaos (a Pithiyagar) a darpa"
        },
        {
            "chapter": 18,
            "verse": 108,
            "text": "Makakakal siran non: Di siran non khabaya mawa"
        },
        {
            "chapter": 18,
            "verse": 109,
            "text": "Tharowangka: Apiya mbaloi so Kalodan a dawat (a isorat) ko manga Katharo o Kadnan Ko, na thaman ndun so Kalodan na di pun thaman so manga Katharo o Kadnan Ko, apiya mugai Kami sa lagid iyan a iyoman non"
        },
        {
            "chapter": 18,
            "verse": 110,
            "text": "Tharowangka (Ya Muhammad): A Sakun na matag Manosiya a lagid iyo, a Iphagilaham Rakun, a aya bo a Tohan niyo na Tohan a isa isa; na sa dun sa tao a aya butad iyan na a-arapun niyan so Kimbaratumowa-an ko Kadnan Niyan, na nggalubuk sa galubuk a mapiya, go di niyan Phakisakotowi so Sowasowat ko Kadnan Niyan sa isa bo"
        },
        {
            "chapter": 19,
            "verse": 1,
            "text": "Kaf. Ha. Ya. Ain. Sad. So Allah i Mata-o ko paka-a antapan Niyan ro-o"
        },
        {
            "chapter": 19,
            "verse": 2,
            "text": "(Giyaya so) Pananadum ko Limo o Kadnan Ka ko Oripun Niyan a Zakariya"
        },
        {
            "chapter": 19,
            "verse": 3,
            "text": "Gowani na Miyanguni ko Kadnan Niyan sa Kapanguni a masolun"
        },
        {
            "chapter": 19,
            "verse": 4,
            "text": "Pitharo Iyan: Kadnan Ko! Mata-an! A Sakun na lomimuk Rakun so tolan, go kominindat so Olo sa bok a Mapoti: Go da-a Ko mabaloi ko Panguni Yakun Ruka Kadnan Ko a miya-ola"
        },
        {
            "chapter": 19,
            "verse": 5,
            "text": "Na Mata-an! A Sakun na ini Kawan Ko so manga Tonganai Yakun ko oriyan Ko: Ka aya butad o Karoma Ko na baluk: Na bugi Yakongka pho-on ko Hadapan Ka sa"
        },
        {
            "chapter": 19,
            "verse": 6,
            "text": "Wata,6. A makapangowaris Rakun, go Makapangowaris ko manga Tonganai o Yaqoub; go Baloyangka Sukaniyan, Kadnan Ko! A Makasosowat (Ruka)"
        },
        {
            "chapter": 19,
            "verse": 7,
            "text": "(Pitharo Rukaniyan:) Hai Zakariya! Mata-an! A Sukami na Phanotholun Nami Ruka a (Pumbawata Ka sa) Bagowamama: A aya ngaran Niyan na Yahya: Da-a biyaloi Ami Rukaniyan gowani a sangai (Niyan)"
        },
        {
            "chapter": 19,
            "verse": 8,
            "text": "Pitharo Iyan: Kadnan Ko! Andamanaya i1 khakha-adun Rakun o Bagowamama, a aya butad o Karoma ko na Baluk, go Sabunar a iniraot Ako po-on ko Kalokus sa Kiyamara-an"
        },
        {
            "chapter": 19,
            "verse": 9,
            "text": "Pitharo (o Sogo): Maoto dun man, Pitharo o Kadnan Ka: A Sukaniyan na malbod Rakun: Go Sabunar a Inadun Akun Suka gowani, a da Ka pun sa maito bo"
        },
        {
            "chapter": 19,
            "verse": 10,
            "text": "Pitharo Iyan: Kadnan Ko! Sunggai Akongka sa Tanda. Pitharo (o Sogo): A aya Tanda a Ka, na Dingka (Magaga i Bangka) Mimbitiyarai so manga Manosiya sa tulo gawli-i, a da-a Sakit (Ka)"
        },
        {
            "chapter": 19,
            "verse": 11,
            "text": "Na liniyowan Niyan so pagtao Niyan a pho-on ko Mihrab: Na ini purowayat Iyan kiran: A Tasbik kano (ko Allah) ko kapita-pita go so kagabi gabi"
        },
        {
            "chapter": 19,
            "verse": 12,
            "text": "(Pitharo o Allah:) Hai Yahya! Kupitingka so Kitab Shabunsabunar: Go inibugai Ami Rukaniyan soOngangun ko kaito Iyan"
        },
        {
            "chapter": 19,
            "verse": 13,
            "text": "Go (bigan Nami sa) Kapudi pho-on ko Hadapan Nami, go Kasosoti: Go miyabaloi a Puphangongonotan"
        },
        {
            "chapter": 19,
            "verse": 14,
            "text": "Go Makapudi-in ko mbala a lokus Iyan, go da mabaloi a Mamumundug a darowaka"
        },
        {
            "chapter": 19,
            "verse": 15,
            "text": "Na Kalilintad a si-i Rukaniyan ko Gawi-i a Kinimbawata-a non, go so Gawi-i a Kapatai Niyan, go so Gawi-i a Kapakatıinduga-on (pho-on ko Kobor iyan) a Oyagoyag"
        },
        {
            "chapter": 19,
            "verse": 16,
            "text": "Na Aloyangka ko Kitab so Maryam, gowani a makawatan ko pagtao Niyan (ka Somiyong) ko darpa a tampar sa Subangan"
        },
        {
            "chapter": 19,
            "verse": 17,
            "text": "Na Mimba-al ko tampar kiran sa runding; na Siyogo Ami si-i Rukaniyan so Sogo Ami, na miyaniyaropa-on sa Manosiya a tarotop"
        },
        {
            "chapter": 19,
            "verse": 18,
            "text": "Pitharo (o Maryam): Mataan! A Sakun na Mulindong Ako ko (Allah a) Masalinggagao: Po-on Ruka, o aya butad Ka na Manananggila"
        },
        {
            "chapter": 19,
            "verse": 19,
            "text": "Pitharo Iyan: A Matag Ako Sogo o Kadnan Ka, sa kambugi Akun Ruka sa Wata a Soti"
        },
        {
            "chapter": 19,
            "verse": 20,
            "text": "Pitharo (o Maryam): A andamanaya i Kakha-adun Rakun o Wata, a da-a Miyakapamakai Rakun a Mama, go da-a Ko mabaloi a barashina"
        },
        {
            "chapter": 19,
            "verse": 21,
            "text": "Pitharo (o Sogo): Maoto dun: Pitharo o Kadnan Ka: A Sukaniyan na malbod Rakun: Go kagiya a mbalowin Nami Sukaniyan a Tanda ko manga Manosiya go Limo a pho-on Rukami: Na miyabaloi a Sogowan a miyapasad"
        },
        {
            "chapter": 19,
            "verse": 22,
            "text": "Na Inikaogat Iyan Sukaniyan, na inisibai Niyan ko darpa a mawatan"
        },
        {
            "chapter": 19,
            "verse": 23,
            "text": "Na miyapakasong Sukaniyan o Balilit ko Kayo a Qormah: Na Miyatharo Iyan: Hai o ba Ako bo Miyatai ko ona-an nai! Go miyabaloi Ako a kiyalipatan a di dun Pukha-aloi"
        },
        {
            "chapter": 19,
            "verse": 24,
            "text": "Na Tiyawag Sukaniyan (o Sogo) ko kababa-an Niyan: Di Ka mboboko! Sabunar a tiyagowan o Kadnan Ka so kababa-an Ka sa lawasaig (a maito)"
        },
        {
            "chapter": 19,
            "verse": 25,
            "text": "Na Koyongangka si-i Ruka so Kayo a Qormah: Ka Angka niyan kapangologi sa Onga a Qormah a kiyalotowan"
        },
        {
            "chapter": 19,
            "verse": 26,
            "text": "Na Kangka go inom Ka go Pakapipiya-angka a Ginawangka. Na o adun a Khailaingka ko manga Manosiya a sakatao, na Tharowangka: A Mata-an! A Sakun na minishamaya Akun ko (Allah a) Masalinggagao so KĶKathigur, na di Ako dun Makipumbitiyarai sa Alongan nai sa Manosiya"
        },
        {
            "chapter": 19,
            "verse": 27,
            "text": "Na inowit Iyan ko pagtao Niyan, a a-awidan Niyan. Pitharo iran: Hai Maryam! Sabunsabunar a Miyakanggolaola Ka sa Shai a lubi a mala a piyakagowagowad"
        },
        {
            "chapter": 19,
            "verse": 28,
            "text": "Hai Babai o Haroun! Da ko butad i Ama a Ka o ba tao a marata, go da ko butad i Ina a Ka ba Pashisina"
        },
        {
            "chapter": 19,
            "verse": 29,
            "text": "Na initoro Iyan (so Wata). Pitharo iran: Andamanaya i Kipumbitiyarain nami ko tao a matatago ko saloyota a maito a Wata"
        },
        {
            "chapter": 19,
            "verse": 30,
            "text": "Pitharo (o Wata): A Mata-an! a Sakun na Oripun o Allah: Inibugai Niyan Rakun so Kitab go biyaloi Ako Niyan a Nabi"
        },
        {
            "chapter": 19,
            "verse": 31,
            "text": "Go biyaloi Ako Niyan a Puphangompiya, apiya anda KĶKo Matago, go ini Sogo Iyan Rakun so Sambayang go so Zakat ko masa a Kaoyagoyag Akun"
        },
        {
            "chapter": 19,
            "verse": 32,
            "text": "Go (biyaloi Ako Niyan a) Makapudi-in ko Ina Akun, go da a Ko Niyan baloya a Mamumundug a darowaka"
        },
        {
            "chapter": 19,
            "verse": 33,
            "text": "Go so Kalilintad na si-i Rakun ko Gawi-i a Kinimbawata-an Rakun, go so Gawi-i a Kapatai Akun, go so Gawi-i a Kapakatinduga Rakun a Oyagoyag"
        },
        {
            "chapter": 19,
            "verse": 34,
            "text": "Giyoto man so Īsa a Wata o Maryam: Katharo a Bunar, a so kapaparampangan siran non"
        },
        {
            "chapter": 19,
            "verse": 35,
            "text": "Da Mapatot ko Allah i ba Kowa sa Wata. Soti Sukaniyan! Igira adun a Pakapunggolalanun Niyan a Sogowan, na aya bo a Putharo-on Niyan non: Na Kon, na Kha-adun"
        },
        {
            "chapter": 19,
            "verse": 36,
            "text": "Na Mata-an! A so Allah i Kadnan Ko go Kadnan niyo: Na Showasowata niyo Sukaniyan: Giyaya i1 okit a maka-o ontol"
        },
        {
            "chapter": 19,
            "verse": 37,
            "text": "Na da pagayonayon so Pishagorompong kondolondolonan niran, na sangat a siksa a ruk o siran a Miyamangongkir, ko kapakandadarpai ko Gawi-i a mala"
        },
        {
            "chapter": 19,
            "verse": 38,
            "text": "Sayana siran a phakanug, go sayana siran a phakailai, ko Gawi-i a kapakatalingoma iran Rukami! Ogaid na so manga Darowaka sa Alongan nai na matatago ko kadadag a mapayag"
        },
        {
            "chapter": 19,
            "verse": 39,
            "text": "Na Paki-iktiyaringka kiran so Alongan a kasundit, a masa a kakokoma ko Miyanggolaola: na siran na matatago ko kalipat a siran na da siran Pamaratiyaya"
        },
        {
            "chapter": 19,
            "verse": 40,
            "text": "Mata-an! A Sukami na Sukami i phangowaris ko Lopa, go so tao a matatago-on: Go si-i siran Rukami Phamakandoda"
        },
        {
            "chapter": 19,
            "verse": 41,
            "text": "Na Aloyangka ko Kitab so Ibrahim: Mata-an! A Sukaniyan na aya butad Iyan na tanto a Mumamata-an, a Nabi"
        },
        {
            "chapter": 19,
            "verse": 42,
            "text": "Gowani na Pitharo Iyan ki Ama Iyan: Hai Ama! Inongka Pushimba-a so di Phakanug go di Phakailai, go da-a khilinding Iyan Ruka a maito bo"
        },
        {
            "chapter": 19,
            "verse": 43,
            "text": "Hai Ama! Mata-an! A Sakun na Sabunar a miyakaoma Rakun so Kata-o: A so da Ruka makatalingoma: Na onoti Yakongka: Ka Nggonanaon Ko Suka sa lalan a matitho"
        },
        {
            "chapter": 19,
            "verse": 44,
            "text": "Hai Ama! Dingka Pushowasowata so Shaitan: Mata-an! A so Shaitan na miyabaloi ko (Allah a) Masalinggagao a darowaka"
        },
        {
            "chapter": 19,
            "verse": 45,
            "text": "Hai Ama! Mata-an! A Sakun na ipukhawan Nakun o ba Ka masogat a siksa a pho-on ko (Allah a) Masalinggagao, na mabaloi Ka a bolayoka o Shaitan"
        },
        {
            "chapter": 19,
            "verse": 46,
            "text": "Pitharo (1 Ama Iyan): Bangka khagowadun so manga Katohanan ko, Hai Ibrahim? Mata-an a Odingka Gunuki, na Sabunar a Radiyamun Ko Suka dun: Na tawaranga Kongka sa mathai"
        },
        {
            "chapter": 19,
            "verse": 47,
            "text": "Pitharo (o Ibrahim): Kalilintad a si-i Ruka: Ipanguni Yakun Suka dun sa Ma-ap ko Kadnan Ko: Mata-an! a Sukaniyan na tatap a mala Rakun i Gagao"
        },
        {
            "chapter": 19,
            "verse": 48,
            "text": "Na Pumbulag Ako rukano a go so Puphanongganowin niyo a salakao ko Allah: Go Phanguni Ako ko Kadnan Ko: Matatangkud a di Yako Khabaloi ko Panguni Akun ko Kadnan Ko, a khaola"
        },
        {
            "chapter": 19,
            "verse": 49,
            "text": "Na kagiya a mbulag kiran a go so Pushimba-an niran a salakao ko Allah, na inibugai Ami Ron so Ishaq go so Yaqoub; na oman i isa Kiran na biyaloi Ami a Nabi"
        },
        {
            "chapter": 19,
            "verse": 50,
            "text": "Go bigan Nami Siran ko Limo Ami, go singgayan Namı Siran sa mapiya a Bantogan a Maporo"
        },
        {
            "chapter": 19,
            "verse": 51,
            "text": "Na Aloyangka ko Kitab so Musa: Mata-an! A Sukaniyan na miyabaloi a tolabos, go miyabaloi a Sogo a Nabi"
        },
        {
            "chapter": 19,
            "verse": 52,
            "text": "Na tiyawag Ami Sukaniyan ko kilid o Palao sa tampar sa kawanan, go piyakarani Ami Sukaniyan, a Kinimbitiyarain Nami Ron"
        },
        {
            "chapter": 19,
            "verse": 53,
            "text": "Go inibugai Ami Ron a pud ko Limo Ami, so Pagari Niyan aHaroun, a Nabi"
        },
        {
            "chapter": 19,
            "verse": 54,
            "text": "Na Aloyangka ko Kitab soIsmail: Mata-an! A Sukaniyan na miyabaloi a tomotoman sa pasad, go miyabaloi a Sogo, a Nabi"
        },
        {
            "chapter": 19,
            "verse": 55,
            "text": "Na miyabaloi a Ipushogo Iyan ko manga tonganai Niyan so Sambayang go so Zakat, go miyabaloi si-i ko Kadnan Niyan a Makasosowat"
        },
        {
            "chapter": 19,
            "verse": 56,
            "text": "Na Aloyangka ko Kitab so Edris: Mata-an! A Sukaniyan na miyabaloi a Mumamata-an, a Nabi"
        },
        {
            "chapter": 19,
            "verse": 57,
            "text": "Go ini Poro Ami Sukaniyan ko darpa a Maporo"
        },
        {
            "chapter": 19,
            "verse": 58,
            "text": "siran man so ini Kalimo Siran o Allah a manga Nabi; a pud ko Moriyatao o Adam, go pud ko riyoran Nami (ko Kapal) a pud o Nuh, go pud ko kiyababadan ko Ibrahim go so Israil,- go pud ko tao a Tiyoro Ami go Pinili Ami. Igira a Puphangadi-an Kiran so manga Ayat o (Allah a) Masalinggagao, na Pushondong Siran a Khisosodod go Puphamanugad"
        },
        {
            "chapter": 19,
            "verse": 59,
            "text": "Na adun a miyakasalono ko oriyan Niran a miyakasambi a inilang iran so Sambayang, go piyangonotan niran so manga kabaya a ribat, na maolog siran ndun ko landung (ko Naraka)"
        },
        {
            "chapter": 19,
            "verse": 60,
            "text": "Inonta so tao a Mithaobat go Miyaratiyaya, go Minggalubuk sa"
        },
        {
            "chapter": 19,
            "verse": 61,
            "text": "mapiya: Na siran man iı Phamakasolud ko Sorga, go di siran khasalimbotan sa maito bo,61. Manga Sorga a tatap, so inidiyandi o (Allah a) Masalinggagao ko manga Oripun Niyan a da mapayag: Mata-an! A Sukaniyan na tatap a so diyandı Iyan na khitoman"
        },
        {
            "chapter": 19,
            "verse": 62,
            "text": "Da-a khanug iran ro-o a siyasiya, ogaid na Kalilintad: Go adun a bagiyan niran a pagupur kiran ro-o, sa kapita go magabi"
        },
        {
            "chapter": 19,
            "verse": 63,
            "text": "Giyoto man so Sorga a so pakiphangowaliyan Nami ko manga Oripun Nami a tao a miyabaloi a Manananggila"
        },
        {
            "chapter": 19,
            "verse": 64,
            "text": "Na (Pitharo o Jibril:) di Kami Phakatoron inonta o sabap ko Sogowan o Kadnan Ka: Kapa-ar Iyan so kasasangoran Nami go so katatalikhodan Nami, go so pagulutan noto: Na da ko butad o Kadnan Ka i ba Khalipat"
        },
        {
            "chapter": 19,
            "verse": 65,
            "text": "Kadnan o manga Langit a go so Lopa, go so pagulutan a dowa oto: Na Simba-angka Sukaniyan, go Phantang Ka makapantag ko Simba Rukaniyan: Ba adun a katawan Ka a sangai Niyan"
        },
        {
            "chapter": 19,
            "verse": 66,
            "text": "Na gi-i Tharo-on o Manosiya: Ino amai ka matai yako, Mata-an a phakagumaon nako dun a Oyagoyag"
        },
        {
            "chapter": 19,
            "verse": 67,
            "text": "(Pitharo o Allah:) Ba di khatadumi o Manosiya a Mata-an! ASukami na Inadun Nami sukaniyan gowani a da pun Ma-adun sa maito bo"
        },
        {
            "chapter": 19,
            "verse": 68,
            "text": "Na Ibut ko Kadnan Ka, Mata-an a limodun Nami siran ndun, rakhus o manga Shaitan; oriyan niyan na Mata-an a witun Nami siran ndun ko muliliyota ko Jahannam a pukhidola iran a lub iran"
        },
        {
            "chapter": 19,
            "verse": 69,
            "text": "Oriyan niyan na Mata-an a mamitbıt Kami dun ko oman i isa ka tindug sa sadun sa tanto kiran a somiyangka ko (Allah a) Masalinggagao"
        },
        {
            "chapter": 19,
            "verse": 70,
            "text": "Oriyan niyan na Sukami dun i Mata-o ko siran a siran i kiyapatotan ko kapakasolud ko Naraka"
        },
        {
            "chapter": 19,
            "verse": 71,
            "text": "Na da-a isa rukano bo a Baon ndi makasagad: Miyabaloi si-i ko Kadnan Ka, a miyapasad a Kokoman"
        },
        {
            "chapter": 19,
            "verse": 72,
            "text": "Oriyan niyan na sabutun Nami so Miyamananggila, na 1 bagak Ami ro-o so manga darowaka, a pukhidola iran a lub iran"
        },
        {
            "chapter": 19,
            "verse": 73,
            "text": "Na igira a Puphangadi-an kiran so manga Ayat Ami, a manga Rarayag, na gi-i Tharo-on o siran a Miyamangongkir, ko siran a Miyamaratiyaya: Antawa-a ko dowa ka sagorompong i tomo i darpa, go mapiya ı kalimodan"
        },
        {
            "chapter": 19,
            "verse": 74,
            "text": "Na madakul a bininasa Mi ko miya-ona an niran a pagtao, a siran i lubi a mapiya 1 kasangkapan go so kaphagilaya-on"
        },
        {
            "chapter": 19,
            "verse": 75,
            "text": "Tharowangka: Sa dun sa matago ko kadadag, na mbugan sa taalik sukaniyan o (Allah a) Masalinggagao sa madakul, taman sa amai ka kasandungan niran so ididiyandi kiran-a siksa, o di na so Bangkit,- na katokawan niran ndun so tao a sukaniyan 1 lubi a marata 1 darpa, go tanto a malobai i manga tabanga"
        },
        {
            "chapter": 19,
            "verse": 76,
            "text": "Na Puphagomanan o Allah so siran a komidug sa ontol: Sa Torowan: Na so manga tatap a manga pipiya, na tomo si-i ko Kadnan Ka, i balas, go tomo a khandodan"
        },
        {
            "chapter": 19,
            "verse": 77,
            "text": "Ino kiyatokawan Ka so Inongkir iyan so manga Ayat Ami, go Pitharo iyan: A Mata-an a khabugan nako dun sa tamok go Wata"
        },
        {
            "chapter": 19,
            "verse": 78,
            "text": "Ba niyan miya-ilai so da mapayag, antawa-a ba miyakakowa si-i ko (Allah a) Masalinggagao sa pasad"
        },
        {
            "chapter": 19,
            "verse": 79,
            "text": "Kuna oto! Ipushorat Ami dun so gi-i niyan Tharo-on: Go pagomanan Nami ron so siksa sa kaoman (a madakul)"
        },
        {
            "chapter": 19,
            "verse": 80,
            "text": "Go pangowaliyan Nami rukaniyan so gi-i niyan Tharo-on, go makatalingoma Rukami a tawantawan"
        },
        {
            "chapter": 19,
            "verse": 81,
            "text": "Na kominowa siran sa salakao ko Allah a manga Katohanan, ka-an siran kon mabaloi a mamakaogop kiran"
        },
        {
            "chapter": 19,
            "verse": 82,
            "text": "Kuna oto, ka Pagongkirun niran ndun so KĶKiyasimba-a kiran, go khabaloi siran a manga ridowai ran"
        },
        {
            "chapter": 19,
            "verse": 83,
            "text": "Bangka da katokawi a Mataan! A Sukami na biyotawanan nami so manga Shaitan ko Miyamangongkir, a puphangondoi kiran sa tanto a kapangondoi"
        },
        {
            "chapter": 19,
            "verse": 84,
            "text": "Na Dingka kiran punggaga ani (so siksa), ka Mata-an! Phamagitongun Nami Kiran ndun sa samporna a kapamagitong"
        },
        {
            "chapter": 19,
            "verse": 85,
            "text": "Si-i ko Alongan a limodun Nami so Miayamananggila si-i ko Masalinggagao, a khikokoda (a K hisusula-an)"
        },
        {
            "chapter": 19,
            "verse": 86,
            "text": "Na idundug Ami so manga baradosa ko Naraka Jahannam, a ma-a wao siran"
        },
        {
            "chapter": 19,
            "verse": 87,
            "text": "Da-a makapapa-ar kiran ko Sapa-at, inonta so tao a miyakakowa si-i ko (Allah a) Masalinggagao sa diyandi"
        },
        {
            "chapter": 19,
            "verse": 88,
            "text": "Na Pitharo iran: A kominowa so (Allah a) Masalinggagao sa Wata"
        },
        {
            "chapter": 19,
            "verse": 89,
            "text": "(Pitharo o Allah): Sabunsabunar a Mitharo kano sa Shai a minitaralo a pakasisingai"
        },
        {
            "chapter": 19,
            "verse": 90,
            "text": "Maito bo na so manga Langit na manga bubunsad, sa po-on ro-o, go manga bubungkag so Lopa, go mamangitombak so manga Palao a shagonaot"
        },
        {
            "chapter": 19,
            "verse": 91,
            "text": "Sa kinidaowa-an niran sa adun a Wata o (Allah a) Masalinggagao"
        },
        {
            "chapter": 19,
            "verse": 92,
            "text": "Na di patot ko Masalinggagao 1 ba kowa sa Wata"
        },
        {
            "chapter": 19,
            "verse": 93,
            "text": "Da (isa bo) ko langowan a tao a matatago ko manga Langit go so Lopa a ba di makatalingoma ko (Allah a) Masalinggagao, a Makapangangalimbaba-an"
        },
        {
            "chapter": 19,
            "verse": 94,
            "text": "Sabunsabunar a mai-itong Iyan siran, go mabibilang Iyan siran sa samporna a bilangan"
        },
        {
            "chapter": 19,
            "verse": 95,
            "text": "Na oman i isa kiran na Makatalingoma Rukaniyan ko Alongan a Qiyamah a tawantawan"
        },
        {
            "chapter": 19,
            "verse": 96,
            "text": "Mata-an! A so Miyamaratiyaya go Pinggalubuk iran so manga pipiya, na sunggayan siran ndun o (Allah a) Masalinggagao sa kakasi"
        },
        {
            "chapter": 19,
            "verse": 97,
            "text": "Na aya dun a kiyaluboda Mi ko Qur-an ko Basangka (Ya Muhammad), na-an Ka oto Mapuphamanothol ko Miyamananggila, go an Ka oto Mipamaka-iktiyar ko pagtao a manga pawal"
        },
        {
            "chapter": 19,
            "verse": 98,
            "text": "Na madakul a bininasa Mi ko miya-on an niran a pagtao! Ba adun a pukhagudam Ka kiran a isa bo, o di na pukhanug Ka kiran a karangus"
        },
        {
            "chapter": 20,
            "verse": 1,
            "text": "Ta Ha. So Allah i Mata-o ko paka-a antapan Niyan non"
        },
        {
            "chapter": 20,
            "verse": 2,
            "text": "Kuna a ba aya Kinitoronun Nami Ruka (Ya Muhammad) ko Qur-an na Angka makandamar"
        },
        {
            "chapter": 20,
            "verse": 3,
            "text": "Ogaid na undao ko tao a maalukun (ko Allah)"
        },
        {
            "chapter": 20,
            "verse": 4,
            "text": "Initoron a miyakapo-on ko Miyadun ko Lopa a go so manga Langit a manga poporo"
        },
        {
            "chapter": 20,
            "verse": 5,
            "text": "So Masalinggagao a si-i ko Aras mithakna"
        },
        {
            "chapter": 20,
            "verse": 6,
            "text": "Ruk Iyan so matatago ko manga Langit a go so matatago ko Lopa, go so pagulutan a dowa oto, go so didalum o Lopa"
        },
        {
            "chapter": 20,
            "verse": 7,
            "text": "Na o pakatanogun Ka so Katharo, na Mata-an! a Sukaniyan na katawan Niyan so masolun a go so lubi a mapagu-uma"
        },
        {
            "chapter": 20,
            "verse": 8,
            "text": "So Allah! Da-a Tohan a salakao Rukaniyan! Ruk Iyan so manga Ngaran a manga pipiya"
        },
        {
            "chapter": 20,
            "verse": 9,
            "text": "Ino a miyakatalingoma Ruka so Totholan ko Musa"
        },
        {
            "chapter": 20,
            "verse": 10,
            "text": "Gowani a makailai sa Apoi: Na Pīitharo Iyan ki Karoma Niyan: A apa kano; ka Mata-an! A Sakun na miyakailai Ako sa Apoi; kalokalo kawitan Ko sukano ron sa barabad, o di na makato-on Nako si-i ko Apoi sa nana-o"
        },
        {
            "chapter": 20,
            "verse": 11,
            "text": "Na kagiya a makatalingomaon, na Kiyatalowan: Hai Musa"
        },
        {
            "chapter": 20,
            "verse": 12,
            "text": "Mata-an! A Sakun na Sakun so Kadnan Ka! Na Ndaingka so dowa a Talompa-a Ķa: Mata-an! A Suka na matatago ko Balintad a Soti a giya Tuwa"
        },
        {
            "chapter": 20,
            "verse": 13,
            "text": "Na Sakun na Pinili Akun Suka: Na Pakinugangka so Ipagilaham (Ruka)"
        },
        {
            "chapter": 20,
            "verse": 14,
            "text": "Mata-an! A Sakun na Sakun so Allah: Da-a Tohan a salakaoRakun: Na simba-a Kongka, go / Pamayandugun Ka so Sambayang sa Pananadum Rakun"
        },
        {
            "chapter": 20,
            "verse": 15,
            "text": "Mata-an! A so Bangkit na phakatalingoma-marani a paguuma-an Ko Sukaniyan-ka-an mibalas ko oman i isa ginawa so galubuk iyan"
        },
        {
            "chapter": 20,
            "verse": 16,
            "text": "Na o ba Ka on ka-alangi o tao a di ron Mapaparatiyaya go inonotan niyan so nunga iyan, ka Mabinasa Ka"
        },
        {
            "chapter": 20,
            "verse": 17,
            "text": "Na antona-a angkanan a shisi-i sa Kawanan Ka, hai Musa"
        },
        {
            "chapter": 20,
            "verse": 18,
            "text": "Pitharo Iyan: Giyaya na Badas Akun: A ipuphanukun Nakun Sukaniyan, go ipuphangawit Akun oto (sa Pukhun) o Kambing Akun, go adun a manga Osba Ko ron a pud"
        },
        {
            "chapter": 20,
            "verse": 19,
            "text": "Pitharo (o Allah): ithogun Ka, hai Musa"
        },
        {
            "chapter": 20,
            "verse": 20,
            "text": "Na ini ithog Iyan, na sa maoto na Sukaniyan na Nipai, a gi-i ndoladola sa maga-an"
        },
        {
            "chapter": 20,
            "verse": 21,
            "text": "Pitharo (o Allah): Kowa-angka Sukaniyan, go di Ka khaluk: Ka phakandodun Nami bo Sukaniyan ko butad Iyan a paganai"
        },
        {
            "chapter": 20,
            "verse": 22,
            "text": "Go soludun Ka a Limangka ko kilid Ka: Ka-an makambowat a Masindao, a kuna a ba Panggal,Tanda pun a salakao"
        },
        {
            "chapter": 20,
            "verse": 23,
            "text": "Ka phakailain Nami Suka ko manga tanda Amı a manga Ala"
        },
        {
            "chapter": 20,
            "verse": 24,
            "text": "Songka ko Pir-aon, ka Mataan! A Sukaniyan na miyangakowala"
        },
        {
            "chapter": 20,
            "verse": 25,
            "text": "Pitharo (o Musa): Kadnan Ko! Pakalowagangka Rakun so Rarub Akun"
        },
        {
            "chapter": 20,
            "verse": 26,
            "text": "Go Lubodangka Rakun so Showa-an Nakun"
        },
        {
            "chapter": 20,
            "verse": 27,
            "text": "Go Pakalowayangka so kabigur o dila Akun"
        },
        {
            "chapter": 20,
            "verse": 28,
            "text": "Ka-aniran Kasaboti so Katharo Akun"
        },
        {
            "chapter": 20,
            "verse": 29,
            "text": "Go Sunggai Akongka sa Washir a pud ko tonganai Akun"
        },
        {
            "chapter": 20,
            "verse": 30,
            "text": "So Haroun, a Pagari Ko"
        },
        {
            "chapter": 20,
            "verse": 31,
            "text": "Bakhushun Ka Sukaniyan ko Bagur Akun"
        },
        {
            "chapter": 20,
            "verse": 32,
            "text": "Go Pakatompokangka Sukaniyan ko Galubuk Akun"
        },
        {
            "chapter": 20,
            "verse": 33,
            "text": "Ka Angka Mi Ruka Puphakatasbik sa madakul"
        },
        {
            "chapter": 20,
            "verse": 34,
            "text": "Go ana Mi Suka Katatadumi sa madakul"
        },
        {
            "chapter": 20,
            "verse": 35,
            "text": "Mata-an! A Suka i tatap a phagilai Rukami"
        },
        {
            "chapter": 20,
            "verse": 36,
            "text": "Pitharo (o Allah): A Sabunar a ini bugai Ruka so Panguningka, hai Musa"
        },
        {
            "chapter": 20,
            "verse": 37,
            "text": "Na Sabunsabunar a ini Pangalimo Ami Suka ko kiyaokitan a salakao"
        },
        {
            "chapter": 20,
            "verse": 38,
            "text": "Gowani a i [laham Ami ki Ina a Ka so Iphagilaham]"
        },
        {
            "chapter": 20,
            "verse": 39,
            "text": "(Sa Pitharo-on:) Tagowangka Sukaniyan (a Musa) ko Kaban, na anodangka ko Lawasaig a Nail: Na Pimpirun Sukaniyan o Lawasaig a Nail ko thuba-an, ka-an makowa o Ridowai Akun go Ridowai Niyan: Na Tiyagowangko Suka sa kakası a pho-on Rakun: Go Angka mapagoyagoyag si-i ko Palihara Akun"
        },
        {
            "chapter": 20,
            "verse": 40,
            "text": "Gowani a puphulalakao si Babaingka na gi-i Niyan Tharo-on: O torowi ko sukano sa tao a makambaromitan non? Na Piyakandod ami Suka ki Ina a Ka, ka-an makapiya Ginawa Niyan go an ndi makamboboko. Na Miyamono Ka sa tao, na siyabut Ami Suka pho-on ko rata a ginawa, go Piyanupungan Nami Suka a manga tupung. Na miyakatarug Ķa sa miyakapira ragon ko manga tao sa Madiyan; oriyan niyan na miyakaoma Ka sa Takdir Akun, hai Musa"
        },
        {
            "chapter": 20,
            "verse": 41,
            "text": "Go Pinili Akun Suka (a siyana-an) o ginawa Ko"
        },
        {
            "chapter": 20,
            "verse": 42,
            "text": "Lalakao Ka, Suka go si Pagaringka, rakhus o manga Tanda Akun, go di Niyo paparina so Tadum Rakun"
        },
        {
            "chapter": 20,
            "verse": 43,
            "text": "Songkano a Dowa, ko Piraon, Mata-an! A sukaniyan na miyangakowala"
        },
        {
            "chapter": 20,
            "verse": 44,
            "text": "Na Mbitiyarain Niyo sukaniyan, sa lalag a malinanuk, ka kalokalo o sukaniyan na makapaginungka, o di na maluk"
        },
        {
            "chapter": 20,
            "verse": 45,
            "text": "Pitharo Iran a Dowa: Kadnan Nami! Mata-an! A Sukami na ipukhaluk Ami i1 ba Kami niyan sakotika-a, o di na magoman a kapuphangakowala niyan"
        },
        {
            "chapter": 20,
            "verse": 46,
            "text": "Pitharo (o Allah): Di Kano khaluk: Mata-an! A Sakun na babidIyo: Pukhanug Akun go Pukhailai Yakun (so khasowa Iyo)"
        },
        {
            "chapter": 20,
            "verse": 47,
            "text": "Na Songkano Ron, na Tharowa Niyo: A Mata-an! A Sukami a Dowa na Sogo o Kadnan ka: Na bokaingka rukami so manga Moriyatao o Israil, go dingka siran Pushiksa-a: Sabunar a adun a mini oma Miruka a Tanda, a pho-on koKadnan ka! Na so Kalilintad na si-iko tao a komidug ko Torowan"
        },
        {
            "chapter": 20,
            "verse": 48,
            "text": "Mata-an! A Sukami na Sabunar a ini Ilaham Rukami a Mata-an! A so siksa na si-i ko tao a tomiyaplis go tomiyalikhod"
        },
        {
            "chapter": 20,
            "verse": 49,
            "text": "Pitharo (o Pīira-aon): Anta- wa-a i Kadnan Niyo hai Musa"
        },
        {
            "chapter": 20,
            "verse": 50,
            "text": "Pitharo (o Musa): Aya Kadnan Nami na so inibugai Niyan ko oman 1i isa Shai so ini Adun non, oriyan niyan na Pinngonana-o Niyan"
        },
        {
            "chapter": 20,
            "verse": 51,
            "text": "Pitharo (o Pir-aon): Antona-a miyasowa o manga pagtao a miyanga-o ona"
        },
        {
            "chapter": 20,
            "verse": 52,
            "text": "Pitharo (o Musa): So Katawi ron na si-i ko Kadnan Ko, ka matatago ko Kitab: Di Kharibat so Kadnan Ko, go di Khalipat"
        },
        {
            "chapter": 20,
            "verse": 53,
            "text": "So inisunggai Niyan rukano so Lopa a miyakayat, go tiyagowan kano Niyan non sa manga lalan; go Piyakatoron Niyan a pho-on ko Kawang so ig; na adun a Puphakambowatun Nami sa sabap on a pishoson a Mangunguto a mbidabida"
        },
        {
            "chapter": 20,
            "verse": 54,
            "text": "Kangkano (ron) go Pagupura niyo (ron) so manga Ayam iyo: Mata-an! A adun a matatago ro-o man a titho a manga Tanda ko adun a manga gudaguda iyan"
        },
        {
            "chapter": 20,
            "verse": 55,
            "text": "Inadun Nami sukano a phoon ko Lopa, go ron Nami sukano phakakasoya, go ron Nami sukano phakagumawa so khaokitan a salakao"
        },
        {
            "chapter": 20,
            "verse": 56,
            "text": "Na Sabunsabunar a piyakiilai Yami (ko Pir-aon) so manga Tanda Ami sa kalangolangowan niyan, na tomiyaplis go somiyangka"
        },
        {
            "chapter": 20,
            "verse": 57,
            "text": "Pitharo (o Pir-aon): Ba aya kiyasong Ka rukami na Angka Mingka mapaka-awa ko Lopa ami sabap ko Balik Matangka, hai Musa"
        },
        {
            "chapter": 20,
            "verse": 58,
            "text": "Na Mata-an a khawitan nami Suka dun sa balik Mata a lagid iyan! Na tundo Ka ko lut ami go so lut Ka sa kaputhalabok, di kami ron ndoratsukami go Suka-(si-i ko) darpa a kasosokodan (Rukutano)"
        },
        {
            "chapter": 20,
            "verse": 59,
            "text": "Pitharo (o Musa): Aya kathalabok iyo na so Alongan a Kalilang, go malimod so manga Manosiya ko kiporo o Alongan"
        },
        {
            "chapter": 20,
            "verse": 60,
            "text": "Na tomiyalikhod so Pir-aon: Na tinimo iyan so antangan niyan, oriyan niyan na miyakatalingoma"
        },
        {
            "chapter": 20,
            "verse": 61,
            "text": "Pitharo kiran o Musa: Dowan dowan kano! Di niyo pagangkoba so Allah sa kabokhag, ka ı binasa Niyan rukano so siksa: Na Sabunar a kiyawiswisan so tao a inangkob iyan (so Allah)"
        },
        {
            "chapter": 20,
            "verse": 62,
            "text": "Na Piyamagodasa-an niran i showa-an niran, ko ndolondolonan niran, go piyagunus iran so bitiyara (ran)"
        },
        {
            "chapter": 20,
            "verse": 63,
            "text": "Pitharo iran: A Mata-an! A giya Dowaya na titho a manga Balik Mata: A kabaya Iran a mapakaawa kano Iran ko Lopa iyo sa misabap ko Balik Mata Iran, go mailang Iran so okit iyo a makalulubi"
        },
        {
            "chapter": 20,
            "verse": 64,
            "text": "Na timowa niyo so antangan niyo, oriyan niyan na talingoma kano a khishisinundai: Na Sabunar a Miyakada-ag sa Alongan nai so tao a miyakaombao"
        },
        {
            "chapter": 20,
            "verse": 65,
            "text": "Pitharo iran: Hai Musa! Na ithog Ka o di na mabaloi kami a paganai a tao a minithog"
        },
        {
            "chapter": 20,
            "verse": 66,
            "text": "Pitharo Iyan: Kuna, ka ithog kano! Na sa maoto na so manga tali ran go so manga badas iran-na aya kaguguda-a Niyan non pho-on ko Balik Mata iran-na Mata-an noto! A puphamanola"
        },
        {
            "chapter": 20,
            "verse": 67,
            "text": "Na kiyagudi-an sa si-i bo ko Ginawa Niyan sa kaluk so Musa"
        },
        {
            "chapter": 20,
            "verse": 68,
            "text": "Pitharo Ami: Di Ka pukhaluk! Mata-an! A Suka na Suka i Maporo"
        },
        {
            "chapter": 20,
            "verse": 69,
            "text": "Na ithogun Ka so shisi-i ko Kawanan Ka: Ka-a Niyan malolok so biyaloi ran; Mata-an! A so biyaloi ran na limpangan o Balik Mata: Na di Phakada-ag so Balik Mata, apiya anda lomiyabo"
        },
        {
            "chapter": 20,
            "verse": 70,
            "text": "Na miyamangi omung so manga Balik Mata sa Khipakasosodod: Pitharo iran: Piyaratiyaya Mi so Kadnan o Haroun a go so Musa"
        },
        {
            "chapter": 20,
            "verse": 71,
            "text": "Pitharo (o Pir-aon): Ino niyo Pharatiyaya-a Sukaniyan a da akun sukano pun kaidini? Mata-an! A Sukaniyan i titho a Goro niyo, a so Miyangundao rukano ko Balik Mata! Na Mata-an a pamotolan ko dun so manga lima niyo go so manga Ai niyo sa di magonod, go Mataan a sola-an ko sukano dun ko manga kayo a Qormah: Go Mataan a katokawan niyo dun, o antawa-a rukami i lubi a sangat i siksa go lubi a kakal"
        },
        {
            "chapter": 20,
            "verse": 72,
            "text": "Pitharo iran: Di Ami suka dun ipulawan ko miyakaoma rukami a manga Rarayag a Karina, a go so Miyadun Rukami! Na nggolalanun ka i ipunggolalan ka: Si-ingka bo mipungolalan sangkai a Kaoyagoyag ko doniya"
        },
        {
            "chapter": 20,
            "verse": 73,
            "text": "Mata-an! A Sukami, na Piyaratiyaya Mi so Kadnan Nami: Ka o ba Niyan Rukami Napiya so manga kasala-an Nami, go so initugul ka Rukami sukaniyan a Balik Mata: Na so Allah i lubi a Mapiya go lubi a Tatap"
        },
        {
            "chapter": 20,
            "verse": 74,
            "text": "Mata-an naya! A sa dun sa tao a makatalingoma ko Kadnan Niyan a baradosa,- na Mata-an! A bagiyan niyan so Naraka Jahannam: Di ro-o Pha-tai go di Khaoyag (sa Kaoyag a mapiya)"
        },
        {
            "chapter": 20,
            "verse": 75,
            "text": "Na sa dun sa makatalingoma Rukaniyan a Mapaparatiyaya a Sabunar a Pinggalubk Iyan so manga pipiya,- na siran man i khibagiyan"
        },
        {
            "chapter": 20,
            "verse": 76,
            "text": "ko manga Daradat a manga Poporo,76. Manga Sorga a Tatap, a Puphamangondas ko kababa-an niyan so manga Lawasaig: Makakakal siran ro-o: Na giyoto man i balas ko tao a Mishoti"
        },
        {
            "chapter": 20,
            "verse": 77,
            "text": "Na Sabunsabunar a ini Ilaham Ami ko Musa: A Pangulumun Ka so manga Oripun Ko, na mbaalun Ka siran sa lalan ko Kalodan a mamara, di Ka khawan i ba Kano raota go di Ka khaluk"
        },
        {
            "chapter": 20,
            "verse": 78,
            "text": "Na tiyondog Siran o Pir-aon rakhus o manga tantara iyan, na Minitanggob kiran so Kalodan so nganin a minitanggob kiran"
        },
        {
            "chapter": 20,
            "verse": 79,
            "text": "Na miyadadag o Pir-aon so pagtao niyan, go da niyan Matoro"
        },
        {
            "chapter": 20,
            "verse": 80,
            "text": "Hai manga Moriyatao o Israil! Sabunar a siyabut Ami sukano ko ridowai niyo, go ini phasada Ami sukano ko kilid o Palao sa kawanan, go Initoron Nami rukano so Manna go so (Papanok a) Salwwa"
        },
        {
            "chapter": 20,
            "verse": 81,
            "text": "(Pitharo Ami:) Kangkano ko manga pipiya ko nganin a ini Pagupur Ami rukano, go di kano ron Phumalawani, ka matangkud rukano so Rarangit Akun: Na sa dun sa matangkud on so Rarangit Akun na Sabunar a mabinasa"
        },
        {
            "chapter": 20,
            "verse": 82,
            "text": "Na Mata-an! A Sakun na titho a Manapi ko tao a Mithaobat, go Miyamaratiyaya, go Minggalubuk sa Mapiya,- oriyan niyan na komidug ko ontol"
        },
        {
            "chapter": 20,
            "verse": 83,
            "text": "Na antona-a i minipagalokalok Ka (sa Kiya-ona Ingka) ko Pagtaongka, hai Musa"
        },
        {
            "chapter": 20,
            "verse": 84,
            "text": "Pitharo Iyan: Siran na kataya siran si-i ko Talikhodan Ko (a matotondog Ako iran): Na miyagalokalok Ako Ruka Kadnan Ko, ka-o Bangka Kasowatun"
        },
        {
            "chapter": 20,
            "verse": 85,
            "text": "Pitharo (o Allah): Na Mataan! A Sukami na tiniyoba Ami so Pagtaongka ko oriyan Ka (ko Kiyabulagangka kiran): Ka diyadag siran o Samiri"
        },
        {
            "chapter": 20,
            "verse": 86,
            "text": "Na mimbalingan so Musa ko pagtao Niyan a Pukhararangitan a Makamboboko. Piīitharo Iyan: Hai pagtao Akun! Ba kano da diyandi-i o Kadnan niyo sa diyandi a mapiya? Ba rukano miyathai so masa? Antawa-a ba niyo kabaya a matangkud rukano so Rarangit a pho-on ko Kadnan niyo, sa kiyandorat iyo ko diyandi Akun"
        },
        {
            "chapter": 20,
            "verse": 87,
            "text": "Pitharo iran: Kuna a ba kami mindorat ko diyandi i Ka, sa ba sabap ko kapa-ar ami: Na ogaid na piyakaawid kami sa manga pupunud pho-on ko imbolawan o pagtao, na inipangithog ami oto (ko Apoi), ka lagid oto a kiya-ithog o Samiri"
        },
        {
            "chapter": 20,
            "verse": 88,
            "text": "A inigumao niyan kiran a maito a Sapi: A lawas iyan, a Phagunga Na Pitharo iran: A kati-i so Tohan niyo, go Tohan o Musa, na miyalipat"
        },
        {
            "chapter": 20,
            "verse": 89,
            "text": "Ba iran ndi khailai a da-a khisumbag iyan kiran a Katharo, go da-a Mipapa-ar iyan kiran a Morala o di na Ompiya"
        },
        {
            "chapter": 20,
            "verse": 90,
            "text": "Na Sabunsabunar a Pitharo kiran o Haroun gowani: A Hai pagtao Akun! Giyabo a kinitupungun rukano ron: Ka Mata-an! A aya Kadnan niyo na so (Allah a) Masalinggagao: Na Onoti Ako niyo go onoti niyo so Sogowan Ko"
        },
        {
            "chapter": 20,
            "verse": 91,
            "text": "Pitharo iran: Diyami dun itharug a karurutuki ami ron Somimba, taman sa di makabaling rukami so Musa"
        },
        {
            "chapter": 20,
            "verse": 92,
            "text": "Pitharo (o Musa): Hai Haroun! Antona-a i miyakarun Ruka, gowani a Mailaingka siran a miyadadag siran"
        },
        {
            "chapter": 20,
            "verse": 93,
            "text": "Sa Dangka Rakun kaonoti? Inongka Shoranga so Sogowan Ko"
        },
        {
            "chapter": 20,
            "verse": 94,
            "text": "Pitharo Haron: Hai Wata i Ina! Dingka nggandura so Sompa Akun go giya Olo Akun! Mata-an! A Sakun na inikaluk Akun o Bangka Matharo: A inoparik Ka so manga Moriyatao o Israil, go Dangka Kanayawi so lalag Akun"
        },
        {
            "chapter": 20,
            "verse": 95,
            "text": "Pitharo (o Musa): Antona-a i Siyowa Aka, Hai Samiri"
        },
        {
            "chapter": 20,
            "verse": 96,
            "text": "Pitharo iyan: A miya-ilai akun so da iran mailai sukaniyan: Na komimus ako sa sakumus ko lakao o Sogo, na ini ithog akun non: Na giyoto i ini barayat rakun o ginawa ko"
        },
        {
            "chapter": 20,
            "verse": 97,
            "text": "Pitharo (o Musa): Na awa ka! Na Mata-an a ruk ka ko Kaoyagoyag so gi-ingka Katharowa: Sa da-a kashukhowai; go Mata-an! A adun a ruk ka a diyandi a di ka-on ndun makandorat: Na ilayangka so Tohan ka, a so tiyatap ka a Kapushimba-angka-on: Mata-an a Thotongun Nami dun sukaniyan oriyan niyan na Mata-an a ikayambur ami dun sukaniyan ko Kalodan sa titho a ka kayambur"
        },
        {
            "chapter": 20,
            "verse": 98,
            "text": "Aya bo a Tohan niyo na so Allah: So da-a Tohan a salakao Rukaniyan: Rangkom Iyan a katao so langowan taman"
        },
        {
            "chapter": 20,
            "verse": 99,
            "text": "Lagid aya a Kapuphanothola Mi Ruka ko saba-ad ko manga Totholan ko andang a miya-ona: Na Sabunar a bigan Nami Suka pho-on ko Hadapan Nami sa Pananadum"
        },
        {
            "chapter": 20,
            "verse": 100,
            "text": "Sa dun sa tomalikhodon, na Mata-an! A sukaniyan na Phakaawid ko Alongan a Qiyamah sa mapunud"
        },
        {
            "chapter": 20,
            "verse": 101,
            "text": "Makakakal siran non: Na Miyakaratarata a bagiyan niran ko Alongan a Qiyamah a awid"
        },
        {
            "chapter": 20,
            "verse": 102,
            "text": "Si-i ko Alongan a Iyopun so Sanggakala: Na limodun Nami so manga Baradosa, sa Alongan noto, a khikabobota"
        },
        {
            "chapter": 20,
            "verse": 103,
            "text": "Na mipuphamagutonga iran kondolondolonan niran: A da-a minitarug iyo a rowar ko sapolo (gawi-i)"
        },
        {
            "chapter": 20,
            "verse": 104,
            "text": "Sukamıi i Mata-o ko gi-i ran Tharo-on: ko masa a gi-i Tharo-on o Maka-o ontol kiran i Pamikiran: A da-a kiyapakatarug iyo a rowar ko Salongan"
        },
        {
            "chapter": 20,
            "verse": 105,
            "text": "Na ipagisha iran Ruka so manga Palao: Na Tharowangka: a ikhayontong sukaniyan o Kadnan Ko sa Samporna a ka kayontong"
        },
        {
            "chapter": 20,
            "verse": 106,
            "text": "Na ibagak Iyan (so Lopa) a Pantar a mamumunas"
        },
        {
            "chapter": 20,
            "verse": 107,
            "text": "A da-a Khailaingka-on a Maluluna, go da-a Mibobobong"
        },
        {
            "chapter": 20,
            "verse": 108,
            "text": "Sa Alongan noto na kaonotan niran so Puphananawag: Sa daa kakhorikori on: Na mapunut so manga Sowara ko (Allah a) Masalinggagao: Na da-a khanug Ka a rowar sa dalupuk"
        },
        {
            "chapter": 20,
            "verse": 109,
            "text": "Sa Alongan noto na di Phakanggai a gona so kapangongogopan inonta so tao a inidinan Sukaniyan o (Allah a) Masalinggagao, go Miyasowaton sa Katharo"
        },
        {
            "chapter": 20,
            "verse": 110,
            "text": "Katawan Niyan so kasasangoran niran go so katatalikhodan niran: Go di iran khasushub Sukaniyan a Kata-o"
        },
        {
            "chapter": 20,
            "verse": 111,
            "text": "Na Makapangalimbaba-an so manga Paras ko (Allah a) Oyagoyag, a Thatandingan: Na Sabunar a kiyawiswisan so tao a miyakaawid sa Kandarowaka"
        },
        {
            "chapter": 20,
            "verse": 112,
            "text": "Na sa dun sa tao a nggalubuk ko manga pipiya, a Sukaniyan na Mapaparatiyaya, na di mawan sa ba kasalimboti go ba kakorangi (so Amal Iyan a Mapiya)"
        },
        {
            "chapter": 20,
            "verse": 113,
            "text": "Na lagid aya a Kinitoronun Nami Rukaniyan a Qur-an a basa Arab-go phisalinsalin Nami magosai ko solud Iyan so pangangaluk, ka-an siran Makapananggila, o di na makabago kiran sa Undao"
        },
        {
            "chapter": 20,
            "verse": 114,
            "text": "Na Maporo so Allah, a Phapa-ar, a Bunar! Na Dingka Punggaga-ani (Ya Muhammad) so Qur-an ko da pun kapopos o kipushampain Ruka-on, na tharowangka: Kadnan Ko! Omani Yakongka sa Kata-o"
        },
        {
            "chapter": 20,
            "verse": 115,
            "text": "Na Sabunsabunar a diniyandi-an Nami so Adam, gowani, na Miyalipat: Go da-a miyato-on Nami ron a katutukhus"
        },
        {
            "chapter": 20,
            "verse": 116,
            "text": "Na gowani na Pitharo Ami ko manga Malaikat: Pangalimbabaan kano ko Adam, na Miyangalimbaba-an siran, inonta so iblis: Ka somiyangka"
        },
        {
            "chapter": 20,
            "verse": 117,
            "text": "Na Pitharo Ami: Hai Adam! Mata-an! A giyaya na Ridowaingka go si Karomangka: Na o ba kano niyan Mapaka-awa ko Sorga, ka marasai Ka"
        },
        {
            "chapter": 20,
            "verse": 118,
            "text": "Mata-an! A ruk Ka a Dingka ro-o ka Khaor go di Ka Khatalandiyang"
        },
        {
            "chapter": 20,
            "verse": 119,
            "text": "Go Mata-an! A Suka na di Ka ro-o Mawao, go di Ka ranti-an a Alongan"
        },
        {
            "chapter": 20,
            "verse": 120,
            "text": "Na piyangonsi Sukaniyan o Shaitan: Pitharo iyan: Hai Adam! Ba ko Ruka Thoro-on so Kayo a katatap, go Kapa-ar a di khada"
        },
        {
            "chapter": 20,
            "verse": 121,
            "text": "Na Komiyan Siran non, na miyapayag Kiran so Aorat Iran: Go aya miyata-ad iran, na giya kapuphanangkir Iran, ko Raon sa Sorga: A minisapung Iran ko Aorat Iran; na siyorang o Adam so Kadnan Niyan, na Miyaribat"
        },
        {
            "chapter": 20,
            "verse": 122,
            "text": "Oriyan niyan na pinili Skaniyan o Kadnan Niyan: Na Piyakataobat Iyan, go Tiyoro Iyan"
        },
        {
            "chapter": 20,
            "verse": 123,
            "text": "Pitharo Iyan: A tupad kano, pho-on Rukaniyan (a Sorga) langon, so saba-ad Rukano na ridowai o saba-ad: Amai ka adun a Makatalingoma Rukano a pho-on Rakun a Torowan, na sa dun sa Monot ko Torowan Ko, na di madadag, go di marasali"
        },
        {
            "chapter": 20,
            "verse": 124,
            "text": "Na sa dun sa tomalikhod ko Tadum Rakun, na Mata-an! A adun a ruk iyan a Kaoyagoyag a masimpit, go witun Nami sukaniyan ko Kalilimod ko Alongan a Qiyamah a bota"
        },
        {
            "chapter": 20,
            "verse": 125,
            "text": "Tharo-on niyan: Kadnan Ko! antona-a i sabap a Kiyawıitangka rakun ko kalilimod a bota ko, a Sabunar a miyabaloi ako a Puphakailai (si-i sa doniya)"
        },
        {
            "chapter": 20,
            "verse": 126,
            "text": "Tharo-on (o Allah): A lagid a nan, a miyakatalingoma Ruka so manga Ayat Ami, na piyakalipatan ka oto: Na lagid a nan, a sa Alongan nai, na Pulipatangka"
        },
        {
            "chapter": 20,
            "verse": 127,
            "text": "Go lagid aya a kambalasi Ami ko tao a Mimalawani go da niyan Paratiyaya-a so manga Ayat o Kadnan Niyan: Na Mata-an a so siksa ko Akhirat i lubi a sangat go kakal"
        },
        {
            "chapter": 20,
            "verse": 128,
            "text": "Ino kiran nda Makanggonanao so madakul a bininasa Mi ko miya-ona an niran a pud ko manga pagtao (a miyanga-o ona), a Puphakalalakao siran ko Piyamagingudan niran? Mata-an! A adun a matatago ro-o man a titho a manga Tanda ko adun a manga gudaguda iyan"
        },
        {
            "chapter": 20,
            "verse": 129,
            "text": "Na o da so Katharo a miyaona a pho-on ko Kadnan Ka, na Mata-an a khabaloi (so siksa) a Tatap, go so ta-a lik a miyapunto"
        },
        {
            "chapter": 20,
            "verse": 130,
            "text": "Na Tigurangka so gi-i ran Katharo: Go Puthasbikun Ka so Podi o Kadnan Ka, ko da pun so Kasubang o Alongan, go so da pun so Kasudup Iyan; go so saba-ad ko manga Oras ko Gagawi-i, na Puthasbik Ka, go so manga kilid o ka-daondao: Ka-angka Masowat"
        },
        {
            "chapter": 20,
            "verse": 131,
            "text": "Na Dingka Phakasagata so (Kailai o) dowa Matangka ko Piyakisawitan Nami kiran noto a pishoson a Parayasan ko Kaoyagoyag ko Doniya, ka iputhupung Amı kiran noto: Na so Riskhi o Kadnan Ka (ko Sorga) i mapiya go Tatap"
        },
        {
            "chapter": 20,
            "verse": 132,
            "text": "Na Sogo-on Ka ko Ta-alok Ruka so Sambayang, go Phantang Ka si-i Rukaniyan. Di Kami Ruka phanguni sa Pagupur: Sukami i Puphagupur Ruka. Na so khabolosan (a Mapiya) na bagiyan o Manananggila"
        },
        {
            "chapter": 20,
            "verse": 133,
            "text": "Na Piīitharo iran: A ino a daa Khitalingoma Niyan rukutano a Tanda a pho-on ko Kadnan Niyan? Bada-a miyakatalingoma kiran a Karina a so matatago ko manga Kitab a Paganaıi"
        },
        {
            "chapter": 20,
            "verse": 134,
            "text": "Na opama ka Mata-an! A inibinasa Mi kiran so siksa ko onaan naya, na Putharo-on niran ndun: Kadnan Nami! Ino kamingka da Sogowi sa Sogo, ka-a nami kaonoti so manga Ayat Ka ko da-a mi pun kapakaito a go kahina"
        },
        {
            "chapter": 20,
            "verse": 135,
            "text": "Tharowangka: A oman i isa na Nomanayao: Na nayao kano, ka katokawan niyo bo o antawa-a i khimangaruk ko lalan a Ontol, go sa miyakatoman"
        },
        {
            "chapter": 21,
            "verse": 1,
            "text": "Miyakarani ko manga Manosiya so Kaphamagitonga kiran: A siran na matatago ko kalipat a khitatalikhod"
        },
        {
            "chapter": 21,
            "verse": 2,
            "text": "Da-a phakatalingoma kiran a Pananadum a pho-on ko Kadnan niran a bago, a ba iran ndi Phamamakinuga a siran na Sasabula-on niran"
        },
        {
            "chapter": 21,
            "verse": 3,
            "text": "Mabibimban so manga poso iran. Na ini Punanaıi ran so bitiyara a siran na manga darowaka: A da ko ungkaya inonta na Manosiya a lagid iyo; a ti shongkano ko Balik Mata a sukano na Pukhailai niyo"
        },
        {
            "chapter": 21,
            "verse": 4,
            "text": "Pitharo (o Muhammad): So Kadnan Ko na katawan Niyan so Katharo Ko Langit a go so Lopa: Go Sukaniyan so Puphakanug a Mata-o"
        },
        {
            "chapter": 21,
            "verse": 5,
            "text": "Kuna, ka Pitharo iran: A manga sambar a manga Taginupun!Kuna, ka Pimbaba-as Iyan noto!Kuna, ka Sukaniyan na Pababayok! Na witi tano Niyan sa Tanda lagid o Kiyasogowa ko miyanga-o ona"
        },
        {
            "chapter": 21,
            "verse": 6,
            "text": "Da-a Miyaratiyaya a Miyaona an niran a Phagingud, a bininasa Mi sukaniyan: Ino siran Pharatiyaya siran"
        },
        {
            "chapter": 21,
            "verse": 7,
            "text": "Na da-a Siyogo Ami ko Miyaona an Ka a rowar sa manga Mama, a Phagilahaman Nami siran: Na ishai niyo so adun a Kata-o Niyan o sukano na di niyo katawi"
        },
        {
            "chapter": 21,
            "verse": 8,
            "text": "Na da-a Mi siran sunggai sa lawas a di Phamangangan ko Pangunungkun, go kuna a ba siran Phangakakakal (ko Doniya)"
        },
        {
            "chapter": 21,
            "verse": 9,
            "text": "Oriyan niyan na initoman Nami kiran so diyandi, na Siyabut Ami siran a go so tao a kabaya Ami, go bininasa mi so manga Malawani"
        },
        {
            "chapter": 21,
            "verse": 10,
            "text": "Sabunsabunar a Tiyoronan Nami sukano sa Kitab a ndodon so Munang iyo: Ino niyo di Punggudaguda-a"
        },
        {
            "chapter": 21,
            "verse": 11,
            "text": "Na madakul a bininasa Mi a Phagingud a aya butad iyan na Darowaka, na mimbago Kami ko oriyan niyan sa pagtao a manga salakao"
        },
        {
            "chapter": 21,
            "verse": 12,
            "text": "Na kagiya a magudam iran so siksa Ami, na sa maoto na siran na Punggaga-anan niran malagoi"
        },
        {
            "chapter": 21,
            "verse": 13,
            "text": "(Pitharo kiran): Di kano Phamalagoi, go kasoi kano ko ini Pangalimo rukano, go so manga darpa iyo, ka angkano kai sha-i"
        },
        {
            "chapter": 21,
            "verse": 14,
            "text": "Miyatharo iran: Hai dowan dowan tano! Mata-an! A sukutano na mimbaloi tano a manga Darowaka"
        },
        {
            "chapter": 21,
            "verse": 15,
            "text": "Na da dun maputa angkoto a Kapunggoraok iran, taman sa biyaloi Ami siran a (lagid o) piragon a miyanga-tutubas"
        },
        {
            "chapter": 21,
            "verse": 16,
            "text": "Na kuna a ba aya Kiya-aduna Mi ko Langit a go so Lopa go so nganin a lut a dowa nan na ba Ami Kabimbanan"
        },
        {
            "chapter": 21,
            "verse": 17,
            "text": "O kabaya Ami a komowa Kami sa Karıimbaran, na Mata-an a kowa- an Nami sukaniyan pho-on ko Hadapan Nami, o Sukami na Punggolaola Ami"
        },
        {
            "chapter": 21,
            "verse": 18,
            "text": "Kuna, ka ipumbasbas Ami so Ontol ko ribat, na mapakaphagotukotuk Iyan, na sa maoto na sukaniyan na Pukhailang! Na aya ruk iyo na so sangat a siksa po-on ko iphuropa niyo"
        },
        {
            "chapter": 21,
            "verse": 19,
            "text": "Na Ruk Iyan so shisi-i ko manga Langit go so Lopa: Go so (manga Malaikat a) shisi-i ko Ha- dapan Niyan na di iran Iphunama a ka Pushimba-a Rukaniyan, go di siran Purotosun"
        },
        {
            "chapter": 21,
            "verse": 20,
            "text": "Gi-i Ran Iphoroporo ko Gagawi-i go so Daondao sa di Iran Purintasun"
        },
        {
            "chapter": 21,
            "verse": 21,
            "text": "Ba siran miyakakowa sa manga Katohanan pho-on ko Lopa asiran na Makaphangoyag siran saMiyatai"
        },
        {
            "chapter": 21,
            "verse": 22,
            "text": "O adun a matatago sa dowa oto, a manga Tohan a salakao ko Allah, na Mabinasa dun a dowa oto! Na Soti so Allah, a Kadnan o Aras: Po-on ko iphuropa iran"
        },
        {
            "chapter": 21,
            "verse": 23,
            "text": "Di ron khi-isha so gi-i NiyanNggolaola-an, ka siran i khaisha-an"
        },
        {
            "chapter": 21,
            "verse": 24,
            "text": "Ba siran miyakakowa sa manga Katohanan a salakao ko Allah? Tharowangka: A bugai kano sa karina niyo: Giyaya na Pananadum o tao a pud Akun, go Pananadum o tao a miya-ona an Ko; ogaid na so kadakulan kiran na di iran katawan so Bunar, na siran na khitatalikhod"
        },
        {
            "chapter": 21,
            "verse": 25,
            "text": "Na da-a Siyogo Ami ko Miya-ona an Ka a Sogo a ba Ami Ron di Phagilahamun: A Mata-an naya! A da-a Tohan a inonta Sakun; na Simba-a Ko niyo"
        },
        {
            "chapter": 21,
            "verse": 26,
            "text": "Na Pitharo iran: A kominowa so (Allah a) Masalinggagao sa Wata (a manga Malaikat) Soti Sukaniyan! Kuna, ka manga Oripun a Khisusula-an"
        },
        {
            "chapter": 21,
            "verse": 27,
            "text": "Da-a Khi-ona iran Non a Katharo, go Siran na so Sogowan Niyan 1i gi-i ran Manggolaola"
        },
        {
            "chapter": 21,
            "verse": 28,
            "text": "Katawan Niyan so kasasangoran Niran, go so katatalikhodan Niran, go da-a Khaogopan Niran a inonta so Miyasowaton (so Allah,), go Siran na po-on ko kaluk Rukaniyan na Somasangkop Siran"
        },
        {
            "chapter": 21,
            "verse": 29,
            "text": "Na sa dun sa Tharo a pud Kiran: Sa Mata-an! A Sakun na Tohan a salakao ko Allah, na giyoto man na imbadal Ami ron so Naraka Jahannam: Lagid man noto a imbadal Ami ko manga Darowaka"
        },
        {
            "chapter": 21,
            "verse": 30,
            "text": "Ba da katokawi o siran a Miyamangongkir a Mata-an! A so manga Langit a go so Lopa na aya butad a Dowa oto na masasatiman (sa awal), na piyakambulag Ami Siran? Na Inadun Ami a pho-on ko ig so langowan taman a Oyagoyag. Ba siran ndi Pharatiyaya"
        },
        {
            "chapter": 21,
            "verse": 31,
            "text": "Na Piyamakabukunan Nami so Lopa sa manga Palao, ka-aniyan siran ndi Pukhakoyong, go Miyangumba-al Kami ron sa manga dadaya a okita: A manga lalan, ka-an siran makakudug ko Ontol"
        },
        {
            "chapter": 21,
            "verse": 32,
            "text": "Go biyaloi Ami so Langit a Atup a sisiyapun: Na siran na so manga Tanda on na tatalikhodan niran"
        },
        {
            "chapter": 21,
            "verse": 33,
            "text": "Na Sukaniyan so Miyadun ko Gagawi-i go so Daondao, go soAlongan go so Olan: Oman i isa on na si-i ko okit Iyan Puphamangudug"
        },
        {
            "chapter": 21,
            "verse": 34,
            "text": "Na da-a singgayan Nami a Manosiya a miya-ona an Ka ko kakakal (ko doniya): Ino amai kaMatai Ka, na siran na khakakal siran"
        },
        {
            "chapter": 21,
            "verse": 35,
            "text": "Oman i Baraniyawa na Phakata-am ko Kapatai: Na iputhupung Ami rukano so marata go so Mapiya, ka Tiyoba. Na si-i kano Rukami Phakandoda"
        },
        {
            "chapter": 21,
            "verse": 36,
            "text": "Na igira a miya-ilai Ka o siran a Miyamangongkir, na ba Ka iran ndun pukhowa-a Kasandagan. (Gi-i ran Tharo-on): Ba giya i so phagaloi ko manga Katohanan niyo? Go siran ko kapukha-aloi o (Allah a) Masalinggagao na siran na o Ongkirun niran"
        },
        {
            "chapter": 21,
            "verse": 37,
            "text": "Inadun so Manosiya a a-alokalokun: Phaki-ilai Yakun rukano dun so manga Tanda Akun; na di niyo phagalokaloki"
        },
        {
            "chapter": 21,
            "verse": 38,
            "text": "Na gi-i ran Tharo-on: Anda dun angkai a diyandi, o sukano na Mumamata-an Kano"
        },
        {
            "chapter": 21,
            "verse": 39,
            "text": "O katokawi o siran a Miya- mangongkir so masa a di ran marunko manga Paras iran so Apoi, go somanga likod iran, go di siran kata- bangan (na diran noto Matharo)"
        },
        {
            "chapter": 21,
            "verse": 40,
            "text": "Kuna, ka phakatalingoma kiran sa mitalumba, na makatukutuk kiran: Na di ran magaga i karuna-on, go di kiran mata-alik"
        },
        {
            "chapter": 21,
            "verse": 41,
            "text": "Na Sabunsabunar a piyamagompat so manga Sogo ko miyaona an Ka; na Miyakatoron ko siran a miyamagurug kiran so Piyamagompat iran (a siksa)"
        },
        {
            "chapter": 21,
            "verse": 42,
            "text": "Tharowangka: A antawa-a i makasiyap rukano ko Gagawi-i go so Daondao ko (siksa o Allah a) Masalinggagao? Kuna, ka siran na so Pananadum ko Kadnan niran na tatalikhodan niran"
        },
        {
            "chapter": 21,
            "verse": 43,
            "text": "Ba adun a manga Katohanan niran a Makalinding kiran a salakao Rukami! Di ran khagaga i katabangi ko manga ginawa iran, go da-a Makaphaninindugan kiran pho-on Rukami"
        },
        {
            "chapter": 21,
            "verse": 44,
            "text": "Kuna, ka piyakisawitan Nami so Kapaginutao ko siran naya, a go so manga lokus iran taman sa miyakalundo kiran so Omor. Ba iran ndi khailai a Mata-an! a Sukami na pushangorun Nami so Lopa, na pukhorangan Nami sukaniyan ko mbalabala-on? Ba siran i Phamakada-ag"
        },
        {
            "chapter": 21,
            "verse": 45,
            "text": "Tharowangka (Ya Muhammad): A aya bo a ipuphamaka-iktiyar Akun rukano na so Wahy (a pho-on ko Allah): Na di Phamakinugun o manga bungul so Pananawag, igira a Puphamaka-iktiyarun siran"
        },
        {
            "chapter": 21,
            "verse": 46,
            "text": "Na Mata-an a o adun a misogat kiran a maito bo ko siksa o Kadnan Ka, na Mata-an a Putharoon niran ndun: Hai dowan dowan tano! Mata-an! A sukutano na mimbaloi tano a manga Darowaka"
        },
        {
            "chapter": 21,
            "verse": 47,
            "text": "Na ibutad Ami so manga Timbangan a Ontol si-i ko Alongan a Qiyamah, na da-a Kasalimbotan a Baraniyawa sa maito bo. Na o adun a timbang (bo) o od a Hardal, na italingoma Mi sukaniyan: Na Makatatarotop Kami a manga pagiitong"
        },
        {
            "chapter": 21,
            "verse": 48,
            "text": "Na Sabunsabunar a ini bugai Ami ko Musa go so Haroun so (taurat) a Padoman, go Sindao go Pananadum a bagiyan o Khipanananggila"
        },
        {
            "chapter": 21,
            "verse": 49,
            "text": "Siran na somasangkop siran ko Kadnan niran a Migagaib, go siran na so Bangkit na ika-aluk iran"
        },
        {
            "chapter": 21,
            "verse": 50,
            "text": "Na giyangkaya (a Qur-an) na Pananadum a piyakandakulan sa Mapiya: A Initoron Namı Sukaniyan; ino sukano Pagongkirun niyo Sukaniyan"
        },
        {
            "chapter": 21,
            "verse": 51,
            "text": "Na Sabunsabunar a inibugai Ami ko Ibrahim so Torowan Rukaniyan gowani, go Sukami i manga Tata-o ron"
        },
        {
            "chapter": 21,
            "verse": 52,
            "text": "Gowani na Pitharo Iyan ki Ama Iyan go so pagtao Niyan: antona-a angkai a manga Barahala, a so sukano na aya niyo dun Sisimbaan"
        },
        {
            "chapter": 21,
            "verse": 53,
            "text": "Pitharo Iran: A miyato-on nami so manga lokus ami a Puphamanimba-an niran"
        },
        {
            "chapter": 21,
            "verse": 54,
            "text": "Pitharo Iyan: A Sabunsabunar a miyatago kano sukano go so manga lokus iyo ko Kadadag a Mapayag"
        },
        {
            "chapter": 21,
            "verse": 55,
            "text": "Pitharo iran: Bangka rukami inowit so Bunar, antawa-a Suka na pud ko manga Sasabulao"
        },
        {
            "chapter": 21,
            "verse": 56,
            "text": "Pitharo Iyan: Kuna, ka aya Kadnan niyo na so Kadnan o manga Langit a go so Lopa, a so Miyadun kiran: Na Sakun sa makapantag ro-o man na pud ko manga saksi (on)"
        },
        {
            "chapter": 21,
            "verse": 57,
            "text": "Na Ibut ko Allah, ka Purataan Ko dun so manga Barahala niyoko oriyan o kalalakao niyo, a Mamakatalikhod kano"
        },
        {
            "chapter": 21,
            "verse": 58,
            "text": "Na pipho-onan Niyan siran Muroroput, inonta so mala kiran, ka kalokalo siran na pangundodan niran sukaniyan"
        },
        {
            "chapter": 21,
            "verse": 59,
            "text": "Pitharo iran: Antawa-a i Minggolaola si-i ko manga Katohanan tano? Mata-an! A Sukaniyan na pud dun ko manga Darowaka"
        },
        {
            "chapter": 21,
            "verse": 60,
            "text": "Pitharo iran: A miyanug Ami a Mangoda a phagalowin Niyan siran: A Pumbuthowan Sukaniyan sa Ibrahim"
        },
        {
            "chapter": 21,
            "verse": 61,
            "text": "Pitharo iran: Na wita niyo Sukaniyan ko phanga-i ilai o manga Manosia, ka-an niran kashaksi-i"
        },
        {
            "chapter": 21,
            "verse": 62,
            "text": "Pitharo iran: Ba Suka i Minggolaola saya ko manga Katohanan nami, hai Ibrahim"
        },
        {
            "chapter": 21,
            "verse": 63,
            "text": "Pitharo Iyan: Kuna, ka aya Minggolaola-on na giya mala kiran naya! Na ishai niyo siran, o siran na Makaputharo siran"
        },
        {
            "chapter": 21,
            "verse": 64,
            "text": "Na kiyandodan niran a ginawa iran na Pitharo iran: A Mata-an! A sukano na sukano i manga Darowaka"
        },
        {
            "chapter": 21,
            "verse": 65,
            "text": "Oriyan niyan na Miyabariyonsong a manga Olo iran (na Pitharo iran:) Sabunsabunar a katawan Ka a di siran naya Makaputhataro"
        },
        {
            "chapter": 21,
            "verse": 66,
            "text": "Pitharo Iyan: Ino niyo Pushimba-a a salakao ko Allah, so da-a Khiyompiya niyan rukano a maitobo, go da-a Khibinasa niyan rukano"
        },
        {
            "chapter": 21,
            "verse": 67,
            "text": "Marshik kano, a go so Pushimba-an niyo a salakao ko Allah! Ba kano di Punggudaguda"
        },
        {
            "chapter": 21,
            "verse": 68,
            "text": "Pitharo iran: Totonga niyo Sukaniyan, go tabangi niyo so manga Katohanan niyo, o sukano na Punggolaola-an niyo"
        },
        {
            "chapter": 21,
            "verse": 69,
            "text": "Pitharo Ami: Hai. Apoi! mbaloi ka a matunggao, go Kalilintad a si-i ko Ibrahim"
        },
        {
            "chapter": 21,
            "verse": 70,
            "text": "Na piyaka-antapan niran Sukaniyan sa tipo: Na biyaloi Ami siran a titho a manga logi"
        },
        {
            "chapter": 21,
            "verse": 71,
            "text": "Na siyabut Ami so Ibrahim go so Lut sa inowit Ami ko Lopa (a Sham) a so piyakandakulan Nami sa Mapiya so dalum iyan, a bagiyan o manga Ka-adun"
        },
        {
            "chapter": 21,
            "verse": 72,
            "text": "Na inibugai Ami Ron so Ishaq; go so Yaqoub a ini oman. Na oman i isa Kiran na biyaloi Ami a manga Bilangatao"
        },
        {
            "chapter": 21,
            "verse": 73,
            "text": "Go biyaloi Ami Siran a Pukhakaonotan, a Ipuphamando Iran so Sogowan Nami, go ini Ilaham Ami Kiran so Kanggolaola-a ko manga Pipiya, go so kipamayandugun ko Sambayang, go so katonaya ko zakat; go miyabaloi Siran a Puphamanimba Rukami"
        },
        {
            "chapter": 21,
            "verse": 74,
            "text": "Go so Lut, na bigan Nami Sukaniyan sa Kokoman go Kata-o, go siyabut Ami Sukaniyan ko (tao ko) Ingud a so miyabaloi a gi-i nggolaola ko manga rurushik: Mata-an! A siran na miyabaloi siran a pagtao a marata, a manga songklid"
        },
        {
            "chapter": 21,
            "verse": 75,
            "text": "Na piyakasolud Ami Sukaniyan ko Limo Ami: Mata-an! A Sukaniyan na pud ko manga Bilangatao"
        },
        {
            "chapter": 21,
            "verse": 76,
            "text": "Go so Nuh, ko masa a kiyapanguni Niyan gowani: na tiyarima Ami Sukaniyan, go siyabut Ami Sukaniyan go so Ta-alokon pho-on ko boko a mala"
        },
        {
            "chapter": 21,
            "verse": 77,
            "text": "Go tiyabangan Nami Sukaniyan ko pagtao a so Piyakambokhag iran so manga Ayat Ami: Mata-an! A siran na miyabaloi siran a pagtao a marata: Na inulud Ami siran langon"
        },
        {
            "chapter": 21,
            "verse": 78,
            "text": "Go so Dawood go so Sulaiman, na gowani na Pukhokomun Niran so Pangoma-an gowani a manathabon so Kambing o pagtao: Na miyabaloi Kami ko Kokoman Niran a manga saksi"
        },
        {
            "chapter": 21,
            "verse": 79,
            "text": "Na piyakisabotan Nami oto ko Sulaiman: Go oman i isa Kiran na bigan Nami sa Kokoman go Kata-o; go piyakaphasiyonot Ami a rakhus o Dawood so manga Palaoa Puthasbik Siran, a go so manga Papanok: Na Sukami i Minggolaola (ro-o)"
        },
        {
            "chapter": 21,
            "verse": 80,
            "text": "Go Inindao Ami Ron so kaphandai sa Rabun a bagiyan niyo, ka-angkano Niyan marunding ko goma-an (o ridowai) niyo: Na una, sukano Phanalamat kano"
        },
        {
            "chapter": 21,
            "verse": 81,
            "text": "Go (Piyakaphasiyonot Ami ko) bagiyan o Sulaiman so ndo a mabagur, pushambur sa sabap sa Sogowan Niyan, si-i ko Lopa a so piyakandakul Ami ron so manga pipiya: Na miyabaloi Kami si-i ko langowan taman a manga Tata-o"
        },
        {
            "chapter": 21,
            "verse": 82,
            "text": "Go (Piyakaphasiyonot Ami Ron) so manga Shaitan, a so ipuphaninub iran (sa Montiya) go gi-i siran nggalubuk sa galubuk a salakao ro-o; na Sukami i somisiyap kiran"
        },
        {
            "chapter": 21,
            "verse": 83,
            "text": "Go so Ayyub, gowani na Miyanguni ko Kadnan Niyan, (sa Pitharo Iyan:) Mata-an! A Sakun na miyasogat Ako a morala, na Suka i Lubi a Makalimo-on ko Puphamangalimo"
        },
        {
            "chapter": 21,
            "verse": 84,
            "text": "Na tiyarima Ami Sukaniyan: Na inangkat Ami so minisogatọn a morala, go inibugai Ami Ron so taalokon, go so lagid iran a rakhus iran,- a Limo a pho-on ko Hadapan Nami, go Pananadum a bagiyan o manga Barasimba"
        },
        {
            "chapter": 21,
            "verse": 85,
            "text": "Go so Ismail, go so Idris, go so Zilkifli, oman i isa Kiran na pud ko manga Papantang"
        },
        {
            "chapter": 21,
            "verse": 86,
            "text": "Na piyakasolud Ami Siran ko Limo Ami: Mata-an! A Siran na pud ko manga Bilangatao"
        },
        {
            "chapter": 21,
            "verse": 87,
            "text": "Go so Yunus a liyamud a suda, gowani a lomalakao a Pukhararangitan: Na aya antangan Niyan na di Yami dun kaphakasimpitan Sukaniyan! Na minigoraok Iyan ko katatago Iyan ko manga lilibotung: Da-a Tohan a inonta Suka: Soti Ka: Mata-an! A Sakun na miyabaloi Ako a pud ko manga Baradosa"
        },
        {
            "chapter": 21,
            "verse": 88,
            "text": "Na tiyarima Ami Sukaniyan: Go siyabut Ami Sukaniyan pho-on ko kapakandadamar: Na lagid man naya a kashabuta Mi ko Miyamaratiyaya"
        },
        {
            "chapter": 21,
            "verse": 89,
            "text": "Go so Zakariya, gowani a Manguni ko KĶKadnan Niyan: Kadnan Ko! Diyakongka mbagakun a tawantawan, na Suka i Lubi a mapiya ko manga Waris"
        },
        {
            "chapter": 21,
            "verse": 90,
            "text": "Na tiyarima Ami Sukaniyan: Go inibugai Ami Rukaniyan so Yahya: Go tiyanor Ami Rukaniyan si Karoma Niyan. Mata-an! A Siran na miyabaloi Siran a gi-i Siran magoradorad ko manga pipiya: Go Puphamanguni Siran Rukami sa kabaya a go kaluk, go miyabaloi Siran a si-i Siran Rukami Puphananang kopan"
        },
        {
            "chapter": 21,
            "verse": 91,
            "text": "Go so (Maryam a) sinyap Iyan a Ginawa Niyan: Na ini iyop Ami Ron so pud ko Inadun Nami a Niyawa, go biyaloi Ami Sukaniyan a go so Wata Iyan a Tanda ko manga Ka-adun"
        },
        {
            "chapter": 21,
            "verse": 92,
            "text": "Mata-an! A giya i okit iyo a okit a isa, go Sakun i Kadnan niyo: Na Simba-a Ko niyo"
        },
        {
            "chapter": 21,
            "verse": 93,
            "text": "Na pishapotol iran so okit iran, ko lut-lut iran: Na oman 1 isa kiran na si-i siran Rukami Phamakandod"
        },
        {
            "chapter": 21,
            "verse": 94,
            "text": "Na sa dun sa nggalubukun niyan so manga pipiya a sukaniyan na Mapaparatiyaya,- na di kalimungan so galubuk iyan: Go Mata-an! A Sukami i1 Puphanoraton"
        },
        {
            "chapter": 21,
            "verse": 95,
            "text": "Na inurun so Phagingud a bininasa Mi sukaniyan: Mata-an! A siran na di siran makambalingan"
        },
        {
            "chapter": 21,
            "verse": 96,
            "text": "Taman ko masa a kaluka-an so Yajuj a go so Majuj, a siran na Mamakapo-on ko oman i bobongan a gi-i siran shasakoya"
        },
        {
            "chapter": 21,
            "verse": 97,
            "text": "Na miyakarani so diyandi abunar: Na sa maoto na giyoto! Na Masambolayang so manga kailai osiran a Miyamangongkir: (Matharo iran:) Hai dowan dowan tano! Sabunar a miyatago tano ko da kai- nungka-a sangkai; kuna, ka mimbaloi tano a manga darowaka"
        },
        {
            "chapter": 21,
            "verse": 98,
            "text": "Mata-an! A sukano a go so Pusimba-an niyo a salakao ko Allah, na itagon ko Naraka Jahannam! Sukano na rongkano Phamakasołlud"
        },
        {
            "chapter": 21,
            "verse": 99,
            "text": "O aya butad o siran naya na manga Katohanan, na di siran non mamakasolud! Na oman i isa kiran na ron siran non ndun makakakal"
        },
        {
            "chapter": 21,
            "verse": 100,
            "text": "Aya bagiyan niran non na katagao, go siran na di siran ro-ọ phamakanug"
        },
        {
            "chapter": 21,
            "verse": 101,
            "text": "Mata-an! A siran a miyaona a bagiyan niran a pho-on Rukami so mapiya, na siran man na piyakawatan siran non"
        },
        {
            "chapter": 21,
            "verse": 102,
            "text": "Di ran khanug so dagudub iyan: Go siran i khatago ko pukhababaya-an o manga ginawa iran, sa makakakal siran (ro-o)"
        },
        {
            "chapter": 21,
            "verse": 103,
            "text": "Di siran mapakamboko o pakalukluk a lubi a mala: Go ipagalao kiran o manga Malaikat: A giyai so Alongan niyo,a so sukano na idi diyandi rukano"
        },
        {
            "chapter": 21,
            "verse": 104,
            "text": "Alongan a kalolona Mi ko Langit lagid o kapulolona o Panonorat ko manga Kitab,- lagid-o kinipho-onun Nami ko paganai a Kiyapangadun, a khasowin Nami sukaniyan: Diyandi a matatangkud Rukami: Mata-an! A Sukami i tatap a Punggagalubuk"
        },
        {
            "chapter": 21,
            "verse": 105,
            "text": "Na Sabunsabunar a ini Sorat Ami ko Zaboor, ko oriyan o Pananadum: A Mata-an! A so Lopa na Kaphangowarisan noto o manga Oripun ko, a manga Bilangatao"
        },
        {
            "chapter": 21,
            "verse": 106,
            "text": "Mata-an! A matatago saya so tanto a tarotop a undao a bagiyan o pagtao a manga Barasimba"
        },
        {
            "chapter": 21,
            "verse": 107,
            "text": "Na da-a Kiyasogo Ami Ruka (Ya Muhammad), a rowar sa Limo ko manga Ka-adun"
        },
        {
            "chapter": 21,
            "verse": 108,
            "text": "Tharowangka (Ya Muhammad): A aya bo a Iphagilaham Rakun na aya bo a Tohan niyo na Tohan a Isa: Na una, sukano Mimbayorantang kano"
        },
        {
            "chapter": 21,
            "verse": 109,
            "text": "Na amai ka tomalikhod siran, na Tharowangka: A piyakatokao Akun sukano sa mulagilagid; na di Ko katawan o ino marani antawa-a mawatan so idi diyandi rukano"
        },
        {
            "chapter": 21,
            "verse": 110,
            "text": "Mata-an! A Sukaniyan na katawan Niyan so matanog a Katharo, go katawan Niyan so pagu-uma an niyo"
        },
        {
            "chapter": 21,
            "verse": 111,
            "text": "Na Diyakun katawan ọ ba giyaya na tiyoba rukano, go kashonor taman ko masa (o kapatai)"
        },
        {
            "chapter": 21,
            "verse": 112,
            "text": "Pitharo Iyan: Kadnan Ko! Kokomun Ka (Rukami) so bunar! Na aya Kadnan Nami na so (Allah a)Masalinggagao a Kapuphanguniyan sa tabang, a sorang ko iphuropa niyo"
        },
        {
            "chapter": 22,
            "verse": 1,
            "text": "Hai manga Manosiya! Kalukun niyo so Kadnan niyo! Mata-an! A so linog ko Bangkit na Shai a lubi a mala"
        },
        {
            "chapter": 22,
            "verse": 2,
            "text": "Si-i ko Alongan a mailai niyo to, na kalipatan o oman i puphakasoso so puphakasoson niyan, go Mimbawata o oman i Maogat so Ikaogat iyan: Go Mailaingka so manga Manosiya a (lagid o) khikabuburug, a kuna a ba siran khikabuburug: Na ogaid na so siksa o Allah a sangat (i ka-ada i kiran sa akal)"
        },
        {
            "chapter": 22,
            "verse": 3,
            "text": "Na adun a pud ko manga Manosiya a tao a gi-i makiphapawala makapantag ko Allah, sa kuna a ba Kata-o, go phagonotan niyan so oman i Shaitan a puphamıinasa"
        },
        {
            "chapter": 22,
            "verse": 4,
            "text": "Minikokom rukaniyan a Mata-an! A sa dun sa manarigon, na Mata-an! A sukaniyan na khadadag iyan, go mapunggonanao niyan ko siksa ko Naraka Sair"
        },
        {
            "chapter": 22,
            "verse": 5,
            "text": "Hai manga Manosiya! O ba kano shasangka ko kaoyag (ko oriyan o kapatai), na Mata-an!A Sukami na Inadun Nami sukano a phoon sa botha, oriyan niyan na pho-on sa Notfa, oriyan niyan na pho-on sa rogo a mbabathik, oriyan niyan na pho-on sa sapo-ron a sapo, a miyabaloi a go da mabaloi, ka-an Nami rukano mapakaliwanag; go puthangunun Nami ko manga Tiyan so kabaya Ami taman ko ta-alik a miyapunto, oriyan niyan na puphakaliyon Nami sukano a manga Wata, oriyan niyan (na puphakalaan Nami sukano), ka-angkano raotun ko katarotop o bagur iyo; na adun a pud rukano a tao a puphatai (a kangoda-an), go adun a pud rukano a tao a phakakasowin ko tanto a korang a kaoyagoyag, ka-an da-a katawan niyan ko oriyan o Kata-o a maito bo. Na Pukhailaingka so Lopa a kamamara-an, na igira a piyakatoron Nami ron so ig, na pananabadun, go shibokar, go mapakato iyan so oman i mbarambarang (a Mangunguto) a mapiya i paras"
        },
        {
            "chapter": 22,
            "verse": 6,
            "text": "Giyoto man na sabap sa Mataan! A so Allah na Sukaniyan so bunar: Go Mata-an! A Sukaniyan na Pagoyagun Niyan so Miyamatal, go Mata-an! A Sukaniyan na so langowan taman na Gaos Iyan"
        },
        {
            "chapter": 22,
            "verse": 7,
            "text": "Na Mata-an! A so Bangkit na Phakatalingoma: Da-a sangka a madadalumon, go Mata-an! A so Allah na Pagoyagun Niyan so tao a matatago ko manga kobor"
        },
        {
            "chapter": 22,
            "verse": 8,
            "text": "Na adun a pud ko manga Manosiya a gi-i makiphapawala makapantag ko Allah, a kuna a ba Kata-o, go kuna a ba Torowan, go kuna a ba Kitab a puphakabugai sa Maliwanag"
        },
        {
            "chapter": 22,
            "verse": 9,
            "text": "A lilingi-in niyan a lig iyan, kaan makadadag pho-on ko lalan o Allah: A adun a bagiyan niyan si-i ko doniya a Kahina-an, go pakitaaman Nami ron ko Alongan a Qiyamah so siksa a Phakatotong"
        },
        {
            "chapter": 22,
            "verse": 10,
            "text": "(Putharo-on non:) Giyaya man na sabap ko Miyanggalubuk o mbala a limangka, go Mata-an! a so Allah na kuna a ba salimbot ko manga Oripun Niyan"
        },
        {
            "chapter": 22,
            "verse": 11,
            "text": "Na adun a pud ko manga Manosiya a Pushimba-an niyan so Allah sa pukha-alangalangan: Na o masogat sukaniyan a mapiya, na Masowaton; na o masogat sukaniyan a tiyoba, na kulidun niyan a paras iyan: Miyalogi sa doniya go sa Akhirat: Giyoto man na sukaniyan so kalogi a mapayag"
        },
        {
            "chapter": 22,
            "verse": 12,
            "text": "Puphanongganowin niyan a salakao ko Allah, so di ron phakabinasa, go di ron phaka-ompiya: Giyoto man na sukaniyan so kadadag a mawatan"
        },
        {
            "chapter": 22,
            "verse": 13,
            "text": "Puphanongganowin niyan so nganin a so kaphakabinasa niyan na lubi a marani a di so Kaphakaompiya niyan. Tanto a marata a Panarigan, go tanto a marata a bolayoka"
        },
        {
            "chapter": 22,
            "verse": 14,
            "text": "Mata-an! A so Allah na Phakasoludun Niyan so Miyamaratiyaya go Pinggalubuk iran so manga pipiya, ko manga Sorga, a Puphamangondas ko kababa-an niyan so manga lawasaig: Mata-an! A so Allah na Punggolaola-an Niyan so nganin a kabaya Iyan"
        },
        {
            "chapter": 22,
            "verse": 15,
            "text": "Sa dun sa tao a aya butad iyan na tatarima-an niyan sa di dun thabangan o Allah (so Muhammad) si-i sa doniya go sa Akhirat, na butur sa tali ko bo-ongan oriyan niyan na Pagugut: Na nggudaguda-a niyan o ino khailang dun o antangan niyan a marata so igagani gani ron"
        },
        {
            "chapter": 22,
            "verse": 16,
            "text": "Na lagid aya a Kinitoronun Nami ron a manga Tanda a manga rarayag; go Mata-an! A so Allah na Punggonana-on Niyan so tao a kabaya Iyan"
        },
        {
            "chapter": 22,
            "verse": 17,
            "text": "Mata-an! A so Miyamaratiyaya, go so manga Yahodi, go so manga Sabi-in, go so manga Christians, go so manga Majusi, go so Miyamanakoto,- na Mata-an! A so Allah na Khokomun Niyan siran ko Alongan a Qiyamah: Mata-an! A so Allah i saksı ko langowan taman"
        },
        {
            "chapter": 22,
            "verse": 18,
            "text": "Bangka di katawi a Mata-an! A so Allah na Somosododon so / matatago ko manga Langit go somatatago ko Lopa,- go so Alongan, go so Olan, go so manga Bito-on; go so manga Palao, go so manga Kayo, go so manga Binatang; go madakul a pud on ko manga Manosiya? Na madakul a miyatangkudon so siksa: Na sa dun sa Hinaan,- o Allah, na da-a makabugai ronsa Munang: Mata-an! A so Allah na Punggolaola-an Niyan so nganin akabaya Iyan"
        },
        {
            "chapter": 22,
            "verse": 19,
            "text": "Giya dowaya a pukharido na miyarido siran makapantag ko Kadnan niran: Na so Miyamangongkir, na khasunggayan siran sanditarun a Apoi Phangododun ko poro o manga Olo iran so Phulikabo a ig"
        },
        {
            "chapter": 22,
            "verse": 20,
            "text": "Iputhonag oto ko matatagoko manga Tiyan niran, go so manga kobal"
        },
        {
            "chapter": 22,
            "verse": 21,
            "text": "Go adun a manga bagiyan niran a manga rompi a potao (a ipumbasal kiran)"
        },
        {
            "chapter": 22,
            "verse": 22,
            "text": "Oman niran makhadiyat a kapagawa iran non, pho-on ko boko, na pakakasowin siran non, go (Tharo-on kiran:) Ta-ami niyo so siksa a phakatotong"
        },
        {
            "chapter": 22,
            "verse": 23,
            "text": "Mata-an! A so Allah na Phakasoludun Niyan so Miyamaratiyaya go Pinggalubuk iran so manga pipiya, ko manga Sorga a Puphamangondas ko kababa-an niyan so manga lawasaig: Phangimowan Siran ro-o ko manga Salunda a Bolawan go Montiya, go aya manga nditarun niran ro-o na Sotra"
        },
        {
            "chapter": 22,
            "verse": 24,
            "text": "Go Miyanggonanao siran ko mapiya a Katharo: Go Miyanggonanao siran ko lalan o (Allah a) Diya-itan o Podi"
        },
        {
            "chapter": 22,
            "verse": 25,
            "text": "Mata-an! A so Miyamangongkir, go Puphangalang siran ko lalan o Allah, a go so Masjidil Haram, a so inisunggai ami Sukaniyan a bagiyan o manga Manosiya, a mulagidon so mababalingon, a go so mananangga. Na sa dun sa khadiyat ro-o sa di ontol sabap sa kapanganiyaya, na pakata-amun Nami sukaniyan ko siksa a Malipudus"
        },
        {
            "chapter": 22,
            "verse": 26,
            "text": "Na gowani na piyayag Ami ko Ibrahim, so darpa o Walai, (sa Pitharo Ami Ron:) Da-a Shakoton Ka Rakun a maito bo; go Sotiyangka so Walai Yakun a bagiyan o gi-i Thatawap, a go so Puphamanindug, go so Puphuroroko a Puphamanodod"
        },
        {
            "chapter": 22,
            "verse": 27,
            "text": "Na tawagun Ka ko manga Manosiya so Kapunaik Hajji: Ka Mamakatalingoma siran Ruka a Puphulalalag, go (Khikokoda ko) oman i Onta, a mamakatalingoma siran a pho-on ko oman i lalan a mawatan"
        },
        {
            "chapter": 22,
            "verse": 28,
            "text": "Ka-a niyan kamasai so Phamaka-ompiya kiran, go a niran Pukha-aloi so ngaran o Allah, si-i ko manga Alongan a khikapupunto, makapantag ko Iniriskhi Niyan kiran a manga Binatang a manga Ayam: Na kangkano ron go pakakana niyo (ron) so karurugunan a pukhamurmuran"
        },
        {
            "chapter": 22,
            "verse": 29,
            "text": "Oriyan niyan na lalanun niran so okit iran (ko Kapunaıik Hajji), go tomanun niran so manga samaya iran, go Thawap siran ko Walai a andang"
        },
        {
            "chapter": 22,
            "verse": 30,
            "text": "Giyoto man: Na sa dun sa sula-an niyan so piyakipamagadatan o Allah, na giyoto i mapiya-on si-i ko Kadnan niyan. Na piyakai rukano so manga Ayam, inonta so Kapuphangadian rukano (so Kiyaharama-on): Na pakawatani niyo so marshik a manga Barahala, go pakawatani niyo so Katharo a kabokhag"
        },
        {
            "chapter": 22,
            "verse": 31,
            "text": "A Shasa limbotawan kano ko Allah, sa di niyo Puphamanakoton Sukaniyan: Na sa dun sa Ipanakoto niyan so Allah, na lagid o ba miyaolog a pho-on ko kawang na pushayabun sukaniyan o manga Papanok, o di na ipumbayog sukaniyan o ndo ko darpa a mawatan"
        },
        {
            "chapter": 22,
            "verse": 32,
            "text": "Giyoto man: Na sa dun sa sula-an niyan so manga Tanda o Allah, na Mata-an naya! a pud ko Kapuphangongonotan o manga poso"
        },
        {
            "chapter": 22,
            "verse": 33,
            "text": "Adun a bagiyan niyo ron a manga gona taman ko ta-alik a pupunto-on: Oriyan niyan na so Shombaliyan non na si-i ko (o bayo) Walai a andang"
        },
        {
            "chapter": 22,
            "verse": 34,
            "text": "Na oman i pagtao na shinggayan Nami sa Puphanombaliyan, ka-a niran Pukha-aloi so ngaran o Allah si-i ko Inipagupur Iyan kiran a Binatang a manga Ayam. Na soTohan niyo na Tohan a Isa: Na rongkano Mbayorantang: Na Puphamanotholingka sa mapiya soKhipangangalimbaba-an"
        },
        {
            "chapter": 22,
            "verse": 35,
            "text": "Siran na igira miya-aloi so Allah, na somangkop so manga poso iran, go manga Papantang ko nganin a mini-sogat kiran (a tiyoba), go Khipamamayandug ko Sambayang, go so saba-ad ko Inibugai Ami kiran na ipuphamumugai ran"
        },
        {
            "chapter": 22,
            "verse": 36,
            "text": "Na so manga Onta na ini sunggai Ami sukaniyan a bagiyan niyo a pud ko manga Tanda o Allah: Adun a bagiyan niyo ron a mapiya: Na aloya niyo so ngaran o Allah ko kasombaliyaon a khipakatitindug: Na igira minibutad so manga kilid iran (ko Lopa), na kangkano ron, go pakakana niyo (ron) so domadapai, go so baraarapan: Lagid oto man a kiyapakaphasiyonota Mi kiran rukano, kaangkano Makapanalamat"
        },
        {
            "chapter": 22,
            "verse": 37,
            "text": "Di dun ishampai ko Allah so manga sapo iran, go so manga rogo iran: Na ogaid na ishampai Ron so Kapangongonotan a pho-on rukano: Lagid oto man a Kiyapakaphasiyonota Niyan kiran rukano, ka-an niyo Mashulasula so Allah ko Kiyanggonanaowa Niyan rukano: Na Puphamanotholingka sa mapiya so Miphipiyapiya"
        },
        {
            "chapter": 22,
            "verse": 38,
            "text": "Mata-an! A so Allah na lilindingun Niyan so Miyamaratiyaya: Mata-an! A so Allah na di Niyan khabaya-an so langowan o makadorat, a Miyongkir"
        },
        {
            "chapter": 22,
            "verse": 39,
            "text": "Bigan sa idin (ko kaphurang) so siran a Puphamono-on siran sabap sa Mata-an! A siran na inaniyaya siran;- Na Mata-an! A so Allah si-i ko katabangi kiran na Sabunar a Gaos Iyan"
        },
        {
            "chapter": 22,
            "verse": 40,
            "text": "Siran na biyogao siran ko manga Ingud iran sa di ontol,- giya bo a gi-i ran Katharowa: Sa aya Kadnan nami na so Allah. Na o da runa o Allah so manga Manosiya so saba-ad kiran sabap ko saba-ad, na miyangaguguba dun so manga (Simba-an a), Sawami, go Biya-on, go Salawato, go so manga Masjid, a Pukha-aloi ron so ngaran o Allah sa madakul. Na Mata-an a thabangan ndun o Allah so Puthabang Rukaniyan;- Mata-an! A so Allah na titho a Mabagur, a di kharun"
        },
        {
            "chapter": 22,
            "verse": 41,
            "text": "Siran na o pakakhapa-ara Mi siran ko Lopa, na iphamayandug iran so Sambayang go tonain niran so Zakat, go IĪsogo iran so mapiya go isapar iran so marata: Na kapaar o Allah so kha-akiran ko pukhakaolaola"
        },
        {
            "chapter": 22,
            "verse": 42,
            "text": "Na o taplisa Ka iran (Ya Muhammad), na Sabunar a tomiyaplis ko miya-ona-an niran so pagtao o Nuh, go so Ad, go so Samood"
        },
        {
            "chapter": 22,
            "verse": 43,
            "text": "Go so pagtao o Ibrahim, go so pagatao o Lut"
        },
        {
            "chapter": 22,
            "verse": 44,
            "text": "Go so manga tao sa Madyan; go tiyaplis so Musa. Na piyakathali Yakun sa malayat so manga Kapir, oriyan niyan na Diyanug Akun siran: Na antona-a 1 miyambutad o kiya-alina Ko (kiran)"
        },
        {
            "chapter": 22,
            "verse": 45,
            "text": "Na madakul a Phagingud a bininasa Mi sukaniyan, ko gi-i ran kandarowaka, na sukaniyan na miyamangirobar so manga Atup iyan, go Paridi a kiyaganatan, go Torogan a maporo"
        },
        {
            "chapter": 22,
            "verse": 46,
            "text": "Ba siran nda makalalakao ko Lopa, na adun a bagiyan niran a manga poso a Mipunggudaguda iran, o di na manga tangila a Miphamamakinug iran? Na Mata-an naya! A di khabota so manga kailai, na ogaid na aya khabota na so manga poso a so shisi-i ko manga Rarub"
        },
        {
            "chapter": 22,
            "verse": 47,
            "text": "Na Phangunin niran Ruka (Ya Muhammad) a kapagalokaloki ko siksa! Na di dun pundorat so Allah ko diyandi Iyan. Na Mata-an! A so salongan si-i ko Kadnan Ka na lagid o sanggibo ragon ko itongan niyo (sa doniya)"
        },
        {
            "chapter": 22,
            "verse": 48,
            "text": "Na madakul a Phagingud a piyakathali Akun sa malayat, ko gi-i ran kandarowaka, oriyan niyan na siniksa Akun sukaniyan. Na Sakun i khandodan"
        },
        {
            "chapter": 22,
            "verse": 49,
            "text": "Tharowangka: Hai manga Manosiya! Sakun na matag Ako rukano Phamaka-iktiyar a mapayag"
        },
        {
            "chapter": 22,
            "verse": 50,
            "text": "Na siran a Miyamaratiyaya go Pinggalubuk iran so manga pipiya, na adun a bagiyan niran a Maap, a go Pagupur a mapiya"
        },
        {
            "chapter": 22,
            "verse": 51,
            "text": "Na siran a miyamanamar maminasa ko manga Ayat Ami, a rorompisan niran;- na siran man i manga tao ko Naraka Jahim"
        },
        {
            "chapter": 22,
            "verse": 52,
            "text": "Na da-a Siyogo Ami ko miyaona-an Ka (Ya Muhammad) a Sogo o di na Nabi, a ba di igira Miyatiya, na pusharampongun o Shaitan so Batiya Iyan: Na Phagilangun o Allah so ipusharampong o Shaitan, oriyan niyan na gi-i pakathakna-an o Allah so manga Ayat Iyan: Na so Allah na Mata-o, a Maongangun"
        },
        {
            "chapter": 22,
            "verse": 53,
            "text": "Ka mbalowin Niyan so ipusharampongo Shaitana tiyoba kosiran a kadadaluman so manga poso iran sa gudamun, Go so manga tutugas so manga poso iran: Na Mata-an! A so manga darowaka na matatago dun ko kiyanggibas, a mawatan"
        },
        {
            "chapter": 22,
            "verse": 54,
            "text": "Go adun katokawi o siran a piyamugan ko Kata-o a Mata-an! (A giya Qur-an naya) na bunar a pho-on ko Kadnan Ka, go Maparatiyaya iran naya, go thakna rukaniyan so manga poso iran: Na Mata-an! A so Allah i titho a Punggonanao ko siran a Miyamaratiyaya ko okit a ontol"
        },
        {
            "chapter": 22,
            "verse": 55,
            "text": "Na di khapokas so siran a Miyamangongkir ko kashasangka Rukaniyan taman sa kapakatalingoma kiran o Bangkit a mitalumba, o di na makatalingoma kiran so siksa ko gawi-i a da-a kapipiya-on a ginawa"
        },
        {
            "chapter": 22,
            "verse": 56,
            "text": "So kapa-ar sa Alongan noto na ruk o Allah: Khokomun Niyan siran: Na siran a Miyamaratiyaya go Pinggalubuk iran so manga pipiya, na matago ko manga Sorga a Pakadarandang"
        },
        {
            "chapter": 22,
            "verse": 57,
            "text": "Na so Miyamangongkir go piyakambokhag iran so manga Ayat Ami, na siran man na adun a bagiyan niran a siksa a phakahına"
        },
        {
            "chapter": 22,
            "verse": 58,
            "text": "Na so Miyamanogalin sa Ingud makapantag ko lalan o Allah, oriyan niyan na Miyapurang siran, o di na Miyatai siran,- na Mata-an a Puriskhiyan siran ndun o Allah sa riskhi a mapiya: Na Mata-an! A so Allah na Sukaniyan ndun i lubi a mapiya ko puphamamugai sa riskhi"
        },
        {
            "chapter": 22,
            "verse": 59,
            "text": "Mata-an a phakasoludun Niyan siran ndun ko (Sorga a) khasoludan a Khasowat siran non: Na Mata-an! A so Allah na titho a Mata-o, a Matigur"
        },
        {
            "chapter": 22,
            "verse": 60,
            "text": "Giyoto dun man. Na sa dun sa somaop sa lagid o kiya aniyaya-a on, oriyan niyan na inaniyaya puman sukaniyan, na Mata-an a thabangan ndun sukaniyan o Allah: Mata-an! A so Allah na titho a Mama-apun, a Manapi"
        },
        {
            "chapter": 22,
            "verse": 61,
            "text": "Giyoto dun man. Sabap sa Mata-an! A so Allah na Puphakasoludun Niyan so gagawi-i ko daondao, go puphakasoludun Niyan so daondao ko gagawi-i; na Mata-an! A so Allah na Puphakanug, a Puphakailai"
        },
        {
            "chapter": 22,
            "verse": 62,
            "text": "Giyoto dun man. Sabap sa Mata-an! A so Allah na Sukaniyan so Bunar; go Mata-an! A so Puphanongganowin niran a salakao Rukaniyan,- na sukaniyan so ribat: Go Mata-an! A so Allah na Sukaniyan so Maporo, a Mala"
        },
        {
            "chapter": 22,
            "verse": 63,
            "text": "Bangka di katawi a Mata-an! A so Allah na piyakatoron Niyan a pho-on ko kawang so ig, na pukhabaloi so Lopa a Magagadong? Mata-an! A so Allah na tanto a Mala i Gagao, a Kaip"
        },
        {
            "chapter": 22,
            "verse": 64,
            "text": "Ruk Iyan so shisi-i ko manga Langit a go so shisi-i1 ko Lopa: Na Mata-an! A so Allah na titho a Sukaniyan so Kawasa, a Puphodin"
        },
        {
            "chapter": 22,
            "verse": 65,
            "text": "Bangka di katawi a Mata-an! A so Allah na Piyakaphasiyonot Iyan rukano so shisi-i ko Lopa, a go so manga Kapal a Puphamangutas ko Kalodan sabap sa Sogowan Niyan? Go u-urunun Niyan so Langit ka o ba makatana ko Lopa inonta o sabap sa idin Niyan: Mataan! A so Allah na tanto a Makapudi-in ko manga Manosiya, a Makalimo-on"
        },
        {
            "chapter": 22,
            "verse": 66,
            "text": "Go Sukaniyan so Miyoyag rukano, oriyan niyan na mbono-on kano Niyan, oriyan niyan na Pagoyagun kano Niyan (ko oriyan o Kapatai): Mata-an! A so Manosiya na titho a da-a tadum iyan"
        },
        {
            "chapter": 22,
            "verse": 67,
            "text": "Oman i pagtao na shinggayan Nami sa okit, a siran na aya iran noto phagokitan: Na o ba Ka iran mapokas ko okit (a Maka-o ontol); na Panolonun Ka so (Okit o) Kadnan Ka: Mata-an! A Suka na matatangkud a si-i ko Torowan a Matitho"
        },
        {
            "chapter": 22,
            "verse": 68,
            "text": "Na amai ka makipuphawala siran Ruka, na Tharo-wangka: A so Allah i Mata-o ko gi-i niyo ngolaola-an"
        },
        {
            "chapter": 22,
            "verse": 69,
            "text": "So Allah na Khokomun kano Niyan ko Alongan a Qiyamah si-i ko nganin a miyabaloi kano ron a di niyo phagayonayonan"
        },
        {
            "chapter": 22,
            "verse": 70,
            "text": "Bangka di katawi a Mata-an! A so Allah na katawan Niyan so shisi-i1 ko Langit a go so Lopa? Mata-an! A giyoto man na matatago ko Kitab, Mata-an! A giyoto man si-i ko Allah na malubod"
        },
        {
            "chapter": 22,
            "verse": 71,
            "text": "Na Pushimba-an niran a salakao ko Allah, so da-a Initoron Niyan non a katantowan, go so da-a bagiyan niran non a Kata-o: Na da-a bagiyan o manga darowaka a phakatabang"
        },
        {
            "chapter": 22,
            "verse": 72,
            "text": "Na igira a Pumbatiya-an kiran so manga Ayat Ami, a manga rarayag, na Masarinongka ko manga Paras o siran a Miyamangongkir so kagowad! Sama- iran mbo di phamuntola so Puphamatiya kiran ko manga Ayat Ami. Tharowangka: Ino o Panothola Ko rukano so marata a di giyoto? So Naraka! Na ini thiyagar oto o Allah ko siran a Miyamangongkir! Na mikharatarata a khabolosan"
        },
        {
            "chapter": 22,
            "verse": 73,
            "text": "Hai manga Manosiya! Adun a inumba-alan a ibarat! Na Pamakinuga niyo sukaniyan! Mata-an! A so Puphanongganowin niyo a salakao ko Allah, na da dun a kha-adun niran a satiman mbo a tunduk, apiya pun thimotimowan niran noto! Nao adun a khowa-an kiran o tunduk a maito bo, na di iran noto kharun rukaniyan. Malumuk so Puphangampit, a go so Puphangampitun"
        },
        {
            "chapter": 22,
            "verse": 74,
            "text": "Da iran sula-an ko Allah so titho a kala Iyan: Mata-an! A so Allah na titho a Mabagur, a Domada-ag"
        },
        {
            "chapter": 22,
            "verse": 75,
            "text": "So Allah na Puphamili ko manga Malaikat sa manga Sogo a go so saba-ad ko manga Manosiya; Mata-an! A so Allah na Puphakanug, a Puphakailai"
        },
        {
            "chapter": 22,
            "verse": 76,
            "text": "Katawan Niyan so kasasangoran niran go so katatalikhodan niran: Na si-i bo ko Allah phakandoda so pukhakaolaola"
        },
        {
            "chapter": 22,
            "verse": 77,
            "text": "Hai so Miyamaratiyaya! Roko kano, go Sodod kano, go Simba-aniyo so Kadnan niyo, go nggolaola-aniyo so mapiya; ka-angkano Makada-ag"
        },
        {
            "chapter": 22,
            "verse": 78,
            "text": "Na Panagontamanun niyo si-i ko Allah so ontol a kapanagontaman Rukaniyan, Sukaniyan na pinili kano Niyan, go da-a inisunggai Niyan rukano si-i ko Agama a masimpit; okit o Ama iyo a Ibrahim. Sukaniyan i mitho rukano sa manga Muslim gowani, go si-i sangkai (a Qur-an); ka-an mabaloi so Sogo a saksi rukano, go mabaloi kano a manga saksi ko manga Manosiya! Na Pamayandugun niyo so Sambayang, go tonaya niyo so Zakat, go sarigi niyo so Allah! Sukaniyan i Panarigan niyo; na miyakapiyapiya a Panarigan, go miyakapiyapiya a Phananabang"
        },
        {
            "chapter": 23,
            "verse": 1,
            "text": "Sabunar a Phakada-ag so Miyamaratiyaya"
        },
        {
            "chapter": 23,
            "verse": 2,
            "text": "So siran si-i ko Sambayang iran na somasangkop siran"
        },
        {
            "chapter": 23,
            "verse": 3,
            "text": "Go so siran si-i ko ilang na tatalikhodan niran"
        },
        {
            "chapter": 23,
            "verse": 4,
            "text": "Go so siran si-i ko Zakat na inggogolalan niran"
        },
        {
            "chapter": 23,
            "verse": 5,
            "text": "Go so siran si-i ko manga Kaya-an niran na sisiyapun niran"
        },
        {
            "chapter": 23,
            "verse": 6,
            "text": "Inonta si-i ko manga Karoma iran, o di na so Miyakhapa-ar o manga tangan niran,- ka Mata-an! A siran na di siran non mapushoman"
        },
        {
            "chapter": 23,
            "verse": 7,
            "text": "Na sa dun sa mamagingar sa salakao ro-o, na siran man na siran i Mimamalawani"
        },
        {
            "chapter": 23,
            "verse": 8,
            "text": "Go so siran si-i ko manga sarig kiran, go so diyandi kiran na sisiyapun niran"
        },
        {
            "chapter": 23,
            "verse": 9,
            "text": "Go so siran si-i ko manga Sambayang iran na Papalihara-an niran"
        },
        {
            "chapter": 23,
            "verse": 10,
            "text": "Siran man na siran 1 manga Waris"
        },
        {
            "chapter": 23,
            "verse": 11,
            "text": "Siran i Makaphangowaris ko (Sorga) Firdaus: Sa ron siran non ndun makakakal"
        },
        {
            "chapter": 23,
            "verse": 12,
            "text": "(but ka) Sabunsabunar a Inadun Nami so Manosiya a pho-on ko Rasa a pho-on ko Lipao"
        },
        {
            "chapter": 23,
            "verse": 13,
            "text": "Oriyan niyan na biyaloi Ami sukaniyan a Mani si-i ko darpa a Matotongkop"
        },
        {
            "chapter": 23,
            "verse": 14,
            "text": "Oriyan niyan na Inadun Ami so Mani a rogo a mbabathik; Na Inadun Ami so rogo a mbabathik a saporon a sapo; na Inadun Ami so saporon a sapo a manga tolan, na biyongkosan Ami so manga tolan sa sapo; oriyan niyan na Inadun Nami sukaniyan sa Ka-adun a salakao. Na Maporo so Allah, a tanto a mapiya ko Mithatakdir"
        },
        {
            "chapter": 23,
            "verse": 15,
            "text": "Oriyan niyan na Mata-an! a sukano ko oriyan noto, na matatangkud a Phamatai kano"
        },
        {
            "chapter": 23,
            "verse": 16,
            "text": "Oriyan niyan na Mata-an! A sukano ko Alongan a Qiyamah, na Pagoyagun kano"
        },
        {
            "chapter": 23,
            "verse": 17,
            "text": "Na Sabunsabunar a IĮInadun Nami ko kaporowan niyo so pito a manga lalan (a manga Langit); go da ko butad Ami i ba Ami kalilipati so manga Ka-adun"
        },
        {
            "chapter": 23,
            "verse": 18,
            "text": "Na Piyakatoron Ami pho-on ko kawang so ig a madidiyangka, na piyakatarug Ami sukaniyan ko Lopa; na Mata-an! A Sukami si-iko kailang oto na Sabunar a Gaos Ami"
        },
        {
            "chapter": 23,
            "verse": 19,
            "text": "Na Piyakathowan Nami rukano sa sabap rukaniyan sa manga Pamomolan a manga Qormah go / manga Anggor a ruk iyo: Katatagowan noto sa manga Onga a mada- | kul: Go so saba-adon na Pukhakan niyo"
        },
        {
            "chapter": 23,
            "verse": 20,
            "text": "Go kayo a puphakagumao ko Palao a Torisaina, a phagutho sa Lana, go dilota a bagiyan o gi-i Khakan"
        },
        {
            "chapter": 23,
            "verse": 21,
            "text": "Na Mata-an! A adun a bagiyan niyo ko manga Ayam a titho a undao: Puphakainomun Nami sukano ko matatago ko manga Tiyan niran (a Gatas); go adun a bagiyan niyo ron a manga gona a madakul; go so saba-adon na Pukhakan niyo"
        },
        {
            "chapter": 23,
            "verse": 22,
            "text": "Go Pukharoran kano kiran, go si-i ko manga Kapal"
        },
        {
            "chapter": 23,
            "verse": 23,
            "text": "Na Sabunsabunar a Siyogo Ami so Nuh ko pagtao Niyan: Na Pitharo Iyan: Hai pagtao Akun! Simba-a niyo so Allah! Da-a Tohan niyo a salakao Rukaniyan. Ino kano di Phananggila"
        },
        {
            "chapter": 23,
            "verse": 24,
            "text": "Na Pitharo o manga Nakoda ko siran a Miyamangongkir ko pagtao Niyan: A kuna ini a ba di Manosiya a lagid iyo: A khabayaan Niyan a Kaombawan kano Niyan: Na o kabaya o Allah na Mataan a Tomoron sa Malaikat: Da tano manug angkai ko manga lokus tano a miyanga-o ona"
        },
        {
            "chapter": 23,
            "verse": 25,
            "text": "Da ko Sukaniyan inonta na Mama a tataraponan: Na thiguri niyo Sukaniyan taman ko masa (a kada Iyan)"
        },
        {
            "chapter": 23,
            "verse": 26,
            "text": "Pitharo Iyan: Kadnan Ko! Tabangıi Yakongka: Sabap ko kiyapakambokhaga iran Rakun"
        },
        {
            "chapter": 23,
            "verse": 27,
            "text": "Na ini Ilaham Ami si-i Rukaniyan: A mba-al Ka sa Kapal si-i ko manga Kailai Yami go so Sogowan Nami: Na amai ka makaoma so Sogowan Nami, na mamangiliphowak (a ig) ko daporan, na Purorangka-on ko oman 1 ngganapa sa dowa, go so Ta-alok Ruka, inonta so tao a miya-ona on so Katharo a pud kiran: Go Dingka Rakun pagangaya so Mindadarowaka; ka Mata-an! a siran na paguludun siran"
        },
        {
            "chapter": 23,
            "verse": 28,
            "text": "Na amai ka makathakna Ka Suka a go so manga pud Ka ko Kapal, na Tharowangka: So Podi na ruk o Allah, a so siyabut Kami Niyan pho-on ko pagtao a manga Darowaka"
        },
        {
            "chapter": 23,
            "verse": 29,
            "text": "Go Tharowangka: Kadnan Ko! Pakatupadakongka ko khatupadan a Piyakandakulan sa mapiya: Ka Suka i lubi a mapiya ko Puphamakatupad"
        },
        {
            "chapter": 23,
            "verse": 30,
            "text": "Mata-an! A adun a madadalum ro-o a titho a manga Tanda, go Mata-an a tatap a Sukami i titho a Puphaniyoba"
        },
        {
            "chapter": 23,
            "verse": 31,
            "text": "Oriyan niyan na Miyadun Kami ko oriyan niyan sa pagtao a manga salakao"
        },
        {
            "chapter": 23,
            "verse": 32,
            "text": "Na Siyogo-an Nami siran sa Sogo a pud kiran (sa Pitharo Iyan:) Simba-a niyo so Allah! Da-a Tohan niyo a salakao Rukaniyan. Ino kano di Phananggila"
        },
        {
            "chapter": 23,
            "verse": 33,
            "text": "Na Pitharo o manga Nakoda ko pagtao Niyan a so Miyamangongkir go Piyakambokhag iran so kitumo ko Akhirat, go piyamugan Nami siran sa Limo ko Kaoyagoyag ko doniya: A kuna ini a ba di Manosiya a lagid iyo: A pukhan ko pukhun niyo, go phaginom ko phaginomun niyo"
        },
        {
            "chapter": 23,
            "verse": 34,
            "text": "Na Ibut o onot kano sa Manosiya a lagid iyo, na Mata-an! A sukano sa maoto na titho a manga logi"
        },
        {
            "chapter": 23,
            "verse": 35,
            "text": "Ino Niyan rukano diyandi-in i Mata-an! A sukano na amai ka Matai kano go mbaloi kano a botha go manga tolan, na Mata-an! A sukano na phamakaguma-on (ko manga kobor)"
        },
        {
            "chapter": 23,
            "verse": 36,
            "text": "Miyakawatawatan so ipun diyandi rukano"
        },
        {
            "chapter": 23,
            "verse": 37,
            "text": "Da-a Kaoyag a rowar ko Kaoyagoyag tano ko doniya! Phamatai tano na Pukhaoyag (so manga Wata) tano! Na kuna a ba tano Phanga-o oyag (sharoman)"
        },
        {
            "chapter": 23,
            "verse": 38,
            "text": "Da ko Sukaniyan inonta na Mama a inangkob Iyan so Allah sa kabokhag, na di tano Sukaniyan Pamaratiyaya-an"
        },
        {
            "chapter": 23,
            "verse": 39,
            "text": "Pitharo Iyan: Kadnan Ko! Tabangi Yakongka: Sabap ko kiyapakambokhaga iran Rakun"
        },
        {
            "chapter": 23,
            "verse": 40,
            "text": "Pitharo (o Allah): A di mathai na Mata-an a khabaloi siran ndun a mamakasundit"
        },
        {
            "chapter": 23,
            "verse": 41,
            "text": "Na miyadansal siran o lalis a minggolalan ko bunar, na biyaloi Ami siran a pur! Na kapakawatan (ko Limo) a bagiyan o pagtao a manga darowaka"
        },
        {
            "chapter": 23,
            "verse": 42,
            "text": "Oriyan niyan na Miyadun Kami ko oriyan niran sa manga pagtao a manga salakao"
        },
        {
            "chapter": 23,
            "verse": 43,
            "text": "Dikhakutung o pagtao so Adiyal iyan, go di iran khisonggod"
        },
        {
            "chapter": 23,
            "verse": 44,
            "text": "Oriyan niyan na Siyogo Ami so manga Sogo Ami a miyakathataliwana: Oman i makaoma ko pagtao a Sogo kiran, na pakambokhagun niran Sukaniyan: Na initondog Ami ko saba-ad kiran so saba-ad: Go biyaloi Ami siran a manga Tothol: Na kapakawatan (ko Limo) a bagiyan o pagtao a di siran Mapaparatiyaya"
        },
        {
            "chapter": 23,
            "verse": 45,
            "text": "Oriyan niyan na Siyogo Ami so Musa go so Pagari Niyan a Haroun, rakhus o manga Tanda Ami go so Katantowan a Mapayag"
        },
        {
            "chapter": 23,
            "verse": 46,
            "text": "Si-i ko Pir-aon go so manga Nakoda ko pagtao niyan: Na Mimaratabat siran: Go miyabaloi siran a pagtao a Miphapaporo"
        },
        {
            "chapter": 23,
            "verse": 47,
            "text": "Na Pitharo iran: Ino tano Pharatiyaya-a so dowa katao a lagid tano? A so pagtao iran na si-i siran rukutano Puphangongonotan"
        },
        {
            "chapter": 23,
            "verse": 48,
            "text": "Na Piyakambokhag iran a dowa oto, na miyabaloi siran a pud ko miyangabibinasa"
        },
        {
            "chapter": 23,
            "verse": 49,
            "text": "Na Sabunsabunar a ini bugail Ami ko Musa so Kitab, ka-an siran Makaontol"
        },
        {
            "chapter": 23,
            "verse": 50,
            "text": "Na biyaloi Ami so Wata o Maryam a go si Ina Iyan a Tanda: Go piyakakadun Nami siran ko bobongan, a adun a pantar iyan go Bowalan"
        },
        {
            "chapter": 23,
            "verse": 51,
            "text": "Hai manga Sogo! Kangkano ko manga pipiya (a Pangunungkun), go nggalubuk kano sa mapiya: Mata-an! A Sakun na so gi-i niyo ngalubukun na Katawan Ko"
        },
        {
            "chapter": 23,
            "verse": 52,
            "text": "Na Mata-an! a giya i okit iyo a okit a isa, go Sakun i Kadnan niyo: Na onoti yako niyo"
        },
        {
            "chapter": 23,
            "verse": 53,
            "text": "Na pisharoput iran so okit iran ko ndolondolonan niran, sa kasharoput, a mbidabida: Oman 1 isa ka sagorompong na so kupit iran na pukhababaya-an niran"
        },
        {
            "chapter": 23,
            "verse": 54,
            "text": "Na Ganatingka siran ko kaadai kiran sa mulung taman ko masa (a Kapamatai ran)"
        },
        {
            "chapter": 23,
            "verse": 55,
            "text": "Ba iran tatangkapa sa Mataan! A so ipumbugai Amı kiran noto a tamok go manga Wata"
        },
        {
            "chapter": 23,
            "verse": 56,
            "text": "Na punggaga-anan Nami kiran so manga pipiya? Kuna, ka di iran mali-inungka"
        },
        {
            "chapter": 23,
            "verse": 57,
            "text": "Mata-an! A so siran a pho-on ko kasasangkop ko Kadnan niran na ma-aluk siran"
        },
        {
            "chapter": 23,
            "verse": 58,
            "text": "Go so siran a so manga Ayat o Kadnan niran i Paparatiyaya-an niran"
        },
        {
            "chapter": 23,
            "verse": 59,
            "text": "Go so siran a so Kadnan niran na di iran Iphanakoto"
        },
        {
            "chapter": 23,
            "verse": 60,
            "text": "Go siran a Puphamumugai siran ko ini Pamumugai ran a so manga poso iran na somasangkop, sa Mata-an! A siran na si-i siran mbo ko Kadnan niran phamakandod"
        },
        {
            "chapter": 23,
            "verse": 61,
            "text": "Siran man i gi-i magoradorad ko manga pipiya, go siran i phangao ona on"
        },
        {
            "chapter": 23,
            "verse": 62,
            "text": "Na da-a Iphaliyogat ami ko Baraniyawa a rowar ko khagaos iyan: Na shisi-i Rukami so Kitab a gi-i Tharo ko bunar: Na siran na di siran kasalıimbotan"
        },
        {
            "chapter": 23,
            "verse": 63,
            "text": "Kuna, ka so manga poso iran na matatago ko kalilipati sangka; go adun a bagiyan niran a manga galubuk a salakao ro-o, a siran na aya iran gagalubukun"
        },
        {
            "chapter": 23,
            "verse": 64,
            "text": "Taman sa igira a piyakadansal Ami ko piyamugan kiran sa Limo so siksa, na sa maoto na siran na nggoraok siran sa tabang"
        },
        {
            "chapter": 23,
            "verse": 65,
            "text": "(Tharo-on kiran a:) di kano nggoraok sa tabang sa Alongan nal; Mata-an! A sukano na di kano khatabangan pho-on Rukami"
        },
        {
            "chapter": 23,
            "verse": 66,
            "text": "Sabunar a miyabaloi so manga Ayat Akun a Puphangadian rukano, na bakano dun miyangundod ko manga talikhodan niyo"
        },
        {
            "chapter": 23,
            "verse": 67,
            "text": "A Pumamaratabatan niyo Sukaniyan: Gi-i niyo Tothothola-an ko gagawi- a ikagogowad iyo"
        },
        {
            "chapter": 23,
            "verse": 68,
            "text": "Ba iran nda nggudaguda-a so Katharo, antawa-a ba kiran miyakaoma so da makatalingoma ko manga lokus iran a miyanga-o ona"
        },
        {
            "chapter": 23,
            "verse": 69,
            "text": "Ba iran nda makilala so Sogo kiran, a go iran Pagongkira Sukaniyan"
        },
        {
            "chapter": 23,
            "verse": 70,
            "text": "Ino iran gi-i Tharowa: I Tataraponan Sukaniyan? Kuna, Ka mini-oma Niyan kiran so bunar, na kadakulan kiran a so bunar na ikagogowad iran"
        },
        {
            "chapter": 23,
            "verse": 71,
            "text": "Na o inonotan o bunar so manga kabaya iran, na miyabinasa dun so manga Langit a go so Lopa, go so madadalum kiran. Kuna, ka initalingoma Mi kiran so undao kiran, na siran na so undao kiran na tiyalikhodan niran"
        },
        {
            "chapter": 23,
            "verse": 72,
            "text": "Ba Ka kiran phanguni sa sokai? Na so sokai o Kadnan Ka i tomo: Go Sukaniyan i lubi a mapiya ko Puphamamugai sa riskhīi"
        },
        {
            "chapter": 23,
            "verse": 73,
            "text": "Na Mata-an! A Suka na Sabunar a Puthawagun Ka siran ko lalan a matıtho"
        },
        {
            "chapter": 23,
            "verse": 74,
            "text": "Na Mata-an! A so di iran Paparatiyaya-an so Akhirat na so lalan na Sabunar a sisilayan niran"
        },
        {
            "chapter": 23,
            "verse": 75,
            "text": "Na o ini Kalimo Ami siran go piyokas Ami kiran so misosogat kiran a morala, na tomataros siran ndun ko kadadadag iran, a gi-i siran muromparompak"
        },
        {
            "chapter": 23,
            "verse": 76,
            "text": "Na Sabunsabunar a piyakadansal Ami kiran so siksa, na da siran sangkop ko Kadnan niran, go di siran phangangarapan"
        },
        {
            "chapter": 23,
            "verse": 77,
            "text": "Taman sa kagiya a lomuka Kami kiran sa isa a pinto a adun a siksa-on a sangat: Na sa maoto na siran na kiyada-an siran ro-o sa panginam"
        },
        {
            "chapter": 23,
            "verse": 78,
            "text": "Na Sukaniyan so Miyadun rukano ko manga kanug, go so manga kailai, go so manga gudaguda: Na miyakaito ito a Kapuphanalamat iyo"
        },
        {
            "chapter": 23,
            "verse": 79,
            "text": "Go Sukaniyan so Miyarumbad rukano ko Lopa, go Ronkano pulimoda"
        },
        {
            "chapter": 23,
            "verse": 80,
            "text": "Go Sukaniyan so Puphangoyag go Puphangimatai, go Kapa-ar Iyan so gi-i kapakashambi o gagawi-i a go so daondao: Ino kano di Punggudaguda"
        },
        {
            "chapter": 23,
            "verse": 81,
            "text": "Kuna, ka Pitharo iran so lagid o Pitharo o miyanga-o ona"
        },
        {
            "chapter": 23,
            "verse": 82,
            "text": "Pitharo iran: Ino amai ka matai kami go mbaloi kami a botha go manga tolan (a miyarophod), ba Mata-an! A sukami na Pagoyagun kami dun"
        },
        {
            "chapter": 23,
            "verse": 83,
            "text": "Sabunsabunar a mini diyandı rukami sukami a go so manga lokus ami a ungkai gowani! Da ko ungkai inonta na manga iringa a kabokhag o miyanga-o ona"
        },
        {
            "chapter": 23,
            "verse": 84,
            "text": "Tharowangka: Antawa-a i Khiruk ko Lopa a go so matatagoon, o sukano na katawi niyo"
        },
        {
            "chapter": 23,
            "verse": 85,
            "text": "Na Putharo-on niran ndun: A ruk o Allah! Tharowangka: A ino kano di Phananadum"
        },
        {
            "chapter": 23,
            "verse": 86,
            "text": "Tharowangka: Antawa-a i khiruk ko manga Langit a pito, go khiruk ko Aras a mala"
        },
        {
            "chapter": 23,
            "verse": 87,
            "text": "Putharo-on niran ndun: A ruk o Allah. Tharowangka: A ino kano di Phananggila"
        },
        {
            "chapter": 23,
            "verse": 88,
            "text": "Tharowangka: Antawa-a i si-i sa tangan Niyan so Kapa-ar ko langowan taman, go Sukaniyan i Puphakalinding, go da-a Phakarunon, o sukano na katawi niyo"
        },
        {
            "chapter": 23,
            "verse": 89,
            "text": "Putharo-on niran ndun: a ruk o Allah. Tharowangka: Na andamanaya i kapukhalimpang iyo"
        },
        {
            "chapter": 23,
            "verse": 90,
            "text": "Kuna, ka ini talingoma Mi kiran so bunar: Na Mata-an! A siran na titho a manga bokhag"
        },
        {
            "chapter": 23,
            "verse": 91,
            "text": "Da kowa so Allah sa Wata Iyan, go da-a miyabaloi a pud Iyan a Tohan: O adun a pud Iyan na bisa-an ndun o oman ı isa tohan so [nadun Niyan, go pugusun ndun o saba-a kiran so saba-ad! Soti so Allah! Mawatan ko iphuropa iran]"
        },
        {
            "chapter": 23,
            "verse": 92,
            "text": "Katawan Niyan so Gaib a go so Mapayag: Na Maporo a ka-a awat Iyan ko Ipuphanakoto iran (Non)"
        },
        {
            "chapter": 23,
            "verse": 93,
            "text": "Tharowangka: Kadnan Ko! O Bangka Rakun phakimasai so ididiyandi kiran"
        },
        {
            "chapter": 23,
            "verse": 94,
            "text": "Kadnan Ko! Na di Yakongka mbaloya a pud ko pagtao a manga darowaka"
        },
        {
            "chapter": 23,
            "verse": 95,
            "text": "Na Mata-an! A Sukami si-i ko kapakimasa-i Ami Ruka ko 1 didiyandi Ami kiran na Sabunar a khagaga Mi"
        },
        {
            "chapter": 23,
            "verse": 96,
            "text": "Runun Ka so lubi a mapiya ko marata: Sukamıi i Mata-o ko puphamurakun niran"
        },
        {
            "chapter": 23,
            "verse": 97,
            "text": "Na Tharowangka: Kadnan Ko! Mulindong Ako Ruka pho-on ko manga pangonsi o manga Shaitan"
        },
        {
            "chapter": 23,
            "verse": 98,
            "text": "Go Mulindong Ako Ruka Kadnan Ko! Ka o ba siran Rakun makadasug"
        },
        {
            "chapter": 23,
            "verse": 99,
            "text": "Taman sa igira miyakaoma ko isa kiran so kapatai, na Matharo iyan: Kadnan Ko! Pakakasoya Kongka (sa doniya)"
        },
        {
            "chapter": 23,
            "verse": 100,
            "text": "Ka-ana ko makanggolaola sa mapiya ko minibagak akun. Na di dun noto mapunggolaola! Ka Mata-an naya! A si-i bo sa Katharo: A sukaniyan i Mitharo-on; go si-i ko kasasangoran niran so pagulut taman ko gawi-i a Kaoyaga kiran"
        },
        {
            "chapter": 23,
            "verse": 101,
            "text": "Na amai ka Iyopun so Sanggakala, na da-a Kambangunsa ko ndolondolonan niran sa Alongan noto, go di siran makapamagishal"
        },
        {
            "chapter": 23,
            "verse": 102,
            "text": "Na sa dun sa makapunud so manga timbang iyan,- na siran man na siran i Phamakada-ag"
        },
        {
            "chapter": 23,
            "verse": 103,
            "text": "Na sa dun sa makakhap so manga timbang iyan, na siran man so inilang iran so manga ginawa iran; si-i siran makakakal ko Naraka Jahannam"
        },
        {
            "chapter": 23,
            "verse": 104,
            "text": "Puthotongun so manga paras iran o Apoi, a siran ro-o na khipakasasangingi"
        },
        {
            "chapter": 23,
            "verse": 105,
            "text": "(Putharo-on kiran:) Ba da mabaloi so manga Ayat Akun a Pukhabatiya rukano, na sukano na piyakambokhag iyo Sukaniyan"
        },
        {
            "chapter": 23,
            "verse": 106,
            "text": "Tharo-on niran: Kadnan nami! Miyapugus kami o okor ami a marata, go miyabaloi kami a pagtao a manga dadag"
        },
        {
            "chapter": 23,
            "verse": 107,
            "text": "Kadnan namı! Paka-awa-a Kamingka (ko Naraka): Na o kasowi ami (so Kaongkir), na Mata-an! A sukami na manga darowaka"
        },
        {
            "chapter": 23,
            "verse": 108,
            "text": "Tharo-on Niyan: Kikipus kano san! Go di kano gi-1 Tharo"
        },
        {
            "chapter": 23,
            "verse": 109,
            "text": "Mata-an naya! A adun a saba-ad ko manga Oripun Ko, a gi-i1 ran Tharo-on: Kadnan nami! Miyaratiyaya kami; na napi-i Kamingka, go Kalimo-on Kamingka: Ka Suka i lubi a Mapiya ko Puphamangalimo"
        },
        {
            "chapter": 23,
            "verse": 110,
            "text": "Na kinowa niyo siran a pagurug, taros a miyakatumbang siran rukano ko Tadum Rakun, go miyabaloi kano a gi-i niyo siran i khakala"
        },
        {
            "chapter": 23,
            "verse": 111,
            "text": "Mata-an! A Sakun na biyalasan Ko siran sa Alongan nai sabap ko Kiyaphantang iran: Mataan! A siran na siran i miyamakasulang sa Maliwanag"
        },
        {
            "chapter": 23,
            "verse": 112,
            "text": "Tharo-on Niyan: Aikiyathai niyo ko Lopa ko bilangan o manga ragon"
        },
        {
            "chapter": 23,
            "verse": 113,
            "text": "Tharo-on niran:Aya kiyathai ami na Salongan o di na saba-ad sa Salongan: Na isha-an Ka ko manga pagi-itong"
        },
        {
            "chapter": 23,
            "verse": 114,
            "text": "Tharo-on Niyan: Da-a kiyathai niyo a rowar ko maito; o Mata-an! A sukano na aya butad iyo na katawan niyo"
        },
        {
            "chapter": 23,
            "verse": 115,
            "text": "Ba niyo tiyangkap sa aya bo a Kiya-aduna Mi rukano na Karimbaran, go Mata-an! A sukano na di kano Rukami phakandodun"
        },
        {
            "chapter": 23,
            "verse": 116,
            "text": "Na Maporo so Allah, a Phapa-ar, a Bunar: Da-a Tohan a inonta Sukaniyan, a Kadnan o Aras a piphiyapiya-an"
        },
        {
            "chapter": 23,
            "verse": 117,
            "text": "Na sa dun sa manongganoi, a irimbang iyan ko Allah, sa Tohan a salakao, a da-a karina niyan non; na so imbadalon na si-i dun ko Kadnan niyan! Mata-an naya! A di Phakada-ag so manga Kapir"
        },
        {
            "chapter": 23,
            "verse": 118,
            "text": "Na Tharowangka: Kadnan Ko! Napi Ka go Pangalimo Ka! Ka Suka i lubi a mapiya ko Puphamangalimo!. ooo a a Loo Z ġ OEA"
        },
        {
            "chapter": 24,
            "verse": 1,
            "text": "Si-i1 ko ngaran o Allah, a Masalinggagao, a Makalimo-on. 1. (Giyangkai a) Surah na Initoron Nami Sukaniyan, go ini Paliyogat Ami Sukaniyan: Go adun a Initoron Nami a madadalumon a manga Ayat a manga rarayag, ka-a niyo katanodi"
        },
        {
            "chapter": 24,
            "verse": 2,
            "text": "So mishina a Babai a go so mishina a Mama,- na luphadi niyo so oman i isa kiran a dowa, sa magatos a luphad: Na o ba kano makowa o ranon sa dowa oto, si-i ko Kokoman o Allah, o sukano na Paparatiyaya-an niyo so Allah a go so Alongan a Maori: Go shaksi-i so siksa a dowa oto o saba-ad ko Miyamaratiyaya"
        },
        {
            "chapter": 24,
            "verse": 3,
            "text": "So mishina Mama na da-a Maphangaroma niyan a rowar ko mishina a Babai, o di na Pananakoto a Babai: Go so mishina a Babai na da a Makaphangaroma-on a rowar ko mishina a Mama, o di na Pananakoto a Mama: Na ini sapar oto ko Miyamaratiyaya"
        },
        {
            "chapter": 24,
            "verse": 4,
            "text": "Na so siran a tokasan niran so manga pati-is a manga Babai, oriyan niyan na da-a mitalingoma iran a Pat a manga saksi, na luphadi niyo siran sa walo polo a luphad; go da-a tharima-an niyo kiran a kashaksi sa dayon sa dayon: Na siran man na siran so manga songklid"
        },
        {
            "chapter": 24,
            "verse": 5,
            "text": "Inonta so Mithataobat ko oriyan noto, go Miphipiyapiya siran; ka Mata-an! A so Allah na Manapi, a Makalimo-on"
        },
        {
            "chapter": 24,
            "verse": 6,
            "text": "Na so siran a tokasan niran so manga Karoma iran, go da-a mabaloi a manga saksi iran a rowar ko manga ginawa iran,- na so kashaksi o isa kiran na pat a manga kashaksi (Makapushapa) sa Ibut ko Allah Mata-an! A sukaniyan na pud dun ko manga bunar"
        },
        {
            "chapter": 24,
            "verse": 7,
            "text": "Go ika lima na Mata-an! A so Morka o Allah na mikolobon o sukaniyan na pud ko manga bokhag"
        },
        {
            "chapter": 24,
            "verse": 8,
            "text": "Na marunding so Babai ko siksa o kashaksı iyan sa pat a manga kashaksi (Makapushapa) sa Ibut ko Allah, Mata-an! A so Mama na pud dun ko manga bokhag"
        },
        {
            "chapter": 24,
            "verse": 9,
            "text": "Go ika lima na Mata-an! A so rarangit o Allah na mikolobon o so Mama na pud ko manga bunar"
        },
        {
            "chapter": 24,
            "verse": 10,
            "text": "Na o da so Gagao o Allah rukano, go so Limo Iyan, go (kagiya a) Mata-an! A so Allah na Puphanarima ko Taobat, a Maongangun (na sakotika-angkano Niyan)"
        },
        {
            "chapter": 24,
            "verse": 11,
            "text": "Mata-an! A so siran a minioma iran so tumpo na sagorompong rukano: Di niyo thangkapa sukaniyan i ba marata rukano; kuna, ka giyoto na mapiya rukano: Bagiyan o oman i isa kiran so pishokatiyan ko dosa, go so miyamalata sa kiyapakala iyan a pud kiran, na adųn a bagiyan niyan a siksa a mala"
        },
        {
            "chapter": 24,
            "verse": 12,
            "text": "na o gowani a manug iyo to na da makapamikir so Miyamaratiyaya a Mama, go so Miyamaratiyaya a Babai,-si-i ko manga ginawa iran sa mapiya, go wiran Pitharo: A giyaya na kabokhag a mapayag"
        },
        {
            "chapter": 24,
            "verse": 13,
            "text": "Ino a da-a minitalingoma iran non a pat a manga saksi? Na gowani a da-a minitalingoma iran a manga saksi, na siran man si-i ko Allah, na siran i manga bokhag"
        },
        {
            "chapter": 24,
            "verse": 14,
            "text": "Na o da so Gagao o Allah rukano, go so Limo Iyan si-i ko doniya go so Akhirat, na miyatumo kano dun sabap ko ini tharmo iyo to a siksa a mala"
        },
        {
            "chapter": 24,
            "verse": 15,
            "text": "Gowani na gi-i niyo to pakimbasisa ko manga dila iyo, go gi-i niyo Pakitharo ko manga ngari iyo so da-a Kata-o niyo ron go tatangkapun niyo to sa malbod a giyoto si-i ko Allah na lubi a mala (a dosa)"
        },
        {
            "chapter": 24,
            "verse": 16,
            "text": "Na gowani a manug iyo to, na ino niyo da Tharowa: A di rukutano patot so gi-i tano Ķatharowa sangkai: Soti Ka (Ya Allah)! Giyaya na tumpo a mala"
        },
        {
            "chapter": 24,
            "verse": 17,
            "text": "Phanguthoma-an kano o Allah, ka o ba niyo kasowi so lagid aya, sa dayon sa dayon, o sukano na Khipaparatiyaya"
        },
        {
            "chapter": 24,
            "verse": 18,
            "text": "Go Puphayagun rukano o Allah so manga Ayat: Na so Allah na Mata-o, a Maongangun"
        },
        {
            "chapter": 24,
            "verse": 19,
            "text": "Mata-an! A siran a Pukhababaya-an niran a kalangkap o pakasisingai makapantag ko siran a Miyamaratiyaya, na adun a bagiyan niran a siksa a malipuds si-i sa doniya a go sa Akhirat: Na so Allah i Mata-o, na sukano idi manga Tata-o"
        },
        {
            "chapter": 24,
            "verse": 20,
            "text": "Na o da so Gagao o Allah rukano, go so Limo Iyan, go (kagiya a) Mata-an! A so Allah na Makapudi-in, a Makalimo-on (na sakotika-an kano Niyan)"
        },
        {
            "chapter": 24,
            "verse": 21,
            "text": "Hai so Miyamaratiyaya! Di niyo khuduga so manga okit o Shaitan: Na sa dun sa komudug ko manga okit o Shaitan, na Mata-an! A sukaniyan na Ipushogo iyan so pakasisıngai, go so pakagowagowad: Na o da so Gagao o Allah rukano, go so Limo lyan, na da-a Soti Niyan rukano a isa bo sa dayon sa dayon: Na ogaid na so Allah na Shoti Niyan so tao a kabaya Iyan: Na so Allah na Puphakanug, a Mata-o"
        },
        {
            "chapter": 24,
            "verse": 22,
            "text": "Na di Pushapa so adun a Miyo-ombao niyan a pud rukano, go (adun a ruk iyan a) Kakawasaan sa di ran mbugan so manga tonganai, go so manga Miskin, go so miyamanogalin ko lalan ko Allah: Na Puma-ap siran, go Napi siran. Ba niyo di khabaya i a Napiyan kano o Allah? Na so Allah na Manapi, a Makalimo-on"
        },
        {
            "chapter": 24,
            "verse": 23,
            "text": "Mata-an! A so siran a tokasan niran so manga pati-is a manga Babai, a pakalilipatan niran (so kashina), a Miyamaratiyaya, na Pimorka-an siran si-i sa Doniya go sa Akhirat: Go adun a bagiyan niran a siksa a mala"
        },
        {
            "chapter": 24,
            "verse": 24,
            "text": "Si-i ko gawi-i a shaksi-an siran o manga dila iran, go so manga lima iran, go so manga airan si-i ko pinggolaola iran"
        },
        {
            "chapter": 24,
            "verse": 25,
            "text": "Sa Alongan noto na itoman kiran sa tarotop o Allah, so balas kiran a bunar, go katokawan niran a Mata-an! A so Allah na Sukaniyan so bunar a Mapayag"
        },
        {
            "chapter": 24,
            "verse": 26,
            "text": "So manga rurushik a manga Babai na pantag o manga rurushik a manga Mama, go so manga rurushik a manga Mama na pantag o manga rurushik a manga Babai, na so manga Soti a manga Babai na pantag o manga Soti a manga Mama, go so manga Soti a manga Mama a pantag o manga Soti a manga Babai: Siran man na di masosogat o Katharo iran (a kabokhag): Adun a bagiyan niran a Ma-ap, go Pagupur a mapiya"
        },
        {
            "chapter": 24,
            "verse": 27,
            "text": "Hai so Miyamaratiyaya! Di kano sholud ko manga Walai a salakao ko manga Walai niyo, taman sa di kano makaodas, go Masalam iyo so tao ron: Giyoto man i lubi a mapiya rukano, ka angkano Puphakatadum"
        },
        {
            "chapter": 24,
            "verse": 28,
            "text": "Na o da-a mato-on niyo ron a sakatao bo, na di kano ron sholud, taman sa di kano kaidinan: Na o Tharowa rukano a kasoi kano, na kasoi kano: Giyoto i lubi a Soti a bagiyan niyo: Na so Allah na so gi-i niyo nggolaola-an na katawan Niyan"
        },
        {
            "chapter": 24,
            "verse": 29,
            "text": "Da-a dosa niyo ko kasolud iyo ko manga Walai a di babalingan, a adun a matatago-on a gona a bagiyan niyo: Na so Allah na katawan Niyan so ipapayag iyo, go so pagu-uma-an niyo"
        },
        {
            "chapter": 24,
            "verse": 30,
            "text": "Tharowangka ko Miyamaratiyaya a manga Mama: A pingguna iran so manga kailai ran (ko Haram), go siyapa iran so manga kaya-an niran: Giyoto man i lubi a Soti a bagiyan niran: Mata-an! A so Allah na Kaip Iyan so gi-i ran nggolaola-an"
        },
        {
            "chapter": 24,
            "verse": 31,
            "text": "Go Tharowangka ko Miyamaratiyaya a manga Babai: A ping- guna iran so manga kailai ran (ko Haram), go siyapa iran so manga kaya-an niran; go di ran pushawai so Parahiyasan niran inonta so miyapayagon; go sapungun niran so manga kombong iran ko manga lig o bangkala iran, go di ran pushawai so Parahiyasan niran inonta o si-i ko manga Karoma iran, o di na so manga Ama iran, o di na so manga Ama o manga Karoma iran, o di na so manga Wata iran a manga Mama, o di na so manga Wata a Mama o manga Karoma iran, o di na so manga Pagari ran a Mama, o di na so manga Wata a Mama o manga Pagari ran a Mama, o di na so manga Wata a Mama omanga Pagari ran a Babai, o di na so manga Babai kiran, o di na somiyakhapa-ar o manga tangan nir- an, o di na so puphamangonotonot a da-a kabaya iran (sa Babai) a pud ko manga Mama, o di na so manga Wata a da iran pun kasaboti so manga aorat o manga Babai; na di ran ndaphukhun so manga ai ran sa ba sabap sa-an Katokawi so paguuma-an niran ko Parahiyasan niran. Na Thaobat kano ko Allah langon, Hai Miyamaratiyaya! Ka angkano makasulang sa maliwanag"
        },
        {
            "chapter": 24,
            "verse": 32,
            "text": "Na Pakipamangaroma-an niyo so da-a manga Karoma niyan rukano, go so manga Bilangatao a pud ko manga Oripun niyo a Mama, go so manga Oripun niyo a Babai: Na o mabaloi siran a manga Miskin, na mbugan siran o Allah ko Kakawasa-an Niyan: Na so Allah na maginawa, a Mata-o"
        },
        {
            "chapter": 24,
            "verse": 33,
            "text": "Na thigur so da-a khibaog iran ko Kapangaroma, taman sa bugan siran o Allah ko Kakawasaan Niyan. Na so khabaya-an niran so kasorat (sa Kamaradika iran) a pud ko miyakhapa-ar o manga tangan niyo, na soratun niyo siran, O katawi niyo a adun a matatago kiran a mapiya; go bugi niyo siran ko Tamok o Allah a so ini bugai Niyan rukano. Na di niyo mba-asa so manga Oripun niyo a manga Babai ko kashina, o kabaya iran so kaphati-is, sabap sa ipumbabanog iyo ko kakaya-an ko Kaoyagoyag ko doniya. Na sa dun sa tao a ba-asun niyan siran (ko kashina), na Mata-an! a so Allah ko oriyan o kiyaba-asa kiran, na Manapi, a Makalimo-on"
        },
        {
            "chapter": 24,
            "verse": 34,
            "text": "Na Sabunsabunar a Piyakatoronan Nami sukano sa manga ayat a miyamakapayag, go ladiyawan a pud ko siran a miyanga-i ipos ko miya-ona an niyo, go thoma a bagiyan o khipanananggila"
        },
        {
            "chapter": 24,
            "verse": 35,
            "text": "So Allah ı Sindao o manga Langit a go so Lopa. Aya ibarat o Sindao Niyan na lagid o tagowai sa solo a kadadaluman sa palita-an: So palita-an na madadalum ko pagalongan: So pagalongan na lagid o ba sukaniyan Bito-on a Masindao: Mapuphakakadug poon ko Kayo a Piyakambarakat, a Shaitona, kuna a ba isubanganun go kuna a ba isudupanun, maito bo na so lana niyan na Shindao, apiya da masukho sukaniyan a Apoi: Sindao ko liyawao o Sindao! Punggonana-on o Allah ko Sindao Niyan so tao a kabaya Iyan: Phangumba-alan o Allah so manga ibarat a bagiyan o manga Manosiya: Na so Allah na so langowan taman na katawan Niyan"
        },
        {
            "chapter": 24,
            "verse": 36,
            "text": "Shi-i ko manga Walai a ini Sogo o Allah so Kasula-a on, go so Kapukha-aloi ron o ngaran Niyan, gi-1 Shambayang a bagiyan Niyan ro-o ko manga kapita pita go so manga kagabi gabi"
        },
        {
            "chapter": 24,
            "verse": 37,
            "text": "So manga Mama a di kiran phakasundod so kapamasa go so kaphasa pho-on ko Tadum ko Allah, go so Kipamayandugun ko Sambayang, go so katonaya ko Zakat: Ipukhaluk iran so gawi-i a Phananabadun ro-o so manga poso, go so manga kailai"
        },
        {
            "chapter": 24,
            "verse": 38,
            "text": "Ka imbalas kiran o Allah so mapiya a Pinggolaola iran, go Pagomanan Niyan siran ko Kakawasa-an Niyan: Na so Allah na Puriskhiyan Niyan so tao a kabaya Iyan, sa di khasar a Pandapat"
        },
        {
            "chapter": 24,
            "verse": 39,
            "text": "Na so Miyamangongkir, na so manga galubuk iran na lagid o pamaloi ko manga landap a Lopa, aranganon o Pukhawao na ig. Taman sa igira a miyakaoma-on na da-a khato-on niyan non a maito bo: Na khato-on niyan so Allah si-i ko obai niyan, na ithoman Niyan non sa tarotop so balas iyan: Na so Allah na maga-an i kabalas"
        },
        {
            "chapter": 24,
            "verse": 40,
            "text": "O di na lagid o manga lilibotung ko Ķalodan a madalum, a kakokoloban sukaniyan sa bagul, a kaliliyawawan sukaniyan pun sa bagul, a kaliliyawawan sukaniyan sa gabon: Manga lilibotung, a so sabaadon na maliliyawao ko saba-ad: Igira a iniliyo niyan a lima niyan, na marugun a kakhailaya niyan non! Na sa dun sa di sunggayan o Allah sa bagiyan niyan sa Sindao, na da-a bagiyan niyan a Sindao"
        },
        {
            "chapter": 24,
            "verse": 41,
            "text": "Bangka di Katawi a Mataan! A so Allah na Puthasbik Rukaniyan so matatago ko manga Langit a go so Lopa, go so manga Papanok a shasarungkap? Oman i isa na Sabunar a kiyatokawan so Sambayang iyan go so Tasbik iyan. Na so Allah na katawan Niyan so gi-i ran nggolaola-an"
        },
        {
            "chapter": 24,
            "verse": 42,
            "text": "Na ruk o Allah so Kapa-ar ko manga Langit a go so Lopa; na si-i bo ko Allah so khandodan"
        },
        {
            "chapter": 24,
            "verse": 43,
            "text": "Bangka di Katawi a Mataan! A so Allah na ipumbayog Iyan so Gabon, oriyan niyan na puthimo-on Niyan sukaniyan, oriyan niyan na pumbalowin Niyan a miyagungkapungkap? Na Pukhailaingka so oran a phulutos pho-on ko pagulutulutan niyan. Go Puphakatoronun Niyan pho-on ko Kawang so saba-ad ko manga Palao ron a ilo: Na ipushogat Iyan noto ko tao a kabaya Iyan, go ipukhisar Iyan noto ko tao a kabaya Iyan. Maito bo na so Sindao o Kilat iyan na khailang iyan so manga kailai"
        },
        {
            "chapter": 24,
            "verse": 44,
            "text": "Gi-i pakashambi-in o Allah so gagawi-i a go so daondao: Mataan! A adun a matatago ro-o man a titho a nana-o a bagiyan o adun a manga kailai niyan"
        },
        {
            "chapter": 24,
            "verse": 45,
            "text": "Na so Allah i Miyadun ko oman i Baraniyawa a pho-on sa ig: Na adun a pud kiran a so ipundola niyan a tiyan niyan; go adun a pud kiran a so phulalakao sa dowa al, go so adun a pud kiran a so phulalakao sa pat (a ai). Phagadunun o Allah so nganin a kabaya Iyan; Mata-an! A so Allah si-i ko langowa taman na Gaos Iyan"
        },
        {
            "chapter": 24,
            "verse": 46,
            "text": "Sabunsabunar a Tomiyoron Kami sa manga Ayat a miyamakaosai: Na so Allah na Punggonanaon Niyan so tao a kabaya Iyan ko lalan a matitho"
        },
        {
            "chapter": 24,
            "verse": 47,
            "text": "Na gi-i ran Tharo-on: A Piyaratiyaya mi so Allah a go so Rasul, go Inonotan nami: Oriyan niyan na Puthalikhod so isa ka sagorompong kiran ko oriyan oto: Na kuna man a ba siran Khipaparatiyaya"
        },
        {
            "chapter": 24,
            "verse": 48,
            "text": "Na igira a tiyawag siran si-i ko (Kitab o). Allah a go so Sogo Iyan, ka-a Niyan siran Makokom na sa maoto na so isa kiran ka sagorompong na somasangka siran"
        },
        {
            "chapter": 24,
            "verse": 49,
            "text": "Na o adun a ruk iran a kabunar, na somong siran non, a gi-i siran nggaga-an"
        },
        {
            "chapter": 24,
            "verse": 50,
            "text": "Ba katatagowi so manga poso iran sa gudamun? Antawa-a ba siran pukhadowa dowa i, antawa-a ba iran pukhalukun o ba siran salimboti o Allah go so Sogo Iyan? Kuna, ka siran man na siran so manga darowaka"
        },
        {
            "chapter": 24,
            "verse": 51,
            "text": "Aya bo a miyabaloi a Katharo o Miyamaratiyaya, igira-a tiyawag siran si-i ko (Kitab o) Allah go so Sogo Iyan, ka-an Niyan siran Makokom, na so gi-i ran Katharowa: Sa Piyamakinug Ami go Inonotan Ami: Na siran man na siran so Miyamakada-ag"
        },
        {
            "chapter": 24,
            "verse": 52,
            "text": "Na sa dun sa Mangongonotan ko Allah go so Sogo Iyan, go ika-aluk iyan so Allah, go Puphangongonotan Rukaniyan, na siran man na siran so Phamakasulang sa Maliwanag"
        },
        {
            "chapter": 24,
            "verse": 53,
            "text": "Na ini Shapa iran ko Allah so toto-o a manga Sapa iran: Sa Ibut ka o Sogowangka siran, na Mata-an a muliyo siran ndun (ko kaphurang). Tharowangka: Di kano gi-i Shapa; ka so Kapangongonaotan na katotokawan; Mata-an! A so Allah na Kaip Iyan so gi-i niyo nggolaola-an"
        },
        {
            "chapter": 24,
            "verse": 54,
            "text": "Tharowangka: Onoti niyo so Allah, go Onoti niyo so Rasul: Na o talikhod siran, na aya bo a ini Paliyogat ko Rasul na so ini Sogo-on, go aya bo a ini Paliyogat rukano na so ini Sogo rukano. Na o Onoti niyo Sukaniyan, na Matoro kano. Na da-a ini Paliyogat ko Sogo a rowar ko kapamakasampai (o ini Sogo-on) a mapayag"
        },
        {
            "chapter": 24,
            "verse": 55,
            "text": "Ini diyandi o Allah ko siran a Miyamaratiyaya, a pud rukano go Pinggalubuk iran so manga pipiya, a Mata-an a phakasambi-in Niyan siran ndun ko Lopa, lagid o kiyapakasambia Niyan ko siran a miyaona an niran; go Mata-an a phakatindugun Niyan kiran ndun so Agama iran, a so ini Kasowat Iyan kiran; go Mata-an a shambiyan Niyan kiran ndun ko oriyan o kaluk iran, sa kasasarig: Pushimba-an Ako iran, da-a Ishakoto iran Rakun a maito bo. Na sa dun sa Mongkir ko oriyan noto, na siran man na siran i manga songklid"
        },
        {
            "chapter": 24,
            "verse": 56,
            "text": "Na Pamayandugun niyo so Sambayang, go tonaya niyo so Zakat, go Onoti niyo so Rasul, ka angkano Mipangalimo"
        },
        {
            "chapter": 24,
            "verse": 57,
            "text": "Dingka dun Thangkapa so Miyamangongkir o ba siran makapalagoi ko Lopa: Na aya darpa iran na so Apoi,- Na miyakaratarata dun a khabolosan"
        },
        {
            "chapter": 24,
            "verse": 58,
            "text": "Hai so Miyamaratiyaya! Puphanguni rukano sa idin so siran a miyakhapa-ar o manga tangan niyo, go so da pun puraraotun ko Kathataginup a pud rukano ko tulo a manga wakto: Si- ko ona-an o Sambayang a Sobo, go so wakto a kandai niyo ko manga nditarun niyo ko kaotho a Alongan, go si-i ko oriyan o Sambayang a Aisah: Tulo a (khikasasawai ko) manga aorat iyo: Da rukano go da kiran i dosa ko oriyan noto: Puphagaloyan siran rukano so saba-ad rukano ko saba-ad: Lagid aya a Kapuphayaga o Allah rukano ko manga Ayat: Na so Allah na Mata-o, a Maongangun"
        },
        {
            "chapter": 24,
            "verse": 59,
            "text": "Na igira-a miniraot so manga Wata rukano ko Kathataginup, na Puphanguni siran sa idin, lagid o kiyapanguni sa idin o siran a miyaona an niran: Lagid aya a Kapuphagosaya o Allah rukano ko manga Ayat Iyan: Na so Allah na Matao, a Maongangun"
        },
        {
            "chapter": 24,
            "verse": 60,
            "text": "Na so Piyamanaphukan ko manga Babai a so da-a inam iran ko Kapangaroma,- na da-a dosa iran ko kandai ran ko (maliliyawao ko) manga nditarun niran, a kuna a ba siran phangangarig sa Parahiyasan: Na so di iran non kandai i tomo kiran: Na so Allah na Puphakanug, a Mata-o"
        },
        {
            "chapter": 24,
            "verse": 61,
            "text": "Da-a dosa o bota, go da-a dosa o lupo, go da-a dosa o pukhasakit (ko di ran kaphakaonot ko Kaphurang), go da-a dosa o manga ginawa niyo, ko kapukhan niyo ko manga Walai niyo, o di na so manga Walai o manga Ama iyo, o di na so manga Walai o manga Ina iyo, o di na so manga Walai o manga Pagari niyo a Mama, o di na so manga Walai o manga Pagari niyo a Babai, o di na so manga Walai o manga Pakiyama-an niyo sa Ama, o di na so manga Walai o manga Pakina-an niyo sa Ama, o di na so manga Walai o manga Pakiyama-an niyo sa Ina, o di na so manga Walai omanga Pakina-an niyo sa Ina, o dina so minipa-ar iyo so manga gonsiiyan, o di na so bolayoka iyo: Da-a dosa niyo ko kakan niyo a kapamagatowang, o di na kashisibasibaya. Na igira-a sholud kano ko manga Walai, na Salama niyo so mangaginawa niyo, sa Kormat a pho-on ko Allah, a Piyakambarakat a rinarinao. Lagid aya a Kapuphagosaya o Allah rukano ko manga Ayat: Ka-a niyo sabota"
        },
        {
            "chapter": 24,
            "verse": 62,
            "text": "Aya bo a Miyamaratiyaya, na siran a Piyaratiyaya iran so Allah go so Sogo Iyan: Go igira-a miyatago siran a pud so Rasul ko galubuk a makasasamaya, na di siran ngganat taman sa di siran non makaodas; Mata-an! A siran a Puphamangodas siran Ruka, na siran man so Khipaparatiyaya ko Allah a go so Sogo Iyan; Na igira-a miyanguni siran Ruka sa idin, makapantag ko saba-ad ko galubuk iran, na idiningka so tao a kabaya-a Ka kiran, go Pangunin Ka siran sa Ma-ap ko Allah: Mata-an! A so Allah na Manapi, a Makalimo-on"
        },
        {
            "chapter": 24,
            "verse": 63,
            "text": "Di niyo mbaloya so Kaputhawaga ko Rasul ko sharonsarongan niyo a lagid o Kaputhawaga o saba-ad rukano ko saba-ad: Sabunar a katawan o Allah so gi-i siran thitinonggosan lomiyo a pud rukano, a puphamanolilap: Na 1ktiyar so khisosorang ko, Sogowan Niyan, ka khasogat siran a tiyoba, o di na khasogat siran a siksa a malipuds"
        },
        {
            "chapter": 24,
            "verse": 64,
            "text": "Tanodan, ka Mata-an! A ruk o Allah so shisi-i ko manga Langit a go so Lopa. Sabunar a katawan Niyan so butad iyo: Go (katawan Niyan) so Alongan a Phakandodun siran si-i Rukaniyan, na Phanotholun Niyan kiran so Pinggolaola iran: Na so Allah si-i ko langowan taman na katawan Niyan"
        },
        {
            "chapter": 25,
            "verse": 1,
            "text": "Mala so (Allah a) Tomiyoron ko gi-i makasunggaya (ko ontol a go so ribat) si-i ko oripun Niyan(a Muhammad ), ka-an mabaloi ko manga ka-adun a Puphamaka-ik-tiyar"
        },
        {
            "chapter": 25,
            "verse": 2,
            "text": "So (Allah a ) khiruk ko kapaar ko manga Langit a go so Lopa: Go da kowa sa Wata Iyan, go da-a Miya-adun a Sakotowa Iyan ko Kapa-ar: Go Inadun Niyan so langowan taman, na diniyangka Iyan sa Samporna a diyangka"
        },
        {
            "chapter": 25,
            "verse": 3,
            "text": "Na kominowa siran sa salakao Rukaniyan sa manga Katohanan, a da-a Kha-adun niran a maito bo, ka siran na Puphangumba-alan; go daa Mipapa-ar iran a bagiyan o manga ginawa iran a kabinasa, go ompiya; go da-a Mipapa-ar iran a kapatai, go Kaoyag, a go Kaoyag ko oriyan o Kapatai"
        },
        {
            "chapter": 25,
            "verse": 4,
            "text": "Na Pitharo o siran a Miyamangongkir: Da ko ungkai (a Quran) inonta na kabokhag, a pimbaba-as Sukaniyan (o Muhammad), go kiyatabanganon Sukaniyan o pagtao a manga salakao. Na Sabunar a Miyakanggolaola siran sa kandarowaka, go kabokhag"
        },
        {
            "chapter": 25,
            "verse": 5,
            "text": "Go Pitharo iran: A manga iringa a kabokhag o miyanga-o ona, a piyakipanorat Iyan: Na giyoto na Phukhudugunon sa kapita go magabi"
        },
        {
            "chapter": 25,
            "verse": 6,
            "text": "Tharowangka: A Initoron noto o (Allah a) Mata-o ko masolun ko manga Langit a go so Lopa: Mata-an! a Sukaniyan na tatap a Manapi, a Makalimo-on"
        },
        {
            "chapter": 25,
            "verse": 7,
            "text": "Na Pitharo iran: Antona ini a Sogo, a pukhan ko Pangunungkun, go Phulalakao ko manga Padiyan? Ino da Pakatoroni Sukaniyan sa Malaikat, na mabaloi a pud Iyan a Puphamaka-iktiyar"
        },
        {
            "chapter": 25,
            "verse": 8,
            "text": "O di na kabugan sukaniyan sa Kakawasa-an, o di na adun a mambagiyan Niyan a Pamomolan a puphakakan non? Na Pitharo o manga darowaka: A da-a Phagonotan niyo a rowar ko Mama a tataraponan"
        },
        {
            "chapter": 25,
            "verse": 9,
            "text": "Nggudaguda-angka o anda manaya i kiyapayaga iran Ruka ko manga ibarat! Na miyadadag siran, na di ran khagaga i kapakato-on sa lalan"
        },
        {
            "chapter": 25,
            "verse": 10,
            "text": "Mala so (Allah a) okabaya Iyan, na khasungayan Ka Niyan sa mapiya a di giyoto,- a manga Pamomolan a Puphamangondas ko kababa-an niyan so manga lawasaig; go khasunggayan Ka Niyan sa manga Torogan"
        },
        {
            "chapter": 25,
            "verse": 11,
            "text": "Kuna, ka piyakambokhag iran so Bangkit: Na pithiyagaran Nami so tao a piyakambokhag iyan so Bangkit sa kadug"
        },
        {
            "chapter": 25,
            "verse": 12,
            "text": "Na igira a miya-ilai niyan siran ko darpa a mawatan, na makanug siran non sa kambaragani, go katagao"
        },
        {
            "chapter": 25,
            "verse": 13,
            "text": "Na igira a piyamoshang siran non, ko darpa a masimpit, a piyakapamagikuta siran, na migoraok iran ro-o so kabinasa"
        },
        {
            "chapter": 25,
            "verse": 14,
            "text": "(Tharo-on kiran:) Di niyo nggoraokun sa Alongan nai so kabinasa a isa: Na goraokun niyo so kabinasa a madakul"
        },
        {
            "chapter": 25,
            "verse": 15,
            "text": "Tharowangka: Ba giyoto ı tomo, antawa-a so Sorga a kakal, a so inidiyandi ko Miyamananggila? Miyabaloi a bagiyan niran a balas go khandodan"
        },
        {
            "chapter": 25,
            "verse": 16,
            "text": "Mapumbagiyan niran ro-o so nganin a kabaya iran: A makakakal siran (ro-o): Miyabaloi si-i ko Kadnan Ka a diyandi a Puphangunin"
        },
        {
            "chapter": 25,
            "verse": 17,
            "text": "Na si-i ko Alongan a limodun Niyan siran a go so Pushimbaan niran a salakao ko Allah, na Tharo-on Niyan: Ba sukano na diyadag iyo so manga Oripun Ko a siran naya, antawa-a siran i miyamangawa ko lalan"
        },
        {
            "chapter": 25,
            "verse": 18,
            "text": "Tharo-on niran: Soti Ka (Ya Allah)! Da mapatot rukami i ba kami kowa sa salakao Ruka a manga Panarigan: Na ogaid na piyakasawit Ka siran (sa kapipiya ginawa), a go so manga lokus iran, taman sa kiyalipatan niran so Pananadum: Na mimbaloi siran a pagtao a miyangabibinasa"
        },
        {
            "chapter": 25,
            "verse": 19,
            "text": "Na Sabunar a pakapumbokhagun kano iran ko Katharo iyo: Na da-a magaga niyo a kapakalidas, o di na pananabang. Na sa dun sa ndarowaka rukano, na pakataamun Nami sukaniyan sa siksa a mala"
        },
        {
            "chapter": 25,
            "verse": 20,
            "text": "Na da-a Siyogo Ami ko miya-ona an Ka a manga Sogo a ba di Mata-an! a siran na Sabunar a pukhan siran ko Pangunungkun, go phulalakao siran ko manga Padiyan: Na biyaloi Ami so saba-ad rukano ko saba-ad a tupung: Ino Puphantang kano? Na tatap a so Kadnan Ka na Puphakailai"
        },
        {
            "chapter": 25,
            "verse": 21,
            "text": "Na Pīitharo o siran a di ran pagarapun so kimbaratumowa-an Rukami: Ino kami da Pakatoroni sa manga Malaikat, o di na mailai yami so Kadnan nami? Sabunsabunar a Mimaratabat siran si-i ko manga ginawa iran, go Mimalawani siran sa Kapumalawani a mala"
        },
        {
            "chapter": 25,
            "verse": 22,
            "text": "Si-i ko gawi-i a kailaya iran ko manga Malaikat,- na da-a Tothol a mapiya sa Alongan noto a bagiyan o manga rarata i ongar: Na Matharo iran: A run ko pagurunun"
        },
        {
            "chapter": 25,
            "verse": 23,
            "text": "Na sangorun Nami so Miyanggalubuk iran a galubuk, na balowin Nami sukaniyan a lopapuk a mikakayambur"
        },
        {
            "chapter": 25,
            "verse": 24,
            "text": "So manga tao ko Sorga sa Alongan noto, i mapiya i darpa, go matanos i dukha-ı"
        },
        {
            "chapter": 25,
            "verse": 25,
            "text": "Na si-i ko gawi-i a manga bubunsad so Langit, a rakhus o manga gabon, go Pakatoronun so manga Malaikat, sa Samporna a Katoron"
        },
        {
            "chapter": 25,
            "verse": 26,
            "text": "So kapa-ar sa Alongan noto a bunar, na ruk o (Allah a) Masalinggagao: Na mabaloi a gawi-i si-i ko Miyamangongkir a masikot"
        },
        {
            "chapter": 25,
            "verse": 27,
            "text": "Na si-i ko gawi-i a garungutun o darowaka so mbala a lima niyan, gi-i niyan Matharo: Hai o ba a ko bo miyakakowa a rakhus o Rasul sa lalan (ko Torowan)"
        },
        {
            "chapter": 25,
            "verse": 28,
            "text": "Hai dowan dowan nako! Oba akumbo da makowa si girao a bolayoka"
        },
        {
            "chapter": 25,
            "verse": 29,
            "text": "Sabunsabunar a miya-awat ako niyan ko Pananadum ko oriyan o masa a kiyapakaoma niyan rakun! Na miyabaloi so Shaitan si-i ko manga Manosiya a pukhiyas"
        },
        {
            "chapter": 25,
            "verse": 30,
            "text": "Na Pitharo o Rasul: Hai Kadnan Ko! Mata-an! A so pagtao Akun na biyaloi ran angkai a Quran a puphalagoyan"
        },
        {
            "chapter": 25,
            "verse": 31,
            "text": "Na lagid aya a kiyasunggai Yami ko oman i Nabi sa ridowai a pud ko manga rarata i ongar: Na makatatarotop so Kadnan Ka a Punggonana-o, go Phananabang"
        },
        {
            "chapter": 25,
            "verse": 32,
            "text": "Na Pitharo o siran a Miyamangongkir: A ino Ron da Toronun so Qur-an sa miyatimbul sa miyakaisa? Lagid aya, ka-an Nami mapakathakna sa sabap Rukaniyan so poso o Ka, go Piyakashasaliyob Ami Sukaniyan sa malanat"
        },
        {
            "chapter": 25,
            "verse": 33,
            "text": "Na da-a khitalingoma iran Ruka a ibarat, a ba Ami Ruka da talingoma-an so bunar, go lubi a matanos a osayan"
        },
        {
            "chapter": 25,
            "verse": 34,
            "text": "Siran na limodun siran a mikakamanga a manga Paras iran ko Naraka Jahannam,- siran man ı marata 1 darpa, go tanto a miyapokas ko lalan"
        },
        {
            "chapter": 25,
            "verse": 35,
            "text": "Na Sabunsabunar a ini bugail Ami ko Musa so Kitab, go biyaloi Ami a babid Iyan so Pagari Niyan a Haroun a tabanga"
        },
        {
            "chapter": 25,
            "verse": 36,
            "text": "Na Pitharo Ami: Songkano a dowa, ko pagtao a so piyakambokhag iran so manga ayat Ami: Na bininasa Mi siran sa samporna a kabinasa"
        },
        {
            "chapter": 25,
            "verse": 37,
            "text": "Go (bininasa Mi) so pagtao o Nuh,- kagiya pakambokhagun niran so manga Sogo, na inulud Amı siran, go biyaloi Ami siran ko manga Manosiya a ibarat; na pithiyagaran Nami so manga darowaka sa siksa a malipudus"
        },
        {
            "chapter": 25,
            "verse": 38,
            "text": "Go (bininasa Mi) so Ad, go so Samood, go so manga tao sa Ingud a Rassi, go so manga pagtao ko pagulutan noto a madakul"
        },
        {
            "chapter": 25,
            "verse": 39,
            "text": "Na oman i isa (kiran) na piyayag Ami ron so manga ibarat; na oman i isa (kiran) na bininasa Mi sa Samporna a kabinasa"
        },
        {
            "chapter": 25,
            "verse": 40,
            "text": "Na Sabunsabunar a miyakasong siran ko Ingud a so piyakaoranan sa oran a marata: Ba iran noto da mailai? Kuna, ka aya butad iran na di iran ikhaluk so KĶKaoyag ko oriyan o kapatai"
        },
        {
            "chapter": 25,
            "verse": 41,
            "text": "Na igira a miya-ilai ka iran (Ya Muhammad), na Pumbalowin Ka iran ba dun a kasablawan, (gi-i ran Tharo-on:) Ba giya i so Siyogo o Allah a Sogo"
        },
        {
            "chapter": 25,
            "verse": 42,
            "text": "Mata-an a maito bo na khapokas tano Niyan ndun ko manga Katohanan tano, o da tano Phantangi Sukaniyan! Na katokawan niyan mbo, ko masa a kasandungi ran ko siksa, o antawa-a i tao a titho a miyapokas ko lalan"
        },
        {
            "chapter": 25,
            "verse": 43,
            "text": "Aiguda Aka ko tao a kinowa niyan a Katohanan niyan so babaya iyan? Ba Suka ikhabaloi a Wakil iyan"
        },
        {
            "chapter": 25,
            "verse": 44,
            "text": "Antawa-a Bangka tatangkapa sa Mata-an! A so kadakulan kiran na Puphamakinug siran, o di na gi-i siran nggudaguda? da ko siran inonta na lagid o manga Ayam; kuna, ka siran i lubi a miyapokas ko lalan"
        },
        {
            "chapter": 25,
            "verse": 45,
            "text": "Bangka da katokawi so Kadnan Ka o andamanaya i kiyapakalaa Niyan ko along? Na o kabaya Iyan, na khabaloi Niyan ndun noto a makatatarug! Oriyan niyan na biyaloi Ami so Alongan a nana-o ron"
        },
        {
            "chapter": 25,
            "verse": 46,
            "text": "Oriyan niyan na khikhum Ami sukaniyan si-i rukami sa kakukhum a malbod"
        },
        {
            "chapter": 25,
            "verse": 47,
            "text": "Na Sukaniyan so (Allah a) biyaloi Niyan rukano so gagawi-i a nditarun, go so torog a idudukha, go biyaloi Niyan so daondao a iphuloloba sa kaoyagan"
        },
        {
            "chapter": 25,
            "verse": 48,
            "text": "Go Sukaniyan so miyotawan ko manga ndo a puphamalata ko ona-an o Limo Iyan; na piyakatoron Nami pho-on ko kawang so ig a Phakasoti"
        },
        {
            "chapter": 25,
            "verse": 49,
            "text": "Ka Iphagoyag Ami oto ko Ingud a ma-atai, go puphaki-inom Ami oto ko Inadun Nami a manga Ayam, go manga Manosiya a madakul"
        },
        {
            "chapter": 25,
            "verse": 50,
            "text": "Na Sabunsabunar a ini parak Ami oto ko lut-lut iran, ka-an siranmakatanod, na somiyangka so kadakulan ko manga Manosiya, ogaid na Kaongkir"
        },
        {
            "chapter": 25,
            "verse": 51,
            "text": "Na o kabaya Ami, na kaphakitindugan Nami dun so oman 1 pagtao sa Puphamakaiktiyar"
        },
        {
            "chapter": 25,
            "verse": 52,
            "text": "Na Dingka pagonoti so manga Kapir, na Panagontamanun Ka kiran (a Qur-an naya), sa Kapanagontaman a lubi a mala"
        },
        {
            "chapter": 25,
            "verse": 53,
            "text": "Na Sukaniyan so (Allah a) Miyotawan ko dowa Kalodan: Giyaya na tabang a Pakadunggao, go giyaya na matimos a mapulud go tiyaąagowan Niyan so pagulutan a dowa oto sa lut, go runding, a pangurun"
        },
        {
            "chapter": 25,
            "verse": 54,
            "text": "Go Sukaniyan so Miyadun pho-on ko ig sa Manosiya: Na biyaloi Niyan oto a Bangunsa, go Kakhakamonga: Na tatap a so Kadnan Ka i Gaos"
        },
        {
            "chapter": 25,
            "verse": 55,
            "text": "Na Pushimba-an niran a salakao ko Allah so di kiran phakaompiya, go di kiran phakabinasa: Na miyabaloi so Kapir a tabanga o sorang ko Kadnan niyan"
        },
        {
            "chapter": 25,
            "verse": 56,
            "text": "Na da-a Kiyasogo Ami Ruka (Ya Muhammad) a rowar sa Puphamanothol sa mapiya, go Puphamaka-iktiyar"
        },
        {
            "chapter": 25,
            "verse": 57,
            "text": "Tharowangka: A kuna a ba Ako rukano phanguni sa makapantag saya sa sokai: Ogaid na sa tao a khabaya na-an makakowa sa lalan ko Kadnan niyan"
        },
        {
            "chapter": 25,
            "verse": 58,
            "text": "Na Sarig Ka ko (Allah a) Oyagoyag a so di Phatai; go Puthasbikun ka so Podi Rukaniyan; na makatatarotop Sukaniyan a Kaip ko manga dosa o manga Oripun Niyan"
        },
        {
            "chapter": 25,
            "verse": 59,
            "text": "So Miyadun ko manga Langit a go so Lopa go so nganin a pagulutan a dowa nan si-i ko num a manga gawi-i, oriyan niyan na Mithakna ko Aras: So (Allah a) Masalingagao: Na isha-an Ka oto ko Kaip"
        },
        {
            "chapter": 25,
            "verse": 60,
            "text": "Na igira a Pitharo kiran: Sodod kano ko (Allah a) Masalinggagao! Na Tharo-on niran: Na antona-a so Masalinggagao? A ti Sodod kami ko apiya antona-a i Ishogo o Ka rukami? Na ba kiran ndun miyakaoman sa kapalagoi"
        },
        {
            "chapter": 25,
            "verse": 61,
            "text": "Mala so (Allah a) tomiyago ko Langit sa manga darpa o manga Bito-on, go tomiyago-on sa (Alongan) a Palita-an, go Olan a Masindao"
        },
        {
            "chapter": 25,
            "verse": 62,
            "text": "Go Sukaniyan so biyaloi Niyan so gagawi-i a go so daondao a gi-i makashambi: A bagiyan o'tao a miyabaya Mananadum, o di na miyabaya Manalamat"
        },
        {
            "chapter": 25,
            "verse": 63,
            "text": "Na so manga Oripun o (Allah a) Masalinggagao na so Puphulalakao siran ko Lopa sa Kapangalimbaba-an, go igira-a ini Mbitiyarai siran o manga lalong, na Tharo siran: Sa Kalilintad"
        },
        {
            "chapter": 25,
            "verse": 64,
            "text": "Go siran na gi-i siran mbabasagawi-i sa ruk o Kadnan niran a Khisosodod, go Khigaganat"
        },
        {
            "chapter": 25,
            "verse": 65,
            "text": "Go siran na gi-i ran Tharoon: Kadnan Nami! Pakalidasa Kamingka ko siksa ko Naraka Jahannam, Mata-an! A so siksa ro-o na miyabaloi a tatap"
        },
        {
            "chapter": 25,
            "verse": 66,
            "text": "Mata-an noto! A miyakaratarata a kaputhakna-an, go darpa"
        },
        {
            "chapter": 25,
            "verse": 67,
            "text": "Go siran, na igira-a minggasto siran, na di siran Puthabowakar, go di phagikot, go miyabaloi ko pagulutan noto a katatangka-an"
        },
        {
            "chapter": 25,
            "verse": 68,
            "text": "Go siran na di siran phanongganoi sa pud o Allah a Tohan a salakao, go di iran mbono-on so Baraniyawa a so inisapar o Allah, inonta o sabap ko kabunar, go di siran pushina;- na sa dun sa nggolaola ro-o na khatumo niyan so siksa"
        },
        {
            "chapter": 25,
            "verse": 69,
            "text": "Puthaktakupunon so siksa ko Alongan a Qiyamah, go kakal ro-o, a makadadapanas"
        },
        {
            "chapter": 25,
            "verse": 70,
            "text": "Inonta so tao a Miīithaobat, go Miīiyaratiyaya, go Minggalubuk sa galubuk a mapiya, na siran man na shambiyan o Allah so manga karata-an niran sa manga pipiya, na tatap a so Allah na Manapi, a Makalimo-on"
        },
        {
            "chapter": 25,
            "verse": 71,
            "text": "Na sa dun sa Thaobat, go nggalubuk sa mapiya, na Mata-an! A sukaniyan na Phakataobat ko Allah;- sa Samporna a Taobat"
        },
        {
            "chapter": 25,
            "verse": 72,
            "text": "Na siran na di ran Pushaksian so kabokhag, go igira-a siyagadan niran so ilang, na panishagadan niran a mbibilangatao siran"
        },
        {
            "chapter": 25,
            "verse": 73,
            "text": "Go siran na igira-a miya-aloi kiran so manga Ayat o Kadnan niran, na di siran non shondong sa ba siran mbubungul bota"
        },
        {
            "chapter": 25,
            "verse": 74,
            "text": "Go siran na gi-i ran Tharoon: Kadnan nami! Bugikamingka sa pho-on ko manga Karoma mi go so manga Moriyatao ami sa kapipiya ginawa, go baloya Kamingka ko Miyamangongonotan a pukhaonotan"
        },
        {
            "chapter": 25,
            "verse": 75,
            "text": "Siran man na imbalas kiran so Pangkatan a Maporo, sabap ko Kiyaphantang iran: Go ala-on siran ro-o (sa Sorga) a Kormat, a go Salaam"
        },
        {
            "chapter": 25,
            "verse": 76,
            "text": "Makakakal siran ro-o; Miyakapiyapiya a kaputhakna-an, go darpa"
        },
        {
            "chapter": 25,
            "verse": 77,
            "text": "Tharowangka: Di kano lilinga-in o Kadnan Ko o da so dowa-a niyo: Na Sabunar a Piyakambokhag iyo (so Rasul), na khabaloi dun (so siksa) a tatap"
        }
    ]
}
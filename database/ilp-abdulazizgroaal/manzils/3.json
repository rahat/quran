{
    "manzils": [
        {
            "chapter": 10,
            "verse": 1,
            "text": "Alif Lam Ra. So Allah i Matao ko Paka-a antapan Niyan non. Giyaya so manga Ayat ko Kitab a pimbaibaitan"
        },
        {
            "chapter": 10,
            "verse": 2,
            "text": "Ino khabaloi ko manga Manosiya a Pakamumusa a Kiyailahami Ami ko Mama a pud kiran?(Sa Pitharo-on a:) Pama ka-iktiyarangka so manga Manosiya, go Pamanotholangka ko siran a Miyamaratiyaya: A Mata-an! A adun a bagiyan niran a Pangkatan a Maporo si-i ko Kadnan niran. Pitharo o da Pamaratiyaya: A Mata-an naya! A titho a Balik Mata a mapayag"
        },
        {
            "chapter": 10,
            "verse": 3,
            "text": "Mata-an! A aya Kadnan niyo na so Allah, so Miyadun ko manga Langit a go so Lopa si-i ko miyakanum Alongan, oriyan niyan na mithakna ko Aras, Thatandinganun Niyan so Mambubutad. Da-a Makaphanapa-at inonta ko oriyan o idin Niyan. Giyoto man so Allah a Kadnan niyo; na Showasowata niyo Sukaniyan [Ino kano di Phananadum]"
        },
        {
            "chapter": 10,
            "verse": 4,
            "text": "Ron kano phakandod, langon. Diyandıi o Allah a bunar. Mata-an! A Sukaniyan i Puphanagipo-on ko Kapuphangadun, oriyan niyan na khasowin Niyan (Madun), ka Mbalasan Niyan so Miyamaratiyaya go Pinggalubuk iran so manga pipiya sa kaontol; na so siran a da Pamaratiyaya na adun a bagiyan niran a inomun a phulikabo, go siksa a malipudus, sabap ko da iran Kaparatiyaya"
        },
        {
            "chapter": 10,
            "verse": 5,
            "text": "Sukaniyan so Mimba-al ko Alongan a Masindao go so Olan a maliwanag, na diniyangka Iyan noto ko manga Darpa, kaan niyo katokawi so manga bilangan o manga ragon go so itongan. Da ko Kiya-aduna saya o Allah inonta na sabap ko bunar. Gi-i Niyan shumpadun magosai so manga Tanda ko pagtao a khitotomangkud"
        },
        {
            "chapter": 10,
            "verse": 6,
            "text": "Mata-an! A adun a Matatago ko gi-i kapakashambi o gagawi-i a go so daondao, go so Inadun o Allah ko manga Langit a go so Lopa, a titho a manga Tanda ko pagtao a khipanananggila"
        },
        {
            "chapter": 10,
            "verse": 7,
            "text": "Mata-an! A so siran a di iran ikhaluk so Kimbaratumowa-an Rukami, go miyatomo iran so KĶaoyagoyag ko doniya, go Miyasowat siran non, go siran na siran na so manga Ayat Ami na pakalilipatan niran"
        },
        {
            "chapter": 10,
            "verse": 8,
            "text": "Na siran man na darpa iran so Naraka, sabap ko Pinggalubuk iran"
        },
        {
            "chapter": 10,
            "verse": 9,
            "text": "Mata-an! A so siran a Miyamaratiyaya, go-Pinggalubuk iran so manga pipiya,-na Thoro-on siran o Kadnan niran (ko Sorga) sabap ko Paratiyaya iran: Puphamangondas ko kababa-an niran so manga lawasaig si-1 ko manga Sorga a Pakalma"
        },
        {
            "chapter": 10,
            "verse": 10,
            "text": "Aya Panguni ran ro-o: Na Soti Ka, Ya Allah! Na aya gi-i ran ro-o Ikhokormata: Na Salaam! Na aya Mori ko Panguni ran: Na so Podi na ruk o Allah, a Kadnan o manga Ka-adun"
        },
        {
            "chapter": 10,
            "verse": 11,
            "text": "Na opama ka Punggaga-ani o Allah ko manga Manosiya so Marata lagid o gi-i Niyan Kiran kanggaga-ani ko mapiya,_ na Mininggolalan kiran ndun so taalik kiran (ko kabinasa). Na bobotawanan Nami so siran a di ran ikhaluk so Kimbaratumowa-an Rukami, ko kadadadag iran, a gi1 siran muromparompak"
        },
        {
            "chapter": 10,
            "verse": 12,
            "text": "Na igira a minisogat ko Manosiya so morala, na Manguni Rukami, ko kai-iga iyan, o di na moontod, o di na gomaganat. Na kagiya a pokasun Nami ron so Morala rukaniyan, na initaros iyan ndun (so Kao-ongkir iyan), Lagid o da Rukami Panguni ko Morala a minisogaton! Lagid aya man a kiyapharasi ko manga Malawani ko Pinggolaola iran"
        },
        {
            "chapter": 10,
            "verse": 13,
            "text": "Na Sabunsabunar a bininasa Mi so miyagapidapid a pagtao ko miya-ona an niyo gowani a ndarowaka siran: a Minitalingoma kiran o manga Sogo kiran so manga rarayag a karina, na da siran Paratiyaya! Lagid aya man a kambalasi Ami ko pagtao a manga rarata i ongar"
        },
        {
            "chapter": 10,
            "verse": 14,
            "text": "Oriyan niyan na biyaloi Ami sukano a miyamakasambi ko Lopa ko oriyan niran, ka Pagilain Nami o antona-a 1 Punggolaola-an niyo"
        },
        {
            "chapter": 10,
            "verse": 15,
            "text": "Na igira-a Puphangadi-an kiran so manga Ayat Ami, a manga rarayag, na gi-i Tharo-on o siran a di iran ikhaluk so kimbaratumo waan Rukami: A buggai Ka sa Puphangadi-an a salakao si-i, o di na Sambi-ingka Sukaniyan; Tharowangka (Ya Muhammad): A di Rakun khapatot o ba Ko sambi-i Sukaniyan pho-on ko pantag ko ginawa Ko: Da-a Pagonotan Ko a rowar ko Iphagilaham Rakun: Mata-an! a Sakun na ikhaluk Akun amai ka Sorangun Ko so Kadnan Ko, so siksa ko Alongan a mala"
        },
        {
            "chapter": 10,
            "verse": 16,
            "text": "Tharowangka: a opama ka kabaya o Allah, na di Ko rukano aya Kapangadi-an, go di Niyan rukano aya pakitokawan. Na Sabunar a miyathai Ako rukano ko KĶKaoyagoyag Akun ko da pun aya: Ba da-a sabot iy o"
        },
        {
            "chapter": 10,
            "verse": 17,
            "text": "Na ba-adun a lawan a Darowaka ko tao a inangkob iyan so Allah sa kabokhag, o di na piyakambokhag iyan so manga Ayat Iyan? Mata-an naya! a di phakasulang sa maliwanag so manga rarata i ongar"
        },
        {
            "chapter": 10,
            "verse": 18,
            "text": "Na Pushimba-an niran a salakao ko Allah, so di kiran phakabinasa go di kiran phakaompiya, go gi-i ran Tharo-on: A siran naya na phamakaogop rukami si-i ko Allah. Tharowangka: Ba-adun a Phanotholun niyo ko Allah a di Niyan katawan, si-i ko manga Langit a go so Lopa? _ Soti Sukaniyan! Go Maporo a ka-a awat Iyan ko Ipuphanakoto iran non"
        },
        {
            "chapter": 10,
            "verse": 19,
            "text": "Na da-a Kiya-aduna ko manga Manosiya a rowar ko okit a isa, na da siran pagayonayon. Na o da so Katharo a miya-ona a pho-on ko Kadnan Ka, na Miyakokom siran ndun ko di iran phagayonayonan"
        },
        {
            "chapter": 10,
            "verse": 20,
            "text": "Na gi-i ran Tharo-on: A ino a da-a Initoron non a Tanda a pho-on ko Kadnan Niyan? Na Tharowangka: A so Migagaib na aya bo a phapa-aron na so Allah. Na nayao kano: Ka Mata-an! A Sakun na pud Ako niyo a pud ko Khinanayao"
        },
        {
            "chapter": 10,
            "verse": 21,
            "text": "Na igira-a piyakata-am Ami so manga Manosiya sa Limo ko oriyan o morala a minisogat kiran, na sa maoto na adun a antangan niran a marata ko manga Ayat Ami! Tharowangka: A so Allah i magaan (i kabadal) ko antangan a marata! Mata-an! A so manga Sogo Ami (a manga Malaikat) na ipushorat Iran so Puphagantanganun niyo"
        },
        {
            "chapter": 10,
            "verse": 22,
            "text": "Sukaniyan so Puphakalalakaon kano Niyan ko Kalopa-an go so Kalodan; taman sa igira-a miyakada kano ko Kapal;_ go niyan siran kutasun sabap ko ndo a manaot, na mababaya siran sa sabap ro-o; na maoma siran a ndo a mabagur go siran dansali o bagul a pho-on ko mbalabala, na matangkud iran a Mata-an! a siran na kiyatangkalan siran: Na Manguni siran ko Allah, sa Tolabosun niran non so Kapanguni: Sa Ibut o sabuta Kamingka si1, na Mata-an a mabaloi kami dun a pud ko Miyamanalamat"
        },
        {
            "chapter": 10,
            "verse": 23,
            "text": "Na kagiya-a sabutun Niyan siran, na sa maoto na siran na Puphanganiyaya siran ko Lopa sa di ontol!h ai manga Manosiya! So Kapuphanganiyaya niyo na si-i bo phakatana ko manga ginawa niyo,_ sawiti niyo sa di mathai so Kaoyagoyag ko doniya: Oriyan niyan na si-i kano Rukami phakandod, na Phanotholun Nami rukano so Pinggolaola niyo"
        },
        {
            "chapter": 10,
            "verse": 24,
            "text": "Aya dun a ibarat o Kaoyagoyag ko doniya na lagid o ig a Piyakatoron Ami sukaniyan a phoon ko Kawang: Na minisabapon a kiyapakashaoshaog o Mangunguto ko Lopa, pud on so Pukhakan o manga Manosiya go so manga Ayam: Taman sa igira-a miyanditar o Lopa so Parayasan niyan go Kapharasan: Na ma-antang o khirukon a Mata-an! A siran na khaparoli ran (so gona-on): Na makatalingoma-on so Sogowan Ami ko kagagawi-i o di na kadaondao, na balowin Nami oto a lagid o piragon, lagid o ba da Maadun kagai! Lagid aya a gi-i Yami kashumpada magosai ko manga Tanda ko _ pagtao a puphamimikiranun niran"
        },
        {
            "chapter": 10,
            "verse": 25,
            "text": "Na so Allah na Iputhawag Iyan so (Sorga a) Ingud a Kalilintad: Go Thoro-on Niyan so tao a kabaya Iyan ko okit a maka-o ontol"
        },
        {
            "chapter": 10,
            "verse": 26,
            "text": "Bagiyan o siran a Miphipiyapiya so mapiya, go adun a ipagoman on! Na di ka koloban so manga paras iran sa maitum a go kahinaan! Siran man i manga tao ko Sorga; siran na ron siran non ndun makakakal"
        },
        {
            "chapter": 10,
            "verse": 27,
            "text": "Go adun a bagiyan o siran a Minggagalubuk ko manga rarata a balas a marata, a lagid iyan: Go kakoloban siran sa Kahina-an: Daa makalinding kiran ko (siksa o) Allah: Lagid o ba kiyakoloban so manga paras iran, sa saba-ad ko gagawi-i a miyangirungkirum: Siran man i manga tao ko Naraka: Siran na ron siran non ndun makakakal"
        },
        {
            "chapter": 10,
            "verse": 28,
            "text": "Na si-i ko Alongan a kalimoda Mi kiran langon; oriyan niyan na Tharo-on Nami ko siran a Miyamanakoto: (gugunuk kano ko) darpa iyo! Sukano a go so ini Pamanakoto niyo. Na pakashusunggaya-an Nami siran, na Tharo-on o ini Pamanakoto iran: Da-ami rukano Sogo-on a KĶiyashimba-a niyo rukami"
        },
        {
            "chapter": 10,
            "verse": 29,
            "text": "Na kiyasana-an so Allah a saksi rukami a go si-i rukano: Mata-an! A aya butad ami na di ami dun katawan i Kapushimba-a niyo rukami"
        },
        {
            "chapter": 10,
            "verse": 30,
            "text": "Ro-o dun katupungi o oman i isa a ginawa so Miyanggalubuk iyan: Na pakandodun siran ko Allah a Kadnan niran a bunar, na makawatan kiran so Piyangumbaalan niran a kabokhag"
        },
        {
            "chapter": 10,
            "verse": 31,
            "text": "Tharowangka: Antawa-a i pumbugai rukano sa pagupur a pho-on ko Kawang go so Lopa? Ino antawa-a i Makapapa-ar kokanug go so manga kailai? Go antawa-a 1 puphakagumao ko Oyagoyag a pho-on ko Miyatai? Go antawa-a i puphakagumao ko Miyatai a pho-on ko Oyagoyag? Go antawa-a i gi-i ndiyator ko Pu- khaolaola? Na Putharo-on niran ndun: A so Allah. Na Tharowangka: A ino niyo di khalukun"
        },
        {
            "chapter": 10,
            "verse": 32,
            "text": "Na giyoto man so Allah, a Kadnan niyo a bunar: Na da-a oriyan o bunar, a inonta so ribat; na andamanaya i kaputhalikhod iyo"
        },
        {
            "chapter": 10,
            "verse": 33,
            "text": "Lagid aya a kiyatangkud o Katharo o Kadnan Ka ko siran a miyamanongklid: Mata-an! A siran na di siran Mapaparatiyaya"
        },
        {
            "chapter": 10,
            "verse": 34,
            "text": "Tharowangka: A ba-adun a pud ko Ipuphamanakoto niyo a tao a puphanagipo-on ko Kapangadun, oriyan niyan na khasowin Niyan (Madun)? Tharowangka: A so Allah i Puphanagipo-on ko Kapangadun, oriyan niyan na khasowin Niyan (Madun): Na andamanaya i kaputhalikhod iyo"
        },
        {
            "chapter": 10,
            "verse": 35,
            "text": "Tharowangka: A ba-adun a pud ko Ipuphamanakoto niyo a tao a Phakatoro ko bunar? Tharowangka: A so Allah i Phakatoro ko bunar, Ino so Phakatoro ko bunar aya patot a onotan, antawa-a so di niyan khato-on so lalan o di Torowa? Na ino kano wai? Andamanaya i Kipukhokomun niyo (ko ribat)"
        },
        {
            "chapter": 10,
            "verse": 36,
            "text": "Na da-a Phagonotan o kadakulan kiran a rowar sa arangan: Mata-an! A so arangan na da-a khibugai niyan a gona ko bunar a maito bo. Mata-an! A so Allah na katawan Niyan so gi-i ran nggolaola-an"
        },
        {
            "chapter": 10,
            "verse": 37,
            "text": "Na da ko butad angkai a Qur-an o ba gi-i mbaba-a sa a pho-on ko salakao ko Allah; na ogaid na initanto ko miyaona an Niyan (a manga Kitab), go ini osai ko manga Kokoman, da-a sangka-a madadalumon, a pho-on ko Kadnan o manga Ka-adun"
        },
        {
            "chapter": 10,
            "verse": 38,
            "text": "Ino iran gi-ı Tharowa: A pimbaba-as Sukaniyan (o Muhammad)? Tharowangka: A bugai kano sa Surah a lagid Iyan, go panongganoi kano sa sadun sa khagaga niyo, a salakao ko Allah, o sukano i manga bunar"
        },
        {
            "chapter": 10,
            "verse": 39,
            "text": "Kuna, ka piyakambokhag iran so da iran sushuba so Kata-o Rukaniyan, go da kiran pun makatalingoma so ta-awil iyan: Lagid aya so kiyapakambokhaga o siran a miya-ona a niran (ko manga Kitab): Na Pamimikiranangka so miyambutad o kiya-akiran ko manga darowaka"
        },
        {
            "chapter": 10,
            "verse": 40,
            "text": "Na adun a pud kiran a tao a Maparatiyaya-on, go adun a pud kiran a tao a di ron Mapaparatiyaya: Na so Kadnan Ka i Mata-o ko Puphamaminasa"
        },
        {
            "chapter": 10,
            "verse": 41,
            "text": "Na o ba Ka iran Pakapumbokhaga, na Tharowangka: A ruk Akun so galubuk Akun, na ruk iyo so galubuk iyo! Sukano na angiyas kano ko gi-i Ko Nggalubukun, na Sakun na angiyas Ako ko gi-i niyo nggalubukun"
        },
        {
            "chapter": 10,
            "verse": 42,
            "text": "Na adun a pud kiran a tao a Puphamamakinugun Ka iran: Ino Suka Maphakanug Ka so manga bungul,_ apiya pun siran na da-a manga sabot iran"
        },
        {
            "chapter": 10,
            "verse": 43,
            "text": "Go adun a pud kiran a tao a Phagilaingka niyan: Ino Suka Khatoro-o Ka so manga bota, apiya pun siran na di siran phamakanono"
        },
        {
            "chapter": 10,
            "verse": 44,
            "text": "Mata-an! A so Allah na di Niyan shalimbotan so manga Manosiya sa maito bo: Na ogaid na so manga Manosiya i pushalimbot ko manga ginawa iran"
        },
        {
            "chapter": 10,
            "verse": 45,
            "text": "Na si-i ko Alongan a Kalimoda Niyan kiran: Na lagid o ba da-a minitarugiran (ko doniya) a rowar ko isa ka oras ko kadaondao: Sa makakhıikilala-i siran: Sabunar a miyalogi so siran a piyakambokhagiran so Kimbaratumowa-an ko Allah, go da siran makakudug sa ontol"
        },
        {
            "chapter": 10,
            "verse": 46,
            "text": "Na amai ka paki-ilai Ami Ruka so saba-ad ko idi diyandi Ami kiran (a siksa),- o di na tanganun Nami Suka,-na si-i siran Rukami bo phakandod: Oriyan niyan na so Allah i saksi ko gi-i ran nggolaola-an"
        },
        {
            "chapter": 10,
            "verse": 47,
            "text": "Na oman i pagtao na adun a Sogo-on: Na amai ka makaoma so Sogo kiran, na Kokomun siran sa ontol, a siran na di siran kasalimbotan"
        },
        {
            "chapter": 10,
            "verse": 48,
            "text": "Na gi-i ran Tharo-on: A anda dun angkai a diyandi,_ o sukano na Mumamata-an kano"
        },
        {
            "chapter": 10,
            "verse": 49,
            "text": "Tharowangka: A da-a Mipapa-ar Akun a ruk o ginawa Ko a kabinasa, a go da-a ompiya inonta sa kabaya o Allah. Adun a ruk o oman i pagtao a ta-alik: Na igira a miyakaoma so ta-alik kiran, na di ran khisundod sa isa ka oras, go di iran khakutung"
        },
        {
            "chapter": 10,
            "verse": 50,
            "text": "Tharowangka: Aiguda iyo, amai ka makatalingoma rukano so siksa Iyan ko gagawi-i, o di na daondao,_antona-a pun i punggaga-anan non o manga rarata i ongar"
        },
        {
            "chapter": 10,
            "verse": 51,
            "text": "Ino a sa oriyan niyan na igiraa miyakatana (so siksa) na Pharatiyaya-an niyo bo? Ino a imanto bo (i Kapharatiyaya niyo) a Sabunar a giyaya so puphagalo kalokan niyo"
        },
        {
            "chapter": 10,
            "verse": 52,
            "text": "Oriyan niyan na Tharo-on ko siran a da Pamagin on tolan: Taami niyo so siksa a tatap! Da-a imbalas rukano a rowar ko Pinggalubuk iyo"
        },
        {
            "chapter": 10,
            "verse": 53,
            "text": "Na pakiphanothol iran Ruka: Ino bunar Sukaniyan? Tharowangka: Owai! Ibut ko Kadnan Ko! Ka Mata-an naya a titho a bunar! Na di niyo dun khapalagoyan"
        },
        {
            "chapter": 10,
            "verse": 54,
            "text": "Na Opama ka Mata-an! A ruk o oman i isa ginawa a da Pagin ontolan, so nganin a shisi-i ko Lopa (langon) na Mata-an a iya-on niyan noto sa ginawa niyan: Na misolun niran so kasundit ko masa a kasandungi ran ko siksa: Na Makokom siran sa ontol, a siran na di siran Kasalimbotan"
        },
        {
            "chapter": 10,
            "verse": 55,
            "text": "Ba di Mata-an! a ruk o Allah so nganin a shisi-i ko manga Lagit a go so Lopa? Ba di Mata-an! A so diyandi o Allah na bunar? Na ogaid na so kadakulan kiran na di iran katawan"
        },
        {
            "chapter": 10,
            "verse": 56,
            "text": "Sukaniyan ı Puphangoyag go pushabap ko KĶapatai, go ron kano phakandoda"
        },
        {
            "chapter": 10,
            "verse": 57,
            "text": "Hai manga Manosiya! Sabunar a adun a miyakaoma rukano a thoma a pho-on ko Kadnan niyo, go bolong ko nganin a shisi-i ko manga rarub, go Torowan go Limo ko Miyamaratiyaya (a giya Qur-an naya)"
        },
        {
            "chapter": 10,
            "verse": 58,
            "text": "Tharowangka: A sabap ko Gagao o Allah, go sabap ko Limo Iyan, na sabap ro-o na pakapipiyaa iran a ginawa iran: Ka giyoto i tomo a di so puphanimo-on niran"
        },
        {
            "chapter": 10,
            "verse": 59,
            "text": "Tharowangka: Aiguda iyo ko Initoron rukano o Allah a Pagupur? Na biyaloi niyo to a Haram go Halal. Tharowangka: Ba rukano ini Sogo o Allah, antawa-a phagangkobun niyo so Allah"
        },
        {
            "chapter": 10,
            "verse": 60,
            "text": "Na antona-a i arangan o siran a iphagangkob iran ko Allah so kabokhag (ko khabolosan niran), ko Alongan a Qiyamah? Mata-an! A so Allah na titho a mala i Gagao ko manga Manosiya, na ogaid na so kadakulan kiran na di siran Phanalamat"
        },
        {
            "chapter": 10,
            "verse": 61,
            "text": "Na da-a khatagowan Ruka a butad, go da-a Kaphangadian Ka ko Qur-an,_go da-a Mapunggalubuk iyo a galubuk,_a ba di Sukamıi i manga saksi Rukano ko masa a gii niyo ron Ķinggolalanun. Na da-a makaphagma ko Kadnan Ka a timbang bo o kolpong si-i ko Lopa go si-i ko Langit; go da-a maito a di giyoto go da-a mala, a ba di matatago ko (Laok Makpol a) Kitab amapayag"
        },
        {
            "chapter": 10,
            "verse": 62,
            "text": "Tanodan ka Mata-an! A so manga tabanga o Allah na da-a pangandam iran, go di siran makamboko (ko Alongan a Maori)"
        },
        {
            "chapter": 10,
            "verse": 63,
            "text": "Siran na Miyamaratiyaya go Miyamananggila"
        },
        {
            "chapter": 10,
            "verse": 64,
            "text": "Bagiyan niran so mapiya Tothol, ko Kaoyagoyag ko doniya go so Akhirat: Di khasambiyan so manga Katharo o Allah. Giyoto man na Sukaniyan so Da-ag a mala"
        },
        {
            "chapter": 10,
            "verse": 65,
            "text": "Na o ba Ka Mapakamboko o Katharo iran: Mata-an! A so Munang na ruk o Allah langon: Sukaniyan so Puphakanug, a Mata-o"
        },
        {
            "chapter": 10,
            "verse": 66,
            "text": "Tanodan ka Mata-an! A ruk o Allah so shisi-i ko manga Langit go so shisi-i ko Lopa. Na da ko Phagonotan o siran a Puphanongganoi siran sa salakao ko Allah o ba manga sakotowa (o Allah); da-a Phagonotan niran a rowar ko arangan, ka ba siran ndun di-i pangusar"
        },
        {
            "chapter": 10,
            "verse": 67,
            "text": "Sukaniyan so Miyadun rukano ko Gagawi-i, ka-an kano ron puphakadukha, go so Daondao a puphakabugai sa Maliwanag. Mata-an! A adun a matatago ro-o man a titho a manga Tanda ko pagtao a Puphamamakinug siran"
        },
        {
            "chapter": 10,
            "verse": 68,
            "text": "Pitharo iran: A kominowa so Allah sa Wata Iyan! Soti Sukaniyan! Sukaniyan na da-a Mapukhuno Niyan! Ruk Iyan so shisi-i ko manga Langit go so shisi-i ko Lopa! Da-a karina niyo saya! Ino niyo gi-i Tharowa makapantag ko Allah so di niyo katawan"
        },
        {
            "chapter": 10,
            "verse": 69,
            "text": "Tharowangka: A Mata-an! A siran a iphagangkob iran ko Allah so kabokhag na di siran makasulang sa Maliwanag"
        },
        {
            "chapter": 10,
            "verse": 70,
            "text": "Matag sagad so Kapuphaginutao iran ko doniya!_ Oriyan niyan, na si-i siran Rukami phakandod. Na oriyan niyan na pakita-aman Namı kiran so siksa a sangat sabap ko Kiya-ongkir iran"
        },
        {
            "chapter": 10,
            "verse": 71,
            "text": "Na Pangadi-ingka kiran (Ya Muhammad) so Totholan ko Nuh. Gowani na Pitharo Iyan ko pagtao Niyan: Hai pagtao Akun! O ba rukano mipupunud so katatago Akun rukano go so Kapuphakitadumi Akun (rukano) ko manga Ayat o Allah, na so bo so Allah i Siyarigan Ko. Na tu-khusa niyo i Punggolaola-an niyo rakhus o Ipuphamanakoto niyo, oriyan niyan na di kakundongan rukano so Punggolaola-an niyo; na oriyan niyan na dansalun niyo Rakun, sa di niyo Rakun ndun tha-alika"
        },
        {
            "chapter": 10,
            "verse": 72,
            "text": "Na o talikhod kano, na da-a piyanguni Yakun rukano a sokai: Da-a sokai Akun inonta so shisi-i ko Allah, na ini Sogo Rakun a kabaloi Yakun a pud ko Mimbabay orantang (ko Allah)"
        },
        {
            "chapter": 10,
            "verse": 73,
            "text": "Na piyakambokhag iran Sukaniyan, na siyabut Ami Sukaniyan, a go so manga pud Iyan ko Kapal, go biyaloi Ami Siran a miyamakasambi (ko Lopa), na inulud Ami so siran a Piyakambokhag iran so manga Ayat Ami. Na Pamimikiranangka so miyambutad o kiya-akiran ko Piyamaka-iktiyar (a da dun Paratiyaya)"
        },
        {
            "chapter": 10,
            "verse": 74,
            "text": "Oriyan niyan na Siyogowan Ami ko kiya-ipos Iyan sa manga Sogo so pagtao iran: Na mini oma Iran kiran so manga rarayag a karina, na da iran ndun Paratiyaya a so Piyakambokhag iran gowani. Lagid aya a Kaputhotopi Ami ko manga poso o manga Malawani"
        },
        {
            "chapter": 10,
            "verse": 75,
            "text": "Oriyan niyan na Siyogo Ami ko kiya-ipos iran so Musa a go so Haron ko Pir-aon a go so manga Olowan ko pagtao niyan rakhus o manga Tanda Ami. Na ba siran ndun Mimaratabat: Go miyabaloi siran a pagtao a manga Baradosa"
        },
        {
            "chapter": 10,
            "verse": 76,
            "text": "Na kagiya a makaoma kiran so bunar a pho-on ko Hadapan Nami, na Pitharo iran: Mata-an naya! A titho a Balik: Mata a mapayag"
        },
        {
            "chapter": 10,
            "verse": 77,
            "text": "Pitharo o Musa: Ino niyo gi-i Tharowa ko bunar ko wakto a kiyapakaoma niyan rukano (i Balik Mata)? Ino Balik Mata ini? Na di phakasulang sa Maliwanag so manga Balik Mata"
        },
        {
            "chapter": 10,
            "verse": 78,
            "text": "Pitharo iran: Ba aya Kiyapakatalingomangka rukami na phakiawa-an Ka rukami so kupit a miyato-on nami ron so manga lokus ami, go a niyo makowa a dowa so kapa-ar ko Lopa? Na di Ami Sukano Pharatiyaya-an"
        },
        {
            "chapter": 10,
            "verse": 79,
            "text": "Na Pitharo o Pir-aon: A wita niyo rakun so langowan o Balik Mata a mapasang"
        },
        {
            "chapter": 10,
            "verse": 80,
            "text": "Na kagiya a makaoma so manga Balik Mata, na Pitharo kiran o Musa: Ithogun niyo i Ipagithog iyo"
        },
        {
            "chapter": 10,
            "verse": 81,
            "text": "Na kagiya a Mithog siran, na Pitharo o Musa: A so Minitalingoma niyo na Balik Mata: Mata-an! A so Allah na Phurata-an Niyan ndun noto: Mata-an! A so Allah na di Niyan pakaphamutusun so galubuk o Puphamaminasa"
        },
        {
            "chapter": 10,
            "verse": 82,
            "text": "Na thanton o Allah so bunar sabap ko manga Katharo Iyan, apiya miyagowad so manga rarata i ongar"
        },
        {
            "chapter": 10,
            "verse": 83,
            "text": "Na da-a Miyamaratiyaya ko Musa a rowar ko Moriyatao a sabala ko pagtao (o Pir-aon), makapantag sa kaluk ko Pir-aon a go so manga Nakoda kiran, sa ba niyan siran Pangarasi-i; na Mata-an! A so Pir-aon na titho a mangangarasi ko Lopa, go Mata-an! A sukaniyan na pud dun ko manga Malawani"
        },
        {
            "chapter": 10,
            "verse": 84,
            "text": "Na Pitharo o Musa: Hai pagtao Akun! O sukano na Piyaratiyaya niyo so Allah, na sukaniyan bo i sarigi niyo o sukano na Mbabayorantang kano"
        },
        {
            "chapter": 10,
            "verse": 85,
            "text": "Na Pitharo iran: A so Allah i siyariga Nami. Kadnan Nami! Di Kamingka mbaloya a Pangangarasiyan o pagtao a manga Darowaka"
        },
        {
            "chapter": 10,
            "verse": 86,
            "text": "Go sabap ko Limo o Ka na Pokasa Kamingka ko pagtao a Miyamangongkıir"
        },
        {
            "chapter": 10,
            "verse": 87,
            "text": "Na ini Ilaham Ami ko Musa a go so Pagari Niyan: A Mba-al Kano sa ruk o pagtao niyo sa manga Walai sa Missir, go tagowi Niyo so manga Walai Niyo sa gi-1 Shambayangan, go Pamayandugun Niyo so Sambayang: Na Puphamanotholingka sa mapiya so Miyamaratiyaya"
        },
        {
            "chapter": 10,
            "verse": 88,
            "text": "Na Pitharo o Musa: Kadnan Nami! Mata-an! A Suka na bigan Ka so Pir-aon go so manga Olowan ko pagtao niyan sa Parahiyasan go manga tamok ko KĶKaoyagoyag ko doniya, Kadnan Nami! Kagiya a mapuphakasilai ran (so manga Manosiya) pho-on ko lalan Ka; Kadnan Namı! Na Ilangangka so manga tamok iran, go Pakatugasangka so manga poso iran, ka di siran Pharatiyaya taman sa di iran kasandungan so siksa a Malipudus"
        },
        {
            "chapter": 10,
            "verse": 89,
            "text": "Pitharo (o Allah): A Sabunar a tiyarima so Panguni Niyo a Dowa! Na Paginontolan Kano, go di Niyo khuduga so lalan o siran a da-a manga mulung iran"
        },
        {
            "chapter": 10,
            "verse": 90,
            "text": "Na piyakaripag Ami so manga Moriyatao o Israil ko Kalodan: Na siyaloba siran o Pir-aon a go so manga tantara iyan sa kapangakowala a go kapangarasi; taman, sa kagiya a raotun sukaniyan o kalud, na Miyatharo iyan: A Piyaratiyaya ko a Mata-an naya! A da-a Tohan a inonta so Piyaratiyaya Sukaniyan o manga Moriyatao o Israil: Go Sakun na pud ko Mimbabayorantang (ko Allah)"
        },
        {
            "chapter": 10,
            "verse": 91,
            "text": "(Pitharo- on:) Ino a imanto bo (i Kapharatiyayangka)!_A Sabunar a somiyangka ka gowani? go miyabaloi ka a pud ko miyamaminasa"
        },
        {
            "chapter": 10,
            "verse": 92,
            "text": "Na sa alongan nai na shabutun Nami suka sa sobo so lawas ka, ka-angka mabaloi a Tanda a tao o phakasalono ruka! Na Mata-an! A Madakul ko manga Manosiya a so manga Tanda Ami na titho a pakalilipatan niran"
        },
        {
            "chapter": 10,
            "verse": 93,
            "text": "Na Sabunsabunar a Piyakapagingud Ami so manga Moriyatao o Israil ko Phagingudan a mapiya, go Riniskhiyan Nami siran sa manga pipiya: Na da siran shoransorang taman ko kiyapakaoma kiran o Kata-o. Mata-an! A so Kadnan Ka na Khokomun Niyan siran sa Alongan a Qiyamah ko da iran pagayonayoni"
        },
        {
            "chapter": 10,
            "verse": 94,
            "text": "Na o ba Ka shasangka ko Initoron Nami Ruka (Ya Muhammad), na Isha-ingka so Puphamangadi ko KĶitab a miya-ona an Ka: Sabunsabunar a miyakaoma Ruka so bunar a pho-on ko Kadnan Ka: Na o ba Ka mabaloi a pud ko pukhakadowadowa-an"
        },
        {
            "chapter": 10,
            "verse": 95,
            "text": "Go o ba Ka mabaloi a pud ko siran a Piyakambokhag iran so manga Ayat o Allah, ka mabaloi Ka a pud ko miyangalologi"
        },
        {
            "chapter": 10,
            "verse": 96,
            "text": "Mata-an! A siran a miyatangkud kiran so Katharo o Kadnan Ka na di siran Pharatiyaya"
        },
        {
            "chapter": 10,
            "verse": 97,
            "text": "Apiya pun makaoma kiran so langowan o Tanda, taman sa di iran kasandungan so siksa a Malipudus"
        },
        {
            "chapter": 10,
            "verse": 98,
            "text": "Na ino a da-a Miya-adun a Phagingud a Miyaratiyaya, (ko kiya-ilaya iran ko siksa),- na Miyakanggai ron a gona so Paratiyaya niyan,- a rowar ko pagtao o Yunus? Na kagiya a Maratiyaya siran, na piyokas Ami kiran so siksa a kapakarondan ko Kaoyagoyag ko doniya, na Piyakasawit Ami siran koKapaginutao taman ko wakto (o Kapataıi)"
        },
        {
            "chapter": 10,
            "verse": 99,
            "text": "Na o kabaya o Kadnan Ka, na Mata-an a Makaparatiyaya so tao ko Lopa, Sa tanan siran langon! Bangka khatugul so manga Manosiya, taman sa mabaloi siran a Miyamaratiyaya"
        },
        {
            "chapter": 10,
            "verse": 100,
            "text": "Na di pa-aran o Baraniyawa so Kapakaparatiyaya niyan, inonta o sabap sa Idin o Allah, na ishunggai Niyan so siksa ko siran a da-a manga sabot iran"
        },
        {
            "chapter": 10,
            "verse": 101,
            "text": "Tharowangka: A pamimikirana niyo so matatago ko manga Langit a go so Lopa; na di phakanggai a gona so manga Ayat go so Puphamaka-iktiyar ko pagtao a di Phamaratiyaya"
        },
        {
            "chapter": 10,
            "verse": 102,
            "text": "Na ba-adun a punaya-on niran a rowar ko lagid o manga gawi-i O siran a miyanga-i ipos ko miya-ona a niran? Tharowangka: A nanayao kano: Ka Mata-an! A Sakun na pud iyo a pud ko Khinanayao"
        },
        {
            "chapter": 10,
            "verse": 103,
            "text": "Oriyan niyan na Pushabutun Nami so manga Sogo Ami a go so Miyamaratiyaya: Lagid aya a kabunar Rukami a kasabuta Mi ko Miyamaratiyaya"
        },
        {
            "chapter": 10,
            "verse": 104,
            "text": "Tharowangka: Hai manga Manosiya! O ba kano shasangka ko okit Akun, na Diyakun Pushowasowatun so gi-i niyo Showasowatun, a salakao ko Allah! Na ogaid na aya Pushowasowatun Ko na so Allah_a so Puthangan ko manga Niyawa niyo: Go ini Sogo Rakun a mabaloi Ako a pud ko Miyamaratiyaya"
        },
        {
            "chapter": 10,
            "verse": 105,
            "text": "Go (Pitharo Rakun a:) Paka-antapangka so Hadap Ka ko okit a maka-o ontol, go di Ka thapi ko manga Pananakoto"
        },
        {
            "chapter": 10,
            "verse": 106,
            "text": "Go Dingka Phanongganoya, a salakao ko Allah so di Ruka Phakaompiya go di Ruka Phakabinasa: Na Onggolaola-angka, na Mata-an! A Suka sa maoto na pud ko manga Darowaka"
        },
        {
            "chapter": 10,
            "verse": 107,
            "text": "Na o Sogati Ka o Allah sa morala, na da-a phakapokason a rowar Rukaniyan: Na o Paka-antapi Ka Niyan sa mapiya, na da-a phakarun ko Gagao Niyan: Ishogat Iyan noto ko tao a kabaya Iyan ko manga Oripun Niyan. Na Sukaniyan so Manapi, a Makalimo-on"
        },
        {
            "chapter": 10,
            "verse": 108,
            "text": "Tharowangka: Hai manga Manosiya! Sabunar a miyakaoma rukano so bunar a pho-on ko Kadnan niyo! Na sadun sa tao a komudug ko ontol, na Khatoro sa ruk bo o ginawa niyan; na sadun sa tao a somilai, na phakasilai sa si-i bo phakatana rukaniyan: Na kuna a ba kano Rakun paki-a akon"
        },
        {
            "chapter": 10,
            "verse": 109,
            "text": "Na Onotingka so Iphagilaham Ruka, go Phantang Ka, taman sa Komokom so Allah: Ka Sukaniyan i Taralbi a mapiya ko manga Kokoman"
        },
        {
            "chapter": 11,
            "verse": 1,
            "text": "Si-i1 ko ngaran o Allah, a Masalinggagao, a Makalimo-on. 1. Alif Lam Ra. So Allah i Matao ko paka-a antapan Niyan non. (Giya-i na) Kitab a Pimbaibaitan so manga Ayaton, oriyan niyan na Piyagosai a pho-on ko Hadapan o (Allah a) Maongangun, a Kaip"
        },
        {
            "chapter": 11,
            "verse": 2,
            "text": "Sa da-a Pushowasowata niyo a inonta so Allah. Mata-an! A Sakun napho-on Rukaniyan a Puphamaka-iktiyar rukano go Puphamanothol sa mapiya"
        },
        {
            "chapter": 11,
            "verse": 3,
            "text": "Go Panguni kano sa Ma-ap ko Kadnan niyo, oriyan niyan na Thaobat kano si-ı Rukaniyan; ka Pakasawitun kano Niyan sa Kapaginutao a mapiya, taman ko ta-alik a miyapunto, go imbugai Niyan ko oman i adun a milulubi niyan so milulubi niyan! Na o talikhod kano, na Mata-an! a Sakun na ikhaluk Akun sukano ko siksa ko Alongan a mala (a so Alongan a Qiyamah)"
        },
        {
            "chapter": 11,
            "verse": 4,
            "text": "Si-i ko Allah so khandodan niyo, na Sukaniyan si-i ko langowan taman na Gaos Iyan"
        },
        {
            "chapter": 11,
            "verse": 5,
            "text": "Tanodan! Ka Mata-an! A siran na pagu-unusun niran ko manga rarub iran, ka puphaguma-an niran non; Tanodan! Ka so wakto a kishasalikombongun niran ko manga Nditarun niran, na katawan (o Allah) so isosolun niran, go so papayagun niran: Mata-an! A Sukaniyan na katawan Niyan so shisi-i ko manga rarub"
        },
        {
            "chapter": 11,
            "verse": 6,
            "text": "Na da-a Baraniyawa ko Lopa a ba di Atastanggongan o Allah so pagupuron: Go katawan Niyan so khatarugan niyan go so Kapumbutadan niyan: Tanan matatago ko (Lauh Mahful a) Kitab a mapayag"
        },
        {
            "chapter": 11,
            "verse": 7,
            "text": "Go Sukaniyan so Miyadun ko manga Langit a go so Lopa si-i ko miyakanum gawi-i a matatago so Aras Iyan ko liyawao o ig- ka Thupungan kano Niyan, o antawa-a rukano i lubi a mapiya i galubuk. Na Ibut o Tharowangka: A Mataan! A sukano na Pagoyagun kano ko oriyan o Kapatai, na Putharo-on ndun o siran a da Pamaratiyaya: A da ko ungkai inonta na Balik Mata a mapayag"
        },
        {
            "chapter": 11,
            "verse": 8,
            "text": "Na Mata-an a o sundodun Nami kiran so siksa taman ko manga wakto a mapupunto, na Putharoon niran ndun: A antona-a i maka-u urunon? Tanodan, ka so Alongan a kapakatalingoma niyan kiran, na di kiran ndun mikisar, go kalikopan siran o piyamagompat iran (a siksa)"
        },
        {
            "chapter": 11,
            "verse": 9,
            "text": "Go Mata-an a o pakata-ama Mi so Manosiya sa pho-on Rukami a Limo, oriyan niyan na gamitun Nami ron, na Mata-an naya! A kada-an ndun sa panginam, a makala a Ka-o ongkir iran"
        },
        {
            "chapter": 11,
            "verse": 10,
            "text": "Go Mata-an a o pakata-ama Mi sukaniyan sa Limo ko oriyan o morala a miyakasogaton, na Mataan a Tharo-on niyan ndun: A miyada rakun so manga rarata: Mata-an naya! A shonor dun a Mangangandag"
        },
        {
            "chapter": 11,
            "verse": 11,
            "text": "Inonta so siran a Miphapantang, go Pinggalubuk iran so manga pipiya; siran man na adun a bagiyan niran a Ma-ap, go balas a mala"
        },
        {
            "chapter": 11,
            "verse": 12,
            "text": "Na masikun a mibagak Ka so saba-ad ko Iphagilaham Ruka, go kasabapan Sukaniyan a igagut a Rarub Ka sa gi-i ran Katharowa: Sa ino a da-a Initoronon a Kakawasa-an, o di na miyakaoma a pud Iyan a Malaikat? (Pitharo o Allah:) Suka na matag Puphamaka-iktiyar! Na so Allah i somisiyap ko langon taman"
        },
        {
            "chapter": 11,
            "verse": 13,
            "text": "Ino iran gi-1 Tharowa: I Pimbaba-as aya (o Muhammad); Tharowangka: Na bugai kano sa sapolo a manga Surah a lagid Iyan a pimbaba-as, go Panongganoi kano (sa Makatabang rukano) sa sadun sa khagaga niyo, a salakao ko Allah!_O sukano i manga bunar"
        },
        {
            "chapter": 11,
            "verse": 14,
            "text": "Na amai ka di Kano iran masumbag, na tangkuda niyo a aya bo a Kinitoron Niyan na si-i ko Kata-o o Allah, go Mata-an naya a da-a Tohan a inonta Sukaniyan! Na ino sukano Mimbayorantang kano (ko Allah)"
        },
        {
            "chapter": 11,
            "verse": 15,
            "text": "Sadun sa kabaya iran so kaoyagoyag ko doniya, go so Parahiyasan non,_na ithoman Nami kiran sa tarotop so (balas o) manga galubuk iran (sa doniya),_a siran na da-a mako-rang kiran non ro-o (sa doniya)"
        },
        {
            "chapter": 11,
            "verse": 16,
            "text": "Siran man so da-a bagiyan niran sa Akhirat a rowar ko apoi: Na miya-ilang so Pingolaola iran ro-o (sa Akhirat), go miyalaklak soPinggalubuk iran"
        },
        {
            "chapter": 11,
            "verse": 17,
            "text": "Ba (niyan lagid) so tao amithakna ko marayag a Karina a pho-on ko Kadnan niyan, go Putondogun Sukaniyan o saksi a phoon ko Allah, go si-i ko miyaona anNiyan so Kitab o Musa, a ladiyawan go Limo? Siran man i Mapaparatiyaya-on; na sadun sa Mongkiron ko pishagorompong,_na so Naraka i khabolosan niyan. Na o ba Ka on katagowi sa anganangan: Mataan! A Sukaniyan so bunar a pho-on ko Kadnan Ka: Na ogaid na so kadakulan ko manga Manosiya na di siran Pharatiyaya"
        },
        {
            "chapter": 11,
            "verse": 18,
            "text": "Na ba-adun a lawan a Darowaka ko tao a inangkob iyan so Allah sa kabokhag? Siran man na pagowitun siran ko Kadnan niran, go Tharo-on o manga saksi: A siran naya so miyamamokhag makapantag ko Kadnan niran! Tanodan! Ka so Morka o Allah na ithomparak ko manga Darowaka"
        },
        {
            "chapter": 11,
            "verse": 19,
            "text": "Siran na puphangalang siran ko lalan o Allah go phuloloba-an niran non a kabukhog iyan: Go siran na o Ongkirun niran so Akhirat"
        },
        {
            "chapter": 11,
            "verse": 20,
            "text": "Siran man na da iran kapalagowi (so siksa) ko Lopa, go da-a bagiyan niran a salakao ko Allah a manga Panarigan! Puthakutakupun kiran so siksa! Da iran gaga-a so Kapamamakinug, go da siran pangilailai"
        },
        {
            "chapter": 11,
            "verse": 21,
            "text": "Siran man so liyogi ran so manga ginawa iran: Go diyorat siran o Pimbaba-as iran a kabokhag"
        },
        {
            "chapter": 11,
            "verse": 22,
            "text": "Matatangkud a Mata-an! A siran si-i ko Akhirat na siran so manga logi"
        },
        {
            "chapter": 11,
            "verse": 23,
            "text": "Mata-an! A so siran a Miyamaratiyaya go Pinggalubuk iran so manga pipiya, go Mishalimbotawan siran ko Kadnan niran,-na siran mani manga tao ko Sorga,, sa ron siran non ndun makakakal"
        },
        {
            "chapter": 11,
            "verse": 24,
            "text": "Aya ibarat o dowa lompok na lagid o bota a go bungul, go so Puphakailai a go Puphakanug. Ba magishan a dowaya sa ibarat? Ino kano di Phananadum"
        },
        {
            "chapter": 11,
            "verse": 25,
            "text": "Na Sabunsabunar a Siyogo Ami so Nuh ko pagtao Niyan (sa Pitharo Iyan a:) Mata-an! A Sakun na Puphamaka-iktiyar rukano a mapayag"
        },
        {
            "chapter": 11,
            "verse": 26,
            "text": "Sa da-a Pushowasowata niyo inonta so Allah: Mata-an! A Sakun na ikhaluk Akun sukano ko siksa ko Alongan a masakit"
        },
        {
            "chapter": 11,
            "verse": 27,
            "text": "Na Pitharo o manga Nakoda a so siran a da Pamaratiyaya ko pagtao Niyan: A da-a kapukhailayami Ruka a rowar sa Manosiya a lagid ami: Go da-a pukhailai amı Ruka a Miyonot Ruka a rowar ko siran a Pukhakalaklak rukami, a mababao i pamikiran: Go da-a pukhailai ami a mibibinta Iyo rukami: Kuna, ka arangan nami Rukano na manga bokhag"
        },
        {
            "chapter": 11,
            "verse": 28,
            "text": "Pitharo (o Nuh): Hai pagtao Akun! Aiguda iyo o Sakun na thatakna ko marayag a karina a phoon ko Kadnan Ko, go bigan Nako Niyan sa Limo a pho-on ko Hadapan Niyan, na kiyalimungan rukano? Na ba Ami rukano aya mitugul a sukano na ikagogowad iyo aya"
        },
        {
            "chapter": 11,
            "verse": 29,
            "text": "Na Hai pagtao Akun! Da-a phangunin Ko rukano saya a tamok: Da-a balas Rakun a rowar ko shishi-i ko Allah: Na di Akun boga-on so siran a Miyamaratiyaya, Mata-an! A siran na Mipumbaratumowa iran so Kadnan Niran, _na ogaid na pukhailai Akun sukano a pagtao a da-a manga mulung iyo"
        },
        {
            "chapter": 11,
            "verse": 30,
            "text": "Na Hai pagtao Akun! Antawa-a i makatabang Rakun ko Allaho bogawa Ko siran? Ba kano di Phananadum"
        },
        {
            "chapter": 11,
            "verse": 31,
            "text": "Na di Akun rukano Putharoon: I shisi-i Rakun so manga Kakawasa-an o Allah, go di Akun katawan so Migagaib, go di Akun Putharo-on: I Mata-an! A Sakun na Malaikat. Go di Akun Putharoon ko siran a di itutumbo o manga mata niyo i ba da dun a imbugai kiran o Allah a mapiya: So Allah iMata-o ko shisi-i1 Ko manga ginawa iran: Mata-an! A Sakun na o sowa-a koto, na khapud Ako dun ko manga Darowaka"
        },
        {
            "chapter": 11,
            "verse": 32,
            "text": "Pitharo iran: Hai Nuh! Sabunar a piyamawal Ka Mingka, na piyakadakul Ka a Kapuphamawalangka rukami: na talingoman-an Ka rukami so ipuphangangaluk Ka rukami (a siksa), o Suka na pud ko manga Bunar"
        },
        {
            "chapter": 11,
            "verse": 33,
            "text": "Pitharo Iyan: A aya bo a phakabugai rukano ron na so Allah o kabaya Iyan: Na di niyo dun kapalagoyan"
        },
        {
            "chapter": 11,
            "verse": 34,
            "text": "Na di rukano phakaompiya so thoma Ko, apiya kabaya Akun a kathoma-i Ko rukano, amai ka so Allah na kabaya Iyan a kadadaga Niyan rukano: Sukaniyan i Kadnan niyo! go Ron kano phakandoda"
        },
        {
            "chapter": 11,
            "verse": 35,
            "text": "Ino iran gi-i Tharowa: I Pimbaba-as Iyan naya? Tharowangka: A o pimbaba-as Akun naya, a si-i Rakun phakatana so dosa Ko! na Sakun na angiyas Ako ko gi-i niyo imbaradosa"
        },
        {
            "chapter": 11,
            "verse": 36,
            "text": "Na ini Ilaham ko Nuh: A Mata-an naya! A da dun a Pharatiyaya ko Pagtaongka, a rowar ko tao a andang a Miyamaratiyaya! Na Dingka Pumboko-on so Pinggolaola iran"
        },
        {
            "chapter": 11,
            "verse": 37,
            "text": "Go Mba-alingka so Kapal, sii ko kailai Ami a go so Ilaham Ami, go Dingka Rakun Pagangaya so makapantag ko siran a Mindadarowaka: Mata-an! a siran na paguludun siran"
        },
        {
            "chapter": 11,
            "verse": 38,
            "text": "Na so Kaphagumba-ali Niyan ko Kapal: Na oman i somagadon ko manga MNakoda ko pagtao Niyan, na pamagurugan niran Sukaniyan. Pitharo Iyan: A apiya Kami niyo puphamagurugi, ka Mata-an! A Sukami na pamagurugan Nami sukano (mambo sa oriyan niyan) a lagid o kapuphamagurugi niyo Rukam"
        },
        {
            "chapter": 11,
            "verse": 39,
            "text": "Na katokawan niyo bo o antawa-a i katalingoma-an a siksa, a pakarondanun niyan, go kaologan sa siksa a tatap"
        },
        {
            "chapter": 11,
            "verse": 40,
            "text": "Taman sa kagiya a makaoma so Sogowan Nami, go piyamangumbowatan a ig so Lopa! Na Pitharo Ami: A Purorangka-on, ko oman i (sadinis sa) ngganapa a dowa (Mama go Babai), go so ta-alok Ruka, inonta so tao a miya-ona on so Katharo, go (Puroranangka-on) so tao a Miyamaratiyaya. Na da-a Miyaratiyaya a pud Iyan, a rowar ko maito"
        },
        {
            "chapter": 11,
            "verse": 41,
            "text": "Na Pīitharo Iyan: A da kano ron, si-i ko ngaran o Allah, so kapukhutas iyan go so kaputharug iyan! Mata-an! A so Kadnan Ko na titho a Manapi, a Makalimo-on"
        },
        {
            "chapter": 11,
            "verse": 42,
            "text": "Na giyoto naipukhutas iyan siran ko manga bagul a lagid o manga Palao, go tiyawag o Nuh so Wata Iyan, a aya butad iyan na tomiyawarang: Hai Ikaritan Ko! Da ka Rukami, go di kathapi ko manga Kapir"
        },
        {
            "chapter": 11,
            "verse": 43,
            "text": "Pitharo (o Wata) Iyan: A si-i ako phagapas ko Palao: Ka Kharun ako niyan ko ig. Pitharo (o Nuh): A da-a khapalihara sa Alongan na-i, ko Sogowan o Allah, inonta so tao a ini Kalimo Iyan!_Na kiyalutan siran o bagul, na miyabaloi a pud ko miyanga-a alud"
        },
        {
            "chapter": 11,
            "verse": 44,
            "text": "Na adun a Mitharo: Sa Hai Lopa! Lamudangka so ig ka, go Hai Kawane! Tarugun ka (so oran)! Na minirat so ig, go Minggolalan so Sogowan, go Miyakadongko (so Kapal) ko Palao a Al-Judi-i, Na adun a Mitharo: Sa kapakawatan (ko Limo) a bagiyan o pagtao a da Pamaginontolan"
        },
        {
            "chapter": 11,
            "verse": 45,
            "text": "Na Miyanguni so Nuh ko Kadnan Niyan, sa Pitharo Iyan: A Kadnan Ko! Mata-an! A so Wata Akun a pud ko ta-alok Rakun! Go Mata-an! A so diyandi-i Ka na bunar, go Suka i taralbi a Maontol ko manga Kokoman"
        },
        {
            "chapter": 11,
            "verse": 46,
            "text": "Pitharo (o Allah): Hai Nuh! Mata-an! A sukaniyan na kuna a ba pud ko ta-alok Ruka: Mata-an naya! A galubuk a di mapiya; na Dingka Rakun Phanguniya so da-a Kata-ongka-on! Mata-an! A Sakun na Puphanguthoma-an Ko Suka, ka o ba Ka mabaloi a pud ko di manga Tata-o"
        },
        {
            "chapter": 11,
            "verse": 47,
            "text": "Pitharo (o Nuh): Kadnan Ko! Mata-an! A Sakun na Mulindong Ako Ruka, sa ba Ko Ruka Mapanguni so da-a Kata-o Ko ron. Na o di Akongka Napi-i, go di Akongka Ipangalimo, na khabaloi ako a pud ko Miyangalologi"
        },
        {
            "chapter": 11,
            "verse": 48,
            "text": "Adun a Mitharo: Sa Hai Nuh! Tupad Ka, sa Kalilintad a pho-on Rukami, go madakul a mapiya a si- Ruka go si-i ko manga pagtao a pud Ka: Na adun a manga pagtao a phakisawitan Nami kiran (so doniya), oriyan niyan na khasogat siran a siksa a Malipudus a phoon Rukami"
        },
        {
            "chapter": 11,
            "verse": 49,
            "text": "Giyaya na pud ko manga Totholan ko Migagaib, A Iphagilaham Ami Ruka: Na Dingkaya katawan, (Ya Muhammad), Suka, go di katawan o Pagtaongka ko ona-an naya. Na Phantangka: Mata-an! A so khabolosan a Da-ag na bagiyan o Khipanananggila"
        },
        {
            "chapter": 11,
            "verse": 50,
            "text": "Go (Siyogo Ami ko) pagtao a Ad, so Pagari ran a Hud, Pitharo Iyan: Hai pagtao Akun! Shimba-a niyo so Allah! Ka da-a Tohan niyo a salakao Rukaniyan, Sukano na ba kano dun di-i pamrak"
        },
        {
            "chapter": 11,
            "verse": 51,
            "text": "Hai pagtao Akun! Di Ako rukano saya mangindakıi balas; daa balas Rakun, inonta so shisi-i ko Miyadun Rakun: Ba da-a manga sabot iyo"
        },
        {
            "chapter": 11,
            "verse": 52,
            "text": "Go Hai pagtao Akun! Panguni kano sa Ma-ap ko Kadnan niyo, oriyan niyan na Thaobat kano si-i Rukaniyan: ka Pakatoronun Niyan rukano so oran a marugus, go omanan kano Niyan sa Bagur a rakhus o Bagur iyo: Na di kano thalikhod, a mbabaradosa kano"
        },
        {
            "chapter": 11,
            "verse": 53,
            "text": "Pitharo iran: Hai Hud! Da-a Miīnitalingomangka rukami a Karına, na di ami ngganatan so manga Katohanan nami, sa sabap bo ko Katharo o Ka! go di ami Suka Pharatiyaya-an"
        },
        {
            "chapter": 11,
            "verse": 54,
            "text": "Da-a isumbag ami a rowar ko kisogatun Ruka o saba-ad ko manga Katohanan nami ko marata. Pitharo Iyan: A Mata-an! A Sakun na shasaksi-in Ko so Allah, na shaksi-i niyo a Mata-an! A Sakun na angiyas Ako ko Ipuphamanakoto niyo"
        },
        {
            "chapter": 11,
            "verse": 55,
            "text": "A salakao Rukaniyan! Na palaya kano Rakun tipo, go di niyo Rakun ndun tha-alika"
        },
        {
            "chapter": 11,
            "verse": 56,
            "text": "Mata-an! A Sakun na Siyarigan Ko so Allah, a Kadnan Ko go Kadnan niyo! Da-a Baraniyawa, a ba di Sukaniyan i Phapa-aron. Mata-an! A so Kadnan ko na si-i ko okit a Maka-o ontol"
        },
        {
            "chapter": 11,
            "verse": 57,
            "text": "Na o talikhod kano, na Sabunar a Minisampai Akun Rukano so ini Sogo Rakun, a pagowitun rukano; na shambi so Kadnan Ko sa pagtao a salakao rukano, go da-a mibinasa niyo Ron a maito bo. Mata-an! A so Kadnan Ko, na so langowan taman na sisiyapun Niyan"
        },
        {
            "chapter": 11,
            "verse": 58,
            "text": "Na kagiya a makaoma so Sogowan Nami, na siyabut Ami so Hud, go so siran a Miyamaratiyaya a pud Iyan, sabap ko Limo a phoon Rukami; go siyabut Ami siran pho-on ko siksa a marugun"
        },
        {
            "chapter": 11,
            "verse": 59,
            "text": "Giyoto man so pagtao a Ad: Inongkir iran so manga Ayat o Kadnan niran; go siyorang iran so manga Sogo Iyan; go Inonotan niran so Sogowan o oman i mangangalandada, a somasangka"
        },
        {
            "chapter": 11,
            "verse": 60,
            "text": "Na tiyondog siran sangkai a doniya a Morka,- go sa Alongan a Qiyamah. Tanodan! Ka Mata-an! A so pagtao a Ad na Inongkir iran so Kadnan niran! Tanodan! Ka kapakawatan (ko limo) a bagiyan o Ad, a pagtao o Hud"
        },
        {
            "chapter": 11,
            "verse": 61,
            "text": "Go (Siyogo Ami) si-i ko pagtao a Samood so Pagari ran a Salih. Pitharo Iyan: Hai pagtao Akun! Shimba-a niyo so Allah: Ka da-a Tohan niyo a salakao Rukaniyan. Sukaniyan i Miyadun rukano phoon ko Lopa, go Piyakapagingud kano niyan non: Na panguni kano Ron sa Ma-ap, go Thaobat kano si-i Rukaniyan: Mata-an! A so Kadnan Ko na marani, a Puphanarima (ko Panguni)"
        },
        {
            "chapter": 11,
            "verse": 62,
            "text": "Pitharo iran: Hai Salih! Sabunar a Miya-adun Ka rukami a Ipuphangangarapan ko ona-an naya! Inongka rukami shaparun a Kapushimba-ami ko Pushimba-an o manga lokus ami? Na Mata-an! A sukami na matatago kami dun ko kashasangka ko Ipundolon Ka rukami, sa mala-a kashangka"
        },
        {
            "chapter": 11,
            "verse": 63,
            "text": "Pitharo Iyan: Hai pagtao Akun! Aiguda iyo o si-i Ako ko marayag a karina a pho-on ko Kadnan Ko, go bigan Nako Niyan sa Limo a pho-on rukaniyan? Na antawa-a 1 Makatabang Rakun ko Allah o soranga Ko Sukaniyan? Na da-a miphagoman niyo Rakun a rowar ko kalogi"
        },
        {
            "chapter": 11,
            "verse": 64,
            "text": "Na Hai pagtao Akun! Kati-i so Onta o Allah a nana-o niyo; na botawani niyo ko Kapuphangangan niyan ko Lopa o Allah, go di niyo ron thumon so marata, ka madansal kano o siksa a marani"
        },
        {
            "chapter": 11,
            "verse": 65,
            "text": "Na Biyono iran noto, na Pitharo (o Salih): A khariyala kano dun ko Ingud iyo sa tulo gawi-i: Giyaya man na diyandi a kuna a ba kabokhag"
        },
        {
            "chapter": 11,
            "verse": 66,
            "text": "Na kagiya a makatalingoma so Sogowan Nami, na siyabut Ami so Salih, go so siran a Miyamaratiyaya a pud Iyan, a mini-sabap ko Limo a pho-on Rukamı, go (siıyabut Ami siran) ko Kahina-an ko Alongan noto. Mata-an! A so Kadnan Ka na Sukaniyan so Mabagur, a Domada-ag"
        },
        {
            "chapter": 11,
            "verse": 67,
            "text": "Na Miyadansal so siran a da Pamagıinontolan a lalis, na kiyapitaan siran ko manga Ingud iran a miyamangundur"
        },
        {
            "chapter": 11,
            "verse": 68,
            "text": "Lagid o ba siran ro-o da Maadun. Tanodan! Ka Mata-an! A so pagtao a Samood na Inongkir iran so Kadnan niran! Tanodan! Ka kapakawatan (ko Limo) a bagiyan o pagtao a Samood"
        },
        {
            "chapter": 11,
            "verse": 69,
            "text": "Na Sabunsabunar a minioma o manga Sogo Ami (a manga Malaikat) ko Ibrahim so Tothol a mapiya. Na Mitharo siran: Sa Salaam! Shimbag Iyan, a Salaam! Na da mathai na mini-o ma Niyan a maito a Sapi a iniyao"
        },
        {
            "chapter": 11,
            "verse": 70,
            "text": "Na kagiya mailai Niyan a di oto khawa-an o manga Lima Iran, na miyasawang Kiran, go kiya-akinan Kiran sa kaluk. Pitharo Iran: A di Ka khawan: Ka Mata-an! A Sukami na Siyogo Kami ko pagtao o Lut (ka mbinasa-an Nami siran)"
        },
        {
            "chapter": 11,
            "verse": 71,
            "text": "Na si Karoma Niyan a tomitindug, na miyakakhala: Na Piyanothol Ami ron (a Ipumbawata Iyan) so Ishaq, go si-i ko oriyan o Ishaq, so Yaqoub"
        },
        {
            "chapter": 11,
            "verse": 72,
            "text": "Pitharo Iyan: Ah phamumusa Ta! Arati Pumbawata Ako, a Miyalokus Ako, go giya Karoma Ko wai na miyakatowa? Mata-an! A giya-i titho a shai a pakamumusa"
        },
        {
            "chapter": 11,
            "verse": 73,
            "text": "Pitharo Iran: A ino Ka phamumusa ko Sogowan o Allah? So Limo o Allah go so manga Gagao Niyan na si-i Rukano a manga tao ko Walai (o Ibrahim)! Mata-an! A so Allah i Kiyapatotan ko Podi, a Maginawa"
        },
        {
            "chapter": 11,
            "verse": 74,
            "text": "Na kagiya a mada ko Ibrahim so pangandam go Miyakaomaon so Tothol a mapiya, na gi-i Rukami Makindaowa makapantag ko pagtao o Lut"
        },
        {
            "chapter": 11,
            "verse": 75,
            "text": "Mata-an! A so Ibrahim na titho a matigur, a lalayon makapuphaga-inao, a mu-undod (ko Allah)"
        },
        {
            "chapter": 11,
            "verse": 76,
            "text": "Pitharo (o manga Malaikat): Hai Ibrahim! Talikhodingka dun na-i; Mata-an naya! A Sabunar a miyakaoma so Sogowan o Kadnan Ka: Go Mata-an! A siran na adun a Makatatalingoma kiran a siksa a di khindod"
        },
        {
            "chapter": 11,
            "verse": 77,
            "text": "Na kagiya a makaoma, so manga Sogo Ami ko Lut, na Miyakandamar sa sabap Kiran, go inigagut Siran a rarub Iyan. Na Miyatharo Iyan: A giya-i na gawi-i a marugun"
        },
        {
            "chapter": 11,
            "verse": 78,
            "text": "Na Miyakaoma-on so pagtao Niyan a puphamagarabaya siran non somong, a gowani na aya butad iran na gi-i siran nggolaola sa manga rarata. Pitharo Iyan: Hai pagtao | Akun! Kataya so manga Wata Akun a manga Babai (na Pamangaroma kano Kiran): Siran na Soti rukano! Na kalukun niyo so Allah, go di Ako niyo ndiyamana si-i ko manga Banto Akun! Ba da-a pud rukano a Mama a phakapando"
        },
        {
            "chapter": 11,
            "verse": 79,
            "text": "Pitharo iran: A Sabunsabunar a katawan Ka a da-a kabaya ami ko manga Wata a Ka a manga Babai: Go Mata-an! A Suka na katawan Ka dun so kabaya ami"
        },
        {
            "chapter": 11,
            "verse": 80,
            "text": "Pitharo Iyan: A o adun a Bagur Akun a khi-ato Akun rukano, o di na adun a kharunda-an Ko a Mabagur a tanto (na runun Ko sukano)"
        },
        {
            "chapter": 11,
            "verse": 81,
            "text": "Miyatharo (o manga Malaikat): Hai Lut! Mata-an! A Sukami na manga Sogo o Kadnan Ka! Da dun a khisampai ran Ruka (a kabinasa)! Na pangulumun Ka lomalakao so Ta-alok Ruka, si-i ko sabaad ko kagagawi-i, na da-a ndingil rukano a isa bo: Inonta so Karomangka: Mata-an naya! A khisogaton so khisogat kiran (a siksa). Mata-an! A aya diyandi kiran na so kapipita: Ba di marani so kapipita"
        },
        {
            "chapter": 11,
            "verse": 82,
            "text": "Na kagiya a makaoma so Sogowan Nami, na biyaloi Ami so liyawao (o manga Ingud iran) a miyadidalum, go piyakaoranan Nami sa Ator a pho-on ko lipao a miyakomba, a piyakathondotondog"
        },
        {
            "chapter": 11,
            "verse": 83,
            "text": "Toto-osan si-i ko Kadnan Ka: Na kuna a ba aya mawatan ko manga Darowaka"
        },
        {
            "chapter": 11,
            "verse": 84,
            "text": "Go (Siyogo Ami ko) pagtao a Madyan so Pagari ran a Shv’aib: Pitharo Iyan: Hai pagtao Akun! Shimba-a niyo so Allah: Ka da-a Tohan niyo a salakao Rukaniyan. Go di kano phangorang ko kapagasad go so kathimbang: Mata-an! A Sakun na Pukhailai Akun sukano ko mapiya (a Kaoyagan), go Mataan! A Sakun na ikhaluk Akun sukano ko siksa ko Alongan a makatangkal"
        },
        {
            "chapter": 11,
            "verse": 85,
            "text": "Na Hai pagtao Akun! Tarotopa niyo so kapagasad go so kathimbang sa ka-ontol, go da-a khoranga niyo ko manga Manosiya ko nganinganin niran: go di kano phaminasa ko Lopa a mamakakaid kano"
        },
        {
            "chapter": 11,
            "verse": 86,
            "text": "So liyamba rukano o Allah na aya rukano mapiya, o sukano na Miyamaratiyaya kano! Na kuna a ba Sakun i somisiyap rukano"
        },
        {
            "chapter": 11,
            "verse": 87,
            "text": "Pitharo iran: Hai Shv’aib! Ba so Sambayang Ka i Somosogo Ruka sa kagunuki ami ko Pushimba-an o manga lokus ami, o di na so (kagunuki ami ko) ipukhidiyami ko manga tamok ami sa sadun sa kabaya ami? Mata-an! A Suka na titho Ka a matigur, a puphamando"
        },
        {
            "chapter": 11,
            "verse": 88,
            "text": "Pitharo Iyan: Hai pagtao Akun! Aiguda iyo o Sakun na si-i ko marayag a karina a pho-on ko Kadnan Ko, go bigan Nako Niyan sa pagupur a Mapiya a pho-on Rukaniyan? Na di Yakun kabaya i ba Ko Manggolaola so ipushapar Akun rukano. Da-a kabaya Akun a rowar ko Kapangompiya sa sadun sa Khagaosan Ko; na da-a gu-us Akun inonta o sabap ko (tabang o) Allah. Sukaniyan i Siyarigan Ko, go Sukaniyan i Pagundodan Ko"
        },
        {
            "chapter": 11,
            "verse": 89,
            "text": "Na Hai pagtao Akun! O ba kano matonda o di tano kaphagayon ko kisogat rukano o (siksa) lagid o minisogat ko pagtao o Nuh, o di na so pagtao o Hud, o di na so pagtao o Salih; na kuna a ba rukano mawatan so pagtao o Lut"
        },
        {
            "chapter": 11,
            "verse": 90,
            "text": "Na Panguni kano sa Ma-ap ko Kadnan niyo, oriyan niyan na Thaobat kano si-i Rukaniyan: Mata-an! A so Kadnan Ko na Makalimo-on, a Makapudi-in"
        },
        {
            "chapter": 11,
            "verse": 91,
            "text": "Pitharo iran: Hai Shv’aib! Madakul a di ami shabotun ko Katharo o Ka! Go Mata-an! A titho a pukhailai ami Suka a malobai rukami! na o da so manga Tonganaingka, na radiyamun nami Suka dun! Go kuna a ba Suka i Pagaadatan rukami"
        },
        {
            "chapter": 11,
            "verse": 92,
            "text": "Pitharo Iyan: Hai pagtao Akun! Ba so manga Tonganai Akun i lubi a Paga-adatan niyo a di so Allah? Na inibowang iyo (so Sogowan Niyan) ko manga talikhodan niyo, a da dun panukhaida. Mataan! A so Kadnan Ko na so gi-i niyo nggolaola-an na katawan Niyan"
        },
        {
            "chapter": 11,
            "verse": 93,
            "text": "Go Hai pagtao Akun! Nggalubuk kano sa sadun sa kapasang iyo: Ka Mata-an! A Sakun na punggalubuk Ako mambo: Katokawan niyo o antawa-a i tao a khatalingoma-an sukaniyan a siksa a pakaitoon niyan, go antawa-a i tao a sukaniyan i bokhag! Na nayao kano! Ka Mata-an! A Sakun na pud iyo a nomanayao"
        },
        {
            "chapter": 11,
            "verse": 94,
            "text": "Na kagiya a makaoma so Sogowan Nami, na siyabut Ami so Shv’aib a go so Miyamaratiyaya a pud Iyan, sabap ko Limo a pho-on Rukami: Na miyadansal so da pamaginontolan o Lalis, na kiyapita-an siran ko manga Ingud iran a miyamangundur"
        },
        {
            "chapter": 11,
            "verse": 95,
            "text": "Lagid o ba siran ro-o da Maadun! Tanodan! Ka kapakawatan (ko Limo) a bagiyan o pagtao a Madyan! Lagid o kiyapakawatan o pagtao a Samood (ko Limo)"
        },
        {
            "chapter": 11,
            "verse": 96,
            "text": "Go Sabunsabunar a Siyogo Amiso Musa, rakhus o manga Tanda Ami go katantowan a mapayag"
        },
        {
            "chapter": 11,
            "verse": 97,
            "text": "Si-i ko Pir-aon go so manga Nakoda a pagtao Niyan: Na aya iran ĮInonotan so Sogowan o Piraon, a da ko Sogowan o Pir-aon i ba maka-o ontol"
        },
        {
            "chapter": 11,
            "verse": 98,
            "text": "Phagolowanan niyan so pagtao niyan ko Alongan a Qiyamah, na mapakasolud iyan siran ko Naraka: A mikharatarata a kaphakasolud o phakasoludunon"
        },
        {
            "chapter": 11,
            "verse": 99,
            "text": "Na tiyondog siran sangka-i (a doniya) a morka, a go sa Alongan Qiyamah: Miyakaratarata a pamumugayan ko mbuganon"
        },
        {
            "chapter": 11,
            "verse": 100,
            "text": "Giyoto man na pud ko manga Totholan ko manga Ingud a Puphanotholun Nami Ruka (Ya Muhammad): So saba-adon na Makatitindug, go (so saba-adon na) miyatubas"
        },
        {
            "chapter": 11,
            "verse": 101,
            "text": "Na da-a Mi siran salimboti: Na ogaid na siyalimbotan niran so manga ginawa iran: Na da-a minilinding kiran o manga Katohanan niran, a so Puphanongganowin niran a salakao ko Allah a maito bo, kagiya a makaoma kiran so Sogowan o Kadnan Ka: Go da-a minioman niran kiran a rowar ko kabinasa"
        },
        {
            "chapter": 11,
            "verse": 102,
            "text": "Na lagid aya so siksa o kadunan ka igira-a siniksa Iyan so (tao ko) manga Ingud a giyoto na Mindarowaka: Mata-an! a so siksa Iyan na Malipudus, a tanto"
        },
        {
            "chapter": 11,
            "verse": 103,
            "text": "Mata-an! A adun a Matatago ro-o man a titho a Tanda ko tao a inikaluk iyan so siksa ko Akhirat: Giyoto man so Alongan a pulimodun non so manga Manosiya: Go giyoto man so Alongan a khamasa-an"
        },
        {
            "chapter": 11,
            "verse": 104,
            "text": "Na di Ami oto isundod inonta si-i ko ta-alik a mapupunto"
        },
        {
            "chapter": 11,
            "verse": 105,
            "text": "Si-i ko Alongan a kapakatalingoma niyan, na da-a Makatharo a Baraniyawa inonta bo o sabap sa Idin o Allah: Na so saba-ad kiran na marata i okor, go (so saba-ad kiran na) mapiya i okor"
        },
        {
            "chapter": 11,
            "verse": 106,
            "text": "Na so puman so siran a manga rarata i okor, na khatago ko Naraka: bagiyan niran ro-o so katagao, go so karangus"
        },
        {
            "chapter": 11,
            "verse": 107,
            "text": "Kakal siran ro-o sa sodun so kathai o manga Langit a go so Lopa (sa dayon sa dayon), inonta sa kabaya o Kadnan Ka: Mata-an! A so Kadnan Ka na Punggolaola-an Niyan so kabaya lyan"
        },
        {
            "chapter": 11,
            "verse": 108,
            "text": "Na so puman so siran a manga pipiya i okor na matago ko Sorga: Makakal siran ro-o sa sodun so kathai o manga Langit a go so Lopa (sa dayon sa dayon), inonta sa kabaya o Kadnan Ka: Pamumugayan a di Puthaman"
        },
        {
            "chapter": 11,
            "verse": 109,
            "text": "Na di Ka pukhadowadowa-i ko Pushimba-an o siran naya. Da ko Kapushimba iran inonta na lagid o Kapushimba o manga lokus iran gowani: Na Mata-an! A Sukami na ithoman Nami kiran ndun so kipantag iran (ko siksa) sa di kakorangan"
        },
        {
            "chapter": 11,
            "verse": 110,
            "text": "Na Sabunsabunar a ini bugai Ami ko Musa so Kitab, na da pagayonayoni so madadalumon: Na o da so KĶatharo a miyaona a phoon ko Kadnan Ka, na Miyakokom siran ndun: Na Mata-an! A matatago siran ndun ko kashasangka iran non sa mapayag a kashangka"
        },
        {
            "chapter": 11,
            "verse": 111,
            "text": "Na Mata-an! A oman i isa kiran na Ibut ka Tharotopun kiran ndun o Kadnan Ka so (balas ko) manga Galubuk iran: Mata-an! A Sukaniyan na so gi-i ran nggolaolaan na Kaip Iyan"
        },
        {
            "chapter": 11,
            "verse": 112,
            "text": "Na Ontolangka mana-a so ini Sogo Ruka, go (ontola o) tao a Mithaobat a pud Ka; go di kano Phumalawani: Mata-an! A Sukaniyan na so gi-i niyo nggolaola-an na Phagilain Niyan"
        },
        {
            "chapter": 11,
            "verse": 113,
            "text": "Na di niyo pagampili so siran a miyamanalimbot, ka masogat kano o apoi; go da-a mambagiyan niyo a salakao ko Allah a manga Panarigan, oriyan niyan na di kano katabangan"
        },
        {
            "chapter": 11,
            "verse": 114,
            "text": "Na Pamayandugun Ka so Sambayang ko mbala ko kadaondao, go so saba-ad ko gagawi-i: Mata-an! a so manga pipiya na khalalas iyan so manga rarata: Giyanan man na ndao ko Puphamakindao"
        },
        {
            "chapter": 11,
            "verse": 115,
            "text": "Go Phantang Ka; ka Mataan! A so Allah na di Niyan Pagilangun so balas ko miphipiyapiya"
        },
        {
            "chapter": 11,
            "verse": 116,
            "text": "Na ino a da-a miyabaloi ko manga pagtao ko miya-ona an niyo, a adun a mibibinta iran a phanapar ko marata si-i ko Lopa a rowar ko maito a miyasabut Ami kiran? Go miyatumbang so siran a da Pamaginontolan ko ini Pangalimo kiran, go miyabaloi siran a manga Baradosa"
        },
        {
            "chapter": 11,
            "verse": 117,
            "text": "Na da ko butad o Kadnan Ka i ba Niyan binasa-a so (tao ko) manga IĮIngud sa Kapanganiyaya, a so tao ron na phipipiyapiya"
        },
        {
            "chapter": 11,
            "verse": 118,
            "text": "Na o kabaya o Kadnan Ka, na Mata-an a khabaloi Niyan so manga Manosiya ko okiīt a isa: (na ogaid) Na di siran khada ko kashosorangsorang iran"
        },
        {
            "chapter": 11,
            "verse": 119,
            "text": "Inonta so tao a ini Kalimo o Kadnan Ka: Ka giyoto man 1i Kiyaaduna Niyan kiran: Na miyatangkud so Katharo o Kadnan Ka: A Mata-an a ipuno Akun ndun ko Naraka Jahannam so (da Pamaratiyaya ko) manga Jinn go so manga Manosiya langon"
        },
        {
            "chapter": 11,
            "verse": 120,
            "text": "Na so langowan noto a Puphan otholun Nami Ruka a pud ko manga Totholan ko manga Sogo, na pukhisabapon a kapuphakabagura Mi ko Poso o Ka: Na saya shisaya a Kiyapakatalingoma Ruka o bunar, go thoma, go undao ko Khipaparatiyaya"
        },
        {
            "chapter": 11,
            "verse": 121,
            "text": "Na Tharowangka ko siran a di Mapaparatiyaya: A nggalubuk kano sa sadun sa kapasang iyo: Mata-an! A Sukami na Punggalubuk Kami (mambo)"
        },
        {
            "chapter": 11,
            "verse": 122,
            "text": "Go nayao kano! Ka Mataan! A Sukami na nomanayao Kami (mambo)"
        },
        {
            "chapter": 11,
            "verse": 123,
            "text": "Na ruk o Allah so Migagaib ko manga Langit a go so Lopa, go ron phakandoda so Mapunggolaola sa kalangolangowan niyan: Na Showasowatangka Sukaniyan, go Sarigingka Sukaniyan. Na kuna a ba di Mai-inungka o Kadnan Ka so gi-i niyo nggolaola-an"
        },
        {
            "chapter": 12,
            "verse": 1,
            "text": "Alif Lam Ra. So Allah i Matao ko paka-a antapan Niyan non. Giya-i so manga Ayat ko Kitab a Puphakapayag (ko ontol a go so ribat)"
        },
        {
            "chapter": 12,
            "verse": 2,
            "text": "Mata-an! A Sukami na Initoron Nami Sukaniyan sa Kapangadi a basa Arab, ka-a niyo kasaboti"
        },
        {
            "chapter": 12,
            "verse": 3,
            "text": "Sukami na Puphanotholun Namı Ruka (Ya Muhammad) so lubi a mapiya a manga Tothol, si-i ko Kini-ilahamun Nami Ruka sangka-i a Qur-an: Na Mata-an a miyabaloi Ka ko ona-an naya a pud dun ko di Khipaka-i inungka"
        },
        {
            "chapter": 12,
            "verse": 4,
            "text": "Gowani na Pitharo o Yusuf ki Ama Iyan: Hai Ama Ko! Mata-an! A Sakun na Pithataginup Akun a sapolo a go isa a Bito-on go so Alongan go so Olan: A miya-ilai Akun Siran a Mangangalimbabaan siran Rakun"
        },
        {
            "chapter": 12,
            "verse": 5,
            "text": "Pitharo (o Yaqoub): Hai Wata Ko! Dingka Puphanothola so Taginupun Ka ko manga Pagaringka, ka Pagan tanganan Ka iran sa tipo: Mata-an! a so Shaitan na ridowai o Manosiya a mapayag"
        },
        {
            "chapter": 12,
            "verse": 6,
            "text": "Na giyaya 1 Kaphiliya Ruka o Kadnan Ka, go kipagunda-o Niyan Ruka ko ta-awil o manga Tothol, go katharotopa Niyan ko Limo Iyan Ruka a go so manga Moriyatao o Yaqoublagid o kiyatarotopa Niyan non ko dowa Lokus Ka gowani: A so Ibrahim go so Ishaq! Mata-an! A so Kadnan Ka na Mata-o, a Maongangun"
        },
        {
            "chapter": 12,
            "verse": 7,
            "text": "Sabunsabunar a adun, a miyatago ko (Totholan ko) Yusuf a go so manga Pagari Niyan a manga Tanda a ruk o Puphamangingisha"
        },
        {
            "chapter": 12,
            "verse": 8,
            "text": "Gowani na Pitharo iran: A Mata-an! A so Yusuf a go so Pagari Niyan na Pukhababaya-an o Ama tano a di sukutano: A sukutano na madakul tano. Mata-an! A si Ama tano na titho a miyatago ko karibat, a mapayag"
        },
        {
            "chapter": 12,
            "verse": 9,
            "text": "(Miyatharo o isa kiran a:) Bonowa niyo so Yusuf o di na bowangun niyo ko Lopa (a mawatan), ka-an rukano mabonayon so gagao i Ama iyo: Go angkano mabaloi ko oriyan niyan a pagtao a Miyamakapiya"
        },
        {
            "chapter": 12,
            "verse": 10,
            "text": "Pitharo o Mitharo a pud kiran: A di niyo mbonowa so Yusuf, na ba niyo dun ologa ko malibotung a landung, ka-an mato-on o saba-ad ko somasagad o sukano na punggolaola-an niyo"
        },
        {
            "chapter": 12,
            "verse": 11,
            "text": "Pitharo iran: Hai Ama ami! Inongka rukami di shana-an so Yusuf,- a Mata-an! A sukami na titho a phagompiya-an nami"
        },
        {
            "chapter": 12,
            "verse": 12,
            "text": "Sogowangka a monot rukami amag ka-an mababaya go an makanggitagita, ka Mata-an! A sukami na sisyapun nami dun"
        },
        {
            "chapter": 12,
            "verse": 13,
            "text": "Pitharo Iyan: A Mata-an! A Sakun na titho Akun a mimboboko a kaphakaonota niyo Ron: Go ipukhawan Nakun o ba makan a Sarigala a sukano na di niyo maiinungka"
        },
        {
            "chapter": 12,
            "verse": 14,
            "text": "Pitharo iran: A ibut o makan Sukaniyan a Sarigala a sukami na madakul kami, na Mata-an! A sa maoto na titho kami a manga ilang"
        },
        {
            "chapter": 12,
            "verse": 15,
            "text": "Na kagiya a mapakaon ot iran, go miya-opakat siran sa pagologun niran ko malibotung a landung: Na ini Ilaham Ami Ron: A Mata-an a Maphanothol Ka kiran ndun a siyowa iran na-i sa siran na di iran katawan"
        },
        {
            "chapter": 12,
            "verse": 16,
            "text": "Na miyakaoma siran ki Ama iran ko kagabigabi, a puphamanugad siran"
        },
        {
            "chapter": 12,
            "verse": 17,
            "text": "Pitharo iran: Hai Ama ami! Mata-an! A lomiyalakao kami a gi-i kami magoradorad, na inibagak ami so Yusuf si-i ko manga igagama ami; na Kiyan Sukaniyan a Sarigala, na da Ruka i Bakamingka Paratiyaya-a apiya pun sukami na manga bunar"
        },
        {
            "chapter": 12,
            "verse": 18,
            "text": "Na mini-oma iran so Bangkala (o Yusuf) a masasalapot a rogo a kabokhag. Pitharo (o Yaqoub): A kuna, ka pipharasan rukano o manga napso niyo so Miyanggolaola; na Sabar dun a maliwanag: Ka so Allah 1 Phanguniyan sa Tabang ko iphuropa niyo"
        },
        {
            "chapter": 12,
            "verse": 19,
            "text": "Na miyakaoma a isa ka lalakawan: Na Siyogo iran so puphakasagubun niran, na tiyayothon niyan so panabo iyan (ko landung). Pitharo iyan: Hai ontong akun naii! Kati-i so Bagowamama! Na piyaguma iran (ka biyaloi ran) a tamok! Na so Allah na katawan Niyan so gi-i ran nggolaola-an"
        },
        {
            "chapter": 12,
            "verse": 20,
            "text": "Na Piphasa iran sa arga a korang,- a manga Dirham a miyapagitong: Go miyabaloi siran non a pud ko da-on pamagarga"
        },
        {
            "chapter": 12,
            "verse": 21,
            "text": "Na Pitharo o Miyamasaon sa Missir ko Karoma niyan: A phīiyapiya-ingka so darpa Iyan: Masikun a makanggai rukuta a gona, o di na kowa-an ta Sukaniyan a Watata. Na giyaya man i kiyapakakhapa-ar Ami ko Yusuf si-i sa Lopa (a Missir), go an Ami Ron Minda-o so Taawil o manga Tothol. Na so Allah na di kharun ko showa-an Niyan; na ogaid na so kadakulan ko manga Manosīiya na di iran katawan"
        },
        {
            "chapter": 12,
            "verse": 22,
            "text": "Na kagiya a Iraot ko kiyakhasad Iyan, na bigan Ami Sukaniyan sa Ongangun go Kata-o: Na lagid aya man a kambalasi Ami ko miphipiyapiya"
        },
        {
            "chapter": 12,
            "verse": 23,
            "text": "Na piyangabaya-an Sukaniyan o (Zulaikha a) Khiwalai ko babalingan Niyan sa giyadun a ginawa Niyan: Go pinggagalidan niyan so manga pinto, sa Pitharo iyan: Songka si-i ka sadun sa kabaya-a Ka rakun! Pitharo (o Yusuf): A Mulindong Ako ko Allah! Mata-an naya! A so Kadnan ko na phipiyapiya-an Niyan so darpa Akun! Mata-an naya! A di phakasulang sa maliwanag so manga Darowaka"
        },
        {
            "chapter": 12,
            "verse": 24,
            "text": "Na Sabunsabunar a kiyagudian non (so Zulaikha) go kiyagudian Rukaniyan (mambo so Yusuf), opama ka da Niyan mailai so Tanda o Kadnan Niyan (na khitaloga-on): Giyaya (i Pingolaola Mi), ka-an Ami mapakalidas ko marata go so pakasisingai: Mata-an! A Sukaniyan na pud ko manga Oripun Ami, a Piyaman olabos"
        },
        {
            "chapter": 12,
            "verse": 25,
            "text": "Na miyagorad siran ko pinto, na miyarudit iyan so Bangkala (o Yusuf) sa talikhodan: Go mini-phasugawa iran si Karoma niyan si-i ko pinto, Pitharo (o Zulaikha): A da-a balas ko tao a phikhadiyatan Niyan so ta-alok ruka sa marata a rowar ko kakalabosowa-on, o di na siksa a malipudus"
        },
        {
            "chapter": 12,
            "verse": 26,
            "text": "Pitharo (o Yusuf): A sukaniyan i miyangabaya Rakun sa ginawa Ko. Na adun a mishaksi a saksi a pud ko tonganai niyan, (a Pitharo iran:)- o so Bangkala (o Yusuf) na si-i miyaburat sa sangoran, na bunar (so Zulaikha), na so Yusuf na pud ko manga bokhag"
        },
        {
            "chapter": 12,
            "verse": 27,
            "text": "Na o so Bangkala Iyan na si-i miyarudit sa talikhodan, na miyamokhag (so Zulaikha), na so Yusuf na pud ko manga bunar"
        },
        {
            "chapter": 12,
            "verse": 28,
            "text": "Na kagiya mailai (1 Karoman niyan) so Bangkala Iyan,- a si-i miyarudit sa talikhodan- na Pitharo iyan: A Mata-an naya! A pud ko antangan niyo a marata! Mata-an! A so antangan niyo (a manga Babai) a marata na mala"
        },
        {
            "chapter": 12,
            "verse": 29,
            "text": "Yusuf! Talikhodingka dun na-i; na Panguni ka sa Ma-ap (Zulaikha), makapantag ko Dosangka! Mata-an! A suka na miyabaloi ka a pud ko miyangadodosa"
        },
        {
            "chapter": 12,
            "verse": 30,
            "text": "Na Pitharo o manga Babai ko Bandar a Ingud: A so Karoma o Aziz na puphangabaya-an niyan so Mangoda niyan sa giyadun a ginawa niyan: Sabunar a miya bunsad iyan so poso iyan a kabaya; Mataan! A Sukami na titho a pukhailai ami sukaniyan ko karibat a mapayag"
        },
        {
            "chapter": 12,
            "verse": 31,
            "text": "Na kagiya a manug iyan so anta-anta iran non, na Siyogo an niyan siran go pithiyagaran niyan siran sa Pangunungkun: Na piyamugan niyan so oman i isa kiran sa gulat: Go Pīitharo iyan: (Hai Yusuf!) Liyowingka siran, Na kagiya a mailai ran Sukaniyan, na miyaluma siran non, go miyan gakakarad iran a manga lima iran: Na Miyatharo iran: Soti so Allah! Kuna a ba ini Manosiya! Da ko ungkai inonta na Malaikat a Susula-an"
        },
        {
            "chapter": 12,
            "verse": 32,
            "text": "Pitharo (o Zulaikha): Na giyoto man so piyamaganta ako niyo ron! Na Sabunsabunar a piyangabaya-angko Sukaniyan sa giyadun a ginawa Niyan na minda! Na Ibut o di Niyan nggolaola-a so Sogowan ko Ron, na khalaboson ndun, go khabaloi dun a pud ko Miyamakaito"
        },
        {
            "chapter": 12,
            "verse": 33,
            "text": "Pitharo (o Yusuf): Kadnan Ko! So kalaboso i pukhababaya-an Ko a di so ipundolon niran Rakun: Na o di Akongka pakalidasa ko antangan niran a marata, na mitaliyadok Ako kiran go mabaloi Ako a pud ko di manga Tata-o"
        },
        {
            "chapter": 12,
            "verse": 34,
            "text": "Na Tiyarima o Kadnan Niyan na piyakalidas Iyan ko antangan niran a marata: Mata-an! A Sukaniyan so Puphakanug, a Mata-o"
        },
        {
            "chapter": 12,
            "verse": 35,
            "text": "Oriyan o kiyapayag iyan kiran, si-i ko oriyan o kiya-ilaya iran ko manga Tanda, na (miyatomo o Azis a) kalaboson niyan ndun taman ko masa (a kada o siyanta)"
        },
        {
            "chapter": 12,
            "verse": 36,
            "text": "Na adun a miyapud Iyan ko kalaboso a dowa Mangoda. Pitharo o isa sa dowa oto: A Mata-an! A Pithataginup akun a puthumuk akosa arak. Na Pitharo o pud iyan: A Mata-an! a Sakun na Pithataginup akun a ma-awid ako ko poro o Olo akun sa roti, a pukhun non a Papanok. Panotholangka rukami 1 Ta-abir iyan: Mata-an! A sukami na pukhailai ami Suka a pud ko Miphipiyapiya"
        },
        {
            "chapter": 12,
            "verse": 37,
            "text": "Pitharo (o Yusuf): A da-a phakatalingoma rukano a Pangunungkun a pagupur rukano to a dowa a ba Akun rukano da Mapanothol so o sayan non ko da niyan rukano pun kapakatalingoma. Giyoto man na pud ko Inindao Rakun o Kadnan Ko. Mata-an! A Sakun na giyanatan Ko so okit o pagtao a di ran Paparatiyaya-an so Allah. go siran na so Akhirat na siran na o Ongkirun niran"
        },
        {
            "chapter": 12,
            "verse": 38,
            "text": "Na Inonotan Ko so okit o manga lokus Akun,- a so Ibrahim, a go so Ishaq, go so Yaqoub; di Rukami patot o ba Ami rimbangun ko Allah so apiya antona-a: Giyoto man na pud ko Gagao Rukami o Allah go si-i ko manga Manosiya: Na ogaid na so kadakulan ko manga Manosiya na di siran Phanalamat"
        },
        {
            "chapter": 12,
            "verse": 39,
            "text": "Hai dowa katao a pud Akun ko kalaboso! Ba so manga Katohanan a mbidabida i tomo, antawa-a so Allah a Isa Isa, a Phakaba-as"
        },
        {
            "chapter": 12,
            "verse": 40,
            "text": "Da ko Pushimba-an niyo asalakao Rukaniyan inonta na manga ngaran a ini pamutho niyo sukaniyan,- sukano a go so manga lokus iyo,- da-a Initoron non o Allah a katantowan: Da ko kokoman inonta na ruk o Allah: Ini Sogo Iyan a da-a Pushowasowata niyo a rowar Rukaniyan: Giyaya man i okit a ontol, na ogaid na so kadakulan ko manga Manosiya na di ran katawan"
        },
        {
            "chapter": 12,
            "verse": 41,
            "text": "Hai dowa katao a pud Akun ko kalaboso! So isa rukano na kaputhalagadan niyan sa inomun a arak so Kadnan niyan: Na so puman so pud iyan, na khasola, na khun a Papanok so Olo niyan. Miyapasad so khasowa a so phakipitowa iyo to"
        },
        {
            "chapter": 12,
            "verse": 42,
            "text": "Na Pitharo Iyan ko miyaguda Iyan a Mata-an! A sukaniyan i phakasulang kiran sa maliwanag: A aloya Kongka ko Kadnan Ka. Na linipat sukaniyan o Shaitan ko kaaloya niyan non ko Kadnan niyan: Na miyakatarug ko kalaboso sa miyakapira ragon"
        },
        {
            "chapter": 12,
            "verse": 43,
            "text": "Na Pitharo o Datu (sa Missir): A Mata-an! A Sakun na Pithataginup Akun a pito a manga Sapi a manga kaolit, a pukhun siran o pito (a manga Sapi) a manga pagti,- go pito a mangunguto a lomolombai, go (pito a) pud iyan a manga gango. hai manga MNakoda! Pitowa-a niyo Rakun so Taginupun Ko o sukano na so Taginupun na Khata-abir iyo"
        },
        {
            "chapter": 12,
            "verse": 44,
            "text": "Pitharo iran: A shaosha-oganan a manga taginupun, nadi kami Mata-o toma-abir ko manga taginupun (a lagidanan)"
        },
        {
            "chapter": 12,
            "verse": 45,
            "text": "Na Pitharo o miyakasulang sa maliwanag sa dowa oto, a miyakatadum ko oriyan o miyathai a masa: A sakun na Maphanothol akun rukano so Ta-abir iyan: Na Sogoi niyo (so Yusuf)"
        },
        {
            "chapter": 12,
            "verse": 46,
            "text": "(Na Pitharo iyan a:) Yusuf! Hai Mumamata-an! Pitowa-angka rukami so makapantag ko pito a manga Sapi a manga kaolit a pukhun siran o pito (a manga Sapi) a manga pagti, go pito a mangunguto a lomolombai, go (pito a) pud iyan a manga gango: Ka-an ako makandod ko manga Manosiya, ka-an niran katokawi"
        },
        {
            "chapter": 12,
            "verse": 47,
            "text": "Pitharo (o Yusuf): A Pamola kano sa pito ragon a makathondotondog, na sa pukharagon niyo na di niyo purorowa ko andag iyan, inonta so maito a pukhun niyo"
        },
        {
            "chapter": 12,
            "verse": 48,
            "text": "Oriyan niyan na phakatalingoma ko kaipos oto a pito (ragon), a manga sikot a khalungan niran so pithiyagar iyo kiran,- inonta so maito ko tataliyongun niyo"
        },
        {
            "chapter": 12,
            "verse": 49,
            "text": "Oriyan niyan na adun a phakatalingoma ko kaipos oto a ragon a pagodarunon so manga Manosiya, go makaphanumuk siran non (sa mbarambarang a onga)"
        },
        {
            "chapter": 12,
            "verse": 50,
            "text": "Na Pitharo o Datu: A Pakasonga niyo Rakun Sukaniyan. Na kagiya a makaomaon so Sogo, na Pitharo Iyan: A kasoi ka ko Kadnan ka, na isha-an ka-on o antonaa 1i butad o manga Babai a so miyangakakarad iran so manga lima iran? Mata-an! A so Kadnan Ko na so antangan niran a marata na katawan Niyan"
        },
        {
            "chapter": 12,
            "verse": 51,
            "text": "Pitharo (o Datu): A antona-a i miyasowa iyo gowani a Pangabaya-an niyo so Yusuf sa so dun so ginawa Niyan? Pitharo iran: Soti so Allah! Da-a katawan nami a karata-an Niyan! Pitharo o Karoma o Azis: A imanto na miyapayag so bunar: Sakun na piyangabaya-an ko Sukaniyan sa giyadun a ginawa niyan na Mata-an! A Skaniyan na pud dun ko manga bunar"
        },
        {
            "chapter": 12,
            "verse": 52,
            "text": "(Pitharo o Yusuf a:) Giyaya man na a niyan katokawi a Mataan! A Sakun na da-a Kun ndonsiyani Sukaniyan ko kigagaib iyan, go Mata-an! A so Allah na di Niyan phakagagadun so antangan a marata o mamakadodorata"
        },
        {
            "chapter": 12,
            "verse": 53,
            "text": "Na di Yakun khikiyas a ginawa Ko: Mata-an! A so ginawa na titho a Somosogo ko marata, inonta so ini Kalimo o Kadnan Ko: Mataan! A so Kadnan Ko na Manapi, a Makalimo-on"
        },
        {
            "chapter": 12,
            "verse": 54,
            "text": "Na Pitharo o Datu: A pakasonga niyo Rakun, ka tindosun Ko Sukaniyan si-i ko ginawa Ko. Na kagiya a Mimbitiyara-i Niyan, na Pitharo Iyan: A Mata-an! A Suka sa Alongan na-i, si-i ko Hadapan Nami, i Piyakapha-ar a sasana-an"
        },
        {
            "chapter": 12,
            "verse": 55,
            "text": "Pitharo Iyan: A baloya Kongka (a sasana-an) ko manga Kakawasa-an ko Lopa (a Missir): Mata-an! A Sakun na masiyapun, a Mata-o"
        },
        {
            "chapter": 12,
            "verse": 56,
            "text": "Na giyaya man i kiyapakakhapa-ar Ami ko Yusuf ko Lopa (a Missir), Puphagingud on sa sadun sa kabaya Iyan. Ipuphamili Ami so Limo Ami ko tao a kabaya Ami, go di Ami pagilangun so Balas ko Mi- phipiyapiya"
        },
        {
            "chapter": 12,
            "verse": 57,
            "text": "Na Mata-an a so Balas ko Akhirat i mapiya, ko siran a Miyamaratiyaya, go Miyamananggila"
        },
        {
            "chapter": 12,
            "verse": 58,
            "text": "Na miyakaoma so manga Pagari o Yusuf: Na somiyolud siran non, na miyakilala Niyan siran, a siran na masasawang siran non"
        },
        {
            "chapter": 12,
            "verse": 59,
            "text": "Na kagiya a mibugai Niyan kiran so angin niran, na Pitharo Iyan: A pakasonga niyo Rakun so Pagari niyo ko Ama iyo, ba niyo di khailai a Mata-an! A Sakun na Putharotopun Ko so kapagasad, go Sakun i lubi a mapiya ko Puphamamolosan"
        },
        {
            "chapter": 12,
            "verse": 60,
            "text": "Na o di niyo Rakun mapakasong, na di kano Rakun Makapamoko, go di kano Rakun phagobai"
        },
        {
            "chapter": 12,
            "verse": 61,
            "text": "Pitharo iran: A pagomayokun nami Sukaniyan ki Ama Iyan: Go Mata-an! A sukami na nggolaola-an nami dun"
        },
        {
            "chapter": 12,
            "verse": 62,
            "text": "Na Pitharo Iyan ko manga Ngongoda Niyan: A tagowa niyo so manga dagangan niran ko manga potal iran, ka-aniran makilala amai ka makabaling siran ko manga taalok kiran, ka-an siran Rukutano makakasoi"
        },
        {
            "chapter": 12,
            "verse": 63,
            "text": "Na kagiya a makabaling siran ki Ama iran, na Pitharo iran: Hai Ama ami! Miyarun rukami so kapamoko, na Pakaonotangka rukami so Pagari ami, ka-an kami makapamoko; go Mata-an! a sukami na siyapun nami dun"
        },
        {
            "chapter": 12,
            "verse": 64,
            "text": "Pitharo (i Ama iran): A da ko kisana-an Ko rukano Rukaniyan inonta na lagid o kinisana-an Ko rukano ko Pagari Niyan gowani; na so Allah i Taralbi a mapiya a somisiyap, go Sukaniyan i lubi a Makalimo-on ko Puphamangalimo"
        },
        {
            "chapter": 12,
            "verse": 65,
            "text": "Na kagiya a pamukarun niran so manga barang iran, na miyato-on niran non so manga dagangan niran a inikasoi kiran. Pitharo iran: Hai Ama ami! Antona-apun i pumbabanogun nami? Kati-i so manga dagangan nami a inikasoi rukami: Go pukhikowa mi sa Pangunungkun so pagtao tano; go siyapun nami so Pagari ami; go makaoshor kami sa isa ka rorana a Onta. Giyoto man i kapamoko a malbod"
        },
        {
            "chapter": 12,
            "verse": 66,
            "text": "Pitharo Iyan: A di Yakun rukano dun phakaonotun taman sa di Ako niyo bugan sa mailot a diyandi, a pho-on ko Allah, sa Mata-an a phakandodun niyo Rakun ndun Sukaniyan, inonta o ba kano katangkali. Na kagiya a ibugai ran non so diyandi iran, na Pitharo Iyan: a so Allah i Tomotonggo ko Katharo Tano"
        },
        {
            "chapter": 12,
            "verse": 67,
            "text": "Go Pitharo Iyan: Hai manga Wata Ko! Di kano sholud ko Pinto a satiman: Na solud kano ko manga Pinto a makambubulabulag; na daa khitabang Akun rukano ko (Kokoman o) Allah a maito bo: Da ko Kokoman inonta na ruk o Allah: Sukaniyan i Siyarigan Ko: Go Sukaniyan na Sarigi o Puphamanarig"
        },
        {
            "chapter": 12,
            "verse": 68,
            "text": "Na kagiya a somulud si ran sa sadun sa Sogowan kiran i Ama iran, na da-a Minitabang Iyan kiran ko (Kokoman o) Allah a maito bo: Ogaid na so hadiyat a shisi-i sa ginawa o Yaqoub, na mininggolalan Niyan oto. Na Mata-an! A Sukaniyan na titho a adun a tanod Iyan ko Ininda-o Ami Ron: Na ogaid na so kadakulan ko manga Manosiya na di iran katawan"
        },
        {
            "chapter": 12,
            "verse": 69,
            "text": "Na kagiya a somolud siran ko Yusuf, na inikakup Iyan si Pagari Niyan; Pitharo Iyan: A Mata-an! A Sakun na Sakun si Pagaringka; na Dingka Pumboko-on so Pinggolaola iran"
        },
        {
            "chapter": 12,
            "verse": 70,
            "text": "Na kagiya a mibugai Niyan kiran so angin niran, na tiyago Iyan so Phaginoman ko Potal i Pagari Niyan. Oriyan niyan na Miyananawag so Puphananawag: Hai manga Komokoda sa Onta! Mata-an kano! A titho a manga tukhao"
        },
        {
            "chapter": 12,
            "verse": 71,
            "text": "Pitharo iran: Sa somiyangor siran kiran: Antona-a i miyada a puphangudugun niyo"
        },
        {
            "chapter": 12,
            "verse": 72,
            "text": "Pitharo iran: A Puphangudugun nami a miyada a gantang o Datu; na sa tao a mikasoi niyan noto, na adun a bagiyan niyan a isa ka awid o satiman a Onta; go sakun na ako akun sukaniyan"
        },
        {
            "chapter": 12,
            "verse": 73,
            "text": "Pitharo iran: A Ibut ko Allah! Sabunsabunar a kiyatokawan niyo a kuna a ba kami miyakaoma sa ba kami phaminasa ko Lopa, go kuna a ba kami manga tukhao"
        },
        {
            "chapter": 12,
            "verse": 74,
            "text": "Pitharo iran: Antona-a i kasala-an o tukhao, o sukano na manga bokhag"
        },
        {
            "chapter": 12,
            "verse": 75,
            "text": "Pitharo iran: Aya kasala-an niyan na sadun sa tao a si-i mato-on ko potal iyan, na sukaniyan ndun 1i kasala-an niyan. Lagid aya a ipushala Ami ko manga Darowaka"
        },
        {
            "chapter": 12,
            "verse": 76,
            "text": "Na ini pho-on niyan ko manga potal iran, ko da pun so potal i Pagari Niyan: Oriyan niyan na ini gumao Niyan pho-on ko potal i Pagari Niyan. Giyaya i Piyakipagan tangan Nami ko Yusuf. Di patot o ba Niyan makowa so Pagari Niyan si-i ko Kokoman o Datu o di so kabaya o Allah. Iphoro Ami sa phipira pangkat so tao a kabaya Ami: Na kao-ombawan so oman i adun a Kata-o niyan o lawanon sa Kata-o"
        },
        {
            "chapter": 12,
            "verse": 77,
            "text": "Pitharo iran: O ba miyamanukhao, na kagiya a miyamanukhao si Pagari Niyan gowani. Na piyagunus oto o Yusuf si-i sa ginawa Niyan, sa da Niyan kiran noto payaga. Pitharo Iyan: A sukano i marata i butad; na so Allah i lubi a Mata-o ko Iphuropa niyo"
        },
        {
            "chapter": 12,
            "verse": 78,
            "text": "Pitharo iran: Hai Azis! Mataan! A adun a Ama Iyan a lokus a miyakatowa, na Kowa-angka so isa rukami a sambi iyan; Mata-an! A sukami na ma-i ilai ami Suka a pud ko Miphipīiyapiya"
        },
        {
            "chapter": 12,
            "verse": 79,
            "text": "Pitharo Iyan: A Mulindong Kami ko Allah o ba adun a makowa Mi a rowar ko tao a miyato-on Nami ron so tamok Ami: Mata-an! A Sukami na sa maoto na titho Kami a Phakasalimbot"
        },
        {
            "chapter": 12,
            "verse": 80,
            "text": "Na kagiya a kada-an siran non sa pangiınam, na sominibai siran a miyagopakat siran. Pitharo o mala kiran: A ba niyo di katawi a Mata-an! A si Ama iyo na Sabunar a Kominowa rukano sa mailot a diyandi a pho-on ko Allah, gowanıi na mindorat kano makapantag ko Yusuf? Na di akun ndun ngganatan a Inguda-i taman sa di ako pandowan i Ama, o di na Kokomun ako o Allah; ka Sukaniyan i lubi a mapiya ko manga Kokoman"
        },
        {
            "chapter": 12,
            "verse": 81,
            "text": "Baling kano ki Ama iyo, na Tharowa niyo: Hai Ama ami! Mataan! A so Wata-a Ka na miyamanukhao! Na da-a pishaksian nami a rowar ko kiyatokawan nami, na da rukami i ba ami masiyap so migagaib"
        },
        {
            "chapter": 12,
            "verse": 82,
            "text": "Na Isha-ingka so Phagingud a kiyatagowan rukami, go so manga Komokoda a minitho-ona ami ro-o, ka Mata-an kami a titho a manga bunar"
        },
        {
            "chapter": 12,
            "verse": 83,
            "text": "Pitharo Iyan: Kuna, ka pipharasan rukano o manga ginawa niyo so miya-olaola. Na sabar dun a Maliwanag; ka masıkun a so Allah na pakatalingoma-an Niyan siran Rakun langon. Mata-an! A Sukaniyan so Mata-o, a Maongangun"
        },
        {
            "chapter": 12,
            "verse": 84,
            "text": "Na tiyalikhodan Niyan siran, sa Pitharo Iyan: Hai kiyaontanan so rata-a ginawa Ko ko Yusuf! Na miyakapoti so dowa mata Niyan pho-on ko boko, na Sukaniyan na ba Niyan ndun marurubun"
        },
        {
            "chapter": 12,
            "verse": 85,
            "text": "Pitharo iran: A Ibut ko Allah! Di ka dun khada sa Kapukhatadumingka ko Yusuf taman sa mabaloi Ka a pakapapata-in, o di na mitapi Ka ko miyamata"
        },
        {
            "chapter": 12,
            "verse": 86,
            "text": "Pitharo Iyan: A aya bo a puphanonan Ko ko rata a ginawa Ko go so boko Akun na so Allah, go Katawan Ko pho-on ko Allah so di niyo katawan"
        },
        {
            "chapter": 12,
            "verse": 87,
            "text": "Hai manga Wata Ko! lalakao kano na go niyo panguduga so Yusuf go so Pagari Niyan, na di kano khada-i sa panginam ko Limo o Allah: Mata-an! A da-a khada-an sa panginam ko Limo o Allah, a rowar ko pagtao a da Pamaratiyaya"
        },
        {
            "chapter": 12,
            "verse": 88,
            "text": "Na kagiya a mangadap siran non (sharoman), na Pitharo iran: Hai Azis! Minisogat rukami a go so pagtao ami so morala: Na adun a mini-oma mi a dagangan a garap: Na tarotopi Kamingka sa asad, go shaduka-i Kamingka: Mata-an! A so Allah na mbalasan Niyan so manga barasaduka"
        },
        {
            "chapter": 12,
            "verse": 89,
            "text": "Pitharo (o Yusuf): Ino katawan niyo so Pinggolaola, niyo ko Yusuf a go so Pagari Niyan, gowani ko sukano na di kano manga Tatao"
        },
        {
            "chapter": 12,
            "verse": 90,
            "text": "Pitharo iran: Ba Mata-an! A Suka na Suka so Yusuf? Pitharo Iyan: Sakun so Yusuf, go giya-i so Pagari Ko: Sabunar a ini Kalimo Kami o Allah: Mata-an naya! A sadun sa Mananggila go Phantang,na Mata-an! A so Allah na di Niyan pagilangun so balas ko Miphipiyapiya"
        },
        {
            "chapter": 12,
            "verse": 91,
            "text": "Pitharo iran: Ibut ko Allah! Sabunsabunar a piyakalubi Ka rukami o Allah, go Mata-an a miyabaloi kami a titho a manga Baradosa"
        },
        {
            "chapter": 12,
            "verse": 92,
            "text": "Pitharo Iyan: Da-a pangunsi niyo sa Alongan na-i: (Pangunintaa) Napiyan kano o Allah, ka Sukaniyan i lubi a Makalimo-on ko Puphamangalimo"
        },
        {
            "chapter": 12,
            "verse": 93,
            "text": "Balingun niyo a Bangkala Akun na-i, na kolobun niyo ko Paras i Ama: Ka-an makatalingoma a Puphakailai. Go pakasonga niyo Rakun so manga ta-alok rukano langon"
        },
        {
            "chapter": 12,
            "verse": 94,
            "text": "Na kagiya a makaliyo so puphulalalakao, na Pitharo 1 Ama iran: A Mata-an! A Sakun na titho Akun a maguguda so Bao o Yusuf: O di Ako niyo Mbaloya a lalong"
        },
        {
            "chapter": 12,
            "verse": 95,
            "text": "Pitharo iran: Ibut ko Allah! Mata-an! A Suka na matatago Ka dun ko kiyaribat Ka a andang"
        },
        {
            "chapter": 12,
            "verse": 96,
            "text": "Na kagiya a makaoma so Puphanonotholan sa mapiya, na inikolob iyan (so Bangkala) ko Paras (o Yaqoub), na somiyonod ko Kapuphakailai Niyan. Pitharo Iyan: Ba Ko rukano da Tharowa, Mataan! A Sakun na katawan ko pho-on ko Allah so di niyo katawan"
        },
        {
            "chapter": 12,
            "verse": 97,
            "text": "Pitharo iran: Hai Ama ami! Panguniyangka a Kama-ap rukami o manga dosa mi, Mata-an! A sukami na miyabaloi kami a manga Baradosa"
        },
        {
            "chapter": 12,
            "verse": 98,
            "text": "Pitharo Iyan: Ipanguni Akun sukano dun sa Ma-ap ko Kadnan Ko: Mata-an! A Sukaniyan so Manapi, a Makalimo-on"
        },
        {
            "chapter": 12,
            "verse": 99,
            "text": "Na kagiya a somulud siran ko Yusuf, na inikakup Iyan so dowa Lokus Iyan, go Pitharo Iyan: A solud kano sa Missir ka Omiyog so Allah na somasarig kano"
        },
        {
            "chapter": 12,
            "verse": 100,
            "text": "Na Piyakadarpa Iyan so dowa a Lukus Iyan ko Panggao, go somiyondong siran non sa Kapangalimbaba-an. Na Pitharo Iyan: Hai Ama! Giya-i so Ta-abir o Taginupun Ko gowani! Sabunar a biyaloi Sukaniyan o Kadnan Ko a bunar! go Sabunar a Phipiyapiyaan Nako Niyan gowani a pakaliyon Nako Niyan kokalaboso, go Piyakaoma Kano Niyan a pho-on ko pagonayan (sa Palistine), ko oriyan o kiyabinasa-a Rakun o Shaitan a go so manga Pagari Ko. Mata-an! A so Kadnan Ko na mala i Gagao ko kabaya Iyan. Mata-an! A Sukaniyan so Mata-o, a Maongangun"
        },
        {
            "chapter": 12,
            "verse": 101,
            "text": "Kadnan Ko! Sabunar a bigan na Kongka sa Kapa-ar, go Ininda-ongka Rakun so Ta-awil o manga Tothol,- a Miyadun ko manga Langit a go so Lopa! Suka i Panarigan Nakun ko doniya go so Akhirat. Tarıima-a Kongka a Mbabayorantang Ruka, go pakaraota Kongka ko manga Bilangatao"
        },
        {
            "chapter": 12,
            "verse": 102,
            "text": "Giyaya man na pud ko manga Tothol a Migagaib, a Iphagilaham Ami Ruka (Ya Muhammad): Na di Ka kiran makamamasa gowani a pagopakatan niran so showa-an niran, a siran na Puphagantangan siran"
        },
        {
            "chapter": 12,
            "verse": 103,
            "text": "Na da ko kadakulan ko manga Manosiya apiya i kashabnar Ka o ba siran Paratiyaya"
        },
        {
            "chapter": 12,
            "verse": 104,
            "text": "Na kuna a ba Ka kiran saya phanguni sa sokai: Da-a antapiyan a rowar sa undao ko manga Kaadun"
        },
        {
            "chapter": 12,
            "verse": 105,
            "text": "Na madakul a Tanda a matatago ko manga Langit a go so Lopa a pukhasagadan niran Sukaniyan, a siran na di iran tatago-on sa ginawa"
        },
        {
            "chapter": 12,
            "verse": 106,
            "text": "Go di Pharatiyaya-an o kadakulan kiran so Allah inonta o misasarta-on a Kapuphanakoto iran"
        },
        {
            "chapter": 12,
            "verse": 107,
            "text": "Ba siran sasarig sa da-a makatalingoma kiran a khikolob a siksa o Allah,- o di na di kiran makatalingoma so Bangkit a mitalumba, a siran na di iran mai-inungka"
        },
        {
            "chapter": 12,
            "verse": 108,
            "text": "Tharowangka: A giya-i okit Akun: A Ipuphanolon Akun so (Kaparatiyaya-a ko) Allah,- si-i ko marayag a karina,- Sakun a go so tao a Miyonot Rakun. Na Soti so Allah! Go di Ako pud ko manga Pananakoto"
        },
        {
            "chapter": 12,
            "verse": 109,
            "text": "Na da-a Siyogo Ami ko Miya-ona an Ka (Ya Muhammad) a rowar sa manga Mama, a Phagilahaman Ami Siran,- a pud ko tao ko manga Ingud. Ba siran da lalakao ko Lopa, ka-an niran mailai o antona-a i miyambutad o kiyabolosan o siran a miya-ona a niran? Na Mata-an a so Ingud a Maori ı lubi a mapiya, a ruk o siran a Miyamananggila. Ba da-a manga Sabot iyo"
        },
        {
            "chapter": 12,
            "verse": 110,
            "text": "Taman, sa kagiya a kada-an sa panginam so manga Sogo go miya-antang Iran a Mata-an! a Siran na Sabunar a Piyakambokhag Siran, na Miyakaoma kiran so Tabang Ami, na siyabut Amı so tao a kabaya Ami. Na di kharun so siksa Ami ko pagtao a manga rarata i ongar"
        },
        {
            "chapter": 12,
            "verse": 111,
            "text": "Sabunsabunar a adun a matatago ko manga Totholan kiran a thoma ko manga papantas i akal. (giya Qur-an naya) na kuna a ba Tothol a Puphangumba-alan, na ogaid na initanto ko miya-ona an Niyan, go osayan ko langowan taman, go Torowan go Limo ko pagtao a Mapaparatiyaya"
        },
        {
            "chapter": 13,
            "verse": 1,
            "text": "Alif Lam Mim Ra. So Allah i Mata-o ko paka-a antapan Niyan non. Giyaya so manga Ayat ko Kitab: Na so Initoron Ruka a phoon ko Kadnan Ka na Bunar; na ogaid na so kadakulan ko manga Manosiya na di siran Mapaparatiyaya"
        },
        {
            "chapter": 13,
            "verse": 2,
            "text": "So Allah so iniporo Iyan so manga Langit a da-a manga Polaos a khailai niyo Sukaniyan; oriyan niyan na Pithandingan Niyan so Kapa-ar; go Piyakaphasiyonot Iyan so Alongan a go so Olan (sa gi-i ron kanggona-i)! Oman i isa-on na Puphalalagoi si-i ko wakto a mapupunto. Titilikun Niyan so Pukhaolaola, Puphayagun Niyan so manga Tanda, ka-an niyo matangkud so Kimbaratumowa-an ko Kadnan niyo"
        },
        {
            "chapter": 13,
            "verse": 3,
            "text": "Go Sukaniyan so Komiyayat ko Lopa, go tiyagowan Niyan noto sa manga Palao, go manga lawasaig: Na so oman i manga Onga na biyaloi Niyan non a ngganapa a dowa: Ipundalong Iyan so Gagawi-i ko Daondao. Mata-an! A adun a matatago ro-o man a titho a manga Tanda ko pagtao a Puphamimikiranun niran"
        },
        {
            "chapter": 13,
            "verse": 4,
            "text": "Go adun a matatago ko Lopa a pishalbo a makandada-i da-ir, go manga Pamomolan a manga Anggor, go Purpuran, go manga Qormah a khikariringkit, go di mariringkit: Puphakaigan sa ig a isa; na inilubi Ami so saba-adon ko saba-ad si-i ko Kapukhana-on. Mata-an! A adun a matatago ro-o man a titho a manga Tanda ko pagtao a Punggudaguda-an niran"
        },
        {
            "chapter": 13,
            "verse": 5,
            "text": "Na o ba Ka Phamumusa, na aya Iphamumusa na so Katharo iran: a ino amai ka mbaloi kami a botha, ba Mata-an! A sukami na khatago kami dun ko Ka-adun a bago? Siran so Miyamangongkir ko Kadnan niran! Go siran man na so manga sangkali na mitogor ko manga lig iran: Go siran man i manga tao ko Naraka, siran na ron siran non ndun makakakal"
        },
        {
            "chapter": 13,
            "verse": 6,
            "text": "Na Phangunin niran Ruka a kaga-an o marata ko da pun so mapiya: A Sabunar a miya-ipos ko miya-ona an niran, so manga siksa ko lagid iran! Na Mata-an! A so Kadnan Ka na titho a mala i Maap ko manga Manosiya si-i ko gi-i ran Kandarowaka, go Mata-an! A so Kadnan Ka na titho a sangat ı kapaniksa"
        },
        {
            "chapter": 13,
            "verse": 7,
            "text": "Na gi-i Tharo-on o siran a da Pamaratiyaya: A ino a da-a Initoron non a Tanda a pho-on ko Kadnan Niyan! Suka (Ya Muhammad) na matag Puphamaka-iktiyar; na adun a bagiyan o man i pagtao a gi-i nggonana-o"
        },
        {
            "chapter": 13,
            "verse": 8,
            "text": "So Allah na katawan Niyan so ipukhaogat o langowan o Babai, go so pukhorangun o manga roranan a Wata go so iphagoman niyan, na so langowan taman na shisi-i ko Allah so diyangka iyan"
        },
        {
            "chapter": 13,
            "verse": 9,
            "text": "Katawan Niyan so masolun a go so mapayag: A mala, a Maporo"
        },
        {
            "chapter": 13,
            "verse": 10,
            "text": "Magishan non so pud rukano a tao a ini punanai niyan so Katharo go so tao a ini pakatanog iyan; go so tao a sukaniyan na magu-una ko Gagawi-i go so phapayag ko Kadaondao"
        },
        {
            "chapter": 13,
            "verse": 11,
            "text": "(So Manosiya) Na adun a puphamagilisa-on (a manga Malaikat) si-i ko ona-an niyan go si-i ko oriyan niyan: A sisiyapun Niran sukaniyan pho-on sa Sogowan o Allah. Mata-an! A so Allah na di Niyan pagalinun so butad o pagtao taman sa di iran alıinun so butad o manga ginawa iran. Na igira-a adun a piyaka-antap o Allah ko pagtao a marata, na da-a phakarunon, go daa bagiyan niran a salakao Rukaniyan a Kaphanarıigan"
        },
        {
            "chapter": 13,
            "verse": 12,
            "text": "Sukaniyan so puphaki-ilai Niyan rukano so Kilat, sa kaluk na go inam: Go Phagadun ko manga Gabon, a khikapupunudan (sa oran)"
        },
        {
            "chapter": 13,
            "verse": 13,
            "text": "Go Puthasbik so Dalundug sa Podi Rukaniyan, go so manga Malaikat po-on sa kaluk Rukaniyan: Na pumbotawanan Niyan so manga Luthi, ipushogat Iyan noto ko tao a kabaya Iyan. Na siran na gi-i siran makiphapawala makapantag ko Allah, a Sukaniyan i sangat i1 kandadanug"
        },
        {
            "chapter": 13,
            "verse": 14,
            "text": "Ruk Iyan so Katharo a bunar: Na so siran a Puphanongganowin niran a salakao ko Allah na daa khisumbag iran kiran a maito bo, inonta na lagid o ikakawa iyan so dowa palad a lima niyan ko ig ka-an makasampai ko ngari iyan, na di ron phakasampai sukaniyan: Ka da ko Panguni o da Pamaratiyaya inonta na matatago sa ilang"
        },
        {
            "chapter": 13,
            "verse": 15,
            "text": "Na Pushojiod sa bagiyan o Allah so matatago ko manga Langit a go so Lopa sa onot a go tugul,- go (Pushojiod) so manga Along iran ko manga kapipita go so manga kagabi gabi"
        },
        {
            "chapter": 13,
            "verse": 16,
            "text": "Tharowangka: Antawa-a i khiruk ko manga Langit a go so Lopa? Tharowangka: A so Allah. Tharowangka: A ino niyo khowa-a so salakao Rukaniyan a manga Panarigan, a da-a Mipapa-ar iran a ruk o manga ginawa iran a gona a go morala? Tharowangka: Ba magishan so bota a go so puphakailai? Antawa-a ba magishan so manga lilibotung a go so maliwanag? Ba so Piyangumba-alan niran a manga Sakoto o Allah na Miyakapangadun siran sa lagid o Kiyapangadun o Allah, na miyakashasaropa-i kiran so manga Ka-adun? Tharowangka: A so Allah i Miyadun ko langowan taman: Go Sukaniyan so Isa Isa, a Phakaba-as"
        },
        {
            "chapter": 13,
            "verse": 17,
            "text": "Piyakatoron Niyan a pho-on ko Langit so ig, na tomiyoga so manga baogan, si-i ko diyangka iyan: Na miyaka-awid so dugan sa borabora a maliliyawao na pudon so Pukhatonag iran ko apoi a singanin sa Parahiyasan, o di na Pagigimo, borabora a lagid iyan. Lagıid aya a Kapuphayaga o Allah ko bunar a go so ribat. Na so puman so borabora na pukhailang a mibobowang; na so puman so Phakaompiya ko manga Manosiya na putharug ko Lopa. Lagid aya a Kapuphayaga o Allah ko manga ibarat"
        },
        {
            "chapter": 13,
            "verse": 18,
            "text": "Bagiyan o siran a tiyarima iran so (Katharo o) Kadnan niran so mapiya. Na siran noto a da iran tarima-a Sukaniyan,- na apiya pun Mata-an! a ruk iran so matatago ko Lopa langon, go babidun pun a lagid iyan, na iya-on niran noto sa ginawa iran (na di kiran matarima). Siran man na bagiyan niran so marata a itongan: Go darpa iran so Naraka Jahannam,- a mikharatarata a kaduna"
        },
        {
            "chapter": 13,
            "verse": 19,
            "text": "Ino so tao a bubunarun niyan a aya bo a Initoron Ruka a pho-on ko Kadnan Ka na so bunar, ba lagid o tao a sukaniyan na bota? Aya bo a Phakasaboton na so manga Papantas i akal"
        },
        {
            "chapter": 13,
            "verse": 20,
            "text": "Siran na itotoman niran sa tarotop so diyandi o Allah, go di siran pundorat ko pasad"
        },
        {
            "chapter": 13,
            "verse": 21,
            "text": "Go siran na gi-i ran pakashompatun so ini Sogo o Allah a kapakashompata-on, go Somasangkop siran ko Kadnan niran, go Ipukhaluk iran so marata a itongan"
        },
        {
            "chapter": 13,
            "verse": 22,
            "text": "Go siran na Miphantang siran, sa singanin ko Kasosowat o Kadnan niran; go ini Pamayandug iran so Sambayang; go miyamumugai siran ko inibugai Ami kiran sa masolun go mapayag; go iphagurun niran so mapiya ko marata: Siran man na bagiyan niran so Phakatondog a Ingud"
        },
        {
            "chapter": 13,
            "verse": 23,
            "text": "Manga Sorga a tatap: A Phamakasolud siran non, go so tao a Miyaratiyaya a pud ko manga lokus iran, go so manga Karoma iran, go so manga Mori ran a tao: Na so manga Malaikat na Puphamanolud kiran ko oman i isa pinto"
        },
        {
            "chapter": 13,
            "verse": 24,
            "text": "{Gi-i ran Tharo-on a:})} Kalilintad a si-i Rukano sabap ko Kiyaphantang Iyo! Na Miyakapiyapiya so miyakatondog a Ingud (a bagiyan niyo)"
        },
        {
            "chapter": 13,
            "verse": 25,
            "text": "Na siran noto a Puphamarungkasun niran so diyandi o Allah, ko oriyan o kiyatanto niyan, go Puthupudun niran so ini Sogo o Allah,a kapakashompata-on,go Puphaminasa siran ko Lopa;- Na siran man na ruk iran so morka; go ruk iran so Mikharatarata a Ingud"
        },
        {
            "chapter": 13,
            "verse": 26,
            "text": "So Allah na puphakalowagun Niyan so Riskhi ko tao a kabaya Iyan, go phakasimpitun Niyan. Na miyababaya siran sabap ko Kaoyagoyag ko doniya: A da ko Kaoyagoyag ko doniya ko khiphapantagun Niyan ko Akhirat inonta na matag sagad a kapipiya ginawa"
        },
        {
            "chapter": 13,
            "verse": 27,
            "text": "Na gi- Tharo-on o siran a da Pamaratiyaya: A ino a da-a Initoron non a Tanda a pho-on ko Kadnan Niyan? Tharowangka (Ya Muhammad): A Mata-an! A so Allah na ndadagun Niyan so tao a kabaya Iyan; go Punggonana-on Niyan si-i Rukaniyan so tao a Somiyangoron"
        },
        {
            "chapter": 13,
            "verse": 28,
            "text": "Siran na Miyamaratiyaya, go thatana so manga poso iran sabap ko Tadum ko Allah: Tanodan ka sabap ko Tadum ko Allah a kathatana o manga poso"
        },
        {
            "chapter": 13,
            "verse": 29,
            "text": "So siran a Miyamaratiyaya go Pinggalubuk iran so manga pipītya, na kapakadaya a bagiyan niran, go mapiya a khandodan"
        },
        {
            "chapter": 13,
            "verse": 30,
            "text": "Lagid man noto a KĶKiyasogo Ami Ruka (Ya Muhammad) si-i ko pagtao a Sabunar a adun a miyaipos ko miya-ona an niran a manga pagtao; ka-an Ka kiran Kapuphangadi-i so ini Ilaham Ami Ruka; ko Kao-ongkira iran ko (Allah a) Masalinggagao! Tharowangka: A Sukaniyan so Kadnan Ko! Da-a Tohan a salakao Rukaniyan! Sukaniyan 1 Siyarigan Ko, go Sukaniyan i Khandodan Ko"
        },
        {
            "chapter": 13,
            "verse": 31,
            "text": "Na opama ka Mata-an! A adun a Puphangadi-an a miyapakalalakao sa sabap Rukaniyan so manga Palao, o di na miyabunsad sa sabap Rukaniyan so Lopa, o di na Minimbitiyara-i sa sabap Rukaniyan so miyamatai, (na Misabap sa Qur-an naya!) Kuna, ka Kapa-ar o Allah so Pukhasowa sa kalangolangowan niyan! Ba di katawi o siran a Miīiyamaratiyaya a o Kabaya o Allah, na Mata-an a Khatoro lyan so manga Manosiya langon? Na da-a paruphai o siran a da Pamaratiyaya sa kapukhasogat iran a tiyoba, sabap ko Pinggolaola iran, o di na Makadarpa Ka ko marani ko darpa iran, taman sa makatalingoma so diyandi o Allah; Mata-an! A so Allah na di Pundorat ko diyandi"
        },
        {
            "chapter": 13,
            "verse": 32,
            "text": "Na Sabunsabunar a adun a Piyamagompat a manga Sogo ko Miya-ona an Ka: Na Piyakadamai Akun so siran a da Pamaratiyaya, oriyan niyan na siniksa Akun siran: Na antona-a i Miyambutad o siksa Akun (kiran)"
        },
        {
            "chapter": 13,
            "verse": 33,
            "text": "Ino so sukaniyan a Tomotonggo ko oman i Baraniyawa ko Pinggalubuk iyan (ba lagid o salakao rukaniyan)? Na mimba-al siran sa manga Sakoto o Allah. Tharowangka: A Pamuthowa niyo siran! Ba adun a Maphanothol iyo Rukaniyan a di Niyan katawan ko Lopa, antawa-a ba si-i bo ko kapapayag o Katharo? Kuna! Ka Pipharasan ko siran a da Pamaratiyaya so antangan niran a marata, go piyakasilai siran ko lalan (a ontol). Na sadun sa dadagun o Allah, na da dun a Makanggonana-o ron"
        },
        {
            "chapter": 13,
            "verse": 34,
            "text": "Adun a bagiyan niran a siksako Kaoyagoyag ko doniya, na matatangkud a so siksa ko Akhirat na lawanon sa karugun: Na da dun a bagiyan niran a makarun ko (siksa o Allah)"
        },
        {
            "chapter": 13,
            "verse": 35,
            "text": "Aya ropa-an o Sorga a so ini diyandi ko Miyamananggila!- Na Puphamangondas ko kababa-an niyan so manga Lawasaig: So Pangunungkun non na tatap a go so along iyan: Giyoto man i darpa o siran a Miyamananggila; na aya darpa o da Pamaratiyaya na so Naraka"
        },
        {
            "chapter": 13,
            "verse": 36,
            "text": "Na so siran a inibugai Ami kiran so Kitab na Pukhababaya-an niran so Initoron Ruka: Na adun a pud ko pishagorompong a tao a o Ongkirun niyan so saba-adon. Tharowangka (Ya Muhammad): A aya bo a ni Sogo Rakun na so Kasımba-a Ko ko Allah, go di Ko Pakisakotowan Sukaniyan. Sukaniyan ı Ipuphanolon Nakun, go si-i Rukaniyan so Khandodan Nakun"
        },
        {
            "chapter": 13,
            "verse": 37,
            "text": "Na lagid man noto a Kinitoronun Nami (ko Qur-an), a Kokoman a basa Arab. na Ibut o Onotingka so manga kabaya iran a ribat ko oriyan o KĶKiyapakatalingoma Ruka o Kata-o, na da dun a Kapanarigan Ka go da-a Makalinding Ruka ko (siksa o) Allah"
        },
        {
            "chapter": 13,
            "verse": 38,
            "text": "Na Sabunsabunar a Somiyogo Kami sa manga Sogo ko miyaona an Ka (Ya Muhammad), go singgayan Nami siran sa manga Karoma go manga Moriyatao: Na da Mapatot ko Sogo o ba adun a Mitalingoma Niyan a Tanda o di sabap sa idin o Allah. Oman i taalik na adun a Kitab iyan"
        },
        {
            "chapter": 13,
            "verse": 39,
            "text": "Puphonasun o Allah so kabaya Iyan: Go Pakathatakna-an Niyan (so kabaya Iyan), ka si-i Rukaniyan so Tomadung o Kitab"
        },
        {
            "chapter": 13,
            "verse": 40,
            "text": "Na o Paki-ila-in Nami Ruka so saba-ad ko idi diyandi Ami kiran (a siksa), o di na Tanganun Nami Suka,- na aya bo a Paliyogat Ruka na so Kapamakasampai (o Sogowan Ruka): Na si-i Rukami so itongan"
        },
        {
            "chapter": 13,
            "verse": 41,
            "text": "Ba iran da mailai a Mata-an! A Sukami na pushangorun Nami so Lopa na pukhorangan Nami so manga kilid iyan? Na so Allah i Pukhokom, da-a phakarun ko Kokoman Niyan: Go Sukaniyan i maga-an i itongan"
        },
        {
            "chapter": 13,
            "verse": 42,
            "text": "Na Sabunar a miyagantangan sa marata so siran a miyaona an niran; na Kapa-ar o Allah so antangan sa kalangolangowan niyan. Katawan Niyan so pukhasokat o oman i Baraniyawa: Na khatokawan ndun o da Pamaratiyaya o antawa-a i Khibagiyan ko phakatondog a Ingud"
        },
        {
            "chapter": 13,
            "verse": 43,
            "text": "Na gi-i Tharo-on o siran a da Pamaratiyaya: A kuna a ba Ka Siyogo. Tharowangka (Ya Muhammad): A Kiyasana-an ndun so Allah a saksi Rakun a go si-i rukano, go so tao a adun a Kata-o niyan ko Kitab"
        },
        {
            "chapter": 14,
            "verse": 1,
            "text": "Alif Lam Ra. So Allah i Matao ko paka-a antapan Niyan non. (Giyangkai a Qur-an) na Kitab a Initoron Ami Ruka (Ya Muhammad), ka-an Ka mapaka-awa so manga Manosiya pho-on ko manga lilibotung sa mawit ko Maliwanagsabap sa idin o Kadnan niran-si-i ko okit o Allah a Mabagur a Puphodin"
        },
        {
            "chapter": 14,
            "verse": 2,
            "text": "A so Allah, a so ruk Iyan so shisi-i1 ko manga Langit a go so shisi-i ko Lopa! Na so kabinasa na bagiyan o da Pamaratiyaya a pud ko siksa a sangat"
        },
        {
            "chapter": 14,
            "verse": 3,
            "text": "Siran na matotomo iran so Kaoyagoyag ko doniya a di so Akhirat, go Puphangalang siran ko lalan o Allah go puphuloloba-an niran non a kabukhog iyan: Na siran man i matatago ko kadadag a mawatan"
        },
        {
            "chapter": 14,
            "verse": 4,
            "text": "Na da-a Siyogo Ami a Sogoaba di si-i ko basa o pagtao Niyan, ka-an Niyan kiran mapayag (so Sogowan). Na ndadagun o Allah sotao a kabaya Iyan, go punggonanao Niyan so tao a kabaya Iyan: Go Sukaniyan i Mabagur, a Maongangun"
        },
        {
            "chapter": 14,
            "verse": 5,
            "text": "Na Sabunsabunar a Siyogo Ami so Musa rakhus o manga Tanda Ami, (sa Pitharo Ami): A pakaawa Angka so Pagtaongka pho-on ko manga Lilibotung sa mawit ko Maliwanag, go Pakitadumingka kiran so manga Limo o Allah. Mataan! A adun a matatago ro-o man a ttho a manga Tanda ko oman i Mapantang,- a Mananalamat"
        },
        {
            "chapter": 14,
            "verse": 6,
            "text": "Na gowani na Pitharo o Musa ko pagtao Niyan: A Tadumi niyo so Limo rukano o Allah gowani ko sabutun kano Niyan ko pagtao o Pir-aon: A irarasai ran rukano so marata a siksa, go Puphanombali-in niran so manga Wata iyo a manga Mama, na phulamba-an niran so manga Babai rukano: Na adun a matatago ro-o man a tiyoba a phoon ko Kadnan niyo a lubi a Mala"
        },
        {
            "chapter": 14,
            "verse": 7,
            "text": "Na gowani na Piyakalangkap o Kadnan niyo: A Mata-an a o Panalamat kano, na pagomanan Ko rukano dun (so Limo Akun); go Mata-an ao Ongkir kano, na Mata-an! A so siksa Akun na tanto a marugun"
        },
        {
            "chapter": 14,
            "verse": 8,
            "text": "Na Pitharo o Musa: A o Ongkir kano sukano a go so tao a matatago ko Lopa langon,- na Mata-an! A so Allah na da dun a Mapukhuno Niyan, a Khiīiruk ko Podi"
        },
        {
            "chapter": 14,
            "verse": 9,
            "text": "Ba rukano da Makatalingoma so Totholan ko siran a Miya-ona an niyo?- So pagtao Nuh, go so Ad, go so Samood, go so siran a miyaoriyan niran? Da-a Mata-o kiran a inonta so Allah. Miyakaoma kiran so manga Sogo kiran rakhus o manga rarayag a Karina; na piyangukhub iran so manga lima iran, si-i ko manga ngari iran (sa otug), go Pitharo iran: A Mata-an! A sukami na Inongkir ami so ini Sogo Rukano to, go Mata-an!! A sukami na titho a shasangka kami ko Ipundolon Niyo rukami oto sa mapayag a kashangka"
        },
        {
            "chapter": 14,
            "verse": 10,
            "text": "Pitharo o manga Sogo kiran: A ba adun a sangka ko makapantag ko Allah, a Miyadun ko manga Langit a go so Lopa? Puthawagun kano Niyan, ka-an Niyan rukano mapakada so manga dosa niyo, go pakalalanatun kano Niyan taman ko ta-alik a mapupunto! Pitharo iran: A kuna a ba Kano di Manosiya a lagid ami! Khabaya-an Niyo a ka-alangan kami Niyo ko Pushimba-an o manga lokus ami: Na witi kami niyo sa katantowan, a mapayag"
        },
        {
            "chapter": 14,
            "verse": 11,
            "text": "Pitharo kiran o manga Sogo kiran: A kuna a ba Kami di Manosiya a lagid iyo, na ogaid na so Allah na Pumbugan Niyan sa Limo so tao a kabaya Iyan ko manga Oripun Niyan. Na di Rukami patot o ba adun a mawit Ami rukano a katantowan inonta o sabap ko idin o Allah. Na so bo so Allah i Sarigi o Miyamaratiyaya"
        },
        {
            "chapter": 14,
            "verse": 12,
            "text": "Na andamanaya idi Ami Kasarigi ko Allah? A Sabunar a Tiyoro Kami Niyan ko manga lalan Nami; na Mata-an a Puphantang Kami dun ko Kiyapamakasakiti niyo Rukami. Na so bo so Allah i Sarigi o Khisasarig"
        },
        {
            "chapter": 14,
            "verse": 13,
            "text": "Na Pitharo o siran a da Pamaratiyaya ko manga Sogo kiran: Mata-an a paka-awa-an nami Sukano dun ko Lopa amı, o di na Mataan a makakasoi Kano dun ko okit Tano. Na Ini-ilaham Kiran o Kadnan Niran: A mbina-sa-an Nami dun so manga Darowaka"
        },
        {
            "chapter": 14,
            "verse": 14,
            "text": "Go Pakaphagingudun Nami sukano dun ko Lopa ko oriyan niran. Giyoto man na ruk o tao a inikaluk iyan so kapakatindug iyan ko Hadapan Ko,- go inikaluk iyan so siksa Akun"
        },
        {
            "chapter": 14,
            "verse": 15,
            "text": "Na Miyanguni Siran sa tabang (ko Allah), na miyalogi so oman i takabor a somosorang (ko bunar)"
        },
        {
            "chapter": 14,
            "verse": 16,
            "text": "Si-i ko khabolosan niyan so Naraka Jahannam, go phakainomun ko ig a dana"
        },
        {
            "chapter": 14,
            "verse": 17,
            "text": "Phulikuganon, go marugun a kaphulinowaniyan non Go Puphakatalingoma-on so kapatai pho-on ko oman i darpa, a di bo phatai sukaniyan: Go si-i ko khabolosan niyan so siksa a mitataralo"
        },
        {
            "chapter": 14,
            "verse": 18,
            "text": "Aya ibarat o siran a da Pamaratiyaya ko Kadnan niran na so manga Amal iran na lagid o ombi, a inibayog sukaniyan o ndo ko Alongan kapananagompot iyan: Da-a khasakum iran ko Pinggalubuk iran a maito bo: Giyoto man na sukaniyan i kadadag a miyakawatawatan"
        },
        {
            "chapter": 14,
            "verse": 19,
            "text": "Bangka di katawi a Mata-an! A so Allah ı Miyadun ko manga Langit a go so Lopa si-i ko bunar? O kabaya Iyan, na khailang kano Niyan, go phakasambi sa Ka-adun a bago"
        },
        {
            "chapter": 14,
            "verse": 20,
            "text": "Na kuna a ba oto marugun ko Allah"
        },
        {
            "chapter": 14,
            "verse": 21,
            "text": "Na mabayar siran ko Allah langon: Na Tharo-on o manga lolobai ko siran a Miyamanakabor: A Mata-an! A sukami na miyabaloi kami a Puphangongonotan rukano; na una sukano khalinding kami niyo ko siksa o Allah sa maito bo? Tharo-on niran: A o Tiyoro kami o Allah, na Miyatoro ami sukano dun: Magishan rukutano o ino mikhaminan tano, antawa-a ba tano dun Miphantang: Ka da bo a Kaphagapasan tano"
        },
        {
            "chapter": 14,
            "verse": 22,
            "text": "Na Tharo-on o Shaitan amai ka mapasad so Kokoman: A Mataan! a so Allah na inidiyandi Iyan rukano so diyandi a bunar: Na inidiyandi akun rukano (so ribat), na diyorat akun sukano. Na da-a miyabaloi a kapa-ar akun rukano ogaid na giyogo akun sukano, na Inonotan nako niyo: Na di ako niyo Phanunditi, na aya Panunditi niyo na so manga ginawa niyo. Diyakun sukano khatabangan, go di ako niyo khatabangan. Mata-an! A sakun na Inongkir akun so ĶKinisakoto niyo rakun (ko Allah) gowani. Mata-an! A so manga Darowaka na adun a bagiyan niran a siksa a malipudus"
        },
        {
            "chapter": 14,
            "verse": 23,
            "text": "Na pakasoludun so siran a Miyamaratiyaya go Pinggalubuk iran so manga pipiya ko manga Sorga a Puphamangondas ko kababa-an Niyan so manga lawasaig,makakakal siran ro-o sabap ko idin o Kadnan niran. Aya gi-i ran ro-oọ Ikhokormata: Na Salaam"
        },
        {
            "chapter": 14,
            "verse": 24,
            "text": "Bangka di katawi o andamanaya i Kiyamba-alo Allah sa ibarat?Katharo a mapiya lagid o kayo a mapiya, a so itado niyan na thatakna, na so sapak iyan na shisi-i ko kawang"
        },
        {
            "chapter": 14,
            "verse": 25,
            "text": "Pukhibugai niyan so Onga Niyan ko oman i masa, sabap sa Sogowan o Kadnan Niyan. Na Phagumba-alan o Allah so manga ibarat ko manga Manosiya, ka-an siran Puphakatanod"
        },
        {
            "chapter": 14,
            "verse": 26,
            "text": "Na aya ibarat o Katharo a marata na lagid o kayo a marata: A miya-andot ko liyawao o Lopa: A da-a thatakna-an niyan"
        },
        {
            "chapter": 14,
            "verse": 27,
            "text": "Pakathatakna-an o Allah ko siran a Miyamaratiyaya so Katharo athatana (so Laa-ilaaha illallaah), si-i ko Kaoyagoyag ko doniya go si-i ko Akhirat; go ndadagun o Allah so manga Darowaka: Na Punggolao-la-an o Allah so kabaya Iyan"
        },
        {
            "chapter": 14,
            "verse": 28,
            "text": "Bangka da katokawi so siran a pishambi-iran so Limo o Allah sa kada-a Tadum. Na Piyakapagingud iran so pagtao wiran ko Ingud a binasa"
        },
        {
            "chapter": 14,
            "verse": 29,
            "text": "A so Naraka Jahannam? aphakasolud siran non,- na miyakaratarata a Phagingudan"
        },
        {
            "chapter": 14,
            "verse": 30,
            "text": "Na miyangumba-al siran sa manga Sakoto o Allah, ka-an niran Madadag (so manga Manosiya) pho-on ko lalan o Allah! Tharowangka: A shonor kano dun! Ka Mata-an! A aya khabolosan niyo na so Naraka"
        },
        {
            "chapter": 14,
            "verse": 31,
            "text": "Tharowangka ko manga Oripun Ko a Miyamaratiyaya: A Puthindugun niran so Sambayang, go puphamumugai siran ko ini bugai Ami Kiran, sa masolun a go mapayag, ko da pun kapakatalingoma o Alongan a da-a kaphapasa-i ron go da-a kambobolay oka-on (a phakabugai a gona)"
        },
        {
            "chapter": 14,
            "verse": 32,
            "text": "So Allah so Miyadun ko manga Langit a go so Lopa, goPiyakatoron Niyan a pho-on ko kawang so ig, na mini-sabap on a kiyapakagumawa Niyan ko manga Onga a Pagupur rukano; go inipa-gadil Iyan rukano so manga Kapal, ka-adun puphamakakutas ko Kalo- dan sabap ko Sogowan Niyan; goinipagadıil Iyan rukano so manga lawasaig (ka-an niyo gi-i kanggona-i)"
        },
        {
            "chapter": 14,
            "verse": 33,
            "text": "Go inipagadil Iyan rukano so Alongan a go so Olan, a tatap adowa oto ko okit iran; go inipagadil Iyan rukano so gagawi-i a go sodaondao (ka-an niyo gi-i kanggona)"
        },
        {
            "chapter": 14,
            "verse": 34,
            "text": "Go bigan kano Niyan ko oman i Piyanguni niyo Rukaniyan. Na o pagitonga niyo so Limo o Allah, na di niyo dun maitong. Mata-an! A so Manosiya (a da Paratiyaya) na titho a Darowaka, a da-a Tadum iyan"
        },
        {
            "chapter": 14,
            "verse": 35,
            "text": "Na gowani na Pitharo o Ibrahim: Kadnan Ko! Baloyangka a ungkai a Ingud (a Makkah) a Panarigan: Go pakawatana Kongka a go so manga Moriyatao Akun ko Kapakasıimba Mi ko manga Barahala"
        },
        {
            "chapter": 14,
            "verse": 36,
            "text": "Kadnan Ko! Mata-an! A siran na Miyakadadag siran sa madakul ko manga Manosiya; na sa dun sa Monot Rakun na Mata-an! A sukaniyan na pud Akun, na sa dun sa somorang Rakun,- na Mata-an! a Suka ı Manapi, a Makalimo-on"
        },
        {
            "chapter": 14,
            "verse": 37,
            "text": "Kadnan Nami! Mata-an! A Sakun na Piyakapagingud Akun so saba-ad ko manga Moriyatao Akun ko Balintad (sa Makkah) a di Kapumbasokan, a marani ko Walaingka a Pagadatan; Kadnan Nami! Kaa Niran Mipamayandug so Sambayang: Na Baloyangka so manga poso o saba-ad ko manga Manosiya a magawi kiran, go Riskhi Ingka siran ko manga Onga: ka-an siran Makapanalamat"
        },
        {
            "chapter": 14,
            "verse": 38,
            "text": "Kadnan Nami! Mata-an! A Suka na katawan Ka so isosolun Nami go so ipapayag Ami: Na da-a makaphagma ko Allah a maito bo si-i ko Lopa, go da-a (Makaphagma-on) si-i ko Langit"
        },
        {
            "chapter": 14,
            "verse": 39,
            "text": "So Podi na ruk o Allah, a so inibugai Niyan Rakun si-1 ko kiyalokus Akun so Ismail go so Ishaq: Mata-an! A so Kadnan Ko i titho a Puphakanug ko Panguni"
        },
        {
            "chapter": 14,
            "verse": 40,
            "text": "Kadnan Ko! Baloya Kongka a Puphamayandug ko Sambayang, go so saba-ad ko manga Moriyatao Akun, Kadnan Nami! Go Tarimaangka so Panguni Akun"
        },
        {
            "chapter": 14,
            "verse": 41,
            "text": "Kadnan Nami! Napi-i Yakongka, go so mbala a Lokus Akun, go so Miyamaratiyaya, ko Alongan a kapakatindug o itongan"
        },
        {
            "chapter": 14,
            "verse": 42,
            "text": "Na Dingka dun Tharima-a 1 ba di mai-inungka o Allah so gi-i nggolaola-an o manga Darowaka. Aya bo a kapakalalanata Niyan kiran na taman mbo. ko Alongan a Khasambolayangon so manga kailai"
        },
        {
            "chapter": 14,
            "verse": 43,
            "text": "Gi-i siran makanggaga-an a milalangag iran a manga Olo iran, a di siran Phakapuruk, go so manga poso iran na makakawang (sabap sa kaluk)"
        },
        {
            "chapter": 14,
            "verse": 44,
            "text": "Na Paki-iktiyaringka ko manga Manosiya so Alongan a kapakatalingoma kiran o siksa: Na Tharo-on o siran a da Pamaginontolan: Kadnan Nami! Pakalanata Kamingka sa taman bo ko ta-alik a di mathaıi: Ka tarima-an Nami so Sogowan Ka, go Pagonotan nami so manga Sogo! (na isumbag kiran:) Ba kano da Shapa gowani sa da dun a kakhada iyo"
        },
        {
            "chapter": 14,
            "verse": 45,
            "text": "Na Miyakapagingud kano ko Piyamagingudan o siran a siyalimbotan niran a manga ginawa iran; go miyapayag rukano so inikidiya Mi kiran; go inumba-alan Nami rukano so manga ibarat"
        },
        {
            "chapter": 14,
            "verse": 46,
            "text": "Na Sabunar a piyagantangan niran so antangan niran a marata, na si-i ko Allah so (balas o) antangan niran, go da mapatot ko antangan niran o ba-on misabap a kailang o manga Palao"
        },
        {
            "chapter": 14,
            "verse": 47,
            "text": "Na Dingka dun Tharima-a so Allah a ba ndorat ko diyandi Iyan ko manga Sogo Iyan: Mata-an! A so Allah na Mabagur,- a phapa-ar ko kandadanug"
        },
        {
            "chapter": 14,
            "verse": 48,
            "text": "Si-i ko Alongan a kasambiyan so Lopa sa salakao a Lopa, go (kasambiyan) so manga Langit, go mabayar siran ko Hadapan o Allah, a Isa Isa, a Phakaba-as"
        },
        {
            "chapter": 14,
            "verse": 49,
            "text": "Na Mailaingka so manga"
        },
        {
            "chapter": 14,
            "verse": 50,
            "text": "Baradosa sa Alongan noto a piyakaphapatonga ko manga patong;50. So manga nditarun niran na tombaga a pulangga, go mikokolob ko manga paras iran so Apoi"
        },
        {
            "chapter": 14,
            "verse": 51,
            "text": "Ka imbadal o Allah ko oman 1 Baraniyawa so Pinggalubuk iyan; Mata-an! A so Allah na maga-an i itongan"
        },
        {
            "chapter": 14,
            "verse": 52,
            "text": "Giyangka-i (a Qur-an) na Tarotop a undao ko manga Manosiya: Go a non misabap a Kapakaiktiyara kiran, go an niran katokawi a Sukaniyan mbo i Tohan a Isa Isa: Go an makowa undao O manga papantas i akal"
        },
        {
            "chapter": 15,
            "verse": 1,
            "text": "Alif Lam Ra. So Allah i Matao ko paka-a antapan Niyan non. Giyaya na manga Ayat ko Kitab,go Qur-an a miyakapayag (ko ontol)"
        },
        {
            "chapter": 15,
            "verse": 2,
            "text": "Madakul a kapundingandingana o siran a da Pamaratiyaya, sa o ba siran bo miyabaloi a manga Muslim"
        },
        {
            "chapter": 15,
            "verse": 3,
            "text": "Botawaningka siran, ka-an siran Puphakakan, go a niran pukhasawiti (so doniya): Go so katutumbanga kiran o inam: Ka katokawan niran bo"
        },
        {
            "chapter": 15,
            "verse": 4,
            "text": "Na da-a bininasa Mı a Phagingud a ba da-a Kitab iyan a mapupunto"
        },
        {
            "chapter": 15,
            "verse": 5,
            "text": "Di ka pungaga-anan o pagtao so Ajial iyan, go di iran khisundod"
        },
        {
            "chapter": 15,
            "verse": 6,
            "text": "Na Pitharo iran: Hai Tiyoronan ko undao! Mata-an Ka a titho a Pumbuthangun"
        },
        {
            "chapter": 15,
            "verse": 7,
            "text": "Ino Kamingka di khawiti sa Malaikat o Suka na pud ko khipumamata-an"
        },
        {
            "chapter": 15,
            "verse": 8,
            "text": "(Pitharo o Allah:) A di Ami Phakatoronun so Malaikat inonta o rakhus o bunar: Na sa maoto na di siran ndun makanggowamal"
        },
        {
            "chapter": 15,
            "verse": 9,
            "text": "Mata-an! a Sukami na Sukami i Tomiyoron ko (Qur-an a) undao; go Mata-an! a Sukami i titho a somisiyapon"
        },
        {
            "chapter": 15,
            "verse": 10,
            "text": "Na Sabunsabunar a Siyogowan Ami so miya-ona an Ka si-i ko Pithanggisa ka tindug ko miyanga-o ona"
        },
        {
            "chapter": 15,
            "verse": 11,
            "text": "Na da-a Miyakatalingoma kiran a Sogo a ba iran da pamagurugi Sukaniyan"
        },
        {
            "chapter": 15,
            "verse": 12,
            "text": "Lagid aya man i kipushanipun ami ron ko manga poso o"
        },
        {
            "chapter": 15,
            "verse": 13,
            "text": "manga Baradosa13. A di siran non Pharatiyaya; o ba di Sabunar a somiyagad so miyasowa o miyanga-o ona"
        },
        {
            "chapter": 15,
            "verse": 14,
            "text": "Na apiya pun lomuka Kami kiran sa pinto ko Langit, na mabaloi siran a makapanik siran non"
        },
        {
            "chapter": 15,
            "verse": 15,
            "text": "Na Tharo-on niran ndun: A Mata-an a birug so manga kailai tano: Kuna, ka sukutano na pagtao a miyangababalik a Mata niyan"
        },
        {
            "chapter": 15,
            "verse": 16,
            "text": "Na Sabunsabunar a tiyagowan Nami so Langit sa manga darpa o manga Bito-on, go ini pharas Ami ron noto a ruk o puphamakailai ron"
        },
        {
            "chapter": 15,
            "verse": 17,
            "text": "Na siniyap Ami oto pho-on ko langowan a Shaitan a puradiyamun"
        },
        {
            "chapter": 15,
            "verse": 18,
            "text": "Ogaid na so miyamanukhao sa kanug, na siyaloba sukaniyan a kadug, a mapayag"
        },
        {
            "chapter": 15,
            "verse": 19,
            "text": "So Lopa na kiyayat Ami oto; go piyamakatindugan Ami oto sa manga Palao; go Piyamakathowan ami oto sa mbarambarang a didiyangka-an"
        },
        {
            "chapter": 15,
            "verse": 20,
            "text": "Go singgayan Nami sukano ron sa manga Kaoyagan,- a go so kuna a ba sukano ı Puphamagupuron"
        },
        {
            "chapter": 15,
            "verse": 21,
            "text": "Na da-a nganin a ba Ami di Mipapa-ar so khitatagowan non; go da-a Phakatoronun Nami ron a ba di madidiyangka a mapupunto"
        },
        {
            "chapter": 15,
            "verse": 22,
            "text": "Go Puphakasamburun Nami so manga ndo a puphamakatago sa ig ko Gabon, na Piyakatoron Ami a pho-on ko Kawang so ig, na Piyakainom Amı sukano ron, na kuna a ba sukano i makakhakapa-aron"
        },
        {
            "chapter": 15,
            "verse": 23,
            "text": "Go Mata-an! A titho a Sukami 1 Puphangoyag, go Puphangimatai: Go Sukami i manga Waris (a Phama-apa-ar)"
        },
        {
            "chapter": 15,
            "verse": 24,
            "text": "Na Sabunsabunar a katawan Nami so miyanga-o ona rukano, go Sabunsabunar a katawan Nami so Phanga-o ori rukano"
        },
        {
            "chapter": 15,
            "verse": 25,
            "text": "Mata an ka so kadunan ka na pulimoden iyan siran sukaniyan na maonga ngun a matao"
        },
        {
            "chapter": 15,
            "verse": 26,
            "text": "Na Sabunsabunar a Inadun Ami so Manosiya a pho-on ko Lopa a gango, a pho-on ko Lipao a miyarumbis"
        },
        {
            "chapter": 15,
            "verse": 27,
            "text": "Go so Jinn na Inadun Ami mona a pho-on ko Apoi a mararas"
        },
        {
            "chapter": 15,
            "verse": 28,
            "text": "Na gowani na Pitharo o Kadnan Ka ko manga Malaikat: A Mata-an! A Sakun na Magadun Ako sa Manosiya, a pho-on ko Lopa a gango, a pho-on ko Lipao a miyarumbis"
        },
        {
            "chapter": 15,
            "verse": 29,
            "text": "Na anda i kaimasada Ko ron go masokan Ko Sukaniyan sa Niyawa, na Sondong Kano ron sa Pangangalimbaba-an Kano"
        },
        {
            "chapter": 15,
            "verse": 30,
            "text": "Na Miyangalimbaba-an non so manga Malaikat, sa tanan Siran, langon"
        },
        {
            "chapter": 15,
            "verse": 31,
            "text": "Inonta so Iblis: Ka somiyangka o ba mabaloi a pud ko Miyamangalimbaba-an"
        },
        {
            "chapter": 15,
            "verse": 32,
            "text": "Pitharo (o Allah): Hai Iblis! Antona-a i miyakarun ruka sa dangka kapangupud ko Miyamangalimbaba-an"
        },
        {
            "chapter": 15,
            "verse": 33,
            "text": "Pitharo iyan: A di Rakun patot o ba ako Pangalimbaba-an ko Manosiya, a Inadun Ka a phoon ko Lopa a gango, a pho-on koLipao a miyarumbis"
        },
        {
            "chapter": 15,
            "verse": 34,
            "text": "Pitharo (o Allah): Na awa ka pho-on ko Langit; ka Mata-an! A suka na inibowang"
        },
        {
            "chapter": 15,
            "verse": 35,
            "text": "Go Mata-an! A shisi-i ruka so morka sa dayon ko Alongan a kambabadala"
        },
        {
            "chapter": 15,
            "verse": 36,
            "text": "Pitharo iyan: Kadnan ko! Na pakanayawa Kongka sa dayon ko Alongan a Kaoyaga Kiran"
        },
        {
            "chapter": 15,
            "verse": 37,
            "text": "Pitharo (o Allah): Na Mataan! A suka na pud ko phamakanaya-on"
        },
        {
            "chapter": 15,
            "verse": 38,
            "text": "Taman ko Alongan a masa a mapupunto"
        },
        {
            "chapter": 15,
            "verse": 39,
            "text": "Pitharo iyan: Kadnan ko! Ibut ko Kiyabaloyangka rakun a dadag, na Mata-an a barayatun ko siran ndun (ko Kandarowaka) ko Lopa, go Mata-an a dadagun ko siran ndun langon"
        },
        {
            "chapter": 15,
            "verse": 40,
            "text": "Inonta so manga Oripun Ka, a pud kiran a Miyangatotolabos (Ruka)"
        },
        {
            "chapter": 15,
            "verse": 41,
            "text": "Pitharo (o Allah): A kati-i so lalan Rakun a Maka-o ontol (a di ko Ipundarainon)"
        },
        {
            "chapter": 15,
            "verse": 42,
            "text": "Mata-an! A so manga Oripun Ko na da-a mapukhapa-ar ka Kiran, a rowar ko tao a Inonotan ka niyan a pud ko Miyangadadadag"
        },
        {
            "chapter": 15,
            "verse": 43,
            "text": "Go Mata-an! A so Naraka Jahannam na diyandi kiran ndun langon"
        },
        {
            "chapter": 15,
            "verse": 44,
            "text": "Pito a pinto iyan: Oman i isa pinto na adun a bagiyan niyan kiran a saba-ad a misusunggai"
        },
        {
            "chapter": 15,
            "verse": 45,
            "text": "Mata-an! A so Miyamananggila na Makaphagingud ko manga Pamomolan go manga Bowalan"
        },
        {
            "chapter": 15,
            "verse": 46,
            "text": "(Tharo-on kiran a:) Solud Kano ron sa Kalilintad a So masarig Kano"
        },
        {
            "chapter": 15,
            "verse": 47,
            "text": "Na ilangun Nami so matatago ko manga rarub iran a si-ig: A Phapagariya siran, a shisi-i ko manga Kantir a Khipaga-a dapa dapa"
        },
        {
            "chapter": 15,
            "verse": 48,
            "text": "Da-a phakatalingoma Kiran ro-o a dokao, go di siran non ndun Maphamaka-awa"
        },
        {
            "chapter": 15,
            "verse": 49,
            "text": "Pamanotholangka ko manga Oripun Ko: A Mata-an! a Sakun na Sakun so Manapi, a Makalimo-on"
        },
        {
            "chapter": 15,
            "verse": 50,
            "text": "Go Mata-an! A so iphaniksa Akun na giyoto so siksa a malipudus"
        },
        {
            "chapter": 15,
            "verse": 51,
            "text": "Go Pamanotholangka Kiran so manga banto o Ibrahim"
        },
        {
            "chapter": 15,
            "verse": 52,
            "text": "Gowani na somiyolud Siran non, na Mitharo Siran: Sa Salaam! Pitharo o Ibrahim: A Mata-an! a Sukami na Ipukhaluk Ami Sukano"
        },
        {
            "chapter": 15,
            "verse": 53,
            "text": "Pitharo Iran: A di Ka khaluk! Ka Mata-an! A Sukami na Phanotholan Ami Suka sa (Ipumbawata-a Ka a) Wata a Mata-o"
        },
        {
            "chapter": 15,
            "verse": 54,
            "text": "Pitharo Iyan: Ino Niyo Rakun Phanothola (a Kapumbawata Akun) a Riya-ot Ako a Kalokus? Na antona-a i sabap a Kaphanothola Niyo Rakun (saya)"
        },
        {
            "chapter": 15,
            "verse": 55,
            "text": "Pitharo Iran: A Piyanothol Ami Ruka so bunar: Na di Ka Phangupud ko piyanga-ada-an sa Panginam"
        },
        {
            "chapter": 15,
            "verse": 56,
            "text": "Pitharo Iyan: Na ba adun a tao a khada-an sa Panginam ko Limo o Kadnan Niyan, a rowar ko Mithataridadag"
        },
        {
            "chapter": 15,
            "verse": 57,
            "text": "Pitharo Iyan: Na antona-a i showa-an Niyo, Hai manga Sogo (o Allah)"
        },
        {
            "chapter": 15,
            "verse": 58,
            "text": "Pitharo Iran: a Mata-an! A Sukami na Siyogo Kami ko pagtao a manga Baradosa (a pagtao o Lut)"
        },
        {
            "chapter": 15,
            "verse": 59,
            "text": "Inonta sa ta-alok ko Lut: Mata-an! A Sukami na shabutun Nami siran ndun langon"
        },
        {
            "chapter": 15,
            "verse": 60,
            "text": "Inonta so Karoma Niyan, ka Kiyokom Ami a Mata-an! A sukaniyan na pud dun ko phangakakal (ko siksa)"
        },
        {
            "chapter": 15,
            "verse": 61,
            "text": "Na kagiya a makaoma ko Lut so manga Sogo (a manga Malaikat)"
        },
        {
            "chapter": 15,
            "verse": 62,
            "text": "Na Pitharo Iyan: A Mata-an! A Sukano na pagtao a di makikilala"
        },
        {
            "chapter": 15,
            "verse": 63,
            "text": "Pitharo Iran: A kuna, ka inowit Ami Ruka so (siksa a) siran na shasangka-on so pamikiran niran"
        },
        {
            "chapter": 15,
            "verse": 64,
            "text": "Go minitalingoma Mi Ruka so bunar, go Mata-an! A Sukamı na titho Kami a Muma-mata-an"
        },
        {
            "chapter": 15,
            "verse": 65,
            "text": "Na Pangulumun Ka so taalok Ruka, ko saba-ad ko kagagawi-i, go Tondogangka siran sa talikhodan: Na o ba adun a domingil Rukano a isa bo, go taros kano sa sadun sa Sogowan Rukano"
        },
        {
            "chapter": 15,
            "verse": 66,
            "text": "Na Piyakitokawan Nami Ron angkoto a khasowa, a Mata-an! A khathiphad so siran naya ko kapitai kiran"
        },
        {
            "chapter": 15,
            "verse": 67,
            "text": "Na miyakaoma so tao ko Bandar a Ingud a pukhababaya siran"
        },
        {
            "chapter": 15,
            "verse": 68,
            "text": "Pitharo (o Lut): A Mata-an! a siran na-i na khibobolos Rakun: Na di Ako niyo ndiyamana"
        },
        {
            "chapter": 15,
            "verse": 69,
            "text": "Go kalukun niyo so Allah, go di Ako niyo phakaitowa"
        },
        {
            "chapter": 15,
            "verse": 70,
            "text": "Pitharo iran: A ba ami Ruka da saparun, so (kapakabolosa ko) khipananangga"
        },
        {
            "chapter": 15,
            "verse": 71,
            "text": "Pitharo Iyan: Kati-i so manga Wata Akun a manga Babai, (na Pamangaroma kano ron) o ba adun a Punggolaola-an niyo"
        },
        {
            "chapter": 15,
            "verse": 72,
            "text": "Ibut ko Kaoyagoyag Ka (Ya Muhammad), ka Mata-an! A siran na matatago siran ndun ko kabuburug iran a puphuromparompak siran"
        },
        {
            "chapter": 15,
            "verse": 73,
            "text": "Na miyadansal siran o Lalis ko kiyasubangi kiran o Alongan"
        },
        {
            "chapter": 15,
            "verse": 74,
            "text": "Na biyaloi Ami so liyawao (o Ingd iran) a didalum, go piyakaoranan Nami siran sa Ator a phoon ko Lopa a kiyomba"
        },
        {
            "chapter": 15,
            "verse": 75,
            "text": "Mata-an! A adun a matatago ro-o man a titho a manga Tanda a bagiyan o Puphamangilai sa piratas"
        },
        {
            "chapter": 15,
            "verse": 76,
            "text": "Go Mata-an naya! a titho a matatago ko lalan a da ma-aog"
        },
        {
            "chapter": 15,
            "verse": 77,
            "text": "Mata-an! A adun a matatago ro-o man a titho a Tanda a bagiyan o Miyamaratiyaya"
        },
        {
            "chapter": 15,
            "verse": 78,
            "text": "Na Mata-an naya! A miyabaloi so manga tao sa Aika (a pagtao o Shv’'aib) a titho a manga Darowaka"
        },
        {
            "chapter": 15,
            "verse": 79,
            "text": "Na siniksa Ami siran. Na Mata-an! a giya dowaya (a Ingud) na Sabunar a matatago ko mala a lalan, a mapapayag"
        },
        {
            "chapter": 15,
            "verse": 80,
            "text": "Na Sabunsabunar a piyakambokhag o manga tao sa Hijr (a pagtao o Salih) so manga Sogo (o Allah)"
        },
        {
            "chapter": 15,
            "verse": 81,
            "text": "Go inibugai Ami kiran so manga Tanda Ami, na tiyalikhodan niran Sukaniyan"
        },
        {
            "chapter": 15,
            "verse": 82,
            "text": "Go miyanonggirub siran ko manga Palao sa manga Walai, a khisasarig siran"
        },
        {
            "chapter": 15,
            "verse": 83,
            "text": "Na Miyadansal siran o Lalis ko kiyapita-i kiran"
        },
        {
            "chapter": 15,
            "verse": 84,
            "text": "Na da kiran makalinding so pinggalubuk iran"
        },
        {
            "chapter": 15,
            "verse": 85,
            "text": "Na da ko Kiya-aduna Mi ko manga Langit, a go so Lopa, go so nganin a pagulutan a dowa nan, inonta na si-i ko bunar. Na Mataan! A so Bangkit na Phakatalingoma dun. Na Dapayangka (kiran) sa Kadapai a Maliwanag"
        },
        {
            "chapter": 15,
            "verse": 86,
            "text": "Mata-an! A so Kadnan Ka na Sukaniyan so Puphangadun, a Mata-o"
        },
        {
            "chapter": 15,
            "verse": 87,
            "text": "Na Sabunsabunar a bigan Namı Suka sa pito a manga Ayat (a so Fatiha) a gi-i makhasokasoi, go so Qur-an a Susula-an"
        },
        {
            "chapter": 15,
            "verse": 88,
            "text": "Dingka phakaotunga so (kallai o) dowa Matangka ko nganin a piyakisawitan Ami oto a pishoson, ko saba-ad kiran, go Dingka siran Pumboko-on: Go Paka-inayangka so Gowagowaingka ko Miyamaratiyaya"
        },
        {
            "chapter": 15,
            "verse": 89,
            "text": "Go Tharowangka: A Mataan! A Sakun so Puphamakaiktiyar, a mapayag"
        },
        {
            "chapter": 15,
            "verse": 90,
            "text": "Lagid o Initoron Ami ko mimbabagibagıi"
        },
        {
            "chapter": 15,
            "verse": 91,
            "text": "Siran na biyaloi ran so Quran a di bo dun pira ba-ad"
        },
        {
            "chapter": 15,
            "verse": 92,
            "text": "Na Ibut ko Kadnan Ka, ka Mata-an a isha Ami kiran ndun langon"
        },
        {
            "chapter": 15,
            "verse": 93,
            "text": "So Pinggaolola iran"
        },
        {
            "chapter": 15,
            "verse": 94,
            "text": "Na Payagangka so Sogowan Ruka, go Talikhodingka so manga Pananakoto"
        },
        {
            "chapter": 15,
            "verse": 95,
            "text": "Mata-an! A Sukami na lininding Ami Suka ko gi-i Ruka shosodi"
        },
        {
            "chapter": 15,
            "verse": 96,
            "text": "A siran so puphangumba-al sa rimbang o Allah a Tohan a salakao: Na katokawan niran bo"
        },
        {
            "chapter": 15,
            "verse": 97,
            "text": "Na Sabunsabunar a katawan Nami a Mata-an! A Suka na ipunggagut a Rarub Ka so gi-i ran Tharoon"
        },
        {
            "chapter": 15,
            "verse": 98,
            "text": "Na Puthasbikun Ka so Podi ko Kadnan Ka, go Pangupud Ka ko Puphaman ojiod"
        },
        {
            "chapter": 15,
            "verse": 99,
            "text": "Go Showasowatangka so Kadnan Ka taman sa kapakatalingoma Ruka o Kapatai"
        },
        {
            "chapter": 16,
            "verse": 1,
            "text": "Phakatalingoma dun so sogowan o Allah: Na di niya phagalokaloki Sukaniyan: Soti Sukaniyan, go Maporo a ka-a awat Iyan ko Ipuphanankoto iran Non"
        },
        {
            "chapter": 16,
            "verse": 2,
            "text": "Puphakitoron niyan ko ma-laikat so wahi pho-o sa sogowan Niyan, ko tao a kabaya Iyan ko manga Oripun Niyan: Sa paki-inungka-a niyo a Mata-an naya! A da-a Tohan a salakao Rakun: Na Onoti Yako niyo"
        },
        {
            "chapter": 16,
            "verse": 3,
            "text": "Inadun Niyan so manga Langit a go so Lopa si-i ko bunar: Maporo a ka-a awat Iyan ko Ipuphamanakoto iran Non"
        },
        {
            "chapter": 16,
            "verse": 4,
            "text": "Inadun Niyan so Manosiya a pho-on sa Notfa (a ig a phopoyot); na apiya maoto dun na sukaniyan na lampawi a mapayag"
        },
        {
            "chapter": 16,
            "verse": 5,
            "text": "Go so manga Ayam na Inadun Niyan noto a ruk iyo: A adun a matatago-on a pangurun (sa tunggao), go manga pud a osba, go so saba-adon na Pukhakan niyo"
        },
        {
            "chapter": 16,
            "verse": 6,
            "text": "Go adun a ruk iyo a matatagoon a kataid ko masa a kapukhodala niyo ron, go so masa a kapuphakaliyowa niyo ron"
        },
        {
            "chapter": 16,
            "verse": 7,
            "text": "Go puphaka-awid ko manga awid iyo a manga pupunud si-i ko Ingud a di kano ron ipuraot o di misabap ko karuguni ko manga ginawa: Mata-an! A so Kadnan niyo na titho a mala i Gagao, a Makalimo-on"
        },
        {
            "chapter": 16,
            "verse": 8,
            "text": "Go (Inadun Niyan) so manga Koda, go so manga Bigal, go so manga Khimar, ka-an niyo to gi-i Kakhoda-i, go Paramanis (iyo); go Phangadun sa di niyo katawan"
        },
        {
            "chapter": 16,
            "verse": 9,
            "text": "Na si-i ko Allah so matıitho a lalan, na so manga pud (a lalan) na makasisilai; Na o kabaya (o Allah) na Miyatoro kano Niyan ndun langon"
        },
        {
            "chapter": 16,
            "verse": 10,
            "text": "Sukaniyan so Piyakatoron Niyan pho-on ko Kawang so ig: A Puphakainom kano ron, go pukhisabap on so (kapuphakatho o) kayo a mapuphakakan niyo ron (so manga Ayam 1yo)"
        },
        {
            "chapter": 16,
            "verse": 11,
            "text": "Pukhisabapon a kapuphakatho a Niyan rukano ko manga Purpuran, go so manga Zaiton, go so manga Qormah, go so manga Anggor, go so pishoson a manga Onga: Mata-an! A adun a matatago ro-o man a titho a Karina a ruk o pagtao a Puphamimikiranun niran"
        },
        {
            "chapter": 16,
            "verse": 12,
            "text": "Na inipagadil Iyan rukano so gagawi-i go so daondao; go so Alongan go so Olan (ka-an niyo gi-i kanggona-i); go so manga Bito-on na Phapasiyonot Siran ko Sogowan Niyan: Mata-an! A adun a matatago ro-o man a titho a manga Tanda ko pagtao a punggudagudaan niran"
        },
        {
            "chapter": 16,
            "verse": 13,
            "text": "Go (inipagadil Iyan rukano) so Inadun Niyan rukano ko Lopa a mbidabida so manga waruna niyan: Mata-an! A adun a matatago ro-o man a titho a Tanda ko pagtao a Khipakatatadum"
        },
        {
            "chapter": 16,
            "verse": 14,
            "text": "Na Sukaniyan so inipagadil Iyan so Kalodan ka-an kano Puphakakan ko Puphakapo-on non a sapo (a suda) a malumuk, go an niyo ron mapuphakagumao so pakayan a gi-i niyo to Manditar; go Pukhailaingka so manga Kapal a Puphamangutas on, go angkano gi-ı makambabanog ko Kakawasaan Niyan, go an kano Makapanalamat"
        },
        {
            "chapter": 16,
            "verse": 15,
            "text": "Na Tiyagowan Niyan so Lopa sa manga Palao, ka o ba kano Niyan pukhakoyong; go (tiyagowan Niyan sa) manga Lawasaig go manga lalan; ka-an kano makakudug sa ontol"
        },
        {
            "chapter": 16,
            "verse": 16,
            "text": "Go manga padoman; na sabap ko manga Bito-on na siran na puphakakudug siran sa ontol"
        },
        {
            "chapter": 16,
            "verse": 17,
            "text": "Ino so Puphangadun ba lagid o di Phaka-adun? Ino kano di Phananadum"
        },
        {
            "chapter": 16,
            "verse": 18,
            "text": "Na opamagitonga niyo so Limo o Allah, na di niyo dun maitong: Mata-an! A so Allah na titho a Manapi, a Makalimo-on"
        },
        {
            "chapter": 16,
            "verse": 19,
            "text": "Na so Allah i Mata-o ko isosolun niyo, go so ipapayag iyo"
        },
        {
            "chapter": 16,
            "verse": 20,
            "text": "Na so siran a Pushimba-an niran a salakao ko Allah, na da-a Kha-adun niran a maito bo, ka siran na Puphangumba-alan"
        },
        {
            "chapter": 16,
            "verse": 21,
            "text": "Ma-atai siran, kuna a ba manga Oyagoyag: Go di ran katawan o anda-i Kapagoyaga kiran"
        },
        {
            "chapter": 16,
            "verse": 22,
            "text": "So Tohan niyo na Tohan a isa isa: Na siran a di Mapaparatiyaya ko Akhirat, na so manga poso iran na Mo-ongkir, a siran na manga takabor"
        },
        {
            "chapter": 16,
            "verse": 23,
            "text": "Matatangkud a Mata-an! A so Allah na katawan Niyan so isosolun niran, go so ipapayag iran: Mata-an! A Sukaniyan na di Niyan khabaya-an so manga takabor"
        },
        {
            "chapter": 16,
            "verse": 24,
            "text": "Na igira a Pitharo kiran: A antona-a so Initoron o Kadnan niyo? Na Tharo-on niran: A manga iringa a kabokhag o miyanga-o ona"
        },
        {
            "chapter": 16,
            "verse": 25,
            "text": "Ka kagiya a kha-awidan niran so manga dosa iran a tarotop ko Alongan a Qiyamah, go so (lagid o) manga dosa o siran a Pukhadadag iran sabap ko di Kata-o. Tanodan, ka miyakaratarata so kha-awidan niran"
        },
        {
            "chapter": 16,
            "verse": 26,
            "text": "Sabunar a miyagantangan sa marata so miya-ona an niran: Na diniyongkat o Allah so manga onayan o manga Walai ran, na minirobar kiran so atup ko kaporowan niran; go miyatalingoma siran o siksa sa da-a katawi ran non"
        },
        {
            "chapter": 16,
            "verse": 27,
            "text": "Oriyan niyan na diyamanun Niyan siran ko Alongan a Qiyamah, go Tharo-on Niyan: Anda dun so ini puririmbang iyo Rakun, a so da kano pagayonayon sa makapantag kiran? Tharo-on o siran a piyamugan ko Kata-o: A Mata-an! A so kadiyaman sa Alongan na-i go so marata na si-i ko da Pamaratiyaya"
        },
        {
            "chapter": 16,
            "verse": 28,
            "text": "Siran na thanganun siran o manga Malaikat a ma-a aniyaya iran so manga ginawa iran. Na makaphasiyonot siran (sa Matharo iran a:) Kuna a ba kami gi-i nggolaola sa marata. (na Tharo-on kiran a:) Owai na, Mata-an! A so Allah na katawan Niyan so gi-i niyo nggolaola-an"
        },
        {
            "chapter": 16,
            "verse": 29,
            "text": "Na solud kano ko manga pinto o Naraka Jahannam, sa makakal kano ron ndun. Na miyakaratarata dun a darpa o manga takabor"
        },
        {
            "chapter": 16,
            "verse": 30,
            "text": "Na Pitharo ko siran a Miyamananggila (ko marata): A antonaa so Initoron o Kadnan Niyo? Na Pitharo iran: A mapiya. Adun a bagiyan o siran a Miphipiyapiya sangkai a doniya a mapiya, na matatangkud a so Ingud a Maori i taralbi a mapiya, na miyakapiyapiya dun a Ingud o Miyamananggila"
        },
        {
            "chapter": 16,
            "verse": 31,
            "text": "Manga Sorga a tatap a Phamakasolud siran non: Puphamangondas ko kababa-an Niyan so manga Lawasaig: Khakowa iran ro-o so nganin a kabaya iran: Lagid aya man a imbalas o Allah ko Miyamananggila"
        },
        {
            "chapter": 16,
            "verse": 32,
            "text": "Siran na thanganun siran o manga Malaikat a phipiyapiya siran, sa gi-i ran Tharo-on: A Kalilintad a si-i Rukano; solud kano ko Sorga, sabap ko Kiyapagamal iyo (sa mapiya)"
        },
        {
            "chapter": 16,
            "verse": 33,
            "text": "Ba adun a punayaon niran a rowar ko kapakatalingoma kiran o manga Malaikat, o di na so kapakatalingoma o Sogowan o Kadnan Ka? Lagid aya man a Pinggolaola o siran a miya-ona an niran. Na da siran salimboti o Allah: Na ogaid na siran i Pushalimbot ko manga ginawa iran"
        },
        {
            "chapter": 16,
            "verse": 34,
            "text": "Na miyasogat siran o manga rarata ko Pinggalubuk iran, go kiyalikopan siran o piyamagompat iran (a siksa)"
        },
        {
            "chapter": 16,
            "verse": 35,
            "text": "Na Pitharo o siran a Miyamanakoto: A o kabaya o Allah, na da-a Masimba mi a salakao Rukaniyan a maito bo- sukami a go so manga lokus ami,- go da-a misapar ami a salakao (ko inisapar Iyan) a maito bo. Lagid aya man a Pinggolaola o siran a miya-ona an niran. Na ba adun a Paliyogat ko manga Sogo a rowar ko Kapamakasampai (o Sogowan o Allah) a mapayag"
        },
        {
            "chapter": 16,
            "verse": 36,
            "text": "Na Sabunsabunar a Siyogowan Ami so oman i1 pagtao sa Sogo (a Puphamakalangkapun Niran a:) Showasowata niyo so Allah, go pakawatani niyo so Tagot: Na adun a pud kiran a tao a Tiyoro o Allah, go adun a pud kiran a tao a miyatangkudon so kadadag. Na lalakao kano ko Lopa, na pagilailaya niyo o Antona-a i miyambutad o kiyakiran ko piyamakambokhag iran (so manga Sogo o Allah)"
        },
        {
            "chapter": 16,
            "verse": 37,
            "text": "Apiya i Kapanamaringka sa Katoro iran, na Mata-an! A so Allah na di Niyan Thoro-on so tao a ndadagun Niya, go da dun a mamakatabang kiran"
        },
        {
            "chapter": 16,
            "verse": 38,
            "text": "Na Mishapa siran ko Allah a Pithamanan o manga Sapa iran, sa di Pagoyagun o Allah so tao a Phatai: Owai na, diyandi Iyan naya a matatangkud: Na ogaid na so kadakulan ko manga Manosiya na di ran katawan"
        },
        {
            "chapter": 16,
            "verse": 39,
            "text": "Ka-an Niyan kiran mapayag so di iran phagayonayonan, go an Katokawi o siran a da Pamaratiyaya a Mata-an! A siran na miyabaloi siran a manga bokhag"
        },
        {
            "chapter": 16,
            "verse": 40,
            "text": "Aya bo a Putharo-on Nami ko apiya antona-a igira-a kabaya Ami a Kapagaduna Mi ron, na so Katharo Ami ron ko: Kon, na Maadun"
        },
        {
            "chapter": 16,
            "verse": 41,
            "text": "Na so siran a miyamanogalin sa Ingud makapantag ko Allah ko oriyan o Kiyapangarasi-i kiran,- na Pakaphagingudun Ami siran ndun ko doniya sa mapiya; na matatangkud a so balas ko Akhirat i lubi a mala. O siran na katawi ran"
        },
        {
            "chapter": 16,
            "verse": 42,
            "text": "Siran so Miphapantang, go so bo so Kadnan niran i sa-sarigan niran"
        },
        {
            "chapter": 16,
            "verse": 43,
            "text": "Na da-a Siyogo Ami ko Miya-ona an Ka (Ya Muhammad) a rowar sa manga Mama, a Phaglilahaman Nami Siran: Na isha-an niyo ko adun a Sabot iyan o Sukano na di niyo katawi"
        },
        {
            "chapter": 16,
            "verse": 44,
            "text": "Rakhus o manga rarayag a karina go so manga Kitab; na Initoron Ami Ruka so Qur-an ka-an Ka mapagosai ko manga Manosiya so Initoron kiran, go an niran Mapuphamimikiran"
        },
        {
            "chapter": 16,
            "verse": 45,
            "text": "Ba sa sarig so siran a Miyamagantangan ko manga rarata sa di siran landungun o Allah ko Lopa, odi na di siran matalingoma o siksa sa di ran mai-inungka"
        },
        {
            "chapter": 16,
            "verse": 46,
            "text": "Odi na di Niyan siran siksaan ko gi-i ran kashorombaling, a di siran makapalagoi"
        },
        {
            "chapter": 16,
            "verse": 47,
            "text": "Odi na di Niyan siran siksaan sa mashaginton a ma-aluk siranna Mata-an! A so Kadnan niyo na tanto a Masalinggagao, a Makalimo-on"
        },
        {
            "chapter": 16,
            "verse": 48,
            "text": "Ba iran nda mailai so langowan taman a Inadun o Allah, a gi-i murombaromba so manga along iyan, ko manga kawanan a go manga diyowang, a Mangangalimbabaan ko Allah, a Phapasiyonot siran"
        },
        {
            "chapter": 16,
            "verse": 49,
            "text": "Na Pushojiod ko Allah so matatago ko manga Langit go so matatago ko Lopa, a Baraniyawa, go so (pun) so manga Malaikat: A Siran na di Siran phanakabor"
        },
        {
            "chapter": 16,
            "verse": 50,
            "text": "Ika-aluk Iran so Kadnan niran a kaporowan Niran, go Inggogolalan Niran so Sogowan Kiran"
        },
        {
            "chapter": 16,
            "verse": 51,
            "text": "Na Pitharo o Allah: Adi kano khowa sa dowa a Tohan: Sukaniyan bo i Tohan a isa isa: Na Sakun bo i kalukun niyo"
        },
        {
            "chapter": 16,
            "verse": 52,
            "text": "Na ruk Iyan so matatago ko manga Langit go so Lopa, go ruk Iyan so Agama a tatap: Ba adun a salakao ko Allah a ikhaluk iyo"
        },
        {
            "chapter": 16,
            "verse": 53,
            "text": "Na langowan taman a kapiya-an niyo na pho-on ko Allah: Oriyan niyan na igira-a minisogat rukano so morala, na Sukaniyan bo i khagoraok iyo"
        },
        {
            "chapter": 16,
            "verse": 54,
            "text": "Oriyan noto na igira-a piyokas Iyan rukano so morala, na sa maoto na so isa rukano ka sagorompong na Phurimbangun niran so"
        },
        {
            "chapter": 16,
            "verse": 55,
            "text": "Kadnan niran55. Ka Phagongkirun niran so inibugai Ami kiran! Na sawiti niyo (dun) so Kaoyagoyag; ka katokawan niyo bo"
        },
        {
            "chapter": 16,
            "verse": 56,
            "text": "Na Pushunggayan niran so da-a manga mulung iyan sa Kipantag ko inibugai Ami kiran! Ibut ko Allah, ka Mata-an a ipagisha rukano dun so inipangangkob iyo (ko Allah)"
        },
        {
            "chapter": 16,
            "verse": 57,
            "text": "Na Ipushunggai ran a ruk o Allah so manga Wata a Babai!- Soti Sukaniyan!- Go (Ipushunggai ran a) ruk iran so matotomo iran (a manga Wata a Mama)"
        },
        {
            "chapter": 16,
            "verse": 58,
            "text": "Na igira-a Miyapanothol ko isa kiran a (Mimbawata sa) Babai, na makarimung a paras iyan, a sukaniyan na tanto a Makamboboko"
        },
        {
            "chapter": 16,
            "verse": 59,
            "text": "Puphaguma ko pagtao, po-on ko marata a Miyapanothol on! (Sa pukhadowadowa-an o) ino phanagotiyapun niyan sa ka-a ya-an, odi na baniyan ndun lubungun ko Lopa (a bibiyag)? tanodan, ka sayana a marata so Ipukhokom iran"
        },
        {
            "chapter": 16,
            "verse": 60,
            "text": "Ruk o siran adi Mapaparatiyaya ko Akhirat, so ibarat a marata: Na ruk o Allah so ibarat a Maporo: Na Sukaniyan so Mabagur, a Maongangun"
        },
        {
            "chapter": 16,
            "verse": 61,
            "text": "Na o siksa-a o Allah so manga Manosiya sabap ko KĶiyandarowaka iran, na da-a lamba-a Niyan ko liyawao o Lopa a Baraniyawa: Na ogaid na pakalalanatun Niyan siran sa taman ko ta-alik a mapupunto: Na amai ka makatalingoma so ta-alik kiran, na di ran ndun misundod sa isa ka oras, go di ran kanggaga-anan"
        },
        {
            "chapter": 16,
            "verse": 62,
            "text": "Na Ipushunggai ran a ruk o Allah so ipukhagowad iran (a manga Wata a Babai). go iphuropa o manga dila iran so kabokhag: Sa Mata-an! A siran i Khiruk ko mapiya: Matatangkud a Mata-an! A ruk iran so Naraka, go Mata-an! A siran na indarainon siran"
        },
        {
            "chapter": 16,
            "verse": 63,
            "text": "Ibut ko Allah, ka Sabunsabunar a Siyogowan Ami so manga pagtao a Miya-ona an Ka (Ya Muhammad): na pipharasan kiran o Shaitan so manga Galubuk iran: Na Sukaniyan i Panarigan niran sa Alongan nai, go adun a bagiyan niran a siksa a Malipudus"
        },
        {
            "chapter": 16,
            "verse": 64,
            "text": "Na aya bo a Kinitoronun Nami Ruka ko Kitab na-an Ka kiran mapayag so da iran pagayonayoni, go Torowan go Limo ko pagtao a Mapaparatiyaya"
        },
        {
            "chapter": 16,
            "verse": 65,
            "text": "Na so Allah na piyakatoron Niyan a pho-on ko kawang so ig, na ini-oyag Iyan noto ko Lopa ko oriyan o kiyapatai niyan: Mata-an! A adun a matatago ro-o man a titho a Tanda ko pagtao a Puphamamakinugun niran"
        },
        {
            "chapter": 16,
            "verse": 66,
            "text": "Na Mata-an! a adun a matatago ko manga Ayam a titho a undao rukano. Puphakainomun Nami sukano ko matatago ko manga tiyan niyan, a puphakapo-on ko pagulutan o nadis a go so rogo, a gatas a lombos, a malbod lino-on o puphamanginom"
        },
        {
            "chapter": 16,
            "verse": 67,
            "text": "Na so manga Onga Qormah go manga Inab, na puphakamba-al kano ron sa Pakaburug go pagupur a mapiya: Mata-an! A adun a matatago ro-o man a titho a Tanda ko pagtao a Punggudaguda-an niran"
        },
        {
            "chapter": 16,
            "verse": 68,
            "text": "Na ini Ilaham o Kadnan Ka ko Tamaing: A mba-al ka ko manga Palao sa manga Walai, go so manga kayo, go so puphanagombalain niran"
        },
        {
            "chapter": 16,
            "verse": 69,
            "text": "Oriyan niyan na kangka ko oman i manga Onga, na okit ka ko manga lalan o KĶKadnan ka: A da-a manga gigimbura iyan. Adun a puphakagumao a puphakapo-on ko manga tiyan niyan a inomun a mbidabida so manga waruna niyan, a kadadaluman sa bolong o manga Manosiya: Mata-an! A adun a matatago saya man a titho a Tanda ko pagtao a Puphamimikiran non"
        },
        {
            "chapter": 16,
            "verse": 70,
            "text": "Na so Allah i Miyadun rukano oriyan niyan na thanganun kano Niyan; na so saba-ad rukano na tao a phakandodun ko tanto a marata a butad ko Kapaginutao (a bongao), ka-an da-a katawi niyan a maito bo ko andang a katawan niyan: Mataan! A so Allah na Mata-o, a Gaos"
        },
        {
            "chapter": 16,
            "verse": 71,
            "text": "Na so Allah na inilubi Niyan so saba-ad rukano ko saba-ad si-i ko riskhi: Na da ko siran a piyamakalubi 1 ba iran bugan so riskhi kiran ko mipapa-ar o manga tangan niran (a manga Oripun), na siran na makapulagilagid siran non. Ba so Limo o Allah i shangka-an niran"
        },
        {
            "chapter": 16,
            "verse": 72,
            "text": "Na so Allah na singgayan kano Niyan sa manga Karoma a pud ko manga ginawa niyo, go singgayan kano Niyan, a pho-on ko manga Karoma niyo sa manga Wata go manga Apo, go Riniskhiyan kano Niyan ko manga pipiya: Ba so ribat i Phamaratiyaya-an niran, na so Limo o Allah na siran na Pagongkirun niran"
        },
        {
            "chapter": 16,
            "verse": 73,
            "text": "Na Pushimba-an niran a salakao ko Allah,- so da-a mipapa-ar iyan a Riskhi kiran, a pho-on ko manga Langit a go so Lopa a maito bo, go da-a khagaga iran"
        },
        {
            "chapter": 16,
            "verse": 74,
            "text": "Na di kano phangumba-al sa manga ibarat o Allah: Mata-an! A so Allah i1 Mata-o, na sukano idi manga Tata-o"
        },
        {
            "chapter": 16,
            "verse": 75,
            "text": "Mimba-al so Allah sa ibarat: A Oripun, a mipapa-ar, a da-a khagaga niyan a maito bo; a go tao a bigan Nami sukaniyan sa pagupur a mapiya a pho-on Rukami, na Sukaniyan na Puphamumugali ron, sa masolun a go mapayag: Ba siran makaphagishan? So langowan o Podi na ruk o Allah! Kuna ka so kadakulan kiran na di manga Tata-o"
        },
        {
            "chapter": 16,
            "verse": 76,
            "text": "Go mimba-al so Allah sa ibarat a dowa Mama: So isa kiran na omao, a da-a khagaga niyan a maito bo; go sukaniyan na ikaririkor o khirukon; apiya anda niyan pakasangora sukaniyan, na da-a khitalingoma niyan a mapiya: Ba makaphagishan sukaniyan a go so tao a Pushogo ko ontol, a sukaniyan na komukudug sa lalan a makao ontol"
        },
        {
            "chapter": 16,
            "verse": 77,
            "text": "Na ruk o Allah so misosolun ko manga Langit a go so Lopa. Na da ko okit o Bangkit inonta na lagid bo o sapuruk Mata, odi na lawan ro-o sa kaga-an: Mata-an! A so Allah na si-i ko langowan taman na Gaos Iyan"
        },
        {
            "chapter": 16,
            "verse": 78,
            "text": "Na so Allah na piyakaliyo kano Niyan pho-on ko manga Tiyan o manga Ina iyo a da-a Katawan niyo a maito bo; go ĮInadun Niyan rukano so kanug go so manga kailai go so manga poso: Ka-an kano Makapanalamat (ko Allah)"
        },
        {
            "chapter": 16,
            "verse": 79,
            "text": "Ba iran nda mailai so manga Papanok, a libod kiran a kapuphakalantap iran si-i ko solud o kawang? A da-a makatatayong kiran a rowar ko Allah. Mata-an! A adun a matatago ro-o man a titho a manga Tanda ko pagtao a Khipaparatiyaya"
        },
        {
            "chapter": 16,
            "verse": 80,
            "text": "Na so Allah na Inadun Niyan rukano so manga Walai niyo a kaduna; go Inadun Niyan rukano so manga kobal o manga Ayam, a manga Walai, a ka-a khapan kano ron ko Alongan a gi-i niyo kathotogalin, go so Alongan a kagugunuk iyo; go (Inadun Niyan rukano) so manga bombol o Bilibili, go so manga bombol o Onta, go so manga bombol o Kambing, a kasangkapan, go pagigimo taman ko masa (a kakharata iyan)"
        },
        {
            "chapter": 16,
            "verse": 81,
            "text": "Na so Allah na singgayan kano Niyan ko [nadun Niyan sa manga along (a sironga); go singgayan kano Niyan ko manga Palao sa manga Liyang (a lindonga); go singgayan kano Niyan sa manga nditarun a makarurunding rukano ko mayao, go manga nditarun a makarurunding rukano ko goma-an o ridowai niyo. Giyaya man 1i kaputharotopa Niyan ko Limo Iyan rukano, ka-an kano makashaliımbotawan (si-i Rukaniyan)"
        },
        {
            "chapter": 16,
            "verse": 82,
            "text": "Na o talikhod siran, na aya bo a Paliyogat Ruka na so Kapamakasampai (0 Sogowan Ruka) a mapayag"
        },
        {
            "chapter": 16,
            "verse": 83,
            "text": "Kikilala-an niran so Limo o Allah; oriyan niyan na Phagongkirun niran bo sukaniyan; na so kadakulan kiran na manga Kapir"
        },
        {
            "chapter": 16,
            "verse": 84,
            "text": "Na (Pakisabotingka) so Alongan a pakatindugan Nami so oman i pagtao sa saksi (a so Nabi ran): Oriyan niyan na di kabugan sa idin so da Pamaratiyaya, go di siran pakapamangunin sa rila"
        },
        {
            "chapter": 16,
            "verse": 85,
            "text": "Go amai ka kasandungan o siran a da Pamaginontolan so siksa, na di kiran ndun pakakhapun, go di kiran ta-alikun"
        },
        {
            "chapter": 16,
            "verse": 86,
            "text": "Na amai ka kasandungan o siran a Miyamanak oto so ini Pamanakoto iran (ko Allah), na Tharo-on niran: Kadnan nami! Siran naya so ini Pamanakoto amı, a siran so Sinimba mi a salakao Ruka. Na salawada-an niran siran a Katharo: Mata-an! A sukano na titho a manga bokhag"
        },
        {
            "chapter": 16,
            "verse": 87,
            "text": "Na mapalad iran ko Allah sa Alongan noto so Kambayorantang; go doratun siran o Piyangumbaalan niran a kabokhag"
        },
        {
            "chapter": 16,
            "verse": 88,
            "text": "Siran a Miyamangongkir go miyangalang ko lalan ko Allah- na pagomanan Nami siran sa siksa a lawan ko siksa, sabap ko kiyapaminasa iran"
        },
        {
            "chapter": 16,
            "verse": 89,
            "text": "Na (pakisabotingka) so Alongan a pakatindugan Nami so oman i pagtao sa saksi kiran, a pud ko manga ginawa iran: Go pakatalingoma-an Nami Suka (Ya Muhammad) a saksi ko siran naya: Na Piyakatoron Ami Ruka so Kitab a osayan ko langowan taman, go Torowan, go Limo, go Tothol a mapiya ko Mimbabayorantang (ko Allah)"
        },
        {
            "chapter": 16,
            "verse": 90,
            "text": "Mata-an! A so Allah na Isosogo Iyan so kaontol, go so kaphiyapiya, go so kabugi ko tonganai, go isasapar Iyan so pakasisingai, go so marata, go so kapanganiyaya: Iphagundao Niyan rukano ka-an kano makatatadum"
        },
        {
            "chapter": 16,
            "verse": 91,
            "text": "Na tomanun niyo so diyandiıi o Allah igira-a Miyakindiyandi kano, go di niyo mbarungkasa so manga sapa ko oriyan o kiyatanto niyan; a Sabunar a biyaloi niyo so Allah a saksi rukano; Mata-an! A so Allah na katawan Niyan so gi-i niyo nggolaola-an"
        },
        {
            "chapter": 16,
            "verse": 92,
            "text": "Na di niyo pagiringi so Babai a kiyakasiyan so tinikur iyan ko oriyan o kinikibud iyan sa manga kanggolgol. Sa mabaloi niyo somanga sapa iyo a limpangan ko ndolondolonan niyo, sa kabaloi oisa a pagtao a Sukaniyan i madakul adi so isa a pagtao: Giya-bo a ki- puthupungun rukano ron o Allah; na Mata-an a phagosa-in Niyan rukano dun ko Alongan a Qiyamah so sukano na di kano ron phagayonayon"
        },
        {
            "chapter": 16,
            "verse": 93,
            "text": "Na o kabaya o Allah, na Mata-an a khabaloi kano Niyan ko okit a isa: Na ogaid na ndadagun Niyan so tao a kabaya Iyan, go Thoro-on Niyan so tao a kabaya Iyan: Na Mata-an a ipagisha rukano dun so Pinggolaola niyo"
        },
        {
            "chapter": 16,
            "verse": 94,
            "text": "Na di niyo mbaloya so manga sapa iyo, a limpangan ko ndolondolonan niyo, ka midolas so parapara ko oriyan o kiyapakabukun niyan, go kata-aman niyo so marata sabap ko kiya-alangi niyo ko lalan ko Allah, go makambagiyan kano sa siksa a lubi a mala"
        },
        {
            "chapter": 16,
            "verse": 95,
            "text": "Na di niyo phamasa-an so diyandi o Allah sa arga a maito: Mata-an dun a so shisi-i ko Allah na giyoto i tomo rukano, o sukano na katawi niyo"
        },
        {
            "chapter": 16,
            "verse": 96,
            "text": "So shisi-i rukano na khada: Na so shisi-i ko Allah na kakal. Na Mata-an a imbalas Ami dun, ko siran a miphapantang, so balas kiran si-i ko mapiya ko Pinggolaola iran"
        },
        {
            "chapter": 16,
            "verse": 97,
            "text": "Sadun sa nggalubuk sa mapiya, a Mama odi na Babai, a sukaniyan na Mapaparatiyaya, na Mataan a Pakapaginuta-on Nami dun sukaniyan sa Kapaginutao a mapiya, go Mata-an a ibalas Ami kiran ndun so balas kiran si-i ko mapiya ko Pinggolaola iran"
        },
        {
            "chapter": 16,
            "verse": 98,
            "text": "Na igira-a mbatiya-an ka so Qur-an, na lindong Ka ko Allah poon ko Shaitan a Phuradiyamun"
        },
        {
            "chapter": 16,
            "verse": 99,
            "text": "Mata-an! A sukaniyan na daa mapukhapa-ar iyan ko siran a Miyamaratiyaya a so bo so Kadnan niran i sasarigan niran"
        },
        {
            "chapter": 16,
            "verse": 100,
            "text": "Aya bo a adun a mapukhapa-ar iyan non, na si-i ko siran a Puphamangonot rukaniyan go so siran a Puphamanakoto ko Allah"
        },
        {
            "chapter": 16,
            "verse": 101,
            "text": "Na igira-a adun a ini sambi Ami a isa a Ayat ko darpa o isa Ayat,- a so Allah i Mata-o ko Iputhoron Niyan,- na Tharo-on niran: A Suka dun (Ya Muhammad) ı Puphangumba-al: Kuna, ka so kadakulan kiran na di manga Tata-o"
        },
        {
            "chapter": 16,
            "verse": 102,
            "text": "Tharowangka: A Initoron Sukaniyan o (Jibril a) Niyawa Soti a pho-on ko Kadnan Ka a bunar, ka-an thakna so (poso o) siran a Miyamaratiyaya, go Torowan go Tothol a mapiya ko Mimbabayorantang (ko Allah)"
        },
        {
            "chapter": 16,
            "verse": 103,
            "text": "Na Sabunsabunar a katawan Nami a Mata-an! A siran na gi-i ran Tharo-on: A matagon naya ipuphangundao a Manosiya. (Pitharo o Allah a:) so basa a so ipuphangambir iran non na ino a Adiyami, na giya Qur-an naya na basa Arab, a mapayag"
        },
        {
            "chapter": 16,
            "verse": 104,
            "text": "Mata-an! A so siran a di Mapaparatiyaya ko manga Ayat o Allah,-na di siran Thoro-on o Allah, go adun a bagiyan niran a siksa a Malipudus"
        },
        {
            "chapter": 16,
            "verse": 105,
            "text": "Aya bo a Puphangumba-al ko kabokhag na so siran a di Mapaparatiyaya ko manga Ayat o Allah: Na siran man na siran i manga bokhag"
        },
        {
            "chapter": 16,
            "verse": 106,
            "text": "Sadun sa tao o Ongkirun niyan so Allah ko oriyan o KĶiyaparatiyaya niyan,- inonta so tao a miyatugul, a so poso iyan na thatakna ko Paratiyaya-na ogaid na sa dun sa maliwanag sa ginawa niyan so Kaongkir,- na si-i kiran so rarangit a pho-on ko Allah, go adun a bagiyan niran a siksa a lubi a mala"
        },
        {
            "chapter": 16,
            "verse": 107,
            "text": "Giyoto man na sabap sa Mata-an! a siran na miyatomo iran so Kaoyagoyag ko doniya a di so Akhirat: Na Mata-an! A so Allah na di Niyan Thoro-on so Pagtao a da Pamaratiyaya"
        },
        {
            "chapter": 16,
            "verse": 108,
            "text": "Siran man so Piyatri o Allah so manga poso iran, go so kanug iran, go so manga kailai ran; na siran man na siran so khikalilipat"
        },
        {
            "chapter": 16,
            "verse": 109,
            "text": "Matatangkud a Mata-an! A siran na siran so manga logi ko Akhirat"
        },
        {
            "chapter": 16,
            "verse": 110,
            "text": "Oriyan niyan na Mata-an! A so Kadnan Ka,- makapantag ko siran a Miyamagoyag ko oriyan o kiyapangarasi-i kiran,- oriyan niyan na Miphurang siran go Miphantang siran,- na Mata-an! A so Kadnan Ka, ko oriyan naya na titho a Manapi, a Makalimo-on"
        },
        {
            "chapter": 16,
            "verse": 111,
            "text": "(Pakisabotingka:) So Alongan a makatalingoma so oman i ginawa na domaowa sa linding iyan sa ginawa niyan, go itoman sa tarotop ko oman i ginawa so Miyanggalubuk iyan, a siran na di siran kasalimbotan"
        },
        {
            "chapter": 16,
            "verse": 112,
            "text": "Na mimba-al so Allah sa ibarat: A ingud a miyabaloi a Lomilintad, a thatakna, Puphakatalingoma-on so pagupur on a moramora a puphakapo-on ko mbalabala a darpa: Na Inongkir iyan so manga Limo o Allah: Na piyakita-aman non o Allah so kinikolobon o kaor go so kaluk sabap ko siyowa iran"
        },
        {
            "chapter": 16,
            "verse": 113,
            "text": "Na Sabunsabunar a adun a miyakaoma kiran a Sogo a pud kiran, na Piyakambokhag iran Sukaniyan; na miyadansal siran o siksa a siran na kapapantagan a manga Darowaka"
        },
        {
            "chapter": 16,
            "verse": 114,
            "text": "Na kangkano ko ini Pagupur rukano o Allah a halal a mapiya; go Panalamat kano ko Limo o Allah, o sukano na aya niyo bo Pushowasowatun"
        },
        {
            "chapter": 16,
            "verse": 115,
            "text": "Aya dun a inisapar Iyan rukano na so miyatai (a da masombali), go so rogo (a tomiyoga) go so sapo a Baboi, go so ini Panambai ko salakao ko Allah: Na sa tao a Kasungutan, a kuna a ba pangangakowala, go kuna a ba Pumamalawani,na Mata-an! A so Allah na Manapi, a Makalimo-on"
        },
        {
            "chapter": 16,
            "verse": 116,
            "text": "Na di niyo Putharowa ko kiphuropa-an non o manga dila iyo ko kabokhag,- a giya-i na halal, go giyaya na haram, ka khiyangkob iyo ko Allah so kabokhag. Mata-an! A siran a iphagangkob iran ko Allah so kabokhag, na di siran phamakasulang sa maliwanag"
        },
        {
            "chapter": 16,
            "verse": 117,
            "text": "Khasawitan niran sa maito (ko doniya); na adun a bagiyan niran a siksa a malipudus"
        },
        {
            "chapter": 16,
            "verse": 118,
            "text": "Na si-i Ami bo inisapar ko manga Yahodi so Piyanothol Ami Ruka gowani: Na da Ami siran salimboti, na ogaid na siran i pushalimbot ko manga ginawa iran"
        },
        {
            "chapter": 16,
            "verse": 119,
            "text": "Oriyan niyan na Mata-an! A so Kadnan Ka,- si-i ko siran a miyakanggalubuk siran sa marata sabap ko kada-a mulung, oriyan niyan na Mithaobat siran ko oriyan noto go Miphiyapiya siran,- na Mata-an! A so Kadnan Ka ko oriyan naya, na tanto a Manapi, a Makalimo-on"
        },
        {
            "chapter": 16,
            "verse": 120,
            "text": "Mata-an! A so Ibrahim na miyabaloi a ladiyawan, a Puphangongonotan ko Allah, a tomataliyadok ko bunar, go da mapud ko manga Pananakoto"
        },
        {
            "chapter": 16,
            "verse": 121,
            "text": "Mananalamat ko manga Limo o Allah, Pinili Iyan, go Pinggonana-o Niyan Sukaniyan ko lalan a maka-o ontol"
        },
        {
            "chapter": 16,
            "verse": 122,
            "text": "Go bigan Nami Sukaniyan si-i ko doniya sa mapiya, go Mataan! A si-i ko Akhirat na pud dun ko manga Bilangatao"
        },
        {
            "chapter": 16,
            "verse": 123,
            "text": "Oriyan niyan na ini [Haham Ami Ruka (Ya Muhammad): A Kudugangka so okit o Ibrahım a shasalimbotawan, go da mapud ko manga Mosrikh"
        },
        {
            "chapter": 16,
            "verse": 124,
            "text": "Aya bo a Piyaliyogatan (ko Kapumasla-a) ko Sapto na so siran a da-on pagayonayon; na Mata-an! A so Kadnan Ka na Khokomun Niyan siran ndun ko Alongan a Qiyamah, ko da iran pagayonayoni"
        },
        {
            "chapter": 16,
            "verse": 125,
            "text": "Panolonun Ka so lalan o Kadnan Ka sa nggolalan ko Ongangun go so undao a mapiya; go daowa-an Ka kiran so lubi a mapiya; Mata-an! A so Kadnan Ka na Sukaniyan i1 Mata-o ko tao a sominilai, pho-on ko lalan Rukaniyan, go Sukaniyan i Mata-o ko Miyamangudug ko ontol"
        },
        {
            "chapter": 16,
            "verse": 126,
            "text": "Na o shaop kano, na saop kano sa so lagid o inikidiya rukano to: Na Ibut o Shabar kano, na Mata-an a giyoto i mapiya a bagiyan o miyamakasabar"
        },
        {
            "chapter": 16,
            "verse": 127,
            "text": "Na Shabar Ka, na di ka phakasabar inonta a sabap ko Allah; na Dingka siran Pumboko-on: Go di nggagutun a Rarub Ka so Kapuphagantangan niran sa marata"
        },
        {
            "chapter": 16,
            "verse": 128,
            "text": "Mata-an! A so Allah na babid o siran a Miayamananggila, go so siran a Miphipiyapiya"
        }
    ]
}
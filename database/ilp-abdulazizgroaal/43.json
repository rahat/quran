{
    "chapter": [
        {
            "chapter": 43,
            "verse": 1,
            "text": "Ha Mim. So Allah i Mata-o ko Paka-a antapan Niyan non"
        },
        {
            "chapter": 43,
            "verse": 2,
            "text": "Ibut ko Kitab a Miyakapayag"
        },
        {
            "chapter": 43,
            "verse": 3,
            "text": "Mata-an! A Sukami na biyaloi Ami Sukaniyan a Qur-an a basa Arab, ka-aniyo sabota"
        },
        {
            "chapter": 43,
            "verse": 4,
            "text": "Na Mata-an! A Sukaniyan na Madadalum ko asal o Kitab (a so Laokh Makhpo!l), si-i ko Hadapan Nami, a titho a Maporo, a sindadan o Ongangun"
        },
        {
            "chapter": 43,
            "verse": 5,
            "text": "Ba Ami rukano Phokasa so Pananadum sa Kadapai, ka kagiya sukano na Pagtao a manga Malawani"
        },
        {
            "chapter": 43,
            "verse": 6,
            "text": "Na madakul a Siyogo Ami a Nabi ko Miyanga o ona"
        },
        {
            "chapter": 43,
            "verse": 7,
            "text": "Na da-a Puphakatalingoma kiran a Nabi a ba iran noto di Puphamagurugi"
        },
        {
            "chapter": 43,
            "verse": 8,
            "text": "Na bininasa Mi so lawan kiran sa Bagur;- go Miya-ipos so ibarat o Miyanga-o ona"
        },
        {
            "chapter": 43,
            "verse": 9,
            "text": "Na Ibut o Isha-an Ka kiran, o antawa-a i Miyadun ko manga Langit a go so Lopa? Na Mataan a Putharo-on niran: A Inadun siran o (Allah a) Mabagur, a MataO"
        },
        {
            "chapter": 43,
            "verse": 10,
            "text": "So inisunggai Niyan rukano so Lopa a Darpa, go singgayan kano Niyan non sa manga lalan, ka angkano makaontol"
        },
        {
            "chapter": 43,
            "verse": 11,
            "text": "Go Sukaniyan so Piyakatoron Niyan a pho-on ko Kawang so ig sa didiyangka-an;- na inoyag Ami sa sabap Rukaniyan so Ingud a Maatai; na lagid man noto a Kaphakagumawa rukano (ko manga Kobor)"
        },
        {
            "chapter": 43,
            "verse": 12,
            "text": "Go Sukaniyan so Miyadun ko Nggaganapa, a kalangolangowan niyan, go sominggai rukano ko manga Kapal a go so manga Ayam a so Kapuphaguda-an niyo"
        },
        {
            "chapter": 43,
            "verse": 13,
            "text": "Ka angkano gi-i Makathakna ko manga Likod iyan, oriyan niyan na a niyo Katadumi so Limo o Kadnan niyo, igira a Miyakathakna kano ron, go a niyo Matharo: Soti so Piyakaphasiyonot Iyan rukami aya, a kuna a ba sukami i Phamakagaga-on"
        },
        {
            "chapter": 43,
            "verse": 14,
            "text": "Go Mata-an! A Sukami na si-i bo ko Kadnan namı, i titho a khandodan nami"
        },
        {
            "chapter": 43,
            "verse": 15,
            "text": "Na Singgayan niran sa Bagiyan Niyan ko manga Oripun Niyan sa saba-ad! Mata-an! A so Manosiya na titho a Miyongkir, a Mapayag"
        },
        {
            "chapter": 43,
            "verse": 16,
            "text": "A ti Kominowa ko Phagadunun Niyan sa manga Wata a Babai, na Piyakibisa Niyan rukano so manga Wata a Mama"
        },
        {
            "chapter": 43,
            "verse": 17,
            "text": "Na igira a Miyapanothol ko isa kiran so Biyaloi niyan a ruk o (Allah a) Masalinggagao a ibarat, na Mabaloi so Paras iyan a Mangirungkirum, a sukaniyan na Mapupuno a rata a ginawa"
        },
        {
            "chapter": 43,
            "verse": 18,
            "text": "Ino (iran mbaloya a ruk o Allah) so Phagoyagun makapantag ko Kaphaparahiyasan, a sukaniyan Makapantag ko Kapakiphawala na di Phakaosai"
        },
        {
            "chapter": 43,
            "verse": 19,
            "text": "Go biyaloi ran so manga Malaikat a so siran na manga Oripun o (Allah a) Masalinggagao a manga Babai. Ba iran Kiyashaksian so Kiya-aduna kiran? Khisorat dun so Kiyashaksi iran (sa Kabokhag), go Khi-isha kiran"
        },
        {
            "chapter": 43,
            "verse": 20,
            "text": "Na Pitharo iran: A o kabaya o Masalinggagao, na di ami siran Masimba! Da-a bagiyan niran ro-o a Kata-o! Da ko siran inonta na puphangusarun niran"
        },
        {
            "chapter": 43,
            "verse": 21,
            "text": "Ba Ami siran bigan sa Kitab ko ona-an naya, na siran na aya iran noto kukupitan"
        },
        {
            "chapter": 43,
            "verse": 22,
            "text": "Kuna, ka Piīitharo iran: A Mata-an! A sukami na miyato-on nami so manga Lokus amı sangkai a okit, na Mata-an! A sukami na so manga rarad iran 1 Pukhudugun nami"
        },
        {
            "chapter": 43,
            "verse": 23,
            "text": "Na lagid man noto a da-a Siyogo Ami a Miya-ona an Ka ko Ingud a Puphamaka-iktiyar, a ba da Tharowa o manga Gayagomaya-on: A Mata-an! A sukami na Miyato-on nami so manga Lokus ami sangkai a okit, na Mata-an! A sukami na so manga rarad iran 1 Pukhudugun nami"
        },
        {
            "chapter": 43,
            "verse": 24,
            "text": "Pitharo Iyan: A ti apiya pun Miīini-oma Ko rukano so Lubi a Torowan a di so Miyato-on niyo ron so manga Lokus iyo? Pitharo iran: A Mata-an! A sukami na so ini Sogo Rukano to na Inongkir ami"
        },
        {
            "chapter": 43,
            "verse": 25,
            "text": "Na siniksa ami siran: na Pamimikiranangka o antona-a i Miyambutad o Kiya-akiran ko Miyamanaplis"
        },
        {
            "chapter": 43,
            "verse": 26,
            "text": "Na gowani na Pitharo o Ibrahim ko Ama Iyan go so Pagtao Niyan: A Mata-an! A Sakun na angiyas Ako ko Pushimba-an niyo"
        },
        {
            "chapter": 43,
            "verse": 27,
            "text": "Inonta so (Allah a) Miyadun Rakun, ka Mata-an! A Sukaniyan na Thoro-on Nako Niyan"
        },
        {
            "chapter": 43,
            "verse": 28,
            "text": "Na biyaloi Niyan naya a Katharo a Posaka ko Pukhababadanon, ka-an siran Makambalingan (ko Paratiyaya)"
        },
        {
            "chapter": 43,
            "verse": 29,
            "text": "Kuna, ka Piyakapulagod Akun so siran naya go so manga Lokus iran, taman sa Miyakaoma kiran so Bunar, go so Sogo a Miyakaosai"
        },
        {
            "chapter": 43,
            "verse": 30,
            "text": "Na kagiya a Makatalingoma kiran so Bunar, na Pitharo iran: A giyaya na Balik Mata, go Mata-an! a sukami na Inongkir ami aya"
        },
        {
            "chapter": 43,
            "verse": 31,
            "text": "Go Pitharo iran: A ino da Toronun a ungkai a Qur-an ko Mama a pho-on ko dowa a Ingud, a Susula-an"
        },
        {
            "chapter": 43,
            "verse": 32,
            "text": "Ba siran idi-i mbagibagi ko Limo o Kadnan Ka? Sukami i Mimbagibagi kiran ko Kaoyagan niran ko Kaoyagoyag ko Doniya: Na ini Poro Ami so saba-ad kiran ko Kaporowan o saba-ad sa manga Daradat, ka an Makowa o saba-ad kiran so saba-ad a Talasogowai. Na so Limo o Kadnan Ka i tomo a di so Puphanimo-on niran"
        },
        {
            "chapter": 43,
            "verse": 33,
            "text": "O di so oba mabaloi so manga Manosiya ko okiīt a isa, na Mata-an a Isunggai Ami a ruk o tao a Mo-ongkir ko (Allah a) Masalinggagao, a ruk o manga Walai ran so manga Atup a Pirak, go manga Towak a Pukhipanik iran non"
        },
        {
            "chapter": 43,
            "verse": 34,
            "text": "Go ruk o manga Walai ran so manga Pinto, go manga Kantir (a Pirak) a gi-i siran non Makashandasandang"
        },
        {
            "chapter": 43,
            "verse": 35,
            "text": "Go manga Kabolawanan. Na da ko kalangolangowan noto inonta na matag sagad a Kapipiya Ginawa ko Kaoyagoyag ko Doniya: Na so Akhirat, si-i ko Kadnan Ka, i bagiyan o Khipanananggila"
        },
        {
            "chapter": 43,
            "verse": 36,
            "text": "Na sa tao a Tomalikhod ko Tadum ko (Allah a) Masalinggagao, na Sunggayan Nami sukaniyan sa Shaitan, na giyoto 1i sarikita iyan"
        },
        {
            "chapter": 43,
            "verse": 37,
            "text": "Na Mata-an! A siran na Phagalangan niran siran ndun ko lalan (a Ontol), go aya Tangkapiran non na Mata-an! a siran na Maka-o ontol siran"
        },
        {
            "chapter": 43,
            "verse": 38,
            "text": "Taman sa amai ka Makaoma Rukami, na Tharo-on niyan: A hai dinganomambo o milut rakun a go suka so Kawatan o dowa Masarik! Na sayana a Miyakaratarata a Sarikita"
        },
        {
            "chapter": 43,
            "verse": 39,
            "text": "Na di rukano dun Makanggai a gona sa Alongan nai a masa a (Kiyapayag o)Kiyandarowaka 1yo, Mata-an! A sukano na Murakhurakhus kano ko siksa"
        },
        {
            "chapter": 43,
            "verse": 40,
            "text": "Ino Suka Maphakanug Ka so Bungul, o di na Khatoro o Ka so Bota, go so tao a aya butad iyan na matatago ko Karibat a Mapayag"
        },
        {
            "chapter": 43,
            "verse": 41,
            "text": "Na apiya tanganun Nami Suka dun, na Mata-an! A Sukami na ndanugun Ami siran dun"
        },
        {
            "chapter": 43,
            "verse": 42,
            "text": "O di na Pakimasa-an Nami Ruka so inidiyandi Ami kiran: Na Mata-an! A Sukami na Khagaga Mi siran"
        },
        {
            "chapter": 43,
            "verse": 43,
            "text": "Na Kupitingka so ini Ilaham Ruka: Mata-an! A Suka na shisi-i ko okit a Maka-o ontol"
        },
        {
            "chapter": 43,
            "verse": 44,
            "text": "Na Mata-an! A (giya Qur-an naya na) titho a Munang a ruk Ka a go ruk o Pagtaongka; na Ipagisha Rukano bo"
        },
        {
            "chapter": 43,
            "verse": 45,
            "text": "Na Isha-an Ka so Siyogo Ami ko Miya-ona an Ka a manga Sogo Ami; o ba adun a ini Sunggai Ami a salakao ko (Allah a) Masalinggagao, a manga Tohan a Puphamanimba-an"
        },
        {
            "chapter": 43,
            "verse": 46,
            "text": "Na Sabunsabunar a siyogo Ami so Musa rakhus o manga Tanda Ami, si-i ko Pir-aon go so Pagtao niyan: Na Pitharo Iyan: A Mata-an! A Sakun na Sogo o Kadnan o manga Ka-adun"
        },
        {
            "chapter": 43,
            "verse": 47,
            "text": "Na kagiya a Mitalingoma Niyan kiran so manga Tanda Ami, na sa maoto na siran na ba iran ndun noto gi-i khakala-an"
        },
        {
            "chapter": 43,
            "verse": 48,
            "text": "Na da-a Puphakimasa-an Nami kiran a Tanda a ba di Sukaniyan i mala a di so pud Iyan (a Miya-ona); na inidanug Amı kiran so siksa, ka-an siran Makambalingan (ko ontol)"
        },
        {
            "chapter": 43,
            "verse": 49,
            "text": "Na Pitharo iran: Hai mala i Kata-o! Panguningka mingka ko Kadnan Ka sabap ko ini diyandi Iyan Ruka; Mata-an! a sukami na Miyaratiyaya kami dun"
        },
        {
            "chapter": 43,
            "verse": 50,
            "text": "Nakagiya a pokasun Ami kiran so siksa, na sa maoto na siran na gi-i siran Mbarungkas"
        },
        {
            "chapter": 43,
            "verse": 51,
            "text": "Na Piyakalangkap o Pir-aon ko Pagtao niyan, a Pitharo iyan: A Hai Pagtao akun! Ba akun di ruk so Kadatu sa Misir, go giyangkai a manga Lawasaig a Puphamangondas ko kababa-angko? Ba kano di Phakailai"
        },
        {
            "chapter": 43,
            "verse": 52,
            "text": "Kuna, ka sakun i tomo a di giyangkai a (Mama a) so Sukaniyan na Pukhalaklak, go Marugun a Kapuphakaosai Niyan"
        },
        {
            "chapter": 43,
            "verse": 53,
            "text": "Na ino da Alopa Sukaniyan a manga Salunda a Bolawan, o di na da-a Miyakatalingoma a pud Iyan a manga Malaikat a khigagabai Ron"
        },
        {
            "chapter": 43,
            "verse": 54,
            "text": "Na Miyalalong iyan so Pagtao niyan, na KĶKiya-onotan niran sukaniyan: Mata-an! A siran na mimbaloi siran a Pagtao a manga Songklid"
        },
        {
            "chapter": 43,
            "verse": 55,
            "text": "Na kagiya a Tiyopowan Kami ran, na diyanug Ami siran, na Inulud Ami siran langon"
        },
        {
            "chapter": 43,
            "verse": 56,
            "text": "Na Biyaloi Ami siran a Miyanga-o ona a Poringana, go ibarat ko Miyanga-o ori"
        },
        {
            "chapter": 43,
            "verse": 57,
            "text": "Na kagiya a Balowin so Wata o Maryam a ibarat, na sa maoto na so Pagtaongka na po-on ro-o na Pukhisagorong siran a Ka- kayad"
        },
        {
            "chapter": 43,
            "verse": 58,
            "text": "Go Pitharo iran: Ino so manga Katohanan nami aya tomo, antawa-a Sukaniyan (i tomo)? Da-a Kiyapayaga iran Ruka on, a rowarsa Kapamawal: Kuna, ka siran na Pagtao a manga Pawal"
        },
        {
            "chapter": 43,
            "verse": 59,
            "text": "Da ko Sukaniyan (a Isa) inonta na Oripun: A ini Pangalimo Ami Sukaniyan, go Biyaloi Ami Sukaniyan a ladiyawan ko mangaMoriyatao o Israil"
        },
        {
            "chapter": 43,
            "verse": 60,
            "text": "Na o Kabaya Ami, na Mataan a Phaka-adun Kami sa sambi iyo a manga Malaikat ko Lopa, a mamakasambi siran"
        },
        {
            "chapter": 43,
            "verse": 61,
            "text": "Na Mata-an! a so Īsa na titho a nana-o ko Bangkit: Na di kano ron Pukhadowadowa-i, go Onoti Yako niyo: Giyaya i okit a Maka-o ontol"
        },
        {
            "chapter": 43,
            "verse": 62,
            "text": "Na di kano Phaki-alang ko Shaitan: Mata-an! A Sukaniyan na ridowai niyo a Mapayag"
        },
        {
            "chapter": 43,
            "verse": 63,
            "text": "Na kagiya a Makatalingoma so Īsa a rakhus o manga Rarayag a Karina, na Pitharo Iyan: Sabunar a Minitalingoma ko rukano so Ongangun, go kagiya a Pagosain Ko rukano so saba-ad ko nganin a di kano ron Phagayonayon: Na kalukun niyo so Allah, go Onoti Yako niyo"
        },
        {
            "chapter": 43,
            "verse": 64,
            "text": "Mata-an! A so Allah, na Sukaniyan 1ı Kadnan Ko go Kadnan niyo: Na Showasowata niyo Sukaniyan: Giyaya i okit a Maka-o ontol"
        },
        {
            "chapter": 43,
            "verse": 65,
            "text": "Na Mishoransorang so Pishagorompong kondolondolonan niran: Na sangat a siksa a Bagiyan o siran a Mindadarowaka, a pud ko siksa ko Gawi-i a Malipudus"
        },
        {
            "chapter": 43,
            "verse": 66,
            "text": "Ba adun a Punaya-on niran a rowar ko Bangkit, sa Kapakatalingoma niyan kiran a Mitalumba, a siran na di siran Maka-i inungka"
        },
        {
            "chapter": 43,
            "verse": 67,
            "text": "So Mbobolayoka sa Alongan noto na so saba-ad kiran na ridowai o saba-ad,-Inonta so Miyamananggila"
        },
        {
            "chapter": 43,
            "verse": 68,
            "text": "Hai manga Oripun Ko! Da-a Pangandam iyo sa Alongan nai, go da rukano i1 ba kano Makamboko"
        },
        {
            "chapter": 43,
            "verse": 69,
            "text": "So Miyamaratiyaya ko manga Ayat Ami, go Mimbabayorantang"
        },
        {
            "chapter": 43,
            "verse": 70,
            "text": "(Na Putharo-on kiran:) Solud kano ko Sorga, sukano a go so manga Karoma niyo, a Kokormatun kano"
        },
        {
            "chapter": 43,
            "verse": 71,
            "text": "Ipuphagilid kiran so manga Talam a Bolawan, go manga Baso: Go matatago-on so Pukhababayaan sukaniyan o manga Ginawa, go Ikhaso-at o manga Mata: Na sukano na makakakal kano ron ndun"
        },
        {
            "chapter": 43,
            "verse": 72,
            "text": "Na giyoto man so Sorga a so Piyakipangowarisan rukano to sabap ko Pinggolaola niyo (a mapiya)"
        },
        {
            "chapter": 43,
            "verse": 73,
            "text": "Adun a ruk iyo ro-o a manga Onga a madakul, a so saba-adon na Pukhakan niyo"
        },
        {
            "chapter": 43,
            "verse": 74,
            "text": "Mata-an! A so manga Baradosa na si-i ko siksa ko Naraka Jahannam, manga kakal"
        },
        {
            "chapter": 43,
            "verse": 75,
            "text": "Di kiran khababasan, go siran na ka-a da-an siran ro-o sa Panginam"
        },
        {
            "chapter": 43,
            "verse": 76,
            "text": "Na da Ami siran salimboti: Na ogaid na miyabaloi siran a siran i manga salimbot"
        },
        {
            "chapter": 43,
            "verse": 77,
            "text": "Na Mishadao iran: Hai Malik! Tinggasa kami o Kadnan Ka! Tharo-on Niyan: Mata-an! A sukano na Makakakal kano (ron)"
        },
        {
            "chapter": 43,
            "verse": 78,
            "text": "Sabunsabunar a Minitalingoma Mi rukano so Bunar: Na ogaid na so kadakulan rukano na so Bunar na Ikagogowad iran"
        },
        {
            "chapter": 43,
            "verse": 79,
            "text": "Ba adun a KĶiyambaibaitan niran a showa-an? Na Mata-an! A Sukami i Mimbaibait"
        },
        {
            "chapter": 43,
            "verse": 80,
            "text": "Ba iran Tatarima-a sa Mataan! A Sukami na Diyamıi Khanug so Pagu-uma-an niran go so Khokonsikonsi-an niran? Owai (Pukhanug Ami), go so manga Sogo Ami a (manga Malaikat a) Makamamasa kiran, na Ipuphanorat iran"
        },
        {
            "chapter": 43,
            "verse": 81,
            "text": "Tharowangka (Ya Muhammad): A o adun a Wata o (Allah a) Masalinggagao, na Sakun i maona ko Puphanonowatanon"
        },
        {
            "chapter": 43,
            "verse": 82,
            "text": "Soti so Kadnan o manga Langit a go so Lopa, a Kadnan o Aras, a Mawatan ko iphuropa iran"
        },
        {
            "chapter": 43,
            "verse": 83,
            "text": "Na Ganatingka siran ko Kapuphamurak iran, go so Kabibimban niran, taman sa Miıthomlanga iran so Alongan niran, a so ididiyandiıi kiran"
        },
        {
            "chapter": 43,
            "verse": 84,
            "text": "Na Sukaniyan so si-i sa Langit na Tohan, go si-i sa Lopa na Tohan; na Sukaniyan so Maongangun, a Mata-o"
        },
        {
            "chapter": 43,
            "verse": 85,
            "text": "Na Soti so (Allah a) Khiruk ko Kapa-ar ko manga Langit a go so Lopa, go so nganin a Pagulutan a dowa nan: Go si-i Rukaniyan so Katawi ko Bangkit: Go rongkano Phakandoda"
        },
        {
            "chapter": 43,
            "verse": 86,
            "text": "Na da-a Kapa-ar o siran a Puphanongganowin niran a salakao Rukaniyan,- Ko kapanapa-at inonta so Mishaksi ko Bunar, a siran na Katawan niran"
        },
        {
            "chapter": 43,
            "verse": 87,
            "text": "Na Ibut o Isha-an Ka kiran o antawa-a i Miyadun kiran, na Mata-an a Putharo-on niran ndun: A so Allah: Na andamanaya i Katatalikhod iran"
        },
        {
            "chapter": 43,
            "verse": 88,
            "text": "Na Pitharo o Nabi: Hai Kadnan Ko! Mata-an! A siran naya na Pagtao a di siran Mapaparatiyaya"
        },
        {
            "chapter": 43,
            "verse": 89,
            "text": "(Pitharo o Allah:) Na Napiingka siran (Ya Muhammad), go Tharo Ka sa Kalilintad! Ka Katokawan niran mbo"
        }
    ]
}
{
    "chapter": [
        {
            "chapter": 79,
            "verse": 1,
            "text": "Ibut ko di-i Nggagandur tomukao (a manga Malaikat)"
        },
        {
            "chapter": 79,
            "verse": 2,
            "text": "Go so Puphamanonggos sa mananal"
        },
        {
            "chapter": 79,
            "verse": 3,
            "text": "Go so Puphamanoron sa maga-an"
        },
        {
            "chapter": 79,
            "verse": 4,
            "text": "Go so Puphamangonakona mona"
        },
        {
            "chapter": 79,
            "verse": 5,
            "text": "Go so gi-i Thatandingan ko Sogowan (ka Pagoyagun kano dun)"
        },
        {
            "chapter": 79,
            "verse": 6,
            "text": "Si-i ko Alongan a Thambutambug so Phakatambug"
        },
        {
            "chapter": 79,
            "verse": 7,
            "text": "A matondog sukaniyan o phakatondog"
        },
        {
            "chapter": 79,
            "verse": 8,
            "text": "So manga poso sa Alongan noto na ma-aluk"
        },
        {
            "chapter": 79,
            "verse": 9,
            "text": "So manga kailai ron na Makasusunong"
        },
        {
            "chapter": 79,
            "verse": 10,
            "text": "Gi-i ran Tharo-on: Ba Mataan! A sukutano na khikasoi tano dun ko asal a butad (a kaoyagoyag)"
        },
        {
            "chapter": 79,
            "verse": 11,
            "text": "Ati apiya pun mabaloi tano a manga tolan a miyanga rorophod"
        },
        {
            "chapter": 79,
            "verse": 12,
            "text": "Pitharo iran: A giyoto man na sa maoto na kapakakasoi a kalogi"
        },
        {
            "chapter": 79,
            "verse": 13,
            "text": "Na giyoto na Satiman bo a Lalis"
        },
        {
            "chapter": 79,
            "verse": 14,
            "text": "Na sa maoto na siran na matago siran ko liyawao o Lopa (a manga Oyagoyag)"
        },
        {
            "chapter": 79,
            "verse": 15,
            "text": "Ino a Miyakatalingoma Ruka so Totholan ko Musa"
        },
        {
            "chapter": 79,
            "verse": 16,
            "text": "Gowani a itawag Rukaniyan o Kadnan Niyan si-i ko balintad a Soti a giya Towa"
        },
        {
            "chapter": 79,
            "verse": 17,
            "text": "Songka ko Pir-aon, -Mataan! A sukaniyan na Miyangakowala"
        },
        {
            "chapter": 79,
            "verse": 18,
            "text": "Na Tharowangka: Ino khabaya ka a Masoti ka"
        },
        {
            "chapter": 79,
            "verse": 19,
            "text": "Go Manggonanao Akun suka ko Kadnan ka, na Makapananggilaka"
        },
        {
            "chapter": 79,
            "verse": 20,
            "text": "Na Piyaki-ilai Niyan non so tanda a mala"
        },
        {
            "chapter": 79,
            "verse": 21,
            "text": "Na Piyakambokhag iyan go Somiyangka"
        },
        {
            "chapter": 79,
            "verse": 22,
            "text": "Oriyan niyan na Tomiyalikhod a gi-i nggaga-an"
        },
        {
            "chapter": 79,
            "verse": 23,
            "text": "Na tominimo sa tao go Piyakalangkap iyan"
        },
        {
            "chapter": 79,
            "verse": 24,
            "text": "Sa Pitharo iyan: Sakun i Tohan niyo a Maporo"
        },
        {
            "chapter": 79,
            "verse": 25,
            "text": "Na ini danugon o Allah so siksa ko Mori, a go so Paganai"
        },
        {
            "chapter": 79,
            "verse": 26,
            "text": "Mata-an! A adun a matatago saya a titho a Thoma ko tao a Maalukun (ko Allah)"
        },
        {
            "chapter": 79,
            "verse": 27,
            "text": "Ba sukano i marugun a adunun, antawa-a so Langit? Pimbalai Niyan Sukaniyan"
        },
        {
            "chapter": 79,
            "verse": 28,
            "text": "Ini Poro Iyan so kaporo iyan, go Pithaong Iyan Phiyapiya"
        },
        {
            "chapter": 79,
            "verse": 29,
            "text": "Go Piyakalibotung Iyan so gagawi-i ron, go Piyakaliwanag Iyan so daondao ron"
        },
        {
            "chapter": 79,
            "verse": 30,
            "text": "Go so Lopa ko oriyan notona Kiyayat Iyan"
        },
        {
            "chapter": 79,
            "verse": 31,
            "text": "Piyakambowat Iyan non so ig rukaniyan, a go so manga Pangunungkun non"
        },
        {
            "chapter": 79,
            "verse": 32,
            "text": "Go so manga Palao na Piyamakabukun Niyan non"
        },
        {
            "chapter": 79,
            "verse": 33,
            "text": "Pagupur rukano a go so manga Ayam miyo"
        },
        {
            "chapter": 79,
            "verse": 34,
            "text": "Na amai ka Makatalingoma so khaolaola a mala"
        },
        {
            "chapter": 79,
            "verse": 35,
            "text": "Si-i ko Alongan a Kataduman o Manosiya so Pinggolaola niyan"
        },
        {
            "chapter": 79,
            "verse": 36,
            "text": "Go payagun so Naraka Jahim ko phakailai ron"
        },
        {
            "chapter": 79,
            "verse": 37,
            "text": "Na so puman so tao a Miyangakowala"
        },
        {
            "chapter": 79,
            "verse": 38,
            "text": "Go miyatomo iyan so kaoyagoyag sa doniya"
        },
        {
            "chapter": 79,
            "verse": 39,
            "text": "Na Mata-an! A so Naraka Jahim na giyoto i darpa iyan"
        },
        {
            "chapter": 79,
            "verse": 40,
            "text": "Na so puman so miyaluk sa ka Kha-adapa niyan ko Kadnan Niyan, go pininggun niyan a ginawa niyan ko kabaya a ribat"
        },
        {
            "chapter": 79,
            "verse": 41,
            "text": "Na Mata-an! A so Sorga na giyoto i darpa iyan"
        },
        {
            "chapter": 79,
            "verse": 42,
            "text": "Ipagisha iran Ruka so Bangkit, o andai kaphakadongko iyan"
        },
        {
            "chapter": 79,
            "verse": 43,
            "text": "Na Bangka kiran noto Kaphakisaboti"
        },
        {
            "chapter": 79,
            "verse": 44,
            "text": "Si-i bo ko KÄ¶Kadnan Ka so Khadansalan niyan"
        },
        {
            "chapter": 79,
            "verse": 45,
            "text": "Mata-an! A Suka na matag Ka Phamaka-iktiyar ko ma-aluk Rukaniyan"
        },
        {
            "chapter": 79,
            "verse": 46,
            "text": "Lagid o ba Mata-an a siran ko Alongan a kasandungi ranon na da-a minitarug iran (ko doniya) a rowar ko kagabi gabi o di na so kapita pita"
        }
    ]
}
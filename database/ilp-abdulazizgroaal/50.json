{
    "chapter": [
        {
            "chapter": 50,
            "verse": 1,
            "text": "Qaf. So Allah i Mata-o ko paka-a antapan Niyan non. Ibut ko Qur-an a Susula-an; (ka so Muhammad na Sogo o Allah)"
        },
        {
            "chapter": 50,
            "verse": 2,
            "text": "Kuna, ka Miyamumusa siran sa kiyapaka-oma kiran o Miyamaka-iktiyar a pud kiran. Na Piīitharo o Miyamangongkir: A giyaya na Shai a piyakamumusa"
        },
        {
            "chapter": 50,
            "verse": 3,
            "text": "Ino amai ka matai tano go mbaloi tano a botha, (khaoyag tano sharoman)? Giyoto na kapakandod a mawatan"
        },
        {
            "chapter": 50,
            "verse": 4,
            "text": "Sabunar a katawan Ami so pukhorangun kiran o Lopa; go shisi-i Rukami so Daptar a sisiyapun"
        },
        {
            "chapter": 50,
            "verse": 5,
            "text": "Kuna, ka piyakambokhag iran so bunar ko kiyapaka-oma niyan kiran: Na siran na matatago ko butad a di thatana"
        },
        {
            "chapter": 50,
            "verse": 6,
            "text": "Ba iran da pagilailaya so Langit ko kaporowan niran? O andamanaya i kiyambalaya Mi ron go so kiyapharası Ami ron, a da-a manga lubo niyan"
        },
        {
            "chapter": 50,
            "verse": 7,
            "text": "Go so Lopa a kiyayat Ami sukaniyan, go piyakabukunan Nami oto sa manga Palao, go piya katho Ami ron so pishoson a pakaranon"
        },
        {
            "chapter": 50,
            "verse": 8,
            "text": "Inungka, a go Pananadum o omani Oripun a Puphangongonotan (ko Allah)"
        },
        {
            "chapter": 50,
            "verse": 9,
            "text": "Na piyakatoron Ami a pho-on ko kawang so ig a madakul i gona, na piyakatho Ami sa sabap rukanıiyan so manga Pamomolan go so pur a Mapuphuragon"
        },
        {
            "chapter": 50,
            "verse": 10,
            "text": "Go so manga Qormah a manga poporo, a adun a Onga niyan a miyakanggontogontor"
        },
        {
            "chapter": 50,
            "verse": 11,
            "text": "Pagupur ko manga Oripun (o Allah;) go ini oyag Ami oto ko Ingud a ma-atai: Lagid man oto so kaphakagumao (pho-on ko manga kobor)"
        },
        {
            "chapter": 50,
            "verse": 12,
            "text": "Tomiyaplis ko miya-ona an niran so pagtao Nuh, go so khibabaling sa (Ingud a) Rassi, go so pagtao a Samood"
        },
        {
            "chapter": 50,
            "verse": 13,
            "text": "Go so pagtao a Ad, go so Piraon, go so manga Pagari o Lut"
        },
        {
            "chapter": 50,
            "verse": 14,
            "text": "Go so khibabaling sa Aikah, go so pagtao o Tobba: Oman i isa kiran na piyakambokhag iyan so manga Rasul, na miyatangkud (kiran) so siksa Akun"
        },
        {
            "chapter": 50,
            "verse": 15,
            "text": "Ba Kami minikopai ko Kiyapangadun a paganai? Kuna, ka siran na matatago ko kashasangka ko Kaphangadun a bago"
        },
        {
            "chapter": 50,
            "verse": 16,
            "text": "Na Sabunsabunar a Inadun Ami so Manosiya, go katawan Ami so pukhigudi sukaniyan o ginawa niyan: Go Sukami i lubi a marani ron a di so ogat ko bakurung"
        },
        {
            "chapter": 50,
            "verse": 17,
            "text": "Gowani a puphanorat so dowa a Malaikat, si-i sa kawanan go sa diyowang khi-o ontod"
        },
        {
            "chapter": 50,
            "verse": 18,
            "text": "Da-a Maputharo iyan a Katharo a ba da-a shisi-i rukaniyan, a tomotonggo a makadadarpa"
        },
        {
            "chapter": 50,
            "verse": 19,
            "text": "Na mitalingoma o sakratol maot so bunar. Giyoto man so Suka na puphalagoyan Ka sukaniyan"
        },
        {
            "chapter": 50,
            "verse": 20,
            "text": "Na iyopun so Sanggakala: Giyoto man so Alongan a diyandi"
        },
        {
            "chapter": 50,
            "verse": 21,
            "text": "Na makaoma so oman i isa aginawa: A adun a pud iyan a pundundugon go saksi"
        },
        {
            "chapter": 50,
            "verse": 22,
            "text": "(Tharo-on non a:) Sabunsabunar a miyatago Ka ko kalilipati sangkai, na piyokas Ami Ruka so mirurunding Ruka, na so Kailaingka sa Alongan nai na malambut"
        },
        {
            "chapter": 50,
            "verse": 23,
            "text": "Na Tharo-on o (Malaikat a) pud iyan: A giyaya so Kadadarpaangko"
        },
        {
            "chapter": 50,
            "verse": 24,
            "text": "(Tharo-on o Allah:) Phoshanga niyo a dowa ko Naraka Jahannam so omani Miyongkir, a somiyangka"
        },
        {
            "chapter": 50,
            "verse": 25,
            "text": "Phagurun ko mapiya, a Mumamalawani, a pukhadowadowaan"
        },
        {
            "chapter": 50,
            "verse": 26,
            "text": "A so miyangumba-al sa rimbang o Allah a Katohanan a salakao: Na poshanga niyo sukaniyan ko siksa a sangat"
        },
        {
            "chapter": 50,
            "verse": 27,
            "text": "Tharo-on o (Shaitan a) pud iyan: Kadnan nami! Da akun dadaga sukaniyan, na ogaid na miyatago ko kadadag a mawatan"
        },
        {
            "chapter": 50,
            "verse": 28,
            "text": "Tharo-on (o Allah): Adi kano gi-i phapawala ko Hadapan Ko: Ka Sabunar a mini-ona Ko rukano so Kapaka-iktiyar"
        },
        {
            "chapter": 50,
            "verse": 29,
            "text": "Di khasambiyan so Katharo ko Hadapan Ko, go di Akun shalimbotan so manga Oripun (Ko)"
        },
        {
            "chapter": 50,
            "verse": 30,
            "text": "Si-i ko Alongan a Tharo-on Ami ko Jahannam: Baka miyapuno? Na Tharo-on niyan: Ba adun a khiyoman"
        },
        {
            "chapter": 50,
            "verse": 31,
            "text": "Na i pakarani so Sorga ko Miyamananggila, a di mawatan"
        },
        {
            "chapter": 50,
            "verse": 32,
            "text": "Giyaya so idi diyandi rukano, a ruk o omani Puphananangoran (ko Allah) a masiyapun"
        },
        {
            "chapter": 50,
            "verse": 33,
            "text": "A so ma-alukun ko Masalinggagao, a Migagaib, go miyaka-oma rakhus o Poso a thotolabos"
        },
        {
            "chapter": 50,
            "verse": 34,
            "text": "Pamanolud kano ron sa kapipiya ginawa. Giyaya so Alongan a kakal"
        },
        {
            "chapter": 50,
            "verse": 35,
            "text": "Khakowa iran so nganin a kabaya iran ro-o; go adun a shisi-i Rukami a lawanon"
        },
        {
            "chapter": 50,
            "verse": 36,
            "text": "Na madakul a bininasa Ami ko miya-ona-an niran a pagtao, a siran i mala a di siran i gu-us, go miyanubnub iran so manga Ingud! Na ba adun a kiya-a pasan (niran)"
        },
        {
            "chapter": 50,
            "verse": 37,
            "text": "Mata-an! A adun a matatago ro-o man a titho a undao ko tao a ana sabot iyan, ma-ana tiyandang iyan so kapamamakinug, a sukaniyan na tomototo-o"
        },
        {
            "chapter": 50,
            "verse": 38,
            "text": "Na Sabunsabunar a Inadun Ami so manga Langit go so Lopa go so nganin a lut a dowa nan si-i ko num a Alongan, na da Kami raota a dokao"
        },
        {
            "chapter": 50,
            "verse": 39,
            "text": "Na Phantangingka so di iran Tharo-on, go Puthasbikun Ka so Podi o Kadnan Ka, ko di pun kapakasubang o Alongan, go so di niyampun kasudup"
        },
        {
            "chapter": 50,
            "verse": 40,
            "text": "Go si-i ko kagagawi-i, na Puthasbik Ka Rukaniyan, go so manga oriyan o Sojiod"
        },
        {
            "chapter": 50,
            "verse": 41,
            "text": "Na Pamamakinugangka so Alongan a mananawag so phananawag ko darpa a marani"
        },
        {
            "chapter": 50,
            "verse": 42,
            "text": "Si-i ko Alongan a manug iran so lalis a rakhus o bunar: Giyoto man so Alongan a kapakambowat (ko kobor)"
        },
        {
            "chapter": 50,
            "verse": 43,
            "text": "Mata-an! A Sukami na Sukami i Puphangoyag go Puphangimatai; go si-i Rukami so khabolosan"
        },
        {
            "chapter": 50,
            "verse": 44,
            "text": "Si-i ko Alongan a manga bubungkag kiran, so Lopa, a gi-i siran makanggaga-an (lomiyo ko manga kobor): Giyoto man i kapulimod a malbod Rukami"
        },
        {
            "chapter": 50,
            "verse": 45,
            "text": "Sukami i lubi a Mata-o ko gii ran Tharo-on; na kuna a ba Ka kiran pakaphama-asa. Na Pakitadumingka so Qur-an ko tao a ikaaluk iyan so pangangaluk Akun"
        }
    ]
}
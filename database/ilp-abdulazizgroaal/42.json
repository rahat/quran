{
    "chapter": [
        {
            "chapter": 42,
            "verse": 1,
            "text": "Ha Mim"
        },
        {
            "chapter": 42,
            "verse": 2,
            "text": "Ain. Sin. Qaf"
        },
        {
            "chapter": 42,
            "verse": 3,
            "text": "Lagid man noto a Kaphagilahami Ruka (Ya Muhammad) go so siran a Miya-ona an Ka, so Allah, a Mabagur, a Maongangun"
        },
        {
            "chapter": 42,
            "verse": 4,
            "text": "Ruk Iyan so shisi-i ko mangaLangit a go so shisi-i ko Lopa: Go Sukaniyan so Maporo, a Lubi a Mala"
        },
        {
            "chapter": 42,
            "verse": 5,
            "text": "Maito bo na so manga Langit na Phangabubungkag ko Kaporowan niran: Na so manga Malaikat na Iputhasbik Iran so Podi ko Kadnan Niran, go Ipuphangunıi Ran sa Ma-ap so tao a matatago ko Lopa: Ba di Mata-an! A so Allah na Sukaniyan so Manapi, a Makalimoon"
        },
        {
            "chapter": 42,
            "verse": 6,
            "text": "Na so Miyamangowa sa salakao Rukaniyan a manga Panarigan,- Na so Allah i Tomotonggo kiran; go kuna a ba Suka i Sasarigi kiran"
        },
        {
            "chapter": 42,
            "verse": 7,
            "text": "Na lagidaya man a Kini-ilahamun Nami Ruka ko Qur-an a basa Arab: Ka-an Ka Mapakaiktiyar so (tao sa Makkah a) Amoran o manga Īngud a go so makaliliyoton,- go an Ka Kapaki-iktiyari so Alongan a Kapulimod, a da-a sangka a madadalumon: So saba-ad na khatago ko Sorga, na so saba-ad na khatago ko Kadug"
        },
        {
            "chapter": 42,
            "verse": 8,
            "text": "Na o kabaya o Allah, na Mata-an a khabaloi Niyan siran ko okit a isa; na ogaid na Phakasoludun Niyan so tao a kabaya Iyan ko Limo Iyan; na so manga Darowaka na da-a bagiyan niran a Panarigan go da a Tabanga (iran)"
        },
        {
            "chapter": 42,
            "verse": 9,
            "text": "I no siran khowa sa salakao koAllah a manga Panarigan? A so Allah,- Na Sukaniyan i Panarigan, go Sukaniyan ı Magoyag ko Miyamatai: Go Sukaniyan i Gaos ko langowan taman"
        },
        {
            "chapter": 42,
            "verse": 10,
            "text": "Na so da kano Ron Pagayonayon a shai, na so Kokoman Niyan na si-i ko Allah: Giyoto man so Allah a Kadnan Ko: Sukanyan i Siyarigan Ko, go ron Nako Pagundod"
        },
        {
            "chapter": 42,
            "verse": 11,
            "text": "Mimba-as ko manga Langit a go so Lopa: Shinggayan kano Niyan a pho-on ko manga ginawa niyo sa manga Karoma, go pho-on ko manga Ayam sa nggaganapa: Pumbarumbadun kano Niyan sa sabap ro-o: Da dun a lagid Iyan a isa bo, go Sukaniyan so Puphakanug, a Puphakailai"
        },
        {
            "chapter": 42,
            "verse": 12,
            "text": "Ruk Iyan so manga Gonsi o manga Langit a go so Lopa: Puphakaoladun Niyan so Riskhi ko tao a kabaya Iyan: Go Puphakasimpitun Niyan. Mata-an! A Sukaniyan i Mata-o ko langowan taman"
        },
        {
            "chapter": 42,
            "verse": 13,
            "text": "Piyayag Iyan rukano a okit so ini Sogo Iyan noto ko Nuh, go so ini Ilaham Ami Ruka (Ya Muhammad), go so ini Sogo Ami oto ko Ibrahim, go so Musa, go so Isa: A Pamayandugun Niyo so Agama, go di Niyo to Pumbulabulagi: Minindarasag o manga Pananakoto so Ipundolon Ka kiran oto. So Allah na Punggawi-in Niyan non so tao a kabaya Iyan, go Punggonanao Niyan non so tao a Puphananangoran (ko Onot Rukaniyan)"
        },
        {
            "chapter": 42,
            "verse": 14,
            "text": "Na da siran mbulabulag inonta ko oriyan o KĶiyapakaoma kiran o Kata-o,- ka dungki ran. Na o da so Katharo a Miya-ona a pho-on ko Kadnan Ka, a taman ko ta-alik a miyapunto, na Miyakokom siran ndun: Na Mata-an! A so siran a Piyakapangowaris ko Kitab a Miya-oriyan niran, na matatago dun ko kashasangka po-on Rukaniyan sa Mapayag a Kashangka"
        },
        {
            "chapter": 42,
            "verse": 15,
            "text": "Na makapantag ro-o, na Panolongka, go Ontolangka so ini Sogo Ruka, go Dingka Phangonoti so manga nunga iran; go Tharowangka: A Piyaratiyaya Ko so Initoron o Allah a Kitab; go ini Sogo Rakun a Paginontolanangko sukano. So Allah i Kadnan Nami go Kadnan niyo: Ruk Ami so manga Galubuk Ami, na ruk iyo so manga Galubuk iyo. Da-a rido ko lut Ami go lut iyo. So Allah na thimo-on Tano Niyan, go Ron so Khabolosan"
        },
        {
            "chapter": 42,
            "verse": 16,
            "text": "Na so siran a gi-i siran Makiphapawala makapantag ko Allah ko oriyan o KĶiyatarima-a Rukaniyan,- Na so Daowa iran na ilang si-i ko Kadnan niran: Go Miyakaphaoto siran sa Rarangit, go adun a bagiyan niran a siksa a Sangat (ko Akhirat)"
        },
        {
            "chapter": 42,
            "verse": 17,
            "text": "So Allah so Tomiyoron ko Kitab (ka-an Mapayag) so Bunar, go so Timbangan. Na anta-i kaphakitokawan niyan Ruka sa masikun a so Bangkit na marani"
        },
        {
            "chapter": 42,
            "verse": 18,
            "text": "Puphagalokalokan naya o siran a di ron Mapaparatiyaya: Na so Miyamaratiyaya na ika-aluk iran oto, ka katawan niran a Mata-an noto! A Bunar. Ba di Mata-an a siran a Puphamawal ko Bangkit na matatago dun ko Kadadag a mawatan"
        },
        {
            "chapter": 42,
            "verse": 19,
            "text": "So Allah i Masalinggagao ko manga Oripun Niyan: Puphakalaan Niyan ko Riskhi so tao a kabaya Iyan: Go Sukaniyan so Mabagur, a Domada-ag"
        },
        {
            "chapter": 42,
            "verse": 20,
            "text": "Sa tao a kabaya iyan so Balas ko Akhirat, na Pagomanan Ami ron so Balas rukaniyan; Na sa tao a kabaya iyan so Balas ko Doniya, na mbugan Ami ron, na da-a Bagiyan niyan ko Akhirat a kipantag"
        },
        {
            "chapter": 42,
            "verse": 21,
            "text": "Ba adun a manga Sandogowa iran, a mimba-al kiran ko okit a so di Sogowan sukaniyan o Allah? Na o da so Katharo a Kokoman (a miya-ona), na Miyakokom siran ndun. Na Mata-an! A so manga Darowaka na adun a Bagiyan niran a siksa a Malipudus"
        },
        {
            "chapter": 42,
            "verse": 22,
            "text": "Khailaingka so manga Darowaka a ika-aluk iran so Pinggalubuk iran, a giyoto na Phakatana kiran. Na so Miyamaratiyaya go Pinggalubuk iran so manga Pipiya na si-i ko manga Pipiya a Darpa ko manga Sorga: Khakowa iran so nganin a Kabaya iran si-1 ko Kadnan Niyan. Giyoto man na Sukaniyan so Kakaya-an a Mala"
        },
        {
            "chapter": 42,
            "verse": 23,
            "text": "Giyoto man so Puphanotholun o Allah ko manga Oripun Niyan, a so Miyamaratiyaya go Pinggalubuk iran so manga Pipiya. Tharowangka: A da-a Phangunin Ko rukano sa Makapantag saya a sokai inonta so Kanggiginawai si-i ko manga Tonganai. Na sa tao nggalubuk sa Mapiya, na omanan Nami ron ro-o sa Mapiya: Mata-an! A so Allah na Manapi, a Masalamatun"
        },
        {
            "chapter": 42,
            "verse": 24,
            "text": "Ino iran gi-i Tharowa: I inangkob Iyan so Allah sa Kabokhag? Na o kabaya o Allah, na khatukhus Iyan so poso o Ka. Thiphadun o Allah so ribat, na Pakaphangotara-an Niyan so Bunar sabap ko manga Katharo lyan. Mata-an! A Sukaniyan i1 Mata-o ko shisi-i ko manga Rarub (a manga pamikiran)"
        },
        {
            "chapter": 42,
            "verse": 25,
            "text": "Go Sukaniyan so Putharima ko Taobat a pho-on ko manga Oripun Niyan, go Phuma-ap ko manga Rarata: Go katawan Niyan so gi-i niyo Nggolaola-an"
        },
        {
            "chapter": 42,
            "verse": 26,
            "text": "Go Putharima ko siran a Miyamaratiyaya go Pinggalubuk iran so manga Pipiya, go Phagomanan Niyan siran ko Kakaya-an Niyan: Na so Miyamangongkir na adun a Bagiyan niran a siksa a sangat"
        },
        {
            "chapter": 42,
            "verse": 27,
            "text": "Na o Pakaolada o Allah so Riskhi ko manga Oripun Niyan, na Mangalandada siran ndun ko Lopa; na ogaid na Iputhoron Niyan si-i ko diyangka a kabaya Iyan. Mata-an! A Sukaniyan i Kaip ko manga Oripun Niyan, a Puphakailai"
        },
        {
            "chapter": 42,
            "verse": 28,
            "text": "Go Sukaniyan so Puphakatoronun Niyan so Oran ko oriyan o kiyadai kiran sa Panginam, go Pumbumbar ko Limo Iyan. Na Sukaniyan so Panarigan, a Puphodin"
        },
        {
            "chapter": 42,
            "verse": 29,
            "text": "Na pud ko manga Tanda Iyan so KĶiya-aduna ko manga Langit a go so Lopa, go so ini Parak Iyan sa dowa oto a manga Baraniyawa: Na Sukaniyan si-i ko Kalimoda kiran amai ka kabaya Iyan na Gaos Iyan"
        },
        {
            "chapter": 42,
            "verse": 30,
            "text": "Na sa dun sa misogat rukano a Tiyoba, na sabap ko Pinggalubuk o manga lima niyo (a dosa), na Phuma-ap sa madakul"
        },
        {
            "chapter": 42,
            "verse": 31,
            "text": "Na di kano dun makapalagoi ko Lopa; go da-a bagiyan niyo a salakao ko Allah, a Panarigan, go da-a mamakatabang (rukano)"
        },
        {
            "chapter": 42,
            "verse": 32,
            "text": "Go pud ko manga Tanda Iyan so Puphamangutas ko Kalodan, a ndalagid o manga Palao (a manga Kapal)"
        },
        {
            "chapter": 42,
            "verse": 33,
            "text": "O kabaya Iyan, na Maphakalungun Niyan so ndo: na khabaloi siran a khitatangun ko liyawao o Kalodan. Mata-an! A adun a matatago ro-o man a titho a manga Tanda ko oman i Mapantang, a Masalamatun"
        },
        {
            "chapter": 42,
            "verse": 34,
            "text": "O di na khikagum Iyan siran sabap ko Pinggalubuk iran (a Dosa); na Phuma-ap sa Madakul"
        },
        {
            "chapter": 42,
            "verse": 35,
            "text": "Na katokawan o siran a Puphamawal ko manga Ayat Ami, a da-a Kaphagapasan niran"
        },
        {
            "chapter": 42,
            "verse": 36,
            "text": "Na sa dun sa Pukhibugai rukano a shai na matag sagad a Karimbaran ko Kaoyagoyag ko Doniya: Na so shisi-i ko Allah (a balas) i tomo a go Kakal: A bagiyan o siran a Miyamaratiyaya go so bo so Kadnan niran i Sasarigan niran"
        },
        {
            "chapter": 42,
            "verse": 37,
            "text": "Go siran na Panananggila-an niran so manga ala a dosa go so manga Pakasisingai, go igira a kiyararangitan siran na siran na Phunapi siran"
        },
        {
            "chapter": 42,
            "verse": 38,
            "text": "Go siran na Tiyarima iran so Kadnan niran, go ini Pamayandug iran so Sambayang; go so Punggolaola-an niran na Puphamagodasaan niran; go so saba-ad ko inibugai Ami kiran na Ipuphamumugai ran"
        },
        {
            "chapter": 42,
            "verse": 39,
            "text": "Go siran na igira a Miyasogat siran o Ka-aniyaya, na siran na Phagato siran"
        },
        {
            "chapter": 42,
            "verse": 40,
            "text": "Na aya Balas o Marata na Marata a lagid iyan: Na sa tao a Muma-ap go makiphasada (ko ridowai niyan), na so Balas rukaniyan na Miyatangkud ko Allah: Mataan! a Sukaniyan na di Niyan Khabaya-an so manga Salimbot"
        },
        {
            "chapter": 42,
            "verse": 41,
            "text": "Na Mata-an a sa tao a Miyato ko oriyan o Kiya-aniyaya niyan, na siran man na da kiran 1 lalan (ko siksa)"
        },
        {
            "chapter": 42,
            "verse": 42,
            "text": "Aya bo a adun a lalan non (o siksa) na si-i ko siran a Phaganiyaya-an niran so manga Manosiya, go Puphangalandada siran ko Lopa sa di ontol: Siran man na adun a bagiyan niran a siksa a Malipudus"
        },
        {
            "chapter": 42,
            "verse": 43,
            "text": "Na Mata-an a sa tao a Phantang go Nomapi, na Mata-an! A giyoto man na pud dun ko Mapiya ko manga Olaola"
        },
        {
            "chapter": 42,
            "verse": 44,
            "text": "Na sa tao a Dadagun o Allah, na da-a bagiyan niyan a Panarigan ko oriyan niyan. Na Mailaingka so manga Darowaka, ko Kasandungi ran ko siksa, a Matharo iran: A ba adun a okit a Kapakakasoi (ko Doniya)"
        },
        {
            "chapter": 42,
            "verse": 45,
            "text": "Na Khailaingka siran a Phaganagun siran ko Apoi, a Makasasangkop siran, po-on ko Kahina-an, Makapuphangilailai siran sa kailai a Masolun. Na Tharo-on o siran a Miyamaratiyaya: A Mata-an! A aya manga logi na so Liyogi ran so manga Ginawa iran, a go so ta-alok kiran ko Alongan a Qiyamah. Tanodan, ka Mata-an! A so manga Darowaka na Khatago ko siksa a Tatap"
        },
        {
            "chapter": 42,
            "verse": 46,
            "text": "Go da-a mabaloi a bagiyan niran a manga Panarigan a Mamakatabang kiran, a salakao ko Allah. Na sa tao a Dadagun o Allah, na da-a Mambagiyan niyan a lalan (a ontol)"
        },
        {
            "chapter": 42,
            "verse": 47,
            "text": "Tarima-a niyo so Kadnan niyo, ko da pun Kapakatalingoma o Alongan a da-a Phakarunon koAllah! Da-a bagiyan niyo a Khalindongan sa Alongan noto, go da-a bagiyan niyo a Kapaka-ongkir"
        },
        {
            "chapter": 42,
            "verse": 48,
            "text": "Na o talikhod siran, na da Ami Suka Sogowa a Somisiyap kiran. Da-a Paliyogat Ruka a rowar ko Kapamakasampai. Na Mata-an! A Sukami na igira a Piyakata-am Ami so Manosiya sa pho-on Rukami a Limo, na Ishonor iyan noto; na o Masogat siran a Marata, sabap ko miniona o manga lima iran (a Dosa), na Mata-an! A so Manosiya na da-a Tadum iyan"
        },
        {
            "chapter": 42,
            "verse": 49,
            "text": "Ruk o Allah so Kapa-ar ko manga Langit a go so Lopa. Phagadunun Niyan so nganin a Kabaya Iyan. Pumbugan Niyan so tao a Kabaya Iyan sa (manga Wata a) manga Babai, go Pumbugan Niyan so tao a Kabaya Iyan sa (manga Wata a) manga Mama"
        },
        {
            "chapter": 42,
            "verse": 50,
            "text": "O di na Pakashangisangi-in Niyan siran: A manga Mama a go manga Babai, go Pumbalowin Niyan so tao a Kabaya Iyan a Baluk: Mata-an! A Sukaniyan i Mata-o, a Gaos"
        },
        {
            "chapter": 42,
            "verse": 51,
            "text": "Na da mapatot ko Manosiya o ba Mbitiyarain sukaniyan o Allah inonta o laham, o di na si-i ko sabala a Runding, o di na Somogo sa Sogo, na Iphagilaham Iyan sa sabap sa idin Niyan, so Kabaya Iyan: Mata-an! A Sukaniyan i Maporo, a Maongangun"
        },
        {
            "chapter": 42,
            "verse": 52,
            "text": "Na lagid aya man a Kiniilahamun Nami Ruka (Ya Muhammad) ko Qur-an pho-on ko Sogowan Nami: Da ko butad Ka i Bangka katawi (gowani) o antonaa so Kitab, go antona-a so Paratiyaya? Na ogaid na biyaloi Ami oto a Sindao, a Puthoro-on Nami sa sabap Rukaniyan so tao a Kabaya Ami ko manga Oripun Nami; na Mata-an! A Suka (Ya Muhammad) i titho a Makapunggonanao ko okit a Maka-o ontol"
        },
        {
            "chapter": 42,
            "verse": 53,
            "text": "A okiīt o Allah, a so Khiruk ko nganin a shisi-i ko manga Langit a go so nganin a shisi-i ko Lopa. Tanodan, ka si-i bo ko Allah Phakandod so langowan taman a pukhakaolaola"
        }
    ]
}
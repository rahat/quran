{
    "chapter": [
        {
            "chapter": 38,
            "verse": 1,
            "text": "Saad: So Allah i Mata-o ko paka-a antapan Niyan ro-o. Ibut ko Qur-an, a ndodon so Pananadum (ka Mata-an A so Muhammad na bunar)"
        },
        {
            "chapter": 38,
            "verse": 2,
            "text": "Kuna, ka so Miyamangongkir na matatago ko Maratabat, go so Kasosorang"
        },
        {
            "chapter": 38,
            "verse": 3,
            "text": "Madakul a bininasa Mi ko miya-ona-an niran a pagtao, na minithatawaga iran: A da-a masa a kapakapalagoli"
        },
        {
            "chapter": 38,
            "verse": 4,
            "text": "Na Miyamumusa siran ko kiyapakaoma kiran o Miyamakaiktiyar a pud kiran! Go Pitharo oMiyamangongkir: A giya i na balik Mata a bokhag"
        },
        {
            "chapter": 38,
            "verse": 5,
            "text": "Īno niyan mbaloya so manga Katohanan a Tohan a isa isa? Mata- an! A giya na titho a shai a Pakamumusa"
        },
        {
            "chapter": 38,
            "verse": 6,
            "text": "Na inilalakao o manga Nakoda iran: A dadayon kano, go thatakna kano ko manga Katohanan niyo! Mata-an! A giya i na titho ashai a paka-a antapun (rukutano)"
        },
        {
            "chapter": 38,
            "verse": 7,
            "text": "Da tano waya manug ko okita miyaori: Da ko ungkaya inonta na Piyangumba-alan (a kabokhag)"
        },
        {
            "chapter": 38,
            "verse": 8,
            "text": "Ino Sukaniyan mbo i Thoroni ko Pananadum ko ndolondolanan tano? Kuna, ka siran na matatago ko kashasangka ko Pananadum Akun! Kuna, ka (ka giya) da iran pun kata-ami so siksa Akun"
        },
        {
            "chapter": 38,
            "verse": 9,
            "text": "Antawa-a ba shisi-i kiran so khikatatagowan ko Limo o Kadnan Ka,- a Mabagur, a Puphamumugai"
        },
        {
            "chapter": 38,
            "verse": 10,
            "text": "Antawa-a ba iran ruk so Kapa-ar ko manga Langit a go so Lopa, go so nganin a pagulutan a dowa nan? Na Pamanik siran ko Puphamangokitan"
        },
        {
            "chapter": 38,
            "verse": 11,
            "text": "Tantara a so ndodo-o a pugus, a pud ko Mithampotampong"
        },
        {
            "chapter": 38,
            "verse": 12,
            "text": "Tomiyapliıs ko miya-ona an niran so pagtao a Nuh, a go so pagtao a Ad, go so Pir-aon a khiruk ko manga Lutakan"
        },
        {
            "chapter": 38,
            "verse": 13,
            "text": "Go so pagtao a Samood, go so pagtao o Lut, go so manga tao sa Aikah;- siran man so Mithampotampong"
        },
        {
            "chapter": 38,
            "verse": 14,
            "text": "Da ko oman i isa kiran inonta na Piyakambokhag iyan so manga Sogo, na Miyatangkud (kiran) so Siksa Akun"
        },
        {
            "chapter": 38,
            "verse": 15,
            "text": "Na da-a punaya-on o siranaya a rowar ko Lalis a isa, a da-a kaphakandod iyan"
        },
        {
            "chapter": 38,
            "verse": 16,
            "text": "Na Pīitharo iran: A Kadnan nami! Nggaga-aningka rukami so kipantag ami ko da pun so Alongan a kapamagitong"
        },
        {
            "chapter": 38,
            "verse": 17,
            "text": "Phantang Ka ko Katharo iran, go Aloyangka so Oripun Ami a Dawood, a adun a Bagur Iyan: Mata-an! A Sukaniyan na Puphananangoran (ko Allah)"
        },
        {
            "chapter": 38,
            "verse": 18,
            "text": "mata an! A Sukami na Piyakaphasiyonot Ami so manga Palao, a pud Iyan a Puthasbik Siran, ko Kagabigabi, a go so Kapita-pita"
        },
        {
            "chapter": 38,
            "verse": 19,
            "text": "Go so manga Papanok a matitimo: Na tanan si-i ko Allah Puphananangoran"
        },
        {
            "chapter": 38,
            "verse": 20,
            "text": "Go Piyakabagur Ami so Kadatu Iyan, go inibugai Ami Ron so Ongangun, a go so Kata-o ko Kokoman"
        },
        {
            "chapter": 38,
            "verse": 21,
            "text": "Na ino a Miyakatalingoma Ruka so Totholan ko Pukhakarido? gowani a manga lakat siran ko Daud si-i ko Darpa a diniyan Sambayangan"
        },
        {
            "chapter": 38,
            "verse": 22,
            "text": "Gowani na somiyolud siran ko Dawood, na inikaluk Iyan siran, Pitharo iran: A di Ka khaluk: Ka Pukharido Kami a dowa, ka inaniyaya o saba-ad Rukami so saba-ad: na Kokoma Kamingka sa ontol, go di Ka Phuramiramig; go Nggonanaowa Kamingka ko ontol a lalan"
        },
        {
            "chapter": 38,
            "verse": 23,
            "text": "Mata-an! a giyangkai a Pagari Ko: Na adun a siyao polo a go siyao a Bilibili Niyan, na adun a Bilibili Akun a satiman: Na Pitharo Iyan: A Pakitagikorun ka Rakun noto, na kiyadaoban Nako Niyan sa Katharo"
        },
        {
            "chapter": 38,
            "verse": 24,
            "text": "Pitharo (o Dawood): A Sabunsabunar a Kiyasalimbotan Ka Niyan sa kiyapanguniya Niyan ko Bilibili Ngka a Kinitapi Iyan ko manga Bilibili Niyan: Ka Mata-an! A madakul koshasakotowa a Sabunar a Phaganiyaya-an o saba-ad kiran so saba-ad: Inonta so siran a Miyamaratiyaya go Pinggalubuk iran so manga Pipiya, na tanto a maito siran? Na Miya-antang o Dawood a giyabo a kinitupung Nami Ron: Na Miyakapanguni sa Ma-ap ko Kadnan Niyan, go Somiyondong a Mangangalimbaba-an, go Miyananangoran (ko Allah)"
        },
        {
            "chapter": 38,
            "verse": 25,
            "text": "Na Niyapi Ami Ron Noto: Go Mata-an! A Miyambagiyan Niyan si-i Rukami so titho a Kapakarani, a go so mapiya a khandodan"
        },
        {
            "chapter": 38,
            "verse": 26,
            "text": "Hai Dawood! Mata-an! A Sukami na Biyaloi Ami Suka a Khalifah ko Lopa: Na Koko-mangka so manga Manosiya sa Ontol: Go Dingka Pagonoti so kabaya a ribat, ka Madadag Ka Niyan ko lalan o Allah: Mata-an! A so phangadadadag ko lalan oAllah,na adun abagiyan niran a siksa a sangat,sabap ko Kiyapakalipat iran ko Alongan a Kapamagitong"
        },
        {
            "chapter": 38,
            "verse": 27,
            "text": "Na da ko kiya-aduna Mi ko Langit a go so Lopa go so nganin a lut a dowa nan i ba ilang! Giyoto man i arangan o siran a Miyamangongkir! Na sangat a siksa a bagiyan o siran a Miyamangongkir ko Naraka"
        },
        {
            "chapter": 38,
            "verse": 28,
            "text": "Ba Ami babaloya so Miyamaratiyaya go Pinggalubuk iran so manga Pipiya, a lagid o Puphamaminasa ko Lopa? Antawa-a ba Ami babaloya so khipanananggila, a lagid o manga Bara-dosa"
        },
        {
            "chapter": 38,
            "verse": 29,
            "text": "(Giya i na) Kitab a Initoron Ami Sukaniyan si-i Ruka, a Piyakandakulan sa mapiya, ka-a niran Manggudaguda so manga Ayat Rukaniyan, go an Kasaboti o adun a manga Sabot iyan"
        },
        {
            "chapter": 38,
            "verse": 30,
            "text": "Na ini bugai Ami ko Dawood so (Wata Iyan a) Solaiman,Miyakapiyapiya a Oripun! Mata-an! A Sukaniyan na Puphananangoran (ko Allah)"
        },
        {
            "chapter": 38,
            "verse": 31,
            "text": "Gowani a Pakimasa-an ko Solaiman ko KĶKagabi-gabi so manga Koda a manga Gaga-an"
        },
        {
            "chapter": 38,
            "verse": 32,
            "text": "Na Miyatharo Iyan: A Mataan! A Sakun na Miyatomo Akun so kabaya ko Mapiya (sa doniya), a di so Tadum ko Kadnan Ko,- taman sa miyakadalong (so Alongan) ko runding"
        },
        {
            "chapter": 38,
            "verse": 33,
            "text": "(Pitharo o Solaiman:) Ndodun niyo siran Rakun. Na Phiphoonan Niyan mamotol sa manga Ai go manga Lig"
        },
        {
            "chapter": 38,
            "verse": 34,
            "text": "Na Sabunsabunar a Tiniyoba Ami so Solaiman: Ka Piyakidarpaan Ami so Korsi Iyan sa isa a lawas: Oriyan niyan na Mithaobat"
        },
        {
            "chapter": 38,
            "verse": 35,
            "text": "Pitharo Iyan: Kadnan Ko! Napi-i Yakongka, go Bugi Yakongka sa Kadatu, a da-a Kapatotan non a isa bo ko oriyan Ko: Mataan! A Suka na Suka so Puphamumugai"
        },
        {
            "chapter": 38,
            "verse": 36,
            "text": "Na Piyakaphasiyonot Ami Ron so ndo, a Pushambur sabap ko Sogowan Niyan, a malanat, a apiya anda Niyan Puphaka-antapa"
        },
        {
            "chapter": 38,
            "verse": 37,
            "text": "Go so manga Shaitan, a tanan Pababalai, go Panininub"
        },
        {
            "chapter": 38,
            "verse": 38,
            "text": "Go so manga pud a khipapatongun ko manga Sangkali"
        },
        {
            "chapter": 38,
            "verse": 39,
            "text": "(Pitharo Ami ron a) Giyaya na Pamumugayan Ami: Na Pamumugai Ka, o di na Kakaputingka, sa da-a Kapamagitong"
        },
        {
            "chapter": 38,
            "verse": 40,
            "text": "Na Mata-an! A adun a bagiyan Niyan si-i Rukami a titho a Kapakarani, go mapiya a khandodan"
        },
        {
            "chapter": 38,
            "verse": 41,
            "text": "Na Aloyangka so Oripun Ami a Ayyob. Gowani na ini Pangangarapan Niyan ko Kadnan Niyan: A Mata-an! A Sakun na Minisogat Rakun o Shaitan so dokao a go so siksa"
        },
        {
            "chapter": 38,
            "verse": 42,
            "text": "(Pitharo-on:) Dasulun Ka so Aingka: Giyaya na Papaigowai a Matunggao, go Inomun"
        },
        {
            "chapter": 38,
            "verse": 43,
            "text": "Na inibugai Ami Ron (bo) so manga Ta-alokon, a go so lagid iran a inibabid kiran,- a Limo a pho-on Rukami, go Pananadum, o adun a manga Sabot iyan"
        },
        {
            "chapter": 38,
            "verse": 44,
            "text": "Go (Pitharo-on:) Kowa-an Ka so Limangka sa sakukhum a Rasa-as, na luphadun Ka (ki Karomangka): Ka Dika Kasapa-an. Mata-an! A Sukami na Miyato-on Ami Sukaniyan a Mapantang. Sayana a mapiya a Oripun! Mata-an! A Sukaniyan na Puphangongonotan (ko Allah)"
        },
        {
            "chapter": 38,
            "verse": 45,
            "text": "Go Aloyangka so manga Oripun Ami a so Ibrahim, go so Ishaq, go so Yaqoub, a manga Babagur, go manga ala i Pandapat"
        },
        {
            "chapter": 38,
            "verse": 46,
            "text": "Mata-an! A Sukami na initolabos Ami Kiran so tolabos a Pananadum ko Ingud (a Akhirat)"
        },
        {
            "chapter": 38,
            "verse": 47,
            "text": "Go Mata-an! A siran si-i ko Hadapan Nami, na pud dun ko Miyangapipili a manga Pipiya"
        },
        {
            "chapter": 38,
            "verse": 48,
            "text": "Go Aloyangka so Ismail, go so Al-Yasha, go so Zulkifli: Na tanan Pud ko manga Pipiya"
        },
        {
            "chapter": 38,
            "verse": 49,
            "text": "Giyaya na Pananadum: Na Mata-an! A ruk o Khipanananggila, so titho a Mapiya a khandodan"
        },
        {
            "chapter": 38,
            "verse": 50,
            "text": "Manga Sorga a Tatap, a Khiluluka-an Kiran so manga Pinto"
        },
        {
            "chapter": 38,
            "verse": 51,
            "text": "Gi-i siran ro-o Shasandasandang; Puphananawag Si-ran ro-o sa manga Onga a Madakul, a go manga Inomun"
        },
        {
            "chapter": 38,
            "verse": 52,
            "text": "Go manga Ikapud Iran so manga Thatangka i Kailai (a manga Bai), a Murusharusha"
        },
        {
            "chapter": 38,
            "verse": 53,
            "text": "Giyaya so idi diyandi Rukano ko Alongan a Kapamagitong"
        },
        {
            "chapter": 38,
            "verse": 54,
            "text": "Mata-an! A giyaya na titho a Pagupur Ami, a da-a ikhada Iyan"
        },
        {
            "chapter": 38,
            "verse": 55,
            "text": "Giyaya (i khasowa),- Na Mata-an! A bagiyan o manga Malawani so titho a marata a khandodan"
        },
        {
            "chapter": 38,
            "verse": 56,
            "text": "Naraka Jahannam!- A Phamakasolud siran non,- Na Mikharatarata a dukhai"
        },
        {
            "chapter": 38,
            "verse": 57,
            "text": "Giyaya!- Na Ta-ami ran Sukaniyan,- A Phulikabo, go pakabunud a manga rurushik"
        },
        {
            "chapter": 38,
            "verse": 58,
            "text": "Go adun a salakao a lagid iyan, a mbarambarang (a Siksa)"
        },
        {
            "chapter": 38,
            "verse": 59,
            "text": "Kati-i so salompok a Puphamanolud a pud iyo! Da-a Kapakadadaya iran! Mata-an! A siran na Phamakasolud ko Naraka"
        },
        {
            "chapter": 38,
            "verse": 60,
            "text": "Tharo-on niran: A kuna, ka sukano na da-a Kapakadadaya iyo! Sukano i Tomiyoro rukami saya! Na miyakaratarata a Darpa"
        },
        {
            "chapter": 38,
            "verse": 61,
            "text": "Tharo-on niran: Kadnan Nami! Sa dun sa Tomiyoro rukami saya,- na Omaningka-on so siksa sa takup ko Naraka"
        },
        {
            "chapter": 38,
            "verse": 62,
            "text": "Go Tharo-on niran: A ino tanowai a da-a khailai tano ko manga Mama a sukutano naso ibibilang tano siran ko manga Rarata"
        },
        {
            "chapter": 38,
            "verse": 63,
            "text": "Ino tano khakowa siran a Pagurug, antawa-a ba da katoliki siran o manga kailai"
        },
        {
            "chapter": 38,
            "verse": 64,
            "text": "Mata-an! A giyoto man na bunar dun,- A Kapuphapawala o tao ko Naraka"
        },
        {
            "chapter": 38,
            "verse": 65,
            "text": "Tharowangka (Ya Muhammad): A Sakun na Matag Ako Puphamaka-iktiyar: Na da-a Tohan a inonta so Allah, a so isa isa a Phakaba-as"
        },
        {
            "chapter": 38,
            "verse": 66,
            "text": "Kadnan o manga Langit a go so Lopa, go so nganin a Pagulutan a dowa nan,- A so mabagur, a Manapi"
        },
        {
            "chapter": 38,
            "verse": 67,
            "text": "Tharowangka: A Sukaniyan na Tothol a Mala"
        },
        {
            "chapter": 38,
            "verse": 68,
            "text": "Sukano na tatalikhodan niyo to"
        },
        {
            "chapter": 38,
            "verse": 69,
            "text": "Da-a Kata-o Akun ko Pagtao a Maporo, gowani ko Puphanumbag Siran"
        },
        {
            "chapter": 38,
            "verse": 70,
            "text": "Da-a Kaphagilahami Rakun: A Rowar sa Sakun na matag Puphamaka-iktiyar a Mapayag"
        },
        {
            "chapter": 38,
            "verse": 71,
            "text": "Gowani na Pitharo o Kadnan Ka ko manga Malaikat: Mataan! A Sakun na Magadun Ako sa Manosiya a pho-on sa lipao (a giyoto so Adam)"
        },
        {
            "chapter": 38,
            "verse": 72,
            "text": "Na amai ka Imasadun Ko Sukaniyan, go Masokan Ko Sukaniyan sa Niyawa, na Sondong kano Rukaniyan, a Pangangalimbaba-an kano"
        },
        {
            "chapter": 38,
            "verse": 73,
            "text": "Na Miyangalimbaba-an so manga Malaikat, a tanan Siran langon"
        },
        {
            "chapter": 38,
            "verse": 74,
            "text": "Inonta so Iblis: Ka Mimaratabat, go miyabaloi a pud ko Miyamangongkir"
        },
        {
            "chapter": 38,
            "verse": 75,
            "text": "Pitharo (o Allah): Hai Iblis! Antona-a 1 miyakarun Ruka ko Kaphangalimbaba-an Ka ko Inadun Ko a minggolalan ko Bagur Akun? Ba Ka Mimaratabat? Antawa-a ba Ka miyabaloi a pud ko Miphapaporo"
        },
        {
            "chapter": 38,
            "verse": 76,
            "text": "Pitharo Iyan: A Sakun i Mapiya a di Sukaniyan: Inadun Akongka a pho-on sa Apoi, na Inadun Ka Sukaniyan a pho-on sa Lipao"
        },
        {
            "chapter": 38,
            "verse": 77,
            "text": "Pitharo (o Allah): Na Awaka (pho-on ko Sorga): Ka Mata-an! A Suka na Inibowang"
        },
        {
            "chapter": 38,
            "verse": 78,
            "text": "Go Mata-an a Mikolob Ruka so Morka Akun taman ko Alongan a Kapamalas"
        },
        {
            "chapter": 38,
            "verse": 79,
            "text": "Pitharo Iyan: Kadnan Ko! Na pakinayaon Ka Rakun taman ko Alongan a Kaoyaga Kiran"
        },
        {
            "chapter": 38,
            "verse": 80,
            "text": "Pitharo (o Allah): Na Mataan! A Suka na pud ko Phamakanayao"
        },
        {
            "chapter": 38,
            "verse": 81,
            "text": "Taman ko Alongan o wakto a Mapupunto"
        },
        {
            "chapter": 38,
            "verse": 82,
            "text": "Pitharo Iyan: Na Ibut ko Bagur Ka, ka Mata-an a dadagun Ko siran ndun langon"
        },
        {
            "chapter": 38,
            "verse": 83,
            "text": "Inonta so manga Oripun Ka a pud Kiran, a manga Tolabos"
        },
        {
            "chapter": 38,
            "verse": 84,
            "text": "Pitharo (o Allah): Na so Bunar (na Sakun),- Go so Bunar i Putharo-on Ko"
        },
        {
            "chapter": 38,
            "verse": 85,
            "text": "Mata-an a ipuno Akun ndun ko Naraka Jahannam so pud Ka,A go so tao a Miyonot Ruka a pud kiran, a murakhurakhus kano"
        },
        {
            "chapter": 38,
            "verse": 86,
            "text": "Tharowangka: A da-a Phangunin Ko rukano sa makapantag saya a sokai, go kuna a ba-a Ko pud ko Puphamanangin"
        },
        {
            "chapter": 38,
            "verse": 87,
            "text": "Da ko Sukaniyan (a Qur-an) inonta na Pananadum o manga Kaadun"
        },
        {
            "chapter": 38,
            "verse": 88,
            "text": "Na Mata-an a katokawan niyo dun so Totholan Rukaniyan ko oriyan o masa"
        }
    ]
}
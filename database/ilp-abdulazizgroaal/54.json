{
    "chapter": [
        {
            "chapter": 54,
            "verse": 1,
            "text": "Miyakarani so Bangkit, go miya-opak so Olan"
        },
        {
            "chapter": 54,
            "verse": 2,
            "text": "Na o makailai siran sa tanda, na talikhodan niran, go Tharo-on niran: A balik mata a Mabagur"
        },
        {
            "chapter": 54,
            "verse": 3,
            "text": "Go piyakambokhag iran go inonotan niran so manga kabaya iran a ribat. Na oman i butad na adun a puthakna-an niyan"
        },
        {
            "chapter": 54,
            "verse": 4,
            "text": "Na Sabunsabunar a adun a miyaka-oma kiran a manga Tothol a so kadadaluman sa tapaos"
        },
        {
            "chapter": 54,
            "verse": 5,
            "text": "Ongangun a somusundad;- na da makanggai a gona so Miyamakaiktiyar"
        },
        {
            "chapter": 54,
            "verse": 6,
            "text": "Na Talikhodingka siran. Si-i ko Alongan a itawag o (Israfil a) phananawag so Shai a pakalukluk"
        },
        {
            "chapter": 54,
            "verse": 7,
            "text": "Makapangangalimbaba-an so manga kailai ran, a puphamakambowat siran pho-on ko manga kobor, a lagid o ba siran manga tarapan a mipapayapat"
        },
        {
            "chapter": 54,
            "verse": 8,
            "text": "Madilaput a kapuphakasong iran ko puphananawag! Gi-i Matharo o Miyamangongkir: A giya i na Alongan a marugun"
        },
        {
            "chapter": 54,
            "verse": 9,
            "text": "Tomiyaplis ko miya-ona an niran so pagtao o Nuh, ka tiyaplis iran so Oripun Ami (a nuh), go Pitharo iran: A tataraponan, go tiyapaosan"
        },
        {
            "chapter": 54,
            "verse": 10,
            "text": "Na Miyangangarapan ko Kadnan Niyan (sa Pitharo Iyan:) Mata-an! A Sakun na kiyarompisan, na tabangi Yakongka"
        },
        {
            "chapter": 54,
            "verse": 11,
            "text": "Na lika-an Ami so manga pinto o Langit ko ig, a pukhabobos"
        },
        {
            "chapter": 54,
            "verse": 12,
            "text": "Go piyakambowatan Ami so Lopa sa manga Bowalan; na miyakambaratumowa so ig ko Sogowan a Sabunar a miyadiyangka"
        },
        {
            "chapter": 54,
            "verse": 13,
            "text": "Go riyoran Ami Sukaniyan ko pithapi a manga papan, go manga pansar"
        },
        {
            "chapter": 54,
            "verse": 14,
            "text": "Phulatas si-i ko kailai Ami: Balas ko tao a aya butad iyan na Inongkir"
        },
        {
            "chapter": 54,
            "verse": 15,
            "text": "Na Sabunsabunar a ini bagak Ami aya a tanda; na ba adun a Phananadum"
        },
        {
            "chapter": 54,
            "verse": 16,
            "text": "Na antona-a i miyambutad o siksa Akun, go so Pamakaiktiyar Akun"
        },
        {
            "chapter": 54,
            "verse": 17,
            "text": "Na Sabunsabunar a libod Ami so Qur-an ko kapukhatanodi ron; na ba adun a Phananadum"
        },
        {
            "chapter": 54,
            "verse": 18,
            "text": "Tomiyaplis so pagtao a Ad, na antona-a i miyambutad o siksa Akun, go so pamaka-iktiyar Akun"
        },
        {
            "chapter": 54,
            "verse": 19,
            "text": "Mata-an! A Sukami na biyotawanan Am覺 siran sa ndo, a domadago-os si-i ko gawi-i a na-as (kiran) a lomalagadai"
        },
        {
            "chapter": 54,
            "verse": 20,
            "text": "Di-i niyan nggagansingun so manga Manosiya lagid o ba siran manga itado a Qormah a miyangababadot"
        },
        {
            "chapter": 54,
            "verse": 21,
            "text": "Na antona-a i miyambutad o siksa Akun go so Pamaka-iktiyar Akun"
        },
        {
            "chapter": 54,
            "verse": 22,
            "text": "Na Sabunsabunar a libod Ami so Qur-an ko kapukhatanodi ron: Na ba adun a Phananadum"
        },
        {
            "chapter": 54,
            "verse": 23,
            "text": "Tiyaplis o pagtao a Samood so Puphamaka-iktiyar"
        },
        {
            "chapter": 54,
            "verse": 24,
            "text": "Na Pitharo iran: Ba so Manosiya! A pud rukutano a sakatao 1 pagonotan tano Sukaniyan? Mataan! A sukutano amai ka ba giyoto na titho a miyatago ko kar覺ibat, go kapamuthang"
        },
        {
            "chapter": 54,
            "verse": 25,
            "text": "Ino Sukaniyan i mbugiko Pananadum kondolondolonan tano? Kuna, ka Sukaniyan na bokhag, a takabor"
        },
        {
            "chapter": 54,
            "verse": 26,
            "text": "Katokawan niran bo sa akir iyan, o antawa-a 1 bokhag, a takabor"
        },
        {
            "chapter": 54,
            "verse": 27,
            "text": "Mata-an! A Sukami na Shogo kami sa Babai a Onta a tiyoba kiran; na Nayawangka siran go Thigurka"
        },
        {
            "chapter": 54,
            "verse": 28,
            "text": "Na Panotholangka kiran: A Mata-an! A so ig na pimbagi kiran: Omani shagub na si-i ko Alongan niyan phakadarpa"
        },
        {
            "chapter": 54,
            "verse": 29,
            "text": "Na tiyawag iran (si Qadar a) pud iran, na kinowa niyan, na biyono iyan"
        },
        {
            "chapter": 54,
            "verse": 30,
            "text": "Ah na antona-a 1 miyambutad o siksa Akun, go so Pamakaiktiyar Akun"
        },
        {
            "chapter": 54,
            "verse": 31,
            "text": "Mata-an! A Sukami na biyotawanan Ami siran sa lalis a isa, na miyabaloi siran a lagid o miyarophod ko kodal"
        },
        {
            "chapter": 54,
            "verse": 32,
            "text": "Na Sabunsabunar a libod Ami so Qur-an ko kapukhatanodi ron: Na ba adun a Phananadum"
        },
        {
            "chapter": 54,
            "verse": 33,
            "text": "Tiyaplis o pagtao o Lut so Puphamaka-iktiyar"
        },
        {
            "chapter": 54,
            "verse": 34,
            "text": "Mata-an! A Sukami na biyotawanan Ami siran sa ndo (a maka a awid sa Ator) inonta so ta-alok ko Lut: Ka siyabut Ami siran ko kakhalibabas iyan"
        },
        {
            "chapter": 54,
            "verse": 35,
            "text": "Limo a pho-on ko Hadapan Ami: -Lagid oto man a kambalasi Ami ko tao a Miyanalamat"
        },
        {
            "chapter": 54,
            "verse": 36,
            "text": "Na Sabunsabunar a Piyakiiktiyaran Niyan kiran so siksa Ami, na piyamawal iran so Miyamakaiktiyar"
        },
        {
            "chapter": 54,
            "verse": 37,
            "text": "Na Sabunsabunar a inangai ranon so Khikaboboloson (a manga Malaikat); na biyota Mi so manga mata iran (na Pitharo kiran:) Na taami niyo so siksa Akun, go so Pamaka-iktiyar Akun"
        },
        {
            "chapter": 54,
            "verse": 38,
            "text": "Na Sabunsabunar a kiyabalaga-an siran ko kapita pita o siksa, a tatap"
        },
        {
            "chapter": 54,
            "verse": 39,
            "text": "Na ta-ami niyo so siksa Akun, go so Pamaka-iktiyar Akun"
        },
        {
            "chapter": 54,
            "verse": 40,
            "text": "Na Sabunsabunar a libod Ami so Qur-an ko kapukhatanodi ron: Na ba adun a Phananadum"
        },
        {
            "chapter": 54,
            "verse": 41,
            "text": "Na Sabunsabunar a miyakaoma ko pagtao o Pir-aon so Puphamaka-iktiyar"
        },
        {
            "chapter": 54,
            "verse": 42,
            "text": "Na piyakambokhag iran so manga tanda Am覺, sa kalangolangowan niyan; na ini gandur Ami kiran so kagandur o Mabagur, a Phakagaga"
        },
        {
            "chapter": 54,
            "verse": 43,
            "text": "Ba so Miyamangongkir rukano i tomo a di so miya-ona an niyo, o di na ba adun a kalulupas iyo si-i ko manga Kitab"
        },
        {
            "chapter": 54,
            "verse": 44,
            "text": "Ino iran di-i Tharowa: A Sukami a madakul a matitimo i phakada-ag"
        },
        {
            "chapter": 54,
            "verse": 45,
            "text": "Khasaroput so matitimo, go khitalikhod iran so manga likod (iran)"
        },
        {
            "chapter": 54,
            "verse": 46,
            "text": "Kuna, ka so Bangkit i diyandi kiran, ka so Bangkit i lawan a marugun, go lawan a mapait"
        },
        {
            "chapter": 54,
            "verse": 47,
            "text": "Mata-an! A so manga sala 1 shisi-i ko kar覺ibat, go kadadag"
        },
        {
            "chapter": 54,
            "verse": 48,
            "text": "Si-i ko Alongan a panondaan siran ko Naraka a mikakaras a manga paras iran, (Tharo-on kiran:) Gudami niyo so kisombo ko Naraka Sakar"
        },
        {
            "chapter": 54,
            "verse": 49,
            "text": "Mata-an! A Sukami na so langowan taman na Inadun Ami sukaniyan a didiyangka-an"
        },
        {
            "chapter": 54,
            "verse": 50,
            "text": "Na da ko Sogowan Ami inonta na isa a lagid o sapuruk mata"
        },
        {
            "chapter": 54,
            "verse": 51,
            "text": "Na Sabunsabunar a bininasa Mi so manga lagid iyo sa kupit: Na ba adun a Phananadum"
        },
        {
            "chapter": 54,
            "verse": 52,
            "text": "Na so langowan taman a pinggolaola iran noto na shisi-i ko manga daptar (a Pishoratan o manga Malaikat)"
        },
        {
            "chapter": 54,
            "verse": 53,
            "text": "Go omani maito, a go mala, na misosorat (ko Laokah makfod)"
        },
        {
            "chapter": 54,
            "verse": 54,
            "text": "Mata-an! A so Miyamananggila, na khatago ko manga Sorga, go manga lawasaig"
        },
        {
            "chapter": 54,
            "verse": 55,
            "text": "Si-i ko darpa a bunar, o bai o (Allah a) Datu a Phakagaga"
        }
    ]
}
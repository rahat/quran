{
    "juzs": [
        {
            "chapter": 67,
            "verse": 1,
            "text": "Maporo so (Allah a) shisi-i sa tangan Niyan so Kapa-ar; go Sukaniyan si-i ko langowan taman na Gaos Iyan"
        },
        {
            "chapter": 67,
            "verse": 2,
            "text": "So Miyadun ko kapatai a go so kaoyag, ka angkano Niyan katupungi o antawa-a rukano i mapiya i galubuk: Na Sukaniyan so Domada-ag, a Manapi"
        },
        {
            "chapter": 67,
            "verse": 3,
            "text": "So Miyadun ko pito a manga Langit a miyakaphapangkata: Da-a Khailaingka ko Kiyapangadun o Masalinggagao a sombang. Na Pharomaningka milai: Ba adun a Khailaingka-on a manga opak"
        },
        {
            "chapter": 67,
            "verse": 4,
            "text": "Oriyan niyan na Pharomaningka milai sa makadowa: Ka Makambalingan Ruka so kailai a kalolobayan, a sukaniyan na lalamunun"
        },
        {
            "chapter": 67,
            "verse": 5,
            "text": "Na Sabunsabnar a phipharasan Nami so Langit a marani sa manga bito-on, go biyaloi Ami oto a manga lubad ko manga Shaitan; go pithiyagara Nami siran sa siksa a kadug"
        },
        {
            "chapter": 67,
            "verse": 6,
            "text": "Na bagiyan o siran a Miyamangongkir ko Kadnan niran so siksa ko Naraka Jahannam: Na miyakaratarata a Khabolosan"
        },
        {
            "chapter": 67,
            "verse": 7,
            "text": "Amai ka Pamoshangun siran non na makanug siran non sa dalug a sukaniyan na phulikabo"
        },
        {
            "chapter": 67,
            "verse": 8,
            "text": "Maito bo na makapushisibaya pho-on sa gani. Oman i Phoshangunun a salompok na i sha-an siran o khisisiyapon: Ba da-a miyakatalingoma rukano a Puphamaka-iktiyar"
        },
        {
            "chapter": 67,
            "verse": 9,
            "text": "Tharo-on niran: Owai; Sabunar a miyakaoma rukami so Puphamaka-iktiyar, na piyakambokhag ami a go Pitharo ami: Da a Piyakatoron o Allah a maito bo, da ko sukano inonta na matatago ko karibat a mala"
        },
        {
            "chapter": 67,
            "verse": 10,
            "text": "Go Tharo-on niran: Opama ka Miyakapamamakinug kami, o di na Miyakapamimikiran kami, na di kami mabaloi a pud ko manga tao ko kadug"
        },
        {
            "chapter": 67,
            "verse": 11,
            "text": "Na mipagikral iran so dosa iran; na kapakawatan ko Limo a bagiyan o manga tao ko kadug"
        },
        {
            "chapter": 67,
            "verse": 12,
            "text": "Mata-an! A so ika-aluk iran so Kadnan niran sa masolun, na adun a bagiyan niran a Ma-ap, go balas a mala"
        },
        {
            "chapter": 67,
            "verse": 13,
            "text": "Na punanain niyo so Katharo iyo o di na pakatanogun niyo sukaniyan. Mata-an! A Sukaniyan na katawan Niyan so shisi-i ko manga rarub"
        },
        {
            "chapter": 67,
            "verse": 14,
            "text": "Ba Niyan ndi katawi so Inadun Niyan? A Sukaniyan so lambas i KĶKata-o, a Kaip"
        },
        {
            "chapter": 67,
            "verse": 15,
            "text": "Sukaniyan so biyaloi Niyan rukano so Lopa a phapasiyonot, na lalakao kano ko mbalabala-on, go kangkano ko pagupur o Allah. Na si-i Rukaniyan so kaphangoyag sharoman"
        },
        {
            "chapter": 67,
            "verse": 16,
            "text": "Ba kano sasarig ko Sukaniyan a shisi-i ko Langit sa di kano Niyan landungun ko Lopa amai ka Sukaniyan na mabirbir"
        },
        {
            "chapter": 67,
            "verse": 17,
            "text": "Antawa-a ba kano sasarig ko Sukaniyan a shisi-i ko Langit sa di kano Niyan botawanan sa ndo (a maka-a awid sa ator)? Na katokawan niyo bo o antona-a so Kapuphamaka-iktiyar Akun"
        },
        {
            "chapter": 67,
            "verse": 18,
            "text": "Na Sabunsabunar a piyakambokhag o siran a miya-ona an niran (so manga Rasul), na antona-a i miyambutad o kiya-alina Ko (kiran)"
        },
        {
            "chapter": 67,
            "verse": 19,
            "text": "Ba iran da mailai so manga Papanok ko kaporowan niran a khikakayat sa papak go ipukhakup iran? Da-a makakakaput kiran inonta so Masaling-gagao. Mata-an! A Sukaniyan si-i ko langowan taman na phagilain Niyan"
        },
        {
            "chapter": 67,
            "verse": 20,
            "text": "Ba adun a tao a giyaya so sukaniyan na tantara iyo a phakatabang rukano a salakao ko (Allah a) Masalinggagao? Da ko Miyamangongkir inonta na matatago ko kalilimpang"
        },
        {
            "chapter": 67,
            "verse": 21,
            "text": "Ba adun a tao a giyaya so phakabugai rukano sa riskhi, amai ka runun (o Allah) so rishkhi Niyan? Kuna, ka piyakapamutus iyo so katakabor, a go so kaphapalagoi"
        },
        {
            "chapter": 67,
            "verse": 22,
            "text": "Ino so tao a puphulalakao a igugupha niyan a Paras iyan aya maka-o ontol, antawa-a so tao a puphulalakao a mbabatang ko lalan a matitho"
        },
        {
            "chapter": 67,
            "verse": 23,
            "text": "Tharowangka: A Sukaniyan so Miyadun rukano go sominggai rukano ko kanug, a go so manga kailai, go so manga poso. Miyakaito ito a Kapuphanalamat iyo"
        },
        {
            "chapter": 67,
            "verse": 24,
            "text": "Tharowangka: A Sukaniyan so miyarumbad rukano ko Lopa, go rongkano pulimoda"
        },
        {
            "chapter": 67,
            "verse": 25,
            "text": "Na gi-i ran Tharo-on: A anda dun angkai a diyandi o sukano na Mumamata-an kano"
        },
        {
            "chapter": 67,
            "verse": 26,
            "text": "Tharowangka: A so katawıi ron na si-i bo ko Allah, ka Sakun na matag Puphamaka-iktiyar a mapayag"
        },
        {
            "chapter": 67,
            "verse": 27,
            "text": "Na amai ka mailai ran sukaniyan a marani, na makarimung so manga paras o siran a Miyamangongkir; na adun a Putharo: Sa giya 1 so sukano na puphangunin niyo sukaniyan"
        },
        {
            "chapter": 67,
            "verse": 28,
            "text": "Tharowangka: A aiguda iyo amai ka binasa-an Ako o Allah a go so manga pud Akun, o di na Ikalimo Kami Niyan, na antawa-a i makalinding ko Miyamangongkir pho-on ko siksa a malipudus"
        },
        {
            "chapter": 67,
            "verse": 29,
            "text": "Tharowangka: A Sukaniyan so Masalinggagao: Piyaratiyaya Mi Sukaniyan, go Sukaniyan mbo i Siyarigan Ami: Na katokawan niyo bo o antawa-a i1 sukaniyan i matatago ko karibat a mapayag"
        },
        {
            "chapter": 67,
            "verse": 30,
            "text": "Tharowangka: A aiguda iyo amai ka mabaloi so ig iyo a somunup, na antawa-a i katalingoma-an kano niyan sa ig a puthoga"
        },
        {
            "chapter": 68,
            "verse": 1,
            "text": "Nun. So Allah i Mata-o ko paka-a antapan Niyan non. Ibut ko Pansom a go so nganin a Ipushorat iran"
        },
        {
            "chapter": 68,
            "verse": 2,
            "text": "Sabap ko Limo o Kadnan Ka (Ya Muhammad) na kuna a ba Ka Pumbuthanga"
        },
        {
            "chapter": 68,
            "verse": 3,
            "text": "Na Mata-an! A ruk Ka so mala a balas a di Puthaman"
        },
        {
            "chapter": 68,
            "verse": 4,
            "text": "Go Mata-an! A Suka na titho a thatakna ko parangai a mala"
        },
        {
            "chapter": 68,
            "verse": 5,
            "text": "Na Khailaingka dun, go khailai ran"
        },
        {
            "chapter": 68,
            "verse": 6,
            "text": "O antawa-a Rukano i mariribat"
        },
        {
            "chapter": 68,
            "verse": 7,
            "text": "Mata-an! A so Kadnan Ka na Sukaniyan i Mata-o ko tao a sominilai pho-on ko lalan niyan: Go Sukaniyan i Mata-o ko Miyamangudug ko ontol"
        },
        {
            "chapter": 68,
            "verse": 8,
            "text": "Na Dingka Pagonoti so Miyamanaplis"
        },
        {
            "chapter": 68,
            "verse": 9,
            "text": "Na kabaya iran a oba Ka bo pulokha: Ka-an siran makalokha"
        },
        {
            "chapter": 68,
            "verse": 10,
            "text": "Na Dingka Pagonoti so oman i bali Sapa-an, a Hina"
        },
        {
            "chapter": 68,
            "verse": 11,
            "text": "A taliyanta-an, a ilalalakao niyan so Kapamangondor"
        },
        {
            "chapter": 68,
            "verse": 12,
            "text": "Phagurun ko mapiya, a malawani, a baradosa"
        },
        {
            "chapter": 68,
            "verse": 13,
            "text": "Talibatak, oriyan noto na Wata sa shina"
        },
        {
            "chapter": 68,
            "verse": 14,
            "text": "Kagiya adun a tamok iyan, a go manga Wata"
        },
        {
            "chapter": 68,
            "verse": 15,
            "text": "Igira-a Puphangadi-a non so manga Ayat Ami, na gi-i niyan Tharo-on: A manga iringa a kabokhag o miyanga o ona"
        },
        {
            "chapter": 68,
            "verse": 16,
            "text": "Tiyapan Ami dun sukaniyan sa ngirong"
        },
        {
            "chapter": 68,
            "verse": 17,
            "text": "Mata-an! A Sukami na tiniyoba Ami siran lagid o kiyatiyoba Ami ko khimangaruk ko Pamomolan, gowani a shapa siran sa Mataan a phuragonun niran ndun sukaniyan a phangabalaga siran"
        },
        {
            "chapter": 68,
            "verse": 18,
            "text": "Go di siran phanabiya"
        },
        {
            "chapter": 68,
            "verse": 19,
            "text": "Na kiyalikopan noto a tiyoba a pho-on ko Kadnan Ka,a siran na khitotorogun siran"
        },
        {
            "chapter": 68,
            "verse": 20,
            "text": "Na miyabaloi a lagid o gagawi-i a malibotung"
        },
        {
            "chapter": 68,
            "verse": 21,
            "text": "Na mithatawaga siran ko kiyapita i kiran"
        },
        {
            "chapter": 68,
            "verse": 22,
            "text": "Pangabalaga kano ko Pangoma-an niyo o sukano na phuragon kano"
        },
        {
            "chapter": 68,
            "verse": 23,
            "text": "Na lomiyalakao siran, a siran na ipuphunanai ran Tharo"
        },
        {
            "chapter": 68,
            "verse": 24,
            "text": "Da dun a makasolud rukano ron sa Alongan nai a miskin"
        },
        {
            "chapter": 68,
            "verse": 25,
            "text": "Na komiyabalaga siran, ka andi phakaonot so manga miskin, a khitutugo siran"
        },
        {
            "chapter": 68,
            "verse": 26,
            "text": "Na kagiya a mailai ran noto, na Pitharo iran: A Matan-an! A sukutano na titho a Miyangadadadag"
        },
        {
            "chapter": 68,
            "verse": 27,
            "text": "Kuna, ka sukutano na piyapas rukutano"
        },
        {
            "chapter": 68,
            "verse": 28,
            "text": "Pitharo o mapiya kiran: Ba ko rukano da Tharowa: Ino kano di Thasbik (ko Allah)"
        },
        {
            "chapter": 68,
            "verse": 29,
            "text": "Pitharo iran: Soti so Kadnan tano! Mata-an! A sukutano na mimbaloi tano a manga darowaka"
        },
        {
            "chapter": 68,
            "verse": 30,
            "text": "Na siyangoran o saba-ad kiran so saba-ad, a gi-i siran shusundita"
        },
        {
            "chapter": 68,
            "verse": 31,
            "text": "Pitharo iran: Hai dowan dowan tano! Mata-an! A sukutano na mimbaloi tano a manga malawani"
        },
        {
            "chapter": 68,
            "verse": 32,
            "text": "Masikun a so Kadnan tano na shambiyan Niyan rukutano sa mapiya a di giyoto: Mata-an! A sukutano na si-i tano dun ko Kadnan tano Pangangarapan"
        },
        {
            "chapter": 68,
            "verse": 33,
            "text": "Giyoto dun man so siksa (ko doniya). Na Mata-an! a so siksa ko Akhirat i lubi a mala; o siran na katawi ran"
        },
        {
            "chapter": 68,
            "verse": 34,
            "text": "Mata-an! A bagiyan o Miyamananggila,si-i koKadunan niran so manga Sorga a Pakada randang"
        },
        {
            "chapter": 68,
            "verse": 35,
            "text": "Ba Ami mbaloya so Mimbabayorantang a lagid o manga sala"
        },
        {
            "chapter": 68,
            "verse": 36,
            "text": "Ino kano wai? Andamanaya i Kipukhokomun niyo (ko bukhog)"
        },
        {
            "chapter": 68,
            "verse": 37,
            "text": "Ba adun a Kitab iyo a Kapuphangadi-an niyo ron"
        },
        {
            "chapter": 68,
            "verse": 38,
            "text": "A Mata-an! A khakowa niyo ron so nganin a khapili iyo"
        },
        {
            "chapter": 68,
            "verse": 39,
            "text": "Antawa-a ba adun a manga diyandi tano a lomalagadai sa taman ko Alongan a Qiyamah: Sa Mata-an! A khakowa niyo so nganin a Ipukhokom iyo"
        },
        {
            "chapter": 68,
            "verse": 40,
            "text": "Isha-an Ka kiran, o antawa-a kiran 1 mangangako ro o"
        },
        {
            "chapter": 68,
            "verse": 41,
            "text": "Antawa-a ba adun a manga sakoto iran? Na pakadarpa-a iran imanga sakoto iran, o siran na Mumamata-an siran"
        },
        {
            "chapter": 68,
            "verse": 42,
            "text": "so Alongan a Qiyamah na pangosbo so Butad, go so kapakarugun o alayalai niyan, go phakaomaon so Allah a Maporo ko kapaka putatailisa a niyan ko kakhokoma kondolondolonan o manga kaadun, na shawa-aniyan a Pamosoaniyan a mapiya a da-a khaibaratanon ko manga ka-adun a isabo go itawag kiran so Kasojiod, na di iran maga"
        },
        {
            "chapter": 68,
            "verse": 43,
            "text": "Makasusunong so manga kallai ran,- a kakokoloban siran sa kahina-an. Na Sabunar a siran na iputhawag kiran (ko doniya) so Kasojiod a siran na kadadaya-an niran"
        },
        {
            "chapter": 68,
            "verse": 44,
            "text": "Na botawani Akongka a go so tao a gi-i niyan pakambokhagun angkai a Tothol: Shagintonun Nami siran ndun somiksa sa di iran katawan"
        },
        {
            "chapter": 68,
            "verse": 45,
            "text": "Na Pakadadamain ko siran. Mata-an! A so antangan na Kun na maillot"
        },
        {
            "chapter": 68,
            "verse": 46,
            "text": "Ba Ka kiran puphanguni sa sokai, a siran na minipunud kiran a bayadan"
        },
        {
            "chapter": 68,
            "verse": 47,
            "text": "Antawa-a ba shisi-i kiran so Migagaib, na siran 1 Puphanoraton"
        },
        {
            "chapter": 68,
            "verse": 48,
            "text": "Na Phantangka ko Kokoman o Kadnan ka, go o ba Kamabaloi a lagid o (Yunus a) Miyatago ko (tiyan o) suda; gowani a Makapangangarapan, a Sukaniyan na kamumunumunan"
        },
        {
            "chapter": 68,
            "verse": 49,
            "text": "O da raota Sukaniyan o Limo a pho-on ko Kadnan Niyan, na Mata-an a imbowang Ami ko taog, a pagilidan, a Sukaniyan na Kapapa-awingan"
        },
        {
            "chapter": 68,
            "verse": 50,
            "text": "Na pinili Sukaniyan o Kadnan niyan, na biyaloi Niyan a pud ko manga Bilangatao"
        },
        {
            "chapter": 68,
            "verse": 51,
            "text": "Na Mata-an a maito bo na so Miyamangongkir na khipapus Ka iran ndun sabap ko manga kailai ran ko kiyanuga iran ko Pananadum, go gi-i ran Tharo-on: A Mataan! A Sukaniyan na titho a Pumbuthangun"
        },
        {
            "chapter": 68,
            "verse": 52,
            "text": "Na da ko Sukaniyan (a Quran) inonta na Pananadum a ruk o manga Ka-adun"
        },
        {
            "chapter": 69,
            "verse": 1,
            "text": "So Phakatangkud"
        },
        {
            "chapter": 69,
            "verse": 2,
            "text": "Antona-a so Phakatangkud"
        },
        {
            "chapter": 69,
            "verse": 3,
            "text": "Na antawa-a 1 miyakandao Ruka o antona-a so Phakatangkud (a giyoto so Bangkit)"
        },
        {
            "chapter": 69,
            "verse": 4,
            "text": "Piyakambokhag o pagtao a Samood, a go so pagtao a Ad so Phakatuktuk"
        },
        {
            "chapter": 69,
            "verse": 5,
            "text": "Na so pagtao a Samood, na ini binasa kiran so lalis a Minitaralo"
        },
        {
            "chapter": 69,
            "verse": 6,
            "text": "Na so puman so pagtao a Ad, na inibinasa kiran so ndo a domadago-os, a Miyakabandubandus"
        },
        {
            "chapter": 69,
            "verse": 7,
            "text": "Piyakapangarası Niyan kiran sa miyakapito ka gagawi-i, go miyakawalo ka kadaondao sa da maputa, na Khailaingka so pagtao ro-o a Khipakakukulit, lagid o ba siran manga itado a Qormah a miyanga o othang"
        },
        {
            "chapter": 69,
            "verse": 8,
            "text": "Na ba adun a Khailaingka kiran a malalamba? [1] go so Jeburiel"
        },
        {
            "chapter": 69,
            "verse": 9,
            "text": "Na siyogok o Pir-aon, a go so miya-ona an niyan, a go so tao sa Mo'’tafikat so dosa"
        },
        {
            "chapter": 69,
            "verse": 10,
            "text": "Go siyangka iran so Sogo o Kadnan niran, na siniksa Iyan siran sa siksa a mailot"
        },
        {
            "chapter": 69,
            "verse": 11,
            "text": "Mata-an! A Sukami na kagiya a lomapai so ig na riyoran Nami sukano ko kapal"
        },
        {
            "chapter": 69,
            "verse": 12,
            "text": "ka-an Nami rukanoto mabaloi a Pananadum, go adun manug sukaniyan o tangila a Puphamamakinug"
        },
        {
            "chapter": 69,
            "verse": 13,
            "text": "Na amai ka iyopun so Sanggakala sa kaiyop a makaisa"
        },
        {
            "chapter": 69,
            "verse": 14,
            "text": "Go Madiyongkat so Lopa a go so manga Palao, na maroput a dowa oto sa karoput a makaisa"
        },
        {
            "chapter": 69,
            "verse": 15,
            "text": "Na sa Alongan noto na makatana so phakatana (a giyoto so Bangkit)"
        },
        {
            "chapter": 69,
            "verse": 16,
            "text": "Go manga o opak so Langit, na Sukaniyan sa Alongan noto na makalumuk"
        },
        {
            "chapter": 69,
            "verse": 17,
            "text": "Go so manga Malaikat na si-i ko manga bagibir iyan. Na tanggongun so Aras o Kadnan Ka ko kaporowan niran sa Alongan noto o walo (a manga Malaikat)"
        },
        {
            "chapter": 69,
            "verse": 18,
            "text": "Sa Alongan noto na pakadarpa-an kano na da-a makapagma rukano a phagma"
        },
        {
            "chapter": 69,
            "verse": 19,
            "text": "Na so mibugai ron so Daptar iyan, si-i ko kawanan niyan, na Tharo-on niyan: A kowa a niyo, na batiya-a niyo so Daptar akun"
        },
        {
            "chapter": 69,
            "verse": 20,
            "text": "Mata-an! A sakun na Miyatangkud akun a Mata-an! A sakun na khatumo akun so itongan rakun"
        },
        {
            "chapter": 69,
            "verse": 21,
            "text": "Na sukaniyan na matago ko kaoyagoyag, a Kasoso-at"
        },
        {
            "chapter": 69,
            "verse": 22,
            "text": "Si-i ko Sorga a maporo"
        },
        {
            "chapter": 69,
            "verse": 23,
            "text": "So manga Onga on na manga rarani"
        },
        {
            "chapter": 69,
            "verse": 24,
            "text": "(Tharo-on kiran:) Kangkano go inom kano sa kapipiya ginawa, sabap ko mini-ona niyo ko manga Alongan a miya-ipos"
        },
        {
            "chapter": 69,
            "verse": 25,
            "text": "Na so puman so mibugai ron so Daptar iyan si-i ko diyowang iyan, na Matharo iyan: Hai o ba rakumbo da mibugai so Daptar akun"
        },
        {
            "chapter": 69,
            "verse": 26,
            "text": "Go di yakun katawan o antona-a i itongan rakun"
        },
        {
            "chapter": 69,
            "verse": 27,
            "text": "Hai o ba bo sukaniyan na miyabaloi a kapatai dun"
        },
        {
            "chapter": 69,
            "verse": 28,
            "text": "Da-a minilinding rakun o tamok akun"
        },
        {
            "chapter": 69,
            "verse": 29,
            "text": "Miyada rakun so bagur akun"
        },
        {
            "chapter": 69,
            "verse": 30,
            "text": "(Tharo-on o Allah:) Kowa a niyo na sangkali i niyo sukaniyan"
        },
        {
            "chapter": 69,
            "verse": 31,
            "text": "Oriyan niyan na so Naraka Jahim na sombo niyo ron"
        },
        {
            "chapter": 69,
            "verse": 32,
            "text": "Oriyan niyan na so rantai a aya karawa iyan na pito polo Hasta, na shokharun niyo ron"
        },
        {
            "chapter": 69,
            "verse": 33,
            "text": "Mata-an! A sukaniyan na aya butad iyan na di niyan Paparatiyaya-an so Allah a Lubi a Mala"
        },
        {
            "chapter": 69,
            "verse": 34,
            "text": "Go di niyan i phami-is so kapakakana ko Miskin"
        },
        {
            "chapter": 69,
            "verse": 35,
            "text": "Na da-a bagiyan niyan sa Alongan nai si-i a tonganai a phaka-ompiya-on"
        },
        {
            "chapter": 69,
            "verse": 36,
            "text": "Go da-a Pangunungkun niyan a rowar ko sago o tao ko Naraka"
        },
        {
            "chapter": 69,
            "verse": 37,
            "text": "Da-a phakakan non inonta so manga baradosa"
        },
        {
            "chapter": 69,
            "verse": 38,
            "text": "Na kuna, ka Pushapa-a Ko ko nganin a pukhailai niyo"
        },
        {
            "chapter": 69,
            "verse": 39,
            "text": "A Go so nganin a di niyo pukhailai"
        },
        {
            "chapter": 69,
            "verse": 40,
            "text": "Sa Mata-an! A sukaniyan (a Qur-an) na titho a gi-i Matharo o Sogo a Susula-an"
        },
        {
            "chapter": 69,
            "verse": 41,
            "text": "Go kuna a ba sukaniyan Katharo o pababayok, miyakaito ito a Kapaparatiyaya niyo"
        },
        {
            "chapter": 69,
            "verse": 42,
            "text": "Go kuna a ba Katharo a Paririmar, miyakaito ito a Kapuphakatadum iyo"
        },
        {
            "chapter": 69,
            "verse": 43,
            "text": "Initoron a pho-on ko Kadnan o manga Ka-adun"
        },
        {
            "chapter": 69,
            "verse": 44,
            "text": "Na opama ka ini angkob Iyan rukami so saba-ad ko manga Katharo"
        },
        {
            "chapter": 69,
            "verse": 45,
            "text": "Na Mata-an a khakowa Mi Sukaniyan sa nggolalan ko bagur"
        },
        {
            "chapter": 69,
            "verse": 46,
            "text": "Oriyan niyan na Mata-an a potolun Ami ron so ogat ko poso"
        },
        {
            "chapter": 69,
            "verse": 47,
            "text": "Na da-a pud rukano a isa bo a mamakalindingon"
        },
        {
            "chapter": 69,
            "verse": 48,
            "text": "Na Mata-an! A titho a Pananadum a ruk o Khipanananggila"
        },
        {
            "chapter": 69,
            "verse": 49,
            "text": "Na Mata-an! A Sukami na katawan Ami dun a Mata-an! A sosaba-ad rukano na piyakambokhag iran (so Qur-an)"
        },
        {
            "chapter": 69,
            "verse": 50,
            "text": "Na Mata-an naya! A titho aKashundit a phakatana ko Miyamangongkir"
        },
        {
            "chapter": 69,
            "verse": 51,
            "text": "Go Mata-an naya! A titho a bunar a matatangkud"
        },
        {
            "chapter": 69,
            "verse": 52,
            "text": "Na Phoroporo-on Ka so Ngaran o Kadnan Ka a Lubia Mala"
        },
        {
            "chapter": 70,
            "verse": 1,
            "text": "Piyanguni o miyanguni a so siksa na makatana"
        },
        {
            "chapter": 70,
            "verse": 2,
            "text": "Ko Miyamangongkir, da a phakarunon"
        },
        {
            "chapter": 70,
            "verse": 3,
            "text": "Pho-on ko Allah a Khiruk ko Puphangapapanikan"
        },
        {
            "chapter": 70,
            "verse": 4,
            "text": "Puphanik so manga Malaikat go so Jibril si-i Rukaniyan, si-i ko Alongan a miyabaloi so diyangka iyan a lima polo nggibo ragon"
        },
        {
            "chapter": 70,
            "verse": 5,
            "text": "Na Phantangka sa kaphantang, a maliwanag"
        },
        {
            "chapter": 70,
            "verse": 6,
            "text": "Mata-an! A siran na aya kapukhailaya iran non na mawatan"
        },
        {
            "chapter": 70,
            "verse": 7,
            "text": "Na aya kapukhailaya Mi ron na marani"
        },
        {
            "chapter": 70,
            "verse": 8,
            "text": "Si-i ko Alongan a mbaloi so Langit a lagid o tiyonag a pirak"
        },
        {
            "chapter": 70,
            "verse": 9,
            "text": "Go mbaloi so manga Palao a lagid o bombol a marorodot"
        },
        {
            "chapter": 70,
            "verse": 10,
            "text": "Go di kaisha-an o mada shug so madashug iyan"
        },
        {
            "chapter": 70,
            "verse": 11,
            "text": "A pukhailai ran siran. Mapundingandingan o baradosa: A o ba niyambo khirunding ko siksa sa Alongan noto so manga Wata iyan"
        },
        {
            "chapter": 70,
            "verse": 12,
            "text": "Go so Karoma niyan, go so Pagari niyan"
        },
        {
            "chapter": 70,
            "verse": 13,
            "text": "Go so manga Tonganai niyan a so mithitimo iyan"
        },
        {
            "chapter": 70,
            "verse": 14,
            "text": "Go so matatago ko Lopa, langon, oriyan niyan na sabutun sukaniyan (o Allah)"
        },
        {
            "chapter": 70,
            "verse": 15,
            "text": "Di dun noto; ka Mata-an naya! A kadug"
        },
        {
            "chapter": 70,
            "verse": 16,
            "text": "A Phulodas ko kobal ko Olo"
        },
        {
            "chapter": 70,
            "verse": 17,
            "text": "Puthawagun niyan so tao a tomiyalikhod go Mimbarapaling"
        },
        {
            "chapter": 70,
            "verse": 18,
            "text": "Go miyanimo na miyamotal (sa tamok)"
        },
        {
            "chapter": 70,
            "verse": 19,
            "text": "Mata-an! A so Manosiya na Inadun a tithiyakha-an, mala 1 inam"
        },
        {
            "chapter": 70,
            "verse": 20,
            "text": "Igira-a miyasogat sukaniyan o marata na di-i Khaminan"
        },
        {
            "chapter": 70,
            "verse": 21,
            "text": "Na igira-a miyasogat sukaniyan o mapiya na Sıimpunun niyan (kadi phamumugai)"
        },
        {
            "chapter": 70,
            "verse": 22,
            "text": "Inonta so manga Barasambayang"
        },
        {
            "chapter": 70,
            "verse": 23,
            "text": "A so siran na so Sambayang iran na tatatapun niran"
        },
        {
            "chapter": 70,
            "verse": 24,
            "text": "Go siran na adun a matatago ko manga tamok iran a haq a mapupunto (a so Zakat)"
        },
        {
            "chapter": 70,
            "verse": 25,
            "text": "A ruk o puphamanguni, a go so di phamanguni a Karurugunan"
        },
        {
            "chapter": 70,
            "verse": 26,
            "text": "Go siran na bubunarun niran so Alongan a kapamalas"
        },
        {
            "chapter": 70,
            "verse": 27,
            "text": "Go siran na siran na so siksa o Kadnan niran na ika-aluk iran"
        },
        {
            "chapter": 70,
            "verse": 28,
            "text": "Mata-an! A so Siksa o Kadnan niran na da-a somasarig sa kalupas iyanon"
        },
        {
            "chapter": 70,
            "verse": 29,
            "text": "Go siran na siran na so manga ginawa iran na sisiyapun niran"
        },
        {
            "chapter": 70,
            "verse": 30,
            "text": "Inonta si-i ko manga Karoma iran, o di na so miyakhapa-ar o manga tangan niran,- ka Mata-an! A siran na da-a Pa-awing iran non"
        },
        {
            "chapter": 70,
            "verse": 31,
            "text": "Na sa tao a mamagingar sa salakao ro-o na siran man na siran 1 manga malawani"
        },
        {
            "chapter": 70,
            "verse": 32,
            "text": "Go siran na siran na so manga sarig kiran, a go so diyandi kiran na sisiyapun niran"
        },
        {
            "chapter": 70,
            "verse": 33,
            "text": "Go siran na siran na so kashasaksi-an niran na i Pamamayandug iran"
        },
        {
            "chapter": 70,
            "verse": 34,
            "text": "Go siran na siran na so Sambayang iran na sisiyapun niran"
        },
        {
            "chapter": 70,
            "verse": 35,
            "text": "Siran man i khatago ko manga Sorga, a Khisusula-an siran"
        },
        {
            "chapter": 70,
            "verse": 36,
            "text": "Na antona-a so Miyamangongkir a mapapantag Ka a khilalangag"
        },
        {
            "chapter": 70,
            "verse": 37,
            "text": "Si-i sa kawanan a go sa diyowang a khokoliling siran"
        },
        {
            "chapter": 70,
            "verse": 38,
            "text": "Ba mai inam o omani isa kiran a kapakasoluda-on ko Sorga a pakadarandang"
        },
        {
            "chapter": 70,
            "verse": 39,
            "text": "Di dun noto! Mata-an! A Sukami na Inadun Ami siran phoon ko nganin a katawan niran (a Notfa)"
        },
        {
            "chapter": 70,
            "verse": 40,
            "text": "Na kuna, ka Pushapa-a Ko sa Ibut ko Kadunan o manga Subangan, a go so manga Sudupan, ka Mata-an! A Sukami na titho a manga Gaos"
        },
        {
            "chapter": 70,
            "verse": 41,
            "text": "Sa kasambi Ami sa mapiya a di siran; go da Rukami i ba Kami ran kaonai"
        },
        {
            "chapter": 70,
            "verse": 42,
            "text": "Na Botawaningka siran ko kapuphamurak iran, go mabibimban siran, taman sa matumo iran so Alongan niran a so idi diyandi kiran"
        },
        {
            "chapter": 70,
            "verse": 43,
            "text": "Alongan a mamakambowat siran pho-on ko manga kobor sa manga gaga-an, lagid o ba siran puphamagarabaya ko apasa"
        },
        {
            "chapter": 70,
            "verse": 44,
            "text": "A khipakasusunong so manga kailai ran, a kakokoloban siran sa kahina-an. Giyoto man so Alongan a so siran na idi diyandi kiran"
        },
        {
            "chapter": 71,
            "verse": 1,
            "text": "Mata-an! A Sukami na Siyogo Ami so Nuh ko pagtao Niyan: (sa Pitharo-on a:) Pakaiktiyarangka so Pagtaongka ko da kiran pun katalingomai a siksa a Malipudus"
        },
        {
            "chapter": 71,
            "verse": 2,
            "text": "Pitharo Iyan: Hai pagtao Akun! Mata-an! A Sakun na phamaka-iktiyar rukano a mapayag"
        },
        {
            "chapter": 71,
            "verse": 3,
            "text": "Showasowata niyo so Allah, go kalukun niyo Sukaniyan, go Onoti Ako niyo"
        },
        {
            "chapter": 71,
            "verse": 4,
            "text": "Ka Napin Niyan rukano so manga dosa niyo, go pakapulagodun kano Niyan sa taman ko ta-alik a miyapunto: Mata-an! A so ta-alik o Allah na igira-a miyakatalingoma na di khisundod; o sukano na katawi niyo"
        },
        {
            "chapter": 71,
            "verse": 5,
            "text": "Pitharo Iyan: Kadnan Ko! Mata-an! A Sakun na diyolon Nakun so pagtao Akun ko kagagawi-i na go so kadaondao"
        },
        {
            "chapter": 71,
            "verse": 6,
            "text": "Na da-a minipagoman kiran o Panolon Nakun a rowar sa kapalagoi"
        },
        {
            "chapter": 71,
            "verse": 7,
            "text": "Go Mata-an! A Sakun na oman Nakun siran Dolonun, ka Anuka siran Kapuma-api, na iyolun niran so manga tindoro iran ko manga tangila iran, go ishalikombong iran so manga nditarun niran, go idadayon niran (so Kaongkir) go Mumaratabat siran sa mala a Kapumaratabat"
        },
        {
            "chapter": 71,
            "verse": 8,
            "text": "Oriyan niyan na Mata-an! A Sakun na tiyawag Akun siran sa matanog"
        },
        {
            "chapter": 71,
            "verse": 9,
            "text": "Go Mata-an! A Sakun na piyakalangkap Akun kiran, go ini punanai Akun kiran sa tanto a kapunanai"
        },
        {
            "chapter": 71,
            "verse": 10,
            "text": "Na Pitharo Akun: A Panguni kano sa Ma-ap ko Kadnan niyo; Mata-an! A Sukaniyan na tatap a Manapi"
        },
        {
            "chapter": 71,
            "verse": 11,
            "text": "Ka botawanan Niyan rukano so oran a marugus"
        },
        {
            "chapter": 71,
            "verse": 12,
            "text": "Go pakadakulun Niyan rukano so manga tamok a go so manga Wata, go sunggayan kano Niyan samanga Pamomolan, go sunggayan kano Niyan sa manga lawasaig"
        },
        {
            "chapter": 71,
            "verse": 13,
            "text": "Ino kano wai a di niyo i khaluk so Allah sa Sulasula"
        },
        {
            "chapter": 71,
            "verse": 14,
            "text": "A Sabunar a Inadun kano Niyan ko pishoson a butad"
        },
        {
            "chapter": 71,
            "verse": 15,
            "text": "Ba niyo da manggudaguda o andamanaya i Kiya-aduna o Allah ko pito a manga Langit a Miyakaphapangkata"
        },
        {
            "chapter": 71,
            "verse": 16,
            "text": "Go biyaloi Niyan ro-o so Olan a Sindao, go biyaloi Niyan so Alongan a Palita-an"
        },
        {
            "chapter": 71,
            "verse": 17,
            "text": "Na so Allah na Inadun kano Niyan a pho-on ko Lopa, sa (lagid o) Mangunguto"
        },
        {
            "chapter": 71,
            "verse": 18,
            "text": "Oriyan niyan na Phakakasowingkano Niyan ro-o, go phakaguma-on kano Niyan sa samporna a kapakagumao"
        },
        {
            "chapter": 71,
            "verse": 19,
            "text": "Na so Allah na biyaloi Niyan rukano so Lopa a makakayat"
        },
        {
            "chapter": 71,
            "verse": 20,
            "text": "Ka angkano puphakaokit ko manga lalanon a manga dadaya"
        },
        {
            "chapter": 71,
            "verse": 21,
            "text": "Pitharo o Nuh: Kadnan Ko! Mata-an! A siran na siyangka Ako iran, ka aya iran inonotan so tao a da-a amini-omanon o tamok iyan, a go so Wata iyan, a rowar sa kalogi"
        },
        {
            "chapter": 71,
            "verse": 22,
            "text": "Go miyagikmat siran sa ikmat a mala"
        },
        {
            "chapter": 71,
            "verse": 23,
            "text": "Go Pitharo iran: A di niyo ngganati so manga Katohanan niyo: Go di niyo ngganati so (Barahala) Wadda, go so Suwaa, go so Yaghus, go so Yauqa, go so Nasra"
        },
        {
            "chapter": 71,
            "verse": 24,
            "text": "Go Sabunar a miyakadadag siran sa madakul; na da-a Pagomanun Ka ko manga darowaka a rowar ko kadadag"
        },
        {
            "chapter": 71,
            "verse": 25,
            "text": "Po-on ko manga kasala-an niran na inulud siran, go piyakasolud siran ko Apoi; na da a miyatoon niran a bagiyan niran a salakao ko Allah a mamakatabang"
        },
        {
            "chapter": 71,
            "verse": 26,
            "text": "Na Pitharo o Nuh: Kadnan Ko! Da-a Pulambaangka ko Lopa ko Miyamangongkir a Makapamagingudon"
        },
        {
            "chapter": 71,
            "verse": 27,
            "text": "Mata-an! A Suka na o adun a lamba-an Ka kiran na madadag iran so manga Oripun Ka, go da-a imbawata iran a rowar sa baradosa a Miyongkir"
        },
        {
            "chapter": 71,
            "verse": 28,
            "text": "Kadnan Ko! Puma-api Yakongka, a go so mbala a lokus Akun, go so tao a somiyolud ko Walai Akun a Mapaparatiyaya, a go so Miyamaratiyaya a manga Mama go so Miyamaratiyaya a manga Babai, go da-a pagomanun Ka ko manga darowaka a rowar ko kabinasa"
        },
        {
            "chapter": 72,
            "verse": 1,
            "text": "Tharowangka (Ya Muhammad): A ini ilaham Rakun a Mataan naya! A adun a Miyamakinug a salompok ko manga Jinn; na Pitharo iran: A Mata-an! A sukami na Miyakanug kami sa Kapangadi a pakamumusa"
        },
        {
            "chapter": 72,
            "verse": 2,
            "text": "Puphakatoro ko ontol, na Piyaratiyaya mi Sukaniyan: Go da dun a Ishakoto ami ko Kadnan nami a isa bo"
        },
        {
            "chapter": 72,
            "verse": 3,
            "text": "Go Mata-an naya! A maporo so Kabusaran o Kadnan nami: Da kowa sa Karoma a go Wata"
        },
        {
            "chapter": 72,
            "verse": 4,
            "text": "Na Mata-an naya! A adun a di-i Tharo a manga mondo rukami, makapantag ko Allah sa minitaralo a kabokhag"
        },
        {
            "chapter": 72,
            "verse": 5,
            "text": "Na Mata-an! A sukami na aya tangkapami ron na da dun a Makatharo a Manosiya a go Jinn makapantag ko Allah sa kabokhag"
        },
        {
            "chapter": 72,
            "verse": 6,
            "text": "Na Mata-an naya! A adun a manga Mama ko manga Manosiya a Phulindong siran ko manga Mama ko manga Jinn, na Kiyaomanan niran siran sa kandarowaka"
        },
        {
            "chapter": 72,
            "verse": 7,
            "text": "Na Mata-an! A siran na aya arangan niran na lagid o arangan niyo a da dun a pagoyagun o Allah ko oriyan o kapatai a isa bo"
        },
        {
            "chapter": 72,
            "verse": 8,
            "text": "Na Mata-an! A sukami na miyaka sampai ko langit na miyato-on nami sukaniyan a miyapuno a Puphamagipat a manga babagur a go manga kadug"
        },
        {
            "chapter": 72,
            "verse": 9,
            "text": "Go Mata-an! A sukami na aya butad ami na Puphakaontod kami ron ko manga Ontoda makapantag ko kapamamakinug (gowani). Na sa phamamakinug imanto na phakatoo non sa kadug a puphamagayan"
        },
        {
            "chapter": 72,
            "verse": 10,
            "text": "Na Mata-an! A sukami na di ami katawan o ino marata a piyakaantap ko tao ko Lopa, antawa-a piyaka-antapan siran o Kadnan niran sa Torowan"
        },
        {
            "chapter": 72,
            "verse": 11,
            "text": "Go Mata-an! A sukami na adun a pud rukami a manga Bilangatao, go adun a pud rukami a soranga oto: Miyatago kami ko manga okit a mbidabida"
        },
        {
            "chapter": 72,
            "verse": 12,
            "text": "Go Mata-an! A sukami na tiyangkud ami a diyami dun malipos so Allah ko Lopa, go di amı ron ndun milipos i kapalagoi"
        },
        {
            "chapter": 72,
            "verse": 13,
            "text": "Go Mata-an! A sukami na kagiya a manug ami so Torowan, na Piyaratiyaya mi Sukaniyan: Na sa dun sa Maratiyaya ko Kadnan Niyan na di niyan ikaluk o ba kakorangi, go o ba Ma-a niyaya"
        },
        {
            "chapter": 72,
            "verse": 14,
            "text": "Go Mata-an! A sukami na adun a pud rukami a Mimbabayorantang, go adun a pud rukami a Miīiyamanilai. Na sa dun sa Mbayorantang na siran man i Miyakathibaba komudug sa ontol"
        },
        {
            "chapter": 72,
            "verse": 15,
            "text": "Na so puman so Miyamanilai na miyabaloi siran a itagon o Naraka Jahannam"
        },
        {
            "chapter": 72,
            "verse": 16,
            "text": "(Phitharo o Allah:) Na opama ka Miyontol si ran ko lalan na Mata-an a ododan Ami siran sa ig a madakul"
        },
        {
            "chapter": 72,
            "verse": 17,
            "text": "Ka-an Nami kiran noto mitupung. Na sa tao a tomalikhod ko Tadum ko Kadnan Niyan, na pakasoludun Niyan ko siksa a Marugun"
        },
        {
            "chapter": 72,
            "verse": 18,
            "text": "Na Mata-an! A so manga Masjid na ruk o Allah na da a Phangangarapani niyo a pud o Allah a isa bo"
        },
        {
            "chapter": 72,
            "verse": 19,
            "text": "Na Mata-an naya! A kagiya tomindug so Oripun o Allah a Puphangangarapan Rukaniyan na maito siran bo na khabaloi siran non a Phuliliyawawa"
        },
        {
            "chapter": 72,
            "verse": 20,
            "text": "Tharowangka (Ya Muhammad): A aya bo a Phangangarapanan Ko na so Kadnan Ko, go da-a Ishakoto Akun non a isa bo"
        },
        {
            "chapter": 72,
            "verse": 21,
            "text": "Tharowangka: A Mata-an! A Sakun na da-a Mipapa-ar Akun rukano a kabinasa, a go Torowan"
        },
        {
            "chapter": 72,
            "verse": 22,
            "text": "Tharowangka: A Mata-an! a Sakun na da dun a makalinding Rakun ko Allah a isa bo, go da dun a khato-on Nakun a salakao Rukaniyan a Khalindongan"
        },
        {
            "chapter": 72,
            "verse": 23,
            "text": "Inonta so Kapamakasampai a pho-on ko Allah a go so manga Pakawit Iyan: Na sa tao a sangkaan niyan so Allah a go so Sogo Iyan na Mata-an a bagiyan niyan so Apoi ko Naraka Jahannam: A makakakal siran non sa dayon sa dayon"
        },
        {
            "chapter": 72,
            "verse": 24,
            "text": "Taman sa amai ka kasandungan niran so idi diyandi kiran, na katokawan niran ndun o antawa-a i malumuk i tabanga go maito i bilangan"
        },
        {
            "chapter": 72,
            "verse": 25,
            "text": "Tharowangka: A di Ko katawan o ino marani so idi diyandi rukano, antawa-a balowin sukaniyan o Kadnan Ko a mathai"
        },
        {
            "chapter": 72,
            "verse": 26,
            "text": "Katawan Niyan so Migagaib, na da-a phayagan Niyan ko Igagaib Iyan a isa bo"
        },
        {
            "chapter": 72,
            "verse": 27,
            "text": "Inonta so tao a Miyasowaton a Sogo, na Mata-an naya! A tiyagowan Niyan so kasasangoran Niyan a go so katatalikhodan Niyan sa puphagipat"
        },
        {
            "chapter": 72,
            "verse": 28,
            "text": "Ka-a Niyan katokawi a Sabunar a minisampai Ran so manga Pakawit o Kadnan Niran; go katawan Niyan so shisi-i kiran, go Maiitong Iyan so bilangan o langowan taman"
        },
        {
            "chapter": 73,
            "verse": 1,
            "text": "Hai (Nabi a) khakayokos"
        },
        {
            "chapter": 73,
            "verse": 2,
            "text": "Tindugun Ka (so Sambayang), ko kagagawi-i, inonta so maito"
        },
        {
            "chapter": 73,
            "verse": 3,
            "text": "Kalo-o kan noto,- o di na Korangingka oto sa maito"
        },
        {
            "chapter": 73,
            "verse": 4,
            "text": "O di na Lawaningka sukaniyan; go Phiyapiya-ingka Matiya so Qur-an sa malanat a Kabatiya"
        },
        {
            "chapter": 73,
            "verse": 5,
            "text": "Mata-an! A Sukami na Thoronan Ami Suka sa Katharo a Mapunud"
        },
        {
            "chapter": 73,
            "verse": 6,
            "text": "Mata-an! A so Pukha-adun a Amal ko kagagawi-i na giyoto na tanto a Somasagat ko pamikiran, go marayag so Katharo"
        },
        {
            "chapter": 73,
            "verse": 7,
            "text": "Mata-an! A si-i ko kadaondao na adun a Tumbanguka a mala"
        },
        {
            "chapter": 73,
            "verse": 8,
            "text": "Na Tatadumingka so ngaran o Kadnan Ka, go Tholabos KĶKa si-i"
        },
        {
            "chapter": 73,
            "verse": 9,
            "text": "Rukaniyan sa toto-o a Katholabos,9. Kadnan o Subangan a go so Sudupan: -da a Tohan inonta Sukaniyan-na Kowa-angka Sukaniyan a Sasarigan"
        },
        {
            "chapter": 73,
            "verse": 10,
            "text": "Go Phantangingka so gi-i ran Tharo-on go Awaingka siran sa kaawa a Maliwanag"
        },
        {
            "chapter": 73,
            "verse": 11,
            "text": "Go botawani Akongka a go so Miyamanaplis a piyamugan sa Limo, go Pakapulagodangka siran sa maito"
        },
        {
            "chapter": 73,
            "verse": 12,
            "text": "Mata-an! A adun a shisi-i Rukami a manga patong, a go kadug"
        },
        {
            "chapter": 73,
            "verse": 13,
            "text": "Go Pangunungkun a pakabakug, go siksa a Malipudus"
        },
        {
            "chapter": 73,
            "verse": 14,
            "text": "Si-i ko Alongan a Linogun so Lopa a go so manga Palao, go mabaloi so manga Palao a puthad a pukha-anas"
        },
        {
            "chapter": 73,
            "verse": 15,
            "text": "Mata-an! A Sukami na Siyogo-an Nami sukano sa Sogo, a saksi rukano, lagid o Kiyasogo i Ami ko Pir-aon sa Sogo"
        },
        {
            "chapter": 73,
            "verse": 16,
            "text": "Na siyangka o Pir-aon so Sogo; na siniksa Ami sukaniyan sa siksa a Mailot"
        },
        {
            "chapter": 73,
            "verse": 17,
            "text": "Na andamanaya i kapakalidas iyo amai ka Mongkir kano ko Alongan a khabaloi niyan so manga Wata a manga lokus"
        },
        {
            "chapter": 73,
            "verse": 18,
            "text": "So Langit na manga Bubungkag sa sabap Rukaniyan. Miyabaloi so diyandi Rukaniyan a Mapunggolaola"
        },
        {
            "chapter": 73,
            "verse": 19,
            "text": "Mata-an! A giyaya na Pananadum: Na sa tao a khabaya na mba-al sa lalan ko Kadnan Niyan"
        },
        {
            "chapter": 73,
            "verse": 20,
            "text": "Mata-an! A so kadnan Kana katawan Niyan a Mata-an! a Suka na Puthindug Ka ko korang ko dowa ko tulo bagi ko kagagawi-i, go so kalo-oki ron go so ika tulo ron bagi, go so salompok ko siran a manga pud Ka. Na so Allah na tatakudirun Niyan so gagawi-i, a go so daondao. Katawan Niyan a di niyo to khaitong, na Piyakataobat kano Niyan Na Batiya a niyo so malbod (rukano) ko Qur-an, Katawan Niyan a khabaloi so saba-ad rukano a pukhakasakit, go so manga pud na Puphulalakao siran ko Lopa, a gi-i siran mbabanog ko kakawasa-an o Allah, go so manga pud na gi-i siran Makimbonowai ko lalan ko Allah. Na Batiya-a niyo so malbod don, go Pamayandugun niyo so Sambayang, go tonaya niyo so Zakat; go pagotangi niyo so Allah sa otang a mapiya. Na sa dun sa mipakawit iyo a ruk o manga ginawa niyo a mapiya na khato-on niyo to si-i ko Allah, giyoto i lubi a mapiya go lubi a mala a balas. Na Panguni kano sa Ma-ap ko Allah. Mata-an! A so Allah na Manapi, a Makalimo-on"
        },
        {
            "chapter": 74,
            "verse": 1,
            "text": "Hai (Nabi a) khokolob"
        },
        {
            "chapter": 74,
            "verse": 2,
            "text": "Pamayandug Ka na go Ka Pamaka-iktiyar"
        },
        {
            "chapter": 74,
            "verse": 3,
            "text": "Go so Kadnan Ka na Shulasula-angka"
        },
        {
            "chapter": 74,
            "verse": 4,
            "text": "Go so nditarun Ka na Sotiyangka"
        },
        {
            "chapter": 74,
            "verse": 5,
            "text": "Go so Marshik na Pakawataningka"
        },
        {
            "chapter": 74,
            "verse": 6,
            "text": "Go di Ka Phamumugai sa pantag sa kapulaba"
        },
        {
            "chapter": 74,
            "verse": 7,
            "text": "Go makapantag ko Kadnan Ka na Thigur Ka"
        },
        {
            "chapter": 74,
            "verse": 8,
            "text": "Na amai ka iyopun so Sanggakala"
        },
        {
            "chapter": 74,
            "verse": 9,
            "text": "Na giyoto man sa Alongan noto i Alongan a marugun"
        },
        {
            "chapter": 74,
            "verse": 10,
            "text": "Si-i ko Miyamangongkir, kuna a ba malbod"
        },
        {
            "chapter": 74,
            "verse": 11,
            "text": "Botawani Akongka, a go so tao a Inadun Ko a Tawantawan"
        },
        {
            "chapter": 74,
            "verse": 12,
            "text": "Go singgayan Ko sa bagiyan niyan a tamok a madakul"
        },
        {
            "chapter": 74,
            "verse": 13,
            "text": "Go manga Wata a khipakamamasa"
        },
        {
            "chapter": 74,
            "verse": 14,
            "text": "Go Piyakapangondaya Akun non sa samporna a kapangondaya"
        },
        {
            "chapter": 74,
            "verse": 15,
            "text": "Oriyan niyan na mai-inam iyan a kaomani Ko ron"
        },
        {
            "chapter": 74,
            "verse": 16,
            "text": "Di dun noto; ka Mata-an! A sukaniyan na miyabaloi si-i ko manga Ayat Ami a Somasangka"
        },
        {
            "chapter": 74,
            "verse": 17,
            "text": "Ipaliyogat Akun non so Kapanakudug"
        },
        {
            "chapter": 74,
            "verse": 18,
            "text": "Mata-an! A sukaniyan na miyamimikiran go mithakdir"
        },
        {
            "chapter": 74,
            "verse": 19,
            "text": "Na Pimorka-an, andamanaya i kiyathakdir iyan"
        },
        {
            "chapter": 74,
            "verse": 20,
            "text": "Oriyan niyan na Pimorka-an, andamanaya 1i kiyathakdir iyan"
        },
        {
            "chapter": 74,
            "verse": 21,
            "text": "Oriyan niyan na Miyangilailai"
        },
        {
            "chapter": 74,
            "verse": 22,
            "text": "Oriyan niyan na Miyakarimung, go komirus"
        },
        {
            "chapter": 74,
            "verse": 23,
            "text": "Oriyan niyan na Tomiyalikhod go Miyanakabor"
        },
        {
            "chapter": 74,
            "verse": 24,
            "text": "Na Pitharo iyan: A da ko ungkaya inonta na balik mata, a gi-i mithatanana"
        },
        {
            "chapter": 74,
            "verse": 25,
            "text": "Da ko ungkaya inonta na Katharo o Manosiya"
        },
        {
            "chapter": 74,
            "verse": 26,
            "text": "Pakasoludun Ko sukaniyan ko Naraka Sakar"
        },
        {
            "chapter": 74,
            "verse": 27,
            "text": "Na antawa-a 1 miyakandao Ruka o antona-a i Naraka Sakar"
        },
        {
            "chapter": 74,
            "verse": 28,
            "text": "A da-a Pulamba-an niyan, go da-a imbagak iyan"
        },
        {
            "chapter": 74,
            "verse": 29,
            "text": "Puthotong ko kobal"
        },
        {
            "chapter": 74,
            "verse": 30,
            "text": "Katatagowan sa sapolo a go siyao (a Malaikat)"
        },
        {
            "chapter": 74,
            "verse": 31,
            "text": "Na da-a tindo Ami a khitotonggo ko Naraka a rowar ko manga Malaikat; go da-a kiyatundo Ami ko itongan niran a rowar sa tupung ko siran a Miyamangongkir; ka-an makatangkud so piyamugan ko Kitab, go an Makapagoman soMiyamaratiyaya sa Paratiyaya, go andi Kapaparampangi so piyamugan ko Kitab a go so Miyamaratiyaya, go an Matharo o siran a kiyatagowan so manga poso iran sa Gudamun a go so Miyamangongkir: A antona-a i piyaka-antapan o Allah sangkai a ibarat? Lagid man noto a kandadaga o Allah ko tao a kabaya Iyan, go Kathoro a Niyan ko tao a kabaya Iyan: Na da-a Mata-o ko manga tantara o kadnan Ka inonta Sukaniyan. Na da-a salakao saya a rowar sa Pananadum a ruk o Manosiya"
        },
        {
            "chapter": 74,
            "verse": 32,
            "text": "Di dun: Ibut Ko Olan"
        },
        {
            "chapter": 74,
            "verse": 33,
            "text": "Go so Gagawi-i igira-a Khaipos"
        },
        {
            "chapter": 74,
            "verse": 34,
            "text": "Go so Khapita igira-a Muliwanag"
        },
        {
            "chapter": 74,
            "verse": 35,
            "text": "Mata-an naya! A titho a isa a mala"
        },
        {
            "chapter": 74,
            "verse": 36,
            "text": "A Ipuphamaka-iktiyar ko Manosiya"
        },
        {
            "chapter": 74,
            "verse": 37,
            "text": "Si-i ko tao a khabaya rukano Mangonakona, o di na Puphapakaori"
        },
        {
            "chapter": 74,
            "verse": 38,
            "text": "Oman i ginawa na sanda ko Pinggalubuk iyan"
        },
        {
            "chapter": 74,
            "verse": 39,
            "text": "Inonta so manga tao ko kawanan"
        },
        {
            "chapter": 74,
            "verse": 40,
            "text": "Ka si-i ko manga Sorga, gi-i ran Pamagishai iyan"
        },
        {
            "chapter": 74,
            "verse": 41,
            "text": "So manga Baradosa"
        },
        {
            "chapter": 74,
            "verse": 42,
            "text": "Ino kano phakasolud ko Naraka Sakar"
        },
        {
            "chapter": 74,
            "verse": 43,
            "text": "Isumbag iran: Da kami mabaloi a pud ko manga Barasambayang"
        },
        {
            "chapter": 74,
            "verse": 44,
            "text": "Go da kami mabaloi a Puphamugai sa Pangunungkun ko Miskin"
        },
        {
            "chapter": 74,
            "verse": 45,
            "text": "Go miyabaloi kami a Puphamurak, a pud o Puphamamurak"
        },
        {
            "chapter": 74,
            "verse": 46,
            "text": "Go miyabaloi kami a gi-i yami pakambokhagun so Alongan a kapamalas"
        },
        {
            "chapter": 74,
            "verse": 47,
            "text": "Taman sa Miyakatalingoma rukami so kapakatangkud (a giyoto so Kapatai)"
        },
        {
            "chapter": 74,
            "verse": 48,
            "text": "Na di kiran makanggai a gona so Sapa-at o Puphamanapa-at"
        },
        {
            "chapter": 74,
            "verse": 49,
            "text": "Na antona-a i mapumbagiyan niran sa katatalikhod iran ko Pananadum"
        },
        {
            "chapter": 74,
            "verse": 50,
            "text": "Lagid o ba siran manga kimar a puphamalagoi"
        },
        {
            "chapter": 74,
            "verse": 51,
            "text": "A piyalagoyan niran so Arimao"
        },
        {
            "chapter": 74,
            "verse": 52,
            "text": "Kuna, ka kabaya o omani isa kiran a kabugan sa manga sorat a makakayat (a pho-on ko Allah)"
        },
        {
            "chapter": 74,
            "verse": 53,
            "text": "Di dun noto. Kuna, ka di iran ikhaluk so Akhirat"
        },
        {
            "chapter": 74,
            "verse": 54,
            "text": "Sabunar, a Mata-an! A giya Qur-an naya! Na Pananadum"
        },
        {
            "chapter": 74,
            "verse": 55,
            "text": "Na sa tao a khabaya na Pananadum niyan noto"
        },
        {
            "chapter": 74,
            "verse": 56,
            "text": "Na da-a Phakatadum kiran inonta sa kabaya o Allah: Sukaniyan i patot a ikhaluk, go patot a Phuma-ap"
        },
        {
            "chapter": 75,
            "verse": 1,
            "text": "Pushapa Ako sa Ibut ko Alongan a Qiyamah"
        },
        {
            "chapter": 75,
            "verse": 2,
            "text": "Go Pushapa Ako sa Ibut Ko Niyawa a Puphanginsoya (ka Pagoyagun kano dun)"
        },
        {
            "chapter": 75,
            "verse": 3,
            "text": "Ba aya tarima-on o Manosiya na di Ami dun khatimo so manga tolan niyan"
        },
        {
            "chapter": 75,
            "verse": 4,
            "text": "Owai, khagaga Mi a kathaong Ami pharoman ko manga kumur iyan"
        },
        {
            "chapter": 75,
            "verse": 5,
            "text": "Kuna, ka kabaya o Manosiya a Kapumbaradosa niyan ko kasasangoran niyan"
        },
        {
            "chapter": 75,
            "verse": 6,
            "text": "Iphagisha iyan: O anda 1 kaphakatalingoma o Alongan a Qiyamah"
        },
        {
            "chapter": 75,
            "verse": 7,
            "text": "Na amai ka maburug so kailai"
        },
        {
            "chapter": 75,
            "verse": 8,
            "text": "Go Nggarahana so Olan"
        },
        {
            "chapter": 75,
            "verse": 9,
            "text": "Go matimo so Alongan a go so Olan"
        },
        {
            "chapter": 75,
            "verse": 10,
            "text": "Matharo o Manosiya sa Alongan noto: A’anda i khapalagoyan"
        },
        {
            "chapter": 75,
            "verse": 11,
            "text": "Da dun noto! Ka da-a Khalindongan"
        },
        {
            "chapter": 75,
            "verse": 12,
            "text": "Sobo so Kadnan Ka sa Alongan noto i kaputhakna-an"
        },
        {
            "chapter": 75,
            "verse": 13,
            "text": "Panotholun ko Manosiya sa Alongan noto so mini-ona niyan a go so mini pakaori niyan"
        },
        {
            "chapter": 75,
            "verse": 14,
            "text": "Kuna, ka so Manosiya i shaksi ko ginawan niyan"
        },
        {
            "chapter": 75,
            "verse": 15,
            "text": "Na apiya i inibugai niyan a manga dalina iyan"
        },
        {
            "chapter": 75,
            "verse": 16,
            "text": "Dingka pukhaoga sa sabap rukaniyan (a Qur-an) so dila a Ka makapantag sa Kaphagalokalokingka-on"
        },
        {
            "chapter": 75,
            "verse": 17,
            "text": "Mata-an! A si-i Rukami so katimo iyan, a go so Kapuphangadi iron"
        },
        {
            "chapter": 75,
            "verse": 18,
            "text": "Na igira-a Piyangadi-an Ami Sukaniyan, na Kudugangka so Kiyapangadi iron"
        },
        {
            "chapter": 75,
            "verse": 19,
            "text": "Oriyan niyan na Mata-an! A si-i Rukami so Kapakarayagaon"
        },
        {
            "chapter": 75,
            "verse": 20,
            "text": "Sabunar, a kuna, ka Pukhababaya-an niyo so (doniya a) matag sagad"
        },
        {
            "chapter": 75,
            "verse": 21,
            "text": "Go ipumbagak iyo so Akhirat"
        },
        {
            "chapter": 75,
            "verse": 22,
            "text": "Adun a manga paras sa Alongan noto a Mamakataid"
        },
        {
            "chapter": 75,
            "verse": 23,
            "text": "A mailai ran so Kadnan niran"
        },
        {
            "chapter": 75,
            "verse": 24,
            "text": "Go adun a manga paras sa Alongan noto a khipaka-i ibi"
        },
        {
            "chapter": 75,
            "verse": 25,
            "text": "Maguguda iran a adun a Punggolaola-an kiran a marugun"
        },
        {
            "chapter": 75,
            "verse": 26,
            "text": "Sabunar a amai ka isampai (so Niyawa) ko manga tolan ko bakurung"
        },
        {
            "chapter": 75,
            "verse": 27,
            "text": "Na Matharo: A antawa-ai Pamomotar"
        },
        {
            "chapter": 75,
            "verse": 28,
            "text": "Na Miyatangkud iyan a Mata-an! A sukaniyan so Kapakapungganata (o Niyawa a go so Badan)"
        },
        {
            "chapter": 75,
            "verse": 29,
            "text": "Na milapis so Marugun ko isa a Marugun"
        },
        {
            "chapter": 75,
            "verse": 30,
            "text": "Si-i bo ko Kadnan Ka sa Alongan noto so khandodan"
        },
        {
            "chapter": 75,
            "verse": 31,
            "text": "(Sukaniyan) na da Pangimbunar, go da Shambayang"
        },
        {
            "chapter": 75,
            "verse": 32,
            "text": "Na ogaid na Tomiyaplis, go Tomiyalikhod"
        },
        {
            "chapter": 75,
            "verse": 33,
            "text": "Oriyan niyan na somiyong ko pagtao niyan a Shasagola"
        },
        {
            "chapter": 75,
            "verse": 34,
            "text": "So kabinasa a ruk ka, na Miyakarani (hai Miyongkir)"
        },
        {
            "chapter": 75,
            "verse": 35,
            "text": "Oriyan niyan na so kabinasa a ruk ka, na Miyakaran"
        },
        {
            "chapter": 75,
            "verse": 36,
            "text": "Ba aya tarima-on o Manosiya na imbagak sa Kandarainon"
        },
        {
            "chapter": 75,
            "verse": 37,
            "text": "Ba da mabaloi sukaniyan a malumuk a mani a pukhipantos"
        },
        {
            "chapter": 75,
            "verse": 38,
            "text": "Oriyan niyan na mimbaloi a rogo a mimbathik, na Inadun o Allah go Pithaong Iyan sa tarotop"
        },
        {
            "chapter": 75,
            "verse": 39,
            "text": "Na biyaloi Niyan sukaniyan a ngganapa: Mama, a go Babai"
        },
        {
            "chapter": 75,
            "verse": 40,
            "text": "Ba di giyoto i phakagaga sa Kaoyaga Niyan ko Miyamataıi"
        },
        {
            "chapter": 76,
            "verse": 1,
            "text": "Sabunar a somiyagad ko Manosiya so wakto a pud ko Masa, a da-a maito bo a kiya-aloi niyan"
        },
        {
            "chapter": 76,
            "verse": 2,
            "text": "Mata-an! A Sukami na Inadun Ami so Manosiya a pho-on sa Notfa a Miyakashaoshaog, ka-an Ami katupungi sukaniyan; na biyaloi Ami sukaniyan a Puphakanug, a Puphakailai"
        },
        {
            "chapter": 76,
            "verse": 3,
            "text": "Mata-an! A Sukami na Pinggonanao Ami sukaniyan ko lalan: Na adun a Miyanalamat, na adun a Miyongkir"
        },
        {
            "chapter": 76,
            "verse": 4,
            "text": "Mata-an! A Sukami na pithiyagaran Ami so Miyamangongkir sa manga rantai, go manga patong, go kadug"
        },
        {
            "chapter": 76,
            "verse": 5,
            "text": "Mata-an! A so Miphipiyapiya, na phamakainom siran ko inomun, a adun a saogiyan a Kafur"
        },
        {
            "chapter": 76,
            "verse": 6,
            "text": "Bowalan a pukhainom sukaniyan o manga Oripun o Allah, Puphamaka-ondasun niran noto sa sadun sa Phakaondasan niran non"
        },
        {
            "chapter": 76,
            "verse": 7,
            "text": "Iputhoman niran so Paliyogat, go ika-aluk iran so gawi-i a miyabaloi so karata-an niyan a langkap (a giyoto so Alongan a Qiyamah)"
        },
        {
            "chapter": 76,
            "verse": 8,
            "text": "Go puphakakun niran sa Pangunungkun si-i ko kapukhababaya 1i rukaniyan so miskin, go so Wata a ilo, go so Bilanggo"
        },
        {
            "chapter": 76,
            "verse": 9,
            "text": "(Pitharo iran:) Aya bo a Kapuphakakana mi rukano na makapantag ko balas o Allah: Da a singanin nami rukano a balas, o di na Panalamat"
        },
        {
            "chapter": 76,
            "verse": 10,
            "text": "Mata-an! A Sukami na ipukhaluk Ami pho-on ko Kadnan nami so gawi-i a marimung, a mitataralo"
        },
        {
            "chapter": 76,
            "verse": 11,
            "text": "Na phakalidasun siran o Allah ko karata angkoto a gawi-i, go mbugan Niyan siran sa kataid, go kapipiya ginawa"
        },
        {
            "chapter": 76,
            "verse": 12,
            "text": "Go imbalas Iyan kiran sabap ko Kiyaphantang iran, so Sorga go (Nditarun a) Sotra"
        },
        {
            "chapter": 76,
            "verse": 13,
            "text": "Gi- 1 siran ro-o Shasandasandang ko manga Kantir; da-a khagudam iran ro-o a (kayao) o Alongan, go da-a Matunggao"
        },
        {
            "chapter": 76,
            "verse": 14,
            "text": "Go Midadayondong kiran so manga along ro-o, go puphamangitaliyadok so manga Onga on a Paonotonot"
        },
        {
            "chapter": 76,
            "verse": 15,
            "text": "Go iphulibut kiran so manga Pananagowai a pirak, go manga baso a ropa-an a manga Batowintan"
        },
        {
            "chapter": 76,
            "verse": 16,
            "text": "Manga Batowintan a pirak, a diniyangka iran noto sa samporna a diyangka"
        },
        {
            "chapter": 76,
            "verse": 17,
            "text": "Go puphaka-inomun siran ro-o sa inomun a aya saog iyan na Zinjabil"
        },
        {
            "chapter": 76,
            "verse": 18,
            "text": "Bowalan ro-o a Pumbuthowan sa Salsabila"
        },
        {
            "chapter": 76,
            "verse": 19,
            "text": "Na gi-i siran nggagayanan o manga tatap a manga Kangoda-an; na igira-a Inilaingka siran, na aya tarima-a Ka kiran na manga Montiya a Misasamborak"
        },
        {
            "chapter": 76,
            "verse": 20,
            "text": "Go igira-a Miya-ilaingka na Ro-ongka khailai so Limo go Kadatu a lubi a mala"
        },
        {
            "chapter": 76,
            "verse": 21,
            "text": "Khindiditar siran sa manga nditarun a Sotra a manipis a gadong, go Sotra a makapal; go Phangimowan siran sa manga salunda a Pirak, go phakainomun siran o Kadnan niran sa inomun a Phakasoti"
        },
        {
            "chapter": 76,
            "verse": 22,
            "text": "(Putharo-on kiran a;) Mataan! A giyaya na miyabaloi a balas rukano, go miyabaloi so Amal iyo a Tiyarima"
        },
        {
            "chapter": 76,
            "verse": 23,
            "text": "Mata-an! A Sukami na Sukami na Initoron Ami Ruka so Qur-an sa Katoron (a Miyakashosokli)"
        },
        {
            "chapter": 76,
            "verse": 24,
            "text": "Na thigur Ka makapantag ko Kokoman o Kadnan Ka, go Dingka Pagonoti so pud kiran, a baradosa o di na Miyongkir"
        },
        {
            "chapter": 76,
            "verse": 25,
            "text": "Go Tatadumingka so Ngaran o Kadnan Ka ko kapitapita, go so kagabigabi"
        },
        {
            "chapter": 76,
            "verse": 26,
            "text": "Go so saba-ad ko kagagawi-i na Pushojiod Ka Rukaniyan; go Phoroporo-on Ka Sukaniyan ko kagagawi-i sa malayat"
        },
        {
            "chapter": 76,
            "verse": 27,
            "text": "Mata-an! A siran naya na Pukhababaya-an niran so matag sagad, na ipumbagak iran so kasasangoran niran a gawi-i a Mapunud"
        },
        {
            "chapter": 76,
            "verse": 28,
            "text": "Sukami na Inadun Ami siran, go Pimbaibaitan Ami so Taong iran. Na amai ka kabaya Ami na somambi Kami sa manga lagid iran sa samporna a kasambi"
        },
        {
            "chapter": 76,
            "verse": 29,
            "text": "Mata-an! A giyaya na Pananadum: Na sa tao a khabaya na mba-al sa lalan si-i ko Kadnan Ni- yan"
        },
        {
            "chapter": 76,
            "verse": 30,
            "text": "Na da-a kapa-ar iyo inonta o Miyog so Allah. Mata-an! A so Allah na Tatap a Mata-o, a Maongangun"
        },
        {
            "chapter": 76,
            "verse": 31,
            "text": "Phakasoludun Niyan so tao a kabaya Iyan si-i ko Limo Iyan. Na so manga darowaka na Pithiyagaran Niyan siran sa siksa a Malipudus"
        },
        {
            "chapter": 77,
            "verse": 1,
            "text": "Ibut ko Puphamanogo-on, a di-i Makathondotondog"
        },
        {
            "chapter": 77,
            "verse": 2,
            "text": "Go so puphamanambur sa mabandus"
        },
        {
            "chapter": 77,
            "verse": 3,
            "text": "Go so puphamayapat (ko oran) sa samporna a kapamayapat"
        },
        {
            "chapter": 77,
            "verse": 4,
            "text": "Go so gi-i makashusung-gaya sa samporna a kasunggai"
        },
        {
            "chapter": 77,
            "verse": 5,
            "text": "Go so puphamamugai sa Pananadum (a manga Malaikat)"
        },
        {
            "chapter": 77,
            "verse": 6,
            "text": "Kapamokas sa Kataksilan, o di na Kapamaka-iktiyar"
        },
        {
            "chapter": 77,
            "verse": 7,
            "text": "Mata-an! A so diyandi rukano (a Mapunggolaola ko Alongan a Qiyamah) na phakatana dun"
        },
        {
            "chapter": 77,
            "verse": 8,
            "text": "Na amai ka so manga Bito-on na mapadung"
        },
        {
            "chapter": 77,
            "verse": 9,
            "text": "Go amai ka so Langit na mabunsad"
        },
        {
            "chapter": 77,
            "verse": 10,
            "text": "Go amai ka so manga Palao na mamangikayambur"
        },
        {
            "chapter": 77,
            "verse": 11,
            "text": "Go amai ka so manga Sogo na Limodun ko wakto a Mapupunto"
        },
        {
            "chapter": 77,
            "verse": 12,
            "text": "Antona-a i Alongan a tiyaalik"
        },
        {
            "chapter": 77,
            "verse": 13,
            "text": "Si-i ko Alongan a Kokoman"
        },
        {
            "chapter": 77,
            "verse": 14,
            "text": "Na antona-a i miyakandao Ruka o antona-a i Alongan a Kokoman"
        },
        {
            "chapter": 77,
            "verse": 15,
            "text": "Kabinasa sa Alongan noto, a bagiyan o Piyamakambokhag iran naya"
        },
        {
            "chapter": 77,
            "verse": 16,
            "text": "Ba Ami da binasa-a so miyanga o ona"
        },
        {
            "chapter": 77,
            "verse": 17,
            "text": "Oriyan niyan na iputhondog Ami kiran so miyanga o ori"
        },
        {
            "chapter": 77,
            "verse": 18,
            "text": "Lagid oto man a ikhidiya Mi ko manga baradosa"
        },
        {
            "chapter": 77,
            "verse": 19,
            "text": "Kabinasa sa Alongan noto, a bagiyan o Miyamanaplis"
        },
        {
            "chapter": 77,
            "verse": 20,
            "text": "Ba Ami sukano da Aduna a pho-on sa ig a malumuk"
        },
        {
            "chapter": 77,
            "verse": 21,
            "text": "Na tiyago Amı oto ko darpaa Mapapalihara"
        },
        {
            "chapter": 77,
            "verse": 22,
            "text": "Taman ko diyangka a katawan"
        },
        {
            "chapter": 77,
            "verse": 23,
            "text": "Na Pindidiyangka Ami. Na sayana Kami a mapiya a Mididiyangka"
        },
        {
            "chapter": 77,
            "verse": 24,
            "text": "Kabinasa ko Alongan noto, a bagiyan o Miyamanaplis"
        },
        {
            "chapter": 77,
            "verse": 25,
            "text": "Ba Ami da baloya so Lopa a maka-a angkos"
        },
        {
            "chapter": 77,
            "verse": 26,
            "text": "Ko manga Oyagoyag a go so Miyamatai"
        },
        {
            "chapter": 77,
            "verse": 27,
            "text": "Go piyakabukunan Ami oto sa manga Palao a manga poporo, go piyaka-inom Ami sukano sa ig atabang"
        },
        {
            "chapter": 77,
            "verse": 28,
            "text": "Kabinasa sa Alongan noto, a bagiyan o Miyamanaplis"
        },
        {
            "chapter": 77,
            "verse": 29,
            "text": "(Putharo-on kiran:) Songkano ko piyakambokhag iyo sukaniyan"
        },
        {
            "chapter": 77,
            "verse": 30,
            "text": "Songkano ko Along a tulo sai"
        },
        {
            "chapter": 77,
            "verse": 31,
            "text": "Di khasirongan, go di khirun ko kadug"
        },
        {
            "chapter": 77,
            "verse": 32,
            "text": "Mata-an naya! A ipuphululubad iyan so manga kotokoto a Apoi a datar o manga torogan"
        },
        {
            "chapter": 77,
            "verse": 33,
            "text": "Lagid o ba oto manga Onta a manga Bibinaning"
        },
        {
            "chapter": 77,
            "verse": 34,
            "text": "Kabinasa sa Alongan noto, a bagiyan o Miyamanaplis"
        },
        {
            "chapter": 77,
            "verse": 35,
            "text": "Giyaya so Alongan a di siran Makaputharo"
        },
        {
            "chapter": 77,
            "verse": 36,
            "text": "Go di kiran iphangonot, ka o ba siran Makapamitowa"
        },
        {
            "chapter": 77,
            "verse": 37,
            "text": "Sangat a siksa sa Alongan noto, a bagiyan o Miyamanaplis"
        },
        {
            "chapter": 77,
            "verse": 38,
            "text": "Giyaya so Alongan a Kokoman: Linimod Ami sukano a rakhus o miyanga-o ona"
        },
        {
            "chapter": 77,
            "verse": 39,
            "text": "Na o adun a ikmat iyo, na ikmat Ako niyo"
        },
        {
            "chapter": 77,
            "verse": 40,
            "text": "Sangat a siksa sa Alongan noto, a ruk o Miyamanaplis"
        },
        {
            "chapter": 77,
            "verse": 41,
            "text": "Mata-an! A so Miyamananggila, na si-i ko khikasisirongan a gomanga bowalan"
        },
        {
            "chapter": 77,
            "verse": 42,
            "text": "A go manga Onga, a pud koPukhababaya-an niran"
        },
        {
            "chapter": 77,
            "verse": 43,
            "text": "(Putharo-on kiran:) Kangkano, go inom kano sa kapipiya ginawa sabap ko Pinggolaola niyo (a mapiya)"
        },
        {
            "chapter": 77,
            "verse": 44,
            "text": "Mata-an! A Sukami na lagid oto man a kambalasi Ami ko Miphipiyapiya"
        },
        {
            "chapter": 77,
            "verse": 45,
            "text": "Sangat a siksa sa Alongan noto, a ruk o Miyamanaplis"
        },
        {
            "chapter": 77,
            "verse": 46,
            "text": "Kangkano go khariyala kano sa di mathai. Mata-an! A sukano na manga sala"
        },
        {
            "chapter": 77,
            "verse": 47,
            "text": "Sangat a siksa sa Alongan noto, a ruk o Miyamanaplis"
        },
        {
            "chapter": 77,
            "verse": 48,
            "text": "Na igira-a Pitharo kiran: a (Shambayang kano sa) Pangalimbaba-angkano! Na di siran Phangalimbaba-an"
        },
        {
            "chapter": 77,
            "verse": 49,
            "text": "Sangat a siksa sa Alongan noto, a ruk o Piyakambokhag iran naya"
        },
        {
            "chapter": 77,
            "verse": 50,
            "text": "Na antona-a 1 Tothol, ko oriyan angkai a Qur-an, i Pharatiyaya-an niran"
        }
    ]
}
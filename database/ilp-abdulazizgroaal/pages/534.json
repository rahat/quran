{
    "pages": [
        {
            "chapter": 55,
            "verse": 68,
            "text": "Katatagowan a dowa oto sa manga Onga, go Qormah, go Dalima"
        },
        {
            "chapter": 55,
            "verse": 69,
            "text": "Na anda ko manga Limo o Kadnan niyo, i Pagongkirun niyo"
        },
        {
            "chapter": 55,
            "verse": 70,
            "text": "Katatagowan noto sa (manga bai a) manga pipiya (i parangai), a manga tataid"
        },
        {
            "chapter": 55,
            "verse": 71,
            "text": "Na anda ko manga Limo o Kadnan niyo, i Pagongkirun niyo"
        },
        {
            "chapter": 55,
            "verse": 72,
            "text": "A manga lalano, a Khigigibonun ko manga lamin"
        },
        {
            "chapter": 55,
            "verse": 73,
            "text": "Na anda ko manga Limo o Kadnan niyo, i Pagongkirun niyo"
        },
        {
            "chapter": 55,
            "verse": 74,
            "text": "Da-a miyakabatal kiran a Manosiya, ko ona-an o manga Karoma iran, antawa-a Jinn"
        },
        {
            "chapter": 55,
            "verse": 75,
            "text": "Na anda ko manga Limo o Kadnan niyo, i Pagongkirun niyo"
        },
        {
            "chapter": 55,
            "verse": 76,
            "text": "Gi-i siran shasandasandang ko manga ontoda, a gadong, go manga paramadali, a manga tatanos"
        },
        {
            "chapter": 55,
            "verse": 77,
            "text": "Na anda ko manga Limo o Kadnan niyo, i Pagongkirun niyo"
        },
        {
            "chapter": 55,
            "verse": 78,
            "text": "Maporo so ngaran o Kadnan Ka, a khiruk ko kabusaran, a go so Kapangalimo"
        },
        {
            "chapter": 56,
            "verse": 1,
            "text": "Amai ka makatana so phakatana (a so Alongan a Qiyamah)"
        },
        {
            "chapter": 56,
            "verse": 2,
            "text": "Da ko kapakatana iyan i Maka-ongkiron"
        },
        {
            "chapter": 56,
            "verse": 3,
            "text": "Phakarondanun Niyan (so saba-ad), phaka-ombaon Niyan (so saba-ad)"
        },
        {
            "chapter": 56,
            "verse": 4,
            "text": "Amai ka Linogun so Lopa sa Linog a samporna"
        },
        {
            "chapter": 56,
            "verse": 5,
            "text": "Go masharoput so manga Palao sa samporna a kasharoput"
        },
        {
            "chapter": 56,
            "verse": 6,
            "text": "Na mbaloi a lopapuk, a mikakayambur"
        },
        {
            "chapter": 56,
            "verse": 7,
            "text": "Go mbaloi kano a tulo ka dinis"
        },
        {
            "chapter": 56,
            "verse": 8,
            "text": "Na so manga tao sa kawanan;na antona-a 1 manga tao sa kawanan"
        },
        {
            "chapter": 56,
            "verse": 9,
            "text": "Go so manga tao sa diyowang,- na antona-a i manga tao sa diyowang"
        },
        {
            "chapter": 56,
            "verse": 10,
            "text": "Go so miyanga o ona (ko Paratiyaya) na phanga-o ona (ko Sorga)"
        },
        {
            "chapter": 56,
            "verse": 11,
            "text": "Na siran man i manga rarani (ko Allah)"
        },
        {
            "chapter": 56,
            "verse": 12,
            "text": "A khatago ko manga Sorga, a Pakalma"
        },
        {
            "chapter": 56,
            "verse": 13,
            "text": "Madakul a pudon ko miyanga-o ona"
        },
        {
            "chapter": 56,
            "verse": 14,
            "text": "Na maito a pudon ko miyanga-o ori"
        },
        {
            "chapter": 56,
            "verse": 15,
            "text": "Khidadarpa ko manga kantir, a piyamarabowatan"
        },
        {
            "chapter": 56,
            "verse": 16,
            "text": "Gi-i siran ro-o shasanda-sandang, a khipaga-adapadapa"
        }
    ]
}
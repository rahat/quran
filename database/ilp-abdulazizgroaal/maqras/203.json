{
    "maqras": [
        {
            "chapter": 47,
            "verse": 10,
            "text": "Ba siran da makandalakao ko Lopa, ka-a niran mailai o antona-a 1 miyambutad o kiya-akiran ko siran a miya-ona an niran? Piyowalas siran o Allah. na bagiyan o Miyamangongkir so manga lagid iyan"
        },
        {
            "chapter": 47,
            "verse": 11,
            "text": "Giyoto man na sabap sa Mata-an! A so Allah i Panarigan o siran a Miyamaratiyaya,; na Mataan! A so Miyamangongkir na da-a Panarigan niran"
        },
        {
            "chapter": 47,
            "verse": 12,
            "text": "Mata-an! A so Allah na phakasoludun Niyan so Miyamaratiyaya go pinggalubuk iran so manga pipiya ko manga Sorga, a puphamangondas ko kababa-an niyan so manga lawasaig. Na so Miyamangongkir a sasawitan niran (so doniya) go puphanganungkan siran sa lagid o kapuphanganungkan o manga binatang; na so Naraka i1 darpa iran"
        },
        {
            "chapter": 47,
            "verse": 13,
            "text": "Na madakul a Ingud, a sukaniyan i tanto a mabagur a di so Ingud Ka (Ya Muhammad), a so piyaka-awa Ka niyan, a bininasa Mi siran, na da-a miyakatabangkiran"
        },
        {
            "chapter": 47,
            "verse": 14,
            "text": "Ino so tao a mithakna kokarina a pho-on ko Ä¶adnan Niyan, ba lagid o tao a pipharasanon somarata ko galubuk iyan (na aya kiya-ilaya niyan non na mapiya), go piphapangonotan niran so manga nunga iran"
        },
        {
            "chapter": 47,
            "verse": 15,
            "text": "Aya ropa-an o Sorga a so ini diyandi ko Miyamananggila: Na katatagowan noto sa manga lawasaig a ig a di kharumbis, go manga lawasaig a gatas a di phagalin so ta-am iyan, go manga lawasaig a Arak a mapiya i ta-am ko puphamanginon, go manga lawasaig a tunub a da-a saninsaning iyan; go ruk iran ro-o so pithibarang a manga Onga, go Ma-ap a pho-on ko Kadnan niran. Ba lagid o sukaniyan a kakal ko Naraka, go puphamakainomun siran sa ig a phulikabo, na phangatutuphud iyan so manga tinai ran"
        },
        {
            "chapter": 47,
            "verse": 16,
            "text": "Na pud kiran so tao a Puphamakinugun Ka niyan, taman sa igira miyakaliyo siran pho-on ko Hadapan Ka na Tharo-on niran ko siran a piyamugan ko Kata-o: Antona-ai Pitharo Iyan kagiya? Siran man so piyarkat o Allah so manga poso iran, go Piphapangonotan niran so manga kabaya iran a ribat"
        },
        {
            "chapter": 47,
            "verse": 17,
            "text": "Na so Miyangatotoro na inomanan Niyan siran sa Torowan, go inibugai Niyan kiran so Pananggila iran"
        },
        {
            "chapter": 47,
            "verse": 18,
            "text": "na ba-adun a pukhanayao iran a rowar ko Bangkit sa kapakatalingoma niyan kiran a mitalumba? Na Sabunar a adun a miyakatalingoma a manga nana-o ron. Na andamanaya i kakhaparoliya iran ko Pananadum iran amai ka da-an kiran a miyakatalingoma"
        },
        {
            "chapter": 47,
            "verse": 19,
            "text": "Na Tangkudangka a Mata-an naya! A da-a Patot a Pushowasowatun inonta so Allah, go Pangunika sa Ma-ap makapantag ko Dosangka, Arakhus o Miyamaratiyaya amanga Mama go so Miyamara-tiyaya a manga Babai. Na so Allahna katawan Niyan so dii-i niyo pa- galinalinan nggalubuk go so darpa iyo"
        },
        {
            "chapter": 47,
            "verse": 20,
            "text": "Na gi-i Tharo-on o siran a Miyamaratiyaya: A o ba bo adun a Initoron a Surah! Na igira adun a Initoron a Surah a piyakasagogod go miya-aloi ron so kambonowai, na Mailaingka so kadadaluman so manga poso iran sa gudamun a Phagilaingka iran sa kailai o mikokolob rukaniyan so kapatai. Na aya patot kiran"
        },
        {
            "chapter": 47,
            "verse": 21,
            "text": "Na Kapangongonotan go Katharo a mapiya. Na igira-a miyatukhus so punggolaola-an, na o bunara iran so Allah na Mata-an a mabaloi a mapiya a bagiyan niran"
        },
        {
            "chapter": 47,
            "verse": 22,
            "text": "Na ino masikun sukano na o makakhapa-ar kano na phaminasa kano ko Lopa, go phanuphudun niyo so manga kathotonganaya iyo"
        },
        {
            "chapter": 47,
            "verse": 23,
            "text": "Siran man so Pimorka-an siran o Allah, na bingul Iyan siran go biyota Niyan so manga kailai ran"
        },
        {
            "chapter": 47,
            "verse": 24,
            "text": "Ino iran ndi punggudaguda-a so Qur-an, ba kiyatagowan so manga poso sa manga kandado niyan"
        },
        {
            "chapter": 47,
            "verse": 25,
            "text": "Mata-an! A so siran a miphato ko manga talikhodan niran ko oriyan o kiyapayag kiran o Torowan, na so Shaitan na pipharasan niyan kiran, go piyakapulagod iyan siran"
        },
        {
            "chapter": 47,
            "verse": 26,
            "text": "Giyoto man na sabap sa Mata-an! A siran na Pitharo iran ko siran a miyangagogowad ko Initoron o Allah: A pagonotan nami sukano dun ko saba-ad ko olaola. Na so Allah na katawan Niyan so khipaguma-an niran"
        },
        {
            "chapter": 47,
            "verse": 27,
            "text": "Na antona-a i khasowa, amai ka tanganun siran o manga Malaikat, a pamuntolun niran so manga paras iran go so manga likod iran"
        },
        {
            "chapter": 47,
            "verse": 28,
            "text": "Giyoto man na sabap sa Mata-an! A siran na kidug iran so ini Kararangit o Allah, go ini kagowad iran so Ikasosowat Iyan; na inilang Iyan so manga Amal iran"
        },
        {
            "chapter": 47,
            "verse": 29,
            "text": "Ba aya tarima-on o siran a khikadadaluman so manga poso iran sa gudamun, na di dun phakaguma-on Allah so manga si-ig iran"
        },
        {
            "chapter": 47,
            "verse": 30,
            "text": "Na o kabaya Ami na Mataan a mapaki-ilai Ami siran Ruka, na Khakilalangka siran ndun sabap ko tanda iran: Na Mata-an a Khakilalangka siran ndun si-i ko ilat o Katharo! Na so Allah na katawan Niyan so manga galubuk iyo"
        },
        {
            "chapter": 47,
            "verse": 31,
            "text": "Na Mata-an a puthiyoba-an Ami sukano taman sa katokawan Nami (sa mapayag) so-khipananagontaman rukano, a go so manga Papantang, go mapayag Ami so manga Totholan rukano"
        },
        {
            "chapter": 47,
            "verse": 32,
            "text": "Mata-an! A so Miyamangongkir, go miyamangalang ko lalan ko Allah, go siyorang iran so Rasul ko oriyan o kiyapayag kiran o Torowan, na da dun a mibinasa iran ko Allah a maito bo, go ilangun Niyan so manga galubuk iran"
        }
    ]
}
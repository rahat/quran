{
    "maqras": [
        {
            "chapter": 84,
            "verse": 1,
            "text": "Amai ka so Langit na manga bubunsad"
        },
        {
            "chapter": 84,
            "verse": 2,
            "text": "Go mangonot ko Kadnan Niyan, ka Miyapatoton"
        },
        {
            "chapter": 84,
            "verse": 3,
            "text": "Go amai ka so Lopa na pakaoladun"
        },
        {
            "chapter": 84,
            "verse": 4,
            "text": "Go iyawa iyan so nganin a madadalumon, na kada-an sa tago"
        },
        {
            "chapter": 84,
            "verse": 5,
            "text": "Go mangonot ko Kadnan Niyan, ka miyapatoton"
        },
        {
            "chapter": 84,
            "verse": 6,
            "text": "Hai Manosiya! Mata-an! A suka na Pananagontaman sa taman sa kitumo ko Kadnan ka sa samporna a panagontaman, ka mipumbaratumowa-a ka Sukaniyan"
        },
        {
            "chapter": 84,
            "verse": 7,
            "text": "Na sa dun sa mibugai ron so Daptar iyan si-i ko kawanan niyan"
        },
        {
            "chapter": 84,
            "verse": 8,
            "text": "Na mapamagitong dun sa itongan a malubod"
        },
        {
            "chapter": 84,
            "verse": 9,
            "text": "Go makandod ko manga tonganai niyan a mabababaya"
        },
        {
            "chapter": 84,
            "verse": 10,
            "text": "Na so puman so midawagon so Daptar iyan si-i ko tampar ko likod iyan"
        },
        {
            "chapter": 84,
            "verse": 11,
            "text": "Na migoraok iyan ndun so kabinasa"
        },
        {
            "chapter": 84,
            "verse": 12,
            "text": "Go makasolud ko kadug"
        },
        {
            "chapter": 84,
            "verse": 13,
            "text": "Mata-an! A sukaniyan na so katatago iyan (sa doniya) ko manga tonganai niyan na mabababaya"
        },
        {
            "chapter": 84,
            "verse": 14,
            "text": "Mata-an naya! A aya tangkap iyan non na di dun phakandod (ko Kadnan Niyan)"
        },
        {
            "chapter": 84,
            "verse": 15,
            "text": "Owai na, Mata-an! A so Kadnan Niyan na tatap a phagilain Niyan"
        },
        {
            "chapter": 84,
            "verse": 16,
            "text": "Na Pushapa Ako sa Ibut ko Pamorawag a mariga"
        },
        {
            "chapter": 84,
            "verse": 17,
            "text": "A go so gagawi-i, go so nganin a miyatiganus iyan"
        },
        {
            "chapter": 84,
            "verse": 18,
            "text": "Go so Olan igira-a mimbiring"
        },
        {
            "chapter": 84,
            "verse": 19,
            "text": "Ka puphakasakat kano dun ko sapangkat pho-on ko sapangkat"
        },
        {
            "chapter": 84,
            "verse": 20,
            "text": "Na antona-a i maka-arun kiran sa di iran Kapharatiyaya"
        },
        {
            "chapter": 84,
            "verse": 21,
            "text": "Go-igira a biyatiya kiran so Qur-an na di siran Phangalimbabaan"
        },
        {
            "chapter": 84,
            "verse": 22,
            "text": "Kuna, ka siran a da Pamaratiyaya na gi-i ran Pakambokhagun (so Qur'an)"
        },
        {
            "chapter": 84,
            "verse": 23,
            "text": "Na so Allah i lubi a Mata-o ko pagu-unusun niran"
        },
        {
            "chapter": 84,
            "verse": 24,
            "text": "Na Pamanotholangka kiran so siksa a malipudus"
        },
        {
            "chapter": 84,
            "verse": 25,
            "text": "Ogaid na so siran a Miyamaratiyaya go Pinggalubuk iran so manga pipiya: Na adun a bagiyan niran a balas a di khaompas"
        },
        {
            "chapter": 85,
            "verse": 1,
            "text": "Ibut ko Langit, a katatagowan sa manga darpa o manga Bito-on"
        },
        {
            "chapter": 85,
            "verse": 2,
            "text": "Go so Alongan a di diyandi-in (a so Alongan a Qiyamah)"
        },
        {
            "chapter": 85,
            "verse": 3,
            "text": "Go so saksi, a go so pushaksian"
        },
        {
            "chapter": 85,
            "verse": 4,
            "text": "Pimorka-an so khimangaruk ko kakar"
        },
        {
            "chapter": 85,
            "verse": 5,
            "text": "A Apoi a tatagowan sa itagon"
        },
        {
            "chapter": 85,
            "verse": 6,
            "text": "Gowani a siran na Mo-ontod siran ko obai niyan"
        },
        {
            "chapter": 85,
            "verse": 7,
            "text": "A siran na mbabantayan niran so ipukhidiya iran ko Miyamaratiyaya"
        },
        {
            "chapter": 85,
            "verse": 8,
            "text": "Na da-a ini kagowad iran kiran a rowar sa Kapaparatiyaya a iran ko Allah, a Mabagur, a diyaitan o Podi"
        },
        {
            "chapter": 85,
            "verse": 9,
            "text": "So Khiruk ko Kapa-ar ko manga Langit a go so Lopa. Na so Allah i saksi ko langowan taman"
        },
        {
            "chapter": 85,
            "verse": 10,
            "text": "Mata-an! A siran a sominiksa ko Miyamaratiyaya, a manga Mama a go Miyamaratiyaya a manga Babai, oriyan niyan na da siran Thaobat, na bagiyan niran so siksa ko Naraka Jahannam, go bagiyan niran so siksa a Phakatotong"
        },
        {
            "chapter": 85,
            "verse": 11,
            "text": "Mata-an! A so siran a Miyamaratiyaya go Pinggalubuk iran so manga pipiya, na adun a bagiyan niran a manga Sorga a puphamangondas ko kababa-an niyan so manga lawasaig: Giyoto man so da-ag a mala"
        },
        {
            "chapter": 85,
            "verse": 12,
            "text": "Mata-an! A so siksa o Kadnan Ka na titho a mailot"
        },
        {
            "chapter": 85,
            "verse": 13,
            "text": "Mata-an! A Sukaniyan na Sukaniyan i Puphanagipo-on Mangadun, go pupharoman Mangadun"
        },
        {
            "chapter": 85,
            "verse": 14,
            "text": "Go Sukaniyan so Manapi, a Mala i Gagao"
        },
        {
            "chapter": 85,
            "verse": 15,
            "text": "A Khiruk ko Aras, a Susulaan"
        },
        {
            "chapter": 85,
            "verse": 16,
            "text": "A Inggogolalan Niyan so nganin a Kabaya Iyan"
        },
        {
            "chapter": 85,
            "verse": 17,
            "text": "Ino a miyakatalingoma Ruka so Totholan ko manga tantara"
        },
        {
            "chapter": 85,
            "verse": 18,
            "text": "A so Pir-aon a go so pagtao a Samood"
        },
        {
            "chapter": 85,
            "verse": 19,
            "text": "Kuna, ka siran a da Pamaratiyaya na shisi-i ko Kao ongkir"
        },
        {
            "chapter": 85,
            "verse": 20,
            "text": "Na so Allah, na Katatangkalan Niyan so mbalabala kiran"
        },
        {
            "chapter": 85,
            "verse": 21,
            "text": "Kuna, ka Sukaniyan so Quran a Susula-an"
        },
        {
            "chapter": 85,
            "verse": 22,
            "text": "A madadalum ko lauh Mahfod"
        },
        {
            "chapter": 86,
            "verse": 1,
            "text": "Ibut ko Langit, a go so Bito-on a Tariq"
        },
        {
            "chapter": 86,
            "verse": 2,
            "text": "Na antawa-a i Miyakandao Ruka o antona-a so Bito-on a Tariq"
        },
        {
            "chapter": 86,
            "verse": 3,
            "text": "So Bito-on a Masindao"
        },
        {
            "chapter": 86,
            "verse": 4,
            "text": "Da-a Baraniyawa a ba da-a somisiyapon"
        },
        {
            "chapter": 86,
            "verse": 5,
            "text": "Na nggudaguda-a o Manosiya so kiyapakapo-on o kiya-aduna on"
        },
        {
            "chapter": 86,
            "verse": 6,
            "text": "Inadun a pho-on ko ig a mini pantos"
        },
        {
            "chapter": 86,
            "verse": 7,
            "text": "Phuliyo a puphakapo-on ko pagulutan o bukhokong (o Ama) a go so manga gosok (o Ina)"
        },
        {
            "chapter": 86,
            "verse": 8,
            "text": "Mata-an! A Sukaniyan na matatangkud a Gaos Iyan a kikasowin Niyan non (ko Kaoyagoyag)"
        },
        {
            "chapter": 86,
            "verse": 9,
            "text": "Si-i ko Alongan a payagun so Piyamaguma"
        },
        {
            "chapter": 86,
            "verse": 10,
            "text": "Na da-a bagur iyan ro-o, go da-a tabanga iyan"
        },
        {
            "chapter": 86,
            "verse": 11,
            "text": "Ibut ko Kawang, a gi-i khasokasoyan (o Oran)"
        },
        {
            "chapter": 86,
            "verse": 12,
            "text": "Go so Lopa a gi-i mbabatukad"
        },
        {
            "chapter": 86,
            "verse": 13,
            "text": "Ka Mata-an! (A giya Qur-an naya) na titho a Katharo a miyakashunggaya (ko ontol a go so ribat)"
        },
        {
            "chapter": 86,
            "verse": 14,
            "text": "Go kuna a ba sukaniyan kasandagan"
        },
        {
            "chapter": 86,
            "verse": 15,
            "text": "Mata-an! A siran na Puphagantangan siran sa toto-o a Antangan a marata"
        },
        {
            "chapter": 86,
            "verse": 16,
            "text": "Na Puphagantangan Ako sa toto-o a antangan"
        },
        {
            "chapter": 86,
            "verse": 17,
            "text": "Na Pakapulagodangka (Ya Muhammad) so manga Kapir: Pakapulagodangka siran sa di mathai"
        }
    ]
}
{
    "maqras": [
        {
            "chapter": 56,
            "verse": 1,
            "text": "Amai ka makatana so phakatana (a so Alongan a Qiyamah)"
        },
        {
            "chapter": 56,
            "verse": 2,
            "text": "Da ko kapakatana iyan i Maka-ongkiron"
        },
        {
            "chapter": 56,
            "verse": 3,
            "text": "Phakarondanun Niyan (so saba-ad), phaka-ombaon Niyan (so saba-ad)"
        },
        {
            "chapter": 56,
            "verse": 4,
            "text": "Amai ka Linogun so Lopa sa Linog a samporna"
        },
        {
            "chapter": 56,
            "verse": 5,
            "text": "Go masharoput so manga Palao sa samporna a kasharoput"
        },
        {
            "chapter": 56,
            "verse": 6,
            "text": "Na mbaloi a lopapuk, a mikakayambur"
        },
        {
            "chapter": 56,
            "verse": 7,
            "text": "Go mbaloi kano a tulo ka dinis"
        },
        {
            "chapter": 56,
            "verse": 8,
            "text": "Na so manga tao sa kawanan;na antona-a 1 manga tao sa kawanan"
        },
        {
            "chapter": 56,
            "verse": 9,
            "text": "Go so manga tao sa diyowang,- na antona-a i manga tao sa diyowang"
        },
        {
            "chapter": 56,
            "verse": 10,
            "text": "Go so miyanga o ona (ko Paratiyaya) na phanga-o ona (ko Sorga)"
        },
        {
            "chapter": 56,
            "verse": 11,
            "text": "Na siran man i manga rarani (ko Allah)"
        },
        {
            "chapter": 56,
            "verse": 12,
            "text": "A khatago ko manga Sorga, a Pakalma"
        },
        {
            "chapter": 56,
            "verse": 13,
            "text": "Madakul a pudon ko miyanga-o ona"
        },
        {
            "chapter": 56,
            "verse": 14,
            "text": "Na maito a pudon ko miyanga-o ori"
        },
        {
            "chapter": 56,
            "verse": 15,
            "text": "Khidadarpa ko manga kantir, a piyamarabowatan"
        },
        {
            "chapter": 56,
            "verse": 16,
            "text": "Gi-i siran ro-o shasanda-sandang, a khipaga-adapadapa"
        },
        {
            "chapter": 56,
            "verse": 17,
            "text": "Ipuphagilid kiran o manga Wata a tatap a manga Kangoda an"
        },
        {
            "chapter": 56,
            "verse": 18,
            "text": "So manga baso, go manga kundi, go so khitatagowan sa ino- mun a pho-on ko bowalan"
        },
        {
            "chapter": 56,
            "verse": 19,
            "text": "Di ron shakÄ±it a Olo iran, go di siran non khaburug"
        },
        {
            "chapter": 56,
            "verse": 20,
            "text": "Go manga Onga, a pud ko matotomo iran"
        },
        {
            "chapter": 56,
            "verse": 21,
            "text": "Go sapo a manga papanok a pud ko pukhababaya-an niran"
        },
        {
            "chapter": 56,
            "verse": 22,
            "text": "Go so (manga bai a) manga tataid, a manga pipiya i kapumata"
        },
        {
            "chapter": 56,
            "verse": 23,
            "text": "Manga ishan o manga Montiya, a totongkopun"
        },
        {
            "chapter": 56,
            "verse": 24,
            "text": "Balas ko Pinggolaola iran (a mapiya)"
        },
        {
            "chapter": 56,
            "verse": 25,
            "text": "Da-a khanug iran ro-o a ilang, go da-a kambaradosa"
        },
        {
            "chapter": 56,
            "verse": 26,
            "text": "Inonta so Katharo a Salaam, Kalilintad"
        },
        {
            "chapter": 56,
            "verse": 27,
            "text": "Na so manga tao sa kawanan;- antona-a 1 manga tao sa kawanan"
        },
        {
            "chapter": 56,
            "verse": 28,
            "text": "Khatago siran ko kayo a sidur a disoroken"
        },
        {
            "chapter": 56,
            "verse": 29,
            "text": "Go manga saging, a manga titryolig"
        },
        {
            "chapter": 56,
            "verse": 30,
            "text": "Go kasisirongan a tatap"
        },
        {
            "chapter": 56,
            "verse": 31,
            "text": "Go ig a mabobobos"
        },
        {
            "chapter": 56,
            "verse": 32,
            "text": "Go manga Onga a madakul"
        },
        {
            "chapter": 56,
            "verse": 33,
            "text": "Dikharintas go da-a run niyan"
        },
        {
            "chapter": 56,
            "verse": 34,
            "text": "Go manga iga-an a manga poporo"
        },
        {
            "chapter": 56,
            "verse": 35,
            "text": "Mata-an! A Sukami na Pagadunun Nami siran (a manga bai ko Sorga) sa bago a Kapangadun"
        },
        {
            "chapter": 56,
            "verse": 36,
            "text": "Na mbalowin Ami siran a manga Raga"
        },
        {
            "chapter": 56,
            "verse": 37,
            "text": "A manga Sasalinggagao, a murusha rusha"
        },
        {
            "chapter": 56,
            "verse": 38,
            "text": "A bagiyan o manga tao sa kawanan"
        },
        {
            "chapter": 56,
            "verse": 39,
            "text": "Madakul a pudon ko miyanga-o ona"
        },
        {
            "chapter": 56,
            "verse": 40,
            "text": "Go madakul a pudon ko miyanga-o ori"
        },
        {
            "chapter": 56,
            "verse": 41,
            "text": "Na so manga tao sa diyowang; -antona-a 1 manga tao sa diyowang"
        },
        {
            "chapter": 56,
            "verse": 42,
            "text": "Khatago ko mayao, go phulikabo a ig"
        },
        {
            "chapter": 56,
            "verse": 43,
            "text": "Go along, a bul a maitum"
        },
        {
            "chapter": 56,
            "verse": 44,
            "text": "Di pakarunggai, go di mapiya"
        },
        {
            "chapter": 56,
            "verse": 45,
            "text": "Mata-an! A siran na aya butad iran ko ona-an noto na khikasosonor"
        },
        {
            "chapter": 56,
            "verse": 46,
            "text": "Go aya butad iran na lalalayonun niran so dosa a mala"
        },
        {
            "chapter": 56,
            "verse": 47,
            "text": "Go aya butad iran na gi-iran Tharo-on: Ino amai ka matai kami, go mbaloi kami a botha, go manga tolan, ba Mata-an! A khaoyag kami dun (sharoman)"
        },
        {
            "chapter": 56,
            "verse": 48,
            "text": "Go so manga lokus ami a miyanga-o ona"
        },
        {
            "chapter": 56,
            "verse": 49,
            "text": "Tharowangka: Mata-an! A so miyanga-o ona, go so miyanga o ori"
        },
        {
            "chapter": 56,
            "verse": 50,
            "text": "Na Pulimodun siran ndun ko Kaputhatalabokaan ko Alongan a mapupunto"
        },
        {
            "chapter": 56,
            "verse": 51,
            "text": "Oriyan niyan na Mata-an! A sukano Hai Mithataridadag!- A Miyamanaplis"
        },
        {
            "chapter": 56,
            "verse": 52,
            "text": "Na phakakan kano dun ko kayoa Zaqqum"
        },
        {
            "chapter": 56,
            "verse": 53,
            "text": "Na mapunopuno 1yo ron so manga tiyan niyo"
        },
        {
            "chapter": 56,
            "verse": 54,
            "text": "Na misondok iyo ron so phulikabo a ig"
        },
        {
            "chapter": 56,
            "verse": 55,
            "text": "Na makainom kano sa kalnoma manga Onta a pukhawao"
        },
        {
            "chapter": 56,
            "verse": 56,
            "text": "Giyaya i talagad kiran ko gawi-i a kapamalas"
        },
        {
            "chapter": 56,
            "verse": 57,
            "text": "Sukami i Miyadun rukano; na ba kano di Phangimbunar"
        },
        {
            "chapter": 56,
            "verse": 58,
            "text": "Aiguda iyo ko pukhaodod iyo (ko manga Rahim o manga Babai)"
        },
        {
            "chapter": 56,
            "verse": 59,
            "text": "Ba sukano i Phagadun non, antawa-a Sukami i Puphangadun"
        },
        {
            "chapter": 56,
            "verse": 60,
            "text": "Sukami i dominiyangka rukano ko kapatai, na di Kami niyo khapalagoyan"
        },
        {
            "chapter": 56,
            "verse": 61,
            "text": "Ko kashambi Ami sa manga lagid iyo, go so Kaphagadun Nami rukano ko nganin a di niyo katawan"
        },
        {
            "chapter": 56,
            "verse": 62,
            "text": "Na Sabunsabunar a kiyatokawan niyo so Kiyapangadun a paganai; na ba niyo di Khatadumi"
        },
        {
            "chapter": 56,
            "verse": 63,
            "text": "Aiguda iyo ko ipushaod iyo"
        },
        {
            "chapter": 56,
            "verse": 64,
            "text": "Ba sukano i Puphamakalonao ron, antawa-a Sukami 1 Puphamakalonao ron"
        },
        {
            "chapter": 56,
            "verse": 65,
            "text": "O kabaya Ami na Mata-an a khabaloi Ami sukaniyan a pols, na mabaloi kano a puphamumusa kano"
        },
        {
            "chapter": 56,
            "verse": 66,
            "text": "(Gi-i niyo Matharo:) Mataan! A sukami na bakami dun miyakambayadan"
        },
        {
            "chapter": 56,
            "verse": 67,
            "text": "Kuna, ka sukami na piyapas rukami (so riskhi)"
        },
        {
            "chapter": 56,
            "verse": 68,
            "text": "Aiguda iyo ko ig a so Phaglinomun niyo"
        },
        {
            "chapter": 56,
            "verse": 69,
            "text": "Ba sukano i puphamakatoronon a pho-on ko manga Gabon, antawa-a Sukami i Puphamakatoronon"
        },
        {
            "chapter": 56,
            "verse": 70,
            "text": "O kabaya Ami, na khabaloi Ami sukaniyan a mapulud; na ino kano di Phanalamat"
        },
        {
            "chapter": 56,
            "verse": 71,
            "text": "Aiguda iyo ko Apoi a so Mapuphakagumao niyo"
        },
        {
            "chapter": 56,
            "verse": 72,
            "text": "Ba sukano i Miyakatho ko kayo niyan, antawa-a Sukami i Miyamakatho-on"
        },
        {
            "chapter": 56,
            "verse": 73,
            "text": "Sukami na biyaloi Ami sukaniyan a Pananadum, go kapunggona-an khitatanao"
        },
        {
            "chapter": 56,
            "verse": 74,
            "text": "Na Phoroporo-on Ka so ngaran o Kadnan Ka, a Mala"
        }
    ]
}
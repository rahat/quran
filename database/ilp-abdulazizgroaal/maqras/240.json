{
    "maqras": [
        {
            "chapter": 100,
            "verse": 9,
            "text": "Ba niyan ndi katawi, -a amai ka pakaliyon so shisi-i ko manga kobor"
        },
        {
            "chapter": 100,
            "verse": 10,
            "text": "Go payagun so shisi-i ko manga rarub"
        },
        {
            "chapter": 100,
            "verse": 11,
            "text": "Mata-an! A so Kadnan niran sa Alongan noto i titho a Kaip kiran"
        },
        {
            "chapter": 101,
            "verse": 1,
            "text": "So Phakatukutuk"
        },
        {
            "chapter": 101,
            "verse": 2,
            "text": "Antona-a so phakatukutuk"
        },
        {
            "chapter": 101,
            "verse": 3,
            "text": "Na antawa-a i miyakandao Ruka o antona-a so Phakatukutuk"
        },
        {
            "chapter": 101,
            "verse": 4,
            "text": "Alongan a mabaloi so manga Manosiya a makairing sa manga Paroparo a Masosolapak"
        },
        {
            "chapter": 101,
            "verse": 5,
            "text": "Go mabaloi so manga Palao a makairing ko bombol a riyodot"
        },
        {
            "chapter": 101,
            "verse": 6,
            "text": "Na sa dun sa tao a makapunud so manga timbang iyan"
        },
        {
            "chapter": 101,
            "verse": 7,
            "text": "Na sukaniyan na matago ko Kaoyagoyag a Makasosowat"
        },
        {
            "chapter": 101,
            "verse": 8,
            "text": "Na so puman so tao a Makakhap so manga timbang iyan"
        },
        {
            "chapter": 101,
            "verse": 9,
            "text": "Na aya darpa iyan na so Naraka Hawiya"
        },
        {
            "chapter": 101,
            "verse": 10,
            "text": "Na antawa-a i miyakandao Ruka o antona oto"
        },
        {
            "chapter": 101,
            "verse": 11,
            "text": "Apoi a Miyakayaoyao"
        },
        {
            "chapter": 102,
            "verse": 1,
            "text": "Miyakatumbang rukano so Kapamagindiga sa kadakul"
        },
        {
            "chapter": 102,
            "verse": 2,
            "text": "Taman sa makasongkano ko manga kobor"
        },
        {
            "chapter": 102,
            "verse": 3,
            "text": "Na gunuki niyo, ka khatokawan niyo dun"
        },
        {
            "chapter": 102,
            "verse": 4,
            "text": "Oriyan niyan na gunuki niyo, ka khatokawan niyo dun"
        },
        {
            "chapter": 102,
            "verse": 5,
            "text": "Sabunar, a okatokawi niyo sa Kata-o a matatangkud"
        },
        {
            "chapter": 102,
            "verse": 6,
            "text": "Na Mata-an a mailai niyo dun so Naraka Jahim"
        },
        {
            "chapter": 102,
            "verse": 7,
            "text": "Oriyan niyan, na Mata-an a mailai niyo dun noto sa kailai a matatangkud"
        },
        {
            "chapter": 102,
            "verse": 8,
            "text": "Oriyan niyan, na Mata-an a khi-isha rukano dun sa Alongan noto so manga Limo (rukano)"
        },
        {
            "chapter": 103,
            "verse": 1,
            "text": "Ibut ko Masa"
        },
        {
            "chapter": 103,
            "verse": 2,
            "text": "Ka Mata-an! A so manga Manosiya na matatago dun ko kalogi"
        },
        {
            "chapter": 103,
            "verse": 3,
            "text": "Inonta so Miyamaratiyaya, go pinggalubuk iran so manga pipiya, go ini pamagosiyata iran so bunar, go ini pamagosiyata iran so kaphantang"
        },
        {
            "chapter": 104,
            "verse": 1,
            "text": "Sangat a siksa, a ruk o omani Taliyanta-an, a makasodi"
        },
        {
            "chapter": 104,
            "verse": 2,
            "text": "A so Miyanimo sa tamok na miyatamanon magitong"
        },
        {
            "chapter": 104,
            "verse": 3,
            "text": "Tatarima-an niyan sa Mataan! A so tamok iyan na miyabaloi niyan sukaniyan a kakal"
        },
        {
            "chapter": 104,
            "verse": 4,
            "text": "Gunuki niyan noto, Mata-an a Phoshangun ndun ko makaroput"
        },
        {
            "chapter": 104,
            "verse": 5,
            "text": "Na antawa-a 1 miyakandao Ruka o antona-a so makaroput"
        },
        {
            "chapter": 104,
            "verse": 6,
            "text": "So Apoi o Allah, a pakakakadugun"
        },
        {
            "chapter": 104,
            "verse": 7,
            "text": "So pushokhayao ko manga poso"
        },
        {
            "chapter": 104,
            "verse": 8,
            "text": "Mata-an naya! A si-i kiran mikolob"
        },
        {
            "chapter": 104,
            "verse": 9,
            "text": "Si-i ko manga pasuk a manga rarawa"
        },
        {
            "chapter": 105,
            "verse": 1,
            "text": "Bangka da Katokawi so inikidiya o Kadnan Ka ko khimangaruk ko Gadiya"
        },
        {
            "chapter": 105,
            "verse": 2,
            "text": "Ba Niyan nda tagowa so Antangan niran a marata si-i ko kalogi"
        },
        {
            "chapter": 105,
            "verse": 3,
            "text": "Go biyotawanan Niyan siran sa manga Papanok a khirurungkap"
        },
        {
            "chapter": 105,
            "verse": 4,
            "text": "A Puphangolog kiran sa Ator a pho-on ko lipao a kiyomba"
        },
        {
            "chapter": 105,
            "verse": 5,
            "text": "Na biyaloi Niyan siran a miyakairing ko pur a kiyan (a olud)"
        },
        {
            "chapter": 106,
            "verse": 1,
            "text": "Makapantag ko kiyasinanad o manga Quraish"
        },
        {
            "chapter": 106,
            "verse": 2,
            "text": "So kiyasinanad iran ko kathotogalin ko kapanununggao niyan a go so kakhakayao niyan"
        },
        {
            "chapter": 106,
            "verse": 3,
            "text": "Na Showasowata iran so Kadnan a ungkai a Baitollah"
        },
        {
            "chapter": 106,
            "verse": 4,
            "text": "So migai kiran sa Pangunungkun po-on ko kaor, go miyakasarig kiran pho-on ko kaluk"
        },
        {
            "chapter": 107,
            "verse": 1,
            "text": "Ino kiyatokawan Ka so gi-i niyan pakambokhagun so balas (ko Akhirat)"
        },
        {
            "chapter": 107,
            "verse": 2,
            "text": "Na giyoto man so Puphanaromag ko Wata a ilo"
        },
        {
            "chapter": 107,
            "verse": 3,
            "text": "Go di niyan iphamintal so kapakakana ko Miskin"
        },
        {
            "chapter": 107,
            "verse": 4,
            "text": "Na sangat a siksa a ruk o manga Barasambayang"
        },
        {
            "chapter": 107,
            "verse": 5,
            "text": "A so siran na so Sambayang iran na pakalilipatan niran"
        },
        {
            "chapter": 107,
            "verse": 6,
            "text": "So siran na maki-ilailain siran"
        },
        {
            "chapter": 107,
            "verse": 7,
            "text": "Go u-urunun niran so kakhapiya-an"
        },
        {
            "chapter": 108,
            "verse": 1,
            "text": "Mata-an! A Sukami na inibugai Ami Ruka (Ya Muhammad) so madakul (a Mapiya)"
        },
        {
            "chapter": 108,
            "verse": 2,
            "text": "Na Shambayang Ka makapantag ko Kadnan Ka, go Khorbangka"
        },
        {
            "chapter": 108,
            "verse": 3,
            "text": "Mata-an! A so Pukhararangit Ruka na sukaniyan i da a tondasiyan"
        },
        {
            "chapter": 109,
            "verse": 1,
            "text": "Tharowangka (Ya Muhammad): Hai manga Kapir"
        },
        {
            "chapter": 109,
            "verse": 2,
            "text": "Kuna a ba Akun di-i Showasowata so gi-i niyo Showasowatun"
        },
        {
            "chapter": 109,
            "verse": 3,
            "text": "Go da rukano i ba niyo di-i Showasowata so gi-i Yakun Showasowatun"
        },
        {
            "chapter": 109,
            "verse": 4,
            "text": "Go da Rakun i ba Ko Pushowasowata so Pishowasowat iyo"
        },
        {
            "chapter": 109,
            "verse": 5,
            "text": "Go da rukano i ba niyo Pushowasowata so gi-i Yakun Showasowatun"
        },
        {
            "chapter": 109,
            "verse": 6,
            "text": "Ruk iyo so okit iyo ko Kapaginutao, na ruk Akun so okit Akun ko Kapaginutao"
        },
        {
            "chapter": 110,
            "verse": 1,
            "text": "Igira-a Miyakatalingoma so Tabang o Allah, a go so Daag"
        },
        {
            "chapter": 110,
            "verse": 2,
            "text": "Go Mailaingka so manga Manosiya a Puphamanolud ko Agama o Allah, a ndadakudakul"
        },
        {
            "chapter": 110,
            "verse": 3,
            "text": "Na Puthasbik Ka a rakhus o Podi ko Kadnan Ka, go Panguni Ka On sa Ma-ap: Mata-an! A Sukaniyan na Tatap a Puphanarima ko Taobat"
        },
        {
            "chapter": 111,
            "verse": 1,
            "text": "Miya-ilang so dowa a tangan o Abilahab, go miya-ilang (Sukaniyan)"
        },
        {
            "chapter": 111,
            "verse": 2,
            "text": "Da-on makanggai a gona so tamok iyan, a go so miyasokat iyan"
        },
        {
            "chapter": 111,
            "verse": 3,
            "text": "Phakasolud dun ko Apoi a Pushokhayao"
        },
        {
            "chapter": 111,
            "verse": 4,
            "text": "Go so Karoma niyan a Maawid sa itagon"
        },
        {
            "chapter": 111,
            "verse": 5,
            "text": "Kiyatagowan so lig iyan sa tali a phamukul"
        },
        {
            "chapter": 112,
            "verse": 1,
            "text": "Tharowangka: Sukaniyan so Allah, a isa isa"
        },
        {
            "chapter": 112,
            "verse": 2,
            "text": "So Allah a Puphangangaronganan"
        },
        {
            "chapter": 112,
            "verse": 3,
            "text": "Da Mbawata, go da Mbawataan"
        },
        {
            "chapter": 112,
            "verse": 4,
            "text": "Go da-a Miya-adun a saginda Niyan a isa bo"
        },
        {
            "chapter": 113,
            "verse": 1,
            "text": "Tharowangka: A Mulindong Ako ko Kadnan o khapita"
        },
        {
            "chapter": 113,
            "verse": 2,
            "text": "Po-on ko karat-an o nganin a Inadun Niyan"
        },
        {
            "chapter": 113,
            "verse": 3,
            "text": "Go so karata-an o Gagawi-i igira-a 'Miyakalibotung"
        },
        {
            "chapter": 113,
            "verse": 4,
            "text": "Go so karata-an o Puphamangiyop ko manga palot"
        },
        {
            "chapter": 113,
            "verse": 5,
            "text": "Go so karata-an o makasi-ig igira-a miyani-ig. l"
        },
        {
            "chapter": 114,
            "verse": 1,
            "text": "Tharowangka: A Mulindong Ako ko Kadnan o manga Manosiya"
        },
        {
            "chapter": 114,
            "verse": 2,
            "text": "A Phapa-ar ko manga Manosiya"
        },
        {
            "chapter": 114,
            "verse": 3,
            "text": "A Tohan o manga Manosiya"
        },
        {
            "chapter": 114,
            "verse": 4,
            "text": "Po-on ko karata-an o Puphangonsi, a Puphano-o so-ok"
        },
        {
            "chapter": 114,
            "verse": 5,
            "text": "So Puphangonsi ko manga rarub o manga Manosiya"
        },
        {
            "chapter": 114,
            "verse": 6,
            "text": "A pud ko manga Jinn, a go so manga Manosiya"
        }
    ]
}
{
    "maqras": [
        {
            "chapter": 43,
            "verse": 57,
            "text": "Na kagiya a Balowin so Wata o Maryam a ibarat, na sa maoto na so Pagtaongka na po-on ro-o na Pukhisagorong siran a Ka- kayad"
        },
        {
            "chapter": 43,
            "verse": 58,
            "text": "Go Pitharo iran: Ino so manga Katohanan nami aya tomo, antawa-a Sukaniyan (i tomo)? Da-a Kiyapayaga iran Ruka on, a rowarsa Kapamawal: Kuna, ka siran na Pagtao a manga Pawal"
        },
        {
            "chapter": 43,
            "verse": 59,
            "text": "Da ko Sukaniyan (a Isa) inonta na Oripun: A ini Pangalimo Ami Sukaniyan, go Biyaloi Ami Sukaniyan a ladiyawan ko mangaMoriyatao o Israil"
        },
        {
            "chapter": 43,
            "verse": 60,
            "text": "Na o Kabaya Ami, na Mataan a Phaka-adun Kami sa sambi iyo a manga Malaikat ko Lopa, a mamakasambi siran"
        },
        {
            "chapter": 43,
            "verse": 61,
            "text": "Na Mata-an! a so Īsa na titho a nana-o ko Bangkit: Na di kano ron Pukhadowadowa-i, go Onoti Yako niyo: Giyaya i okit a Maka-o ontol"
        },
        {
            "chapter": 43,
            "verse": 62,
            "text": "Na di kano Phaki-alang ko Shaitan: Mata-an! A Sukaniyan na ridowai niyo a Mapayag"
        },
        {
            "chapter": 43,
            "verse": 63,
            "text": "Na kagiya a Makatalingoma so Īsa a rakhus o manga Rarayag a Karina, na Pitharo Iyan: Sabunar a Minitalingoma ko rukano so Ongangun, go kagiya a Pagosain Ko rukano so saba-ad ko nganin a di kano ron Phagayonayon: Na kalukun niyo so Allah, go Onoti Yako niyo"
        },
        {
            "chapter": 43,
            "verse": 64,
            "text": "Mata-an! A so Allah, na Sukaniyan 1ı Kadnan Ko go Kadnan niyo: Na Showasowata niyo Sukaniyan: Giyaya i okit a Maka-o ontol"
        },
        {
            "chapter": 43,
            "verse": 65,
            "text": "Na Mishoransorang so Pishagorompong kondolondolonan niran: Na sangat a siksa a Bagiyan o siran a Mindadarowaka, a pud ko siksa ko Gawi-i a Malipudus"
        },
        {
            "chapter": 43,
            "verse": 66,
            "text": "Ba adun a Punaya-on niran a rowar ko Bangkit, sa Kapakatalingoma niyan kiran a Mitalumba, a siran na di siran Maka-i inungka"
        },
        {
            "chapter": 43,
            "verse": 67,
            "text": "So Mbobolayoka sa Alongan noto na so saba-ad kiran na ridowai o saba-ad,-Inonta so Miyamananggila"
        },
        {
            "chapter": 43,
            "verse": 68,
            "text": "Hai manga Oripun Ko! Da-a Pangandam iyo sa Alongan nai, go da rukano i1 ba kano Makamboko"
        },
        {
            "chapter": 43,
            "verse": 69,
            "text": "So Miyamaratiyaya ko manga Ayat Ami, go Mimbabayorantang"
        },
        {
            "chapter": 43,
            "verse": 70,
            "text": "(Na Putharo-on kiran:) Solud kano ko Sorga, sukano a go so manga Karoma niyo, a Kokormatun kano"
        },
        {
            "chapter": 43,
            "verse": 71,
            "text": "Ipuphagilid kiran so manga Talam a Bolawan, go manga Baso: Go matatago-on so Pukhababayaan sukaniyan o manga Ginawa, go Ikhaso-at o manga Mata: Na sukano na makakakal kano ron ndun"
        },
        {
            "chapter": 43,
            "verse": 72,
            "text": "Na giyoto man so Sorga a so Piyakipangowarisan rukano to sabap ko Pinggolaola niyo (a mapiya)"
        },
        {
            "chapter": 43,
            "verse": 73,
            "text": "Adun a ruk iyo ro-o a manga Onga a madakul, a so saba-adon na Pukhakan niyo"
        },
        {
            "chapter": 43,
            "verse": 74,
            "text": "Mata-an! A so manga Baradosa na si-i ko siksa ko Naraka Jahannam, manga kakal"
        },
        {
            "chapter": 43,
            "verse": 75,
            "text": "Di kiran khababasan, go siran na ka-a da-an siran ro-o sa Panginam"
        },
        {
            "chapter": 43,
            "verse": 76,
            "text": "Na da Ami siran salimboti: Na ogaid na miyabaloi siran a siran i manga salimbot"
        },
        {
            "chapter": 43,
            "verse": 77,
            "text": "Na Mishadao iran: Hai Malik! Tinggasa kami o Kadnan Ka! Tharo-on Niyan: Mata-an! A sukano na Makakakal kano (ron)"
        },
        {
            "chapter": 43,
            "verse": 78,
            "text": "Sabunsabunar a Minitalingoma Mi rukano so Bunar: Na ogaid na so kadakulan rukano na so Bunar na Ikagogowad iran"
        },
        {
            "chapter": 43,
            "verse": 79,
            "text": "Ba adun a KĶiyambaibaitan niran a showa-an? Na Mata-an! A Sukami i Mimbaibait"
        },
        {
            "chapter": 43,
            "verse": 80,
            "text": "Ba iran Tatarima-a sa Mataan! A Sukami na Diyamıi Khanug so Pagu-uma-an niran go so Khokonsikonsi-an niran? Owai (Pukhanug Ami), go so manga Sogo Ami a (manga Malaikat a) Makamamasa kiran, na Ipuphanorat iran"
        },
        {
            "chapter": 43,
            "verse": 81,
            "text": "Tharowangka (Ya Muhammad): A o adun a Wata o (Allah a) Masalinggagao, na Sakun i maona ko Puphanonowatanon"
        },
        {
            "chapter": 43,
            "verse": 82,
            "text": "Soti so Kadnan o manga Langit a go so Lopa, a Kadnan o Aras, a Mawatan ko iphuropa iran"
        },
        {
            "chapter": 43,
            "verse": 83,
            "text": "Na Ganatingka siran ko Kapuphamurak iran, go so Kabibimban niran, taman sa Miıthomlanga iran so Alongan niran, a so ididiyandiıi kiran"
        },
        {
            "chapter": 43,
            "verse": 84,
            "text": "Na Sukaniyan so si-i sa Langit na Tohan, go si-i sa Lopa na Tohan; na Sukaniyan so Maongangun, a Mata-o"
        },
        {
            "chapter": 43,
            "verse": 85,
            "text": "Na Soti so (Allah a) Khiruk ko Kapa-ar ko manga Langit a go so Lopa, go so nganin a Pagulutan a dowa nan: Go si-i Rukaniyan so Katawi ko Bangkit: Go rongkano Phakandoda"
        },
        {
            "chapter": 43,
            "verse": 86,
            "text": "Na da-a Kapa-ar o siran a Puphanongganowin niran a salakao Rukaniyan,- Ko kapanapa-at inonta so Mishaksi ko Bunar, a siran na Katawan niran"
        },
        {
            "chapter": 43,
            "verse": 87,
            "text": "Na Ibut o Isha-an Ka kiran o antawa-a i Miyadun kiran, na Mata-an a Putharo-on niran ndun: A so Allah: Na andamanaya i Katatalikhod iran"
        },
        {
            "chapter": 43,
            "verse": 88,
            "text": "Na Pitharo o Nabi: Hai Kadnan Ko! Mata-an! A siran naya na Pagtao a di siran Mapaparatiyaya"
        },
        {
            "chapter": 43,
            "verse": 89,
            "text": "(Pitharo o Allah:) Na Napiingka siran (Ya Muhammad), go Tharo Ka sa Kalilintad! Ka Katokawan niran mbo"
        },
        {
            "chapter": 44,
            "verse": 1,
            "text": "Ha Mim. So Allah i Mata-o ko Paka-a antapan Niyan non"
        },
        {
            "chapter": 44,
            "verse": 2,
            "text": "Ibut ko Kitab a Miyakapayag (ko ontol a go so ribat)"
        },
        {
            "chapter": 44,
            "verse": 3,
            "text": "Mata-an! A Sukami na Initoron Ami Sukaniyan (a Qur-an) ko Gagawi-i a Piyakandakulan sa Mapiya: Mata-an! A Sukami na Miyabaloi Kami a Puphamaka-iktiyar"
        },
        {
            "chapter": 44,
            "verse": 4,
            "text": "Ron gi-i Pakashusunggaya-a so langowan o Sogowan a Miyapasad a kokoman"
        },
        {
            "chapter": 44,
            "verse": 5,
            "text": "Sogowan a pho-on ko Hadapan Nami. Mata-an! A Sukami na Miyabaloi Kami a Puphanonogo"
        },
        {
            "chapter": 44,
            "verse": 6,
            "text": "Limo a pho-on ko Kadnan Ka: Mata-an naya! a Sukaniyan so Puphakanug, a Mata-o"
        },
        {
            "chapter": 44,
            "verse": 7,
            "text": "A Kadnan o manga Langit a go so Lopa go so nganin a Pagulutan a dowa nan, o sukano na Thotomangkud kano"
        },
        {
            "chapter": 44,
            "verse": 8,
            "text": "Da-a Tohan a inonta Sukaniyan: A Puphangoyag go Puphangimatai,- Kadnan iyo go Kadnan o manga Lokus iyo a Miyanga-o ona"
        },
        {
            "chapter": 44,
            "verse": 9,
            "text": "Kuna, ka siran na matatago ko kashasangka a sa-sabulaon niran"
        },
        {
            "chapter": 44,
            "verse": 10,
            "text": "Na Nayawangka so Gawi-i a Kitalingoma-an o Langit ko Bul a Mapayag"
        },
        {
            "chapter": 44,
            "verse": 11,
            "text": "A Mikolob ko manga Manosiya: (na Matharo iran a:) Giyai na siksa a Malipudus"
        },
        {
            "chapter": 44,
            "verse": 12,
            "text": "(Go Matharo iran:) Kađdnan nami! Pokasangka rukami so siksa, ka Mata-an! A sukami na Miyaratiyaya kami"
        },
        {
            "chapter": 44,
            "verse": 13,
            "text": "Andamanaya i Kakhaparoliya iran ko Pananadum, a Sabunar a Miyakaoma kiran so Sogo, a"
        },
        {
            "chapter": 44,
            "verse": 14,
            "text": "Miyakapayag,14. Oriyan niyan na Tiyalikhodan niran noto, go Pitharo iran: A Piyangundao a Pumbuthangun"
        },
        {
            "chapter": 44,
            "verse": 15,
            "text": "Mata-an! A Sukami na Piyokas Ami so siksa sa da Mathai, na Mata-an! A sukano na Mimbalingan kano (bo)"
        },
        {
            "chapter": 44,
            "verse": 16,
            "text": "Si-i ko isa Alongan na Olangun Nami so Bagur a Mala: Mataan! A Sukami i Pundadanug"
        }
    ]
}
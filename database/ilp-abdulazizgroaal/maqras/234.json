{
    "maqras": [
        {
            "chapter": 80,
            "verse": 1,
            "text": "Miyakarimung (so Nabi) go tomiyalikhod"
        },
        {
            "chapter": 80,
            "verse": 2,
            "text": "Sa Kiyapakatalingoma-on o Bota (a si Abdullah Ibno Ommi Maktoum)"
        },
        {
            "chapter": 80,
            "verse": 3,
            "text": "Na antawa-a i kaphakitokawan niyan Ruka sa masikun a sukaniyan na Pushoti"
        },
        {
            "chapter": 80,
            "verse": 4,
            "text": "O di na Phakindao na makanggai ron a gona so undao"
        },
        {
            "chapter": 80,
            "verse": 5,
            "text": "Na so tao a Mitharambisa"
        },
        {
            "chapter": 80,
            "verse": 6,
            "text": "Na Suka na Ayangka gi-i Shasagipa-an"
        },
        {
            "chapter": 80,
            "verse": 7,
            "text": "A kuna a ba Ruka khisundit a di niyan Kapushoti"
        },
        {
            "chapter": 80,
            "verse": 8,
            "text": "Na so puman so miyakaoma Ruka a Mananamar"
        },
        {
            "chapter": 80,
            "verse": 9,
            "text": "A sukaniyan na Ma-alukun (ko Allah)"
        },
        {
            "chapter": 80,
            "verse": 10,
            "text": "Na Suka na ikaririmorung Ka"
        },
        {
            "chapter": 80,
            "verse": 11,
            "text": "Dingka oto Pupharomani, Mata-an naya! A Pananadum"
        },
        {
            "chapter": 80,
            "verse": 12,
            "text": "Na sa dun sa khabaya, na Pananadumun niyan"
        },
        {
            "chapter": 80,
            "verse": 13,
            "text": "Matatago ko manga Kitab a Susula-an"
        },
        {
            "chapter": 80,
            "verse": 14,
            "text": "A ipoporo, a Sosotin"
        },
        {
            "chapter": 80,
            "verse": 15,
            "text": "A Minggolalan ko manga lima o manga Panonorat"
        },
        {
            "chapter": 80,
            "verse": 16,
            "text": "A Khisusula-an a Puphamangongonotan"
        },
        {
            "chapter": 80,
            "verse": 17,
            "text": "Pimorka-an so Manosiya (a Miyongkir)! Sayana a da-a Tadum iyan"
        },
        {
            "chapter": 80,
            "verse": 18,
            "text": "Antona-a Shai i pakapo-on niyan, sa Kiya-aduna-on o Allah"
        },
        {
            "chapter": 80,
            "verse": 19,
            "text": "Miyakapo-on sa Notfa Inadun Niyan go Pindidiyangka Iyan"
        },
        {
            "chapter": 80,
            "verse": 20,
            "text": "Oriyan niyan na so lalan na libod Iyan non"
        },
        {
            "chapter": 80,
            "verse": 21,
            "text": "Oriyan niyan na ini sabap Iyan a kiyapatai niyan, na Piyakikobor Iyan"
        },
        {
            "chapter": 80,
            "verse": 22,
            "text": "Oriyan niyan na amai ko kabaya Iyan na Oyagun Niyan mbo"
        },
        {
            "chapter": 80,
            "verse": 23,
            "text": "Sabunar, a da niyan Nggolalanun so ini Sogo-on (o Allah)"
        },
        {
            "chapter": 80,
            "verse": 24,
            "text": "Na Pamimikirana o Manosiya so Pangunungkun niyan"
        },
        {
            "chapter": 80,
            "verse": 25,
            "text": "A Mata-an! A Sukami na inodod Ami so ig sa samporna a kaodod"
        },
        {
            "chapter": 80,
            "verse": 26,
            "text": "Oriyan niyan na piyakambabatukad Ami so Lopa sa maroni a kambabatukad"
        },
        {
            "chapter": 80,
            "verse": 27,
            "text": "Na Piyamakathowan AmÄ± sukaniyan sa Purpuran"
        },
        {
            "chapter": 80,
            "verse": 28,
            "text": "Go Anggor, go lulutha-an"
        },
        {
            "chapter": 80,
            "verse": 29,
            "text": "Go Shaiton, go Qormah"
        },
        {
            "chapter": 80,
            "verse": 30,
            "text": "Go manga Pamomolan a manga rarabong"
        },
        {
            "chapter": 80,
            "verse": 31,
            "text": "Go manga Onga, go mangaPaotanotan"
        },
        {
            "chapter": 80,
            "verse": 32,
            "text": "Ka-aniyo kanggonai a go so manga Ayam iyo"
        },
        {
            "chapter": 80,
            "verse": 33,
            "text": "Na amai ko Makatalingoma so lalais"
        },
        {
            "chapter": 80,
            "verse": 34,
            "text": "Si-i ko Alongan a palagoyan o tao so Pagari niyan"
        },
        {
            "chapter": 80,
            "verse": 35,
            "text": "Go so Ina iyan, a go so Ama iyan"
        },
        {
            "chapter": 80,
            "verse": 36,
            "text": "Go so Karoma niyan, go so manga Wata iyan"
        },
        {
            "chapter": 80,
            "verse": 37,
            "text": "Omani isa kiran sa Alongan noto, na adun a butad a Makatutumbangon"
        },
        {
            "chapter": 80,
            "verse": 38,
            "text": "Adun a manga Paras sa Alongan noto a khisisigai"
        },
        {
            "chapter": 80,
            "verse": 39,
            "text": "Makakakala, a Mabababaya"
        },
        {
            "chapter": 80,
            "verse": 40,
            "text": "Go adun a manga paras sa Alongan noto - a masasalapot a lopapuk"
        },
        {
            "chapter": 80,
            "verse": 41,
            "text": "A kakokoloban sa malibotung"
        },
        {
            "chapter": 80,
            "verse": 42,
            "text": "Siran man na siran so Miyamangongkir a manga baradosa"
        },
        {
            "chapter": 81,
            "verse": 1,
            "text": "Amai ka so Alongan na kowaan sa Sindao"
        },
        {
            "chapter": 81,
            "verse": 2,
            "text": "Go amai ka so manga Bito-on na manga o olog"
        },
        {
            "chapter": 81,
            "verse": 3,
            "text": "Go amai ka so manga Palao na Mamangikayontong"
        },
        {
            "chapter": 81,
            "verse": 4,
            "text": "Go amai ka so manga Onta a maogat na indarainon"
        },
        {
            "chapter": 81,
            "verse": 5,
            "text": "Go amai ka so manga Binatang na timo-on"
        },
        {
            "chapter": 81,
            "verse": 6,
            "text": "Go amai ka so manga Kalodan na Pakakadugun"
        },
        {
            "chapter": 81,
            "verse": 7,
            "text": "Go amai ka so manga Niyawa na ito-on ko manga ganap iyan"
        },
        {
            "chapter": 81,
            "verse": 8,
            "text": "Go amai ka so Bagowaraga a ini lubung a Oyagoyag na i isha"
        },
        {
            "chapter": 81,
            "verse": 9,
            "text": "O antona-a i dosa a sabap a ini bono-on"
        },
        {
            "chapter": 81,
            "verse": 10,
            "text": "Go amai ka so manga daptar (a siyoratan ko manga Amal) na kayatun"
        },
        {
            "chapter": 81,
            "verse": 11,
            "text": "Go amai ka so Langit na pokasun ko darpa iyan"
        },
        {
            "chapter": 81,
            "verse": 12,
            "text": "Go amai ka so Naraka Jahim na Pakashokhaya-on"
        },
        {
            "chapter": 81,
            "verse": 13,
            "text": "Go amai ka so Sorga na ipakarani (ko Miyamananggila)"
        },
        {
            "chapter": 81,
            "verse": 14,
            "text": "Na katokawan o ginawa so Pithiyagar iyan"
        },
        {
            "chapter": 81,
            "verse": 15,
            "text": "Na Pushapa Ako sa Ibut ko (manga Bito-on a) somubang somudup"
        },
        {
            "chapter": 81,
            "verse": 16,
            "text": "A Puphamalalagoi a Puphamangigaib"
        },
        {
            "chapter": 81,
            "verse": 17,
            "text": "Go so gagawi-i igira a phakalibotung"
        },
        {
            "chapter": 81,
            "verse": 18,
            "text": "Go so khapita igira-a phakaliwanag"
        },
        {
            "chapter": 81,
            "verse": 19,
            "text": "Mata-an! (a giya Qur-an naya) na titho a gi-i Matharo o Sogo a Susula-an"
        },
        {
            "chapter": 81,
            "verse": 20,
            "text": "Mabagur si-i ko khiruk ko Kapa-ar, a adun a Pangkatan Niyan"
        },
        {
            "chapter": 81,
            "verse": 21,
            "text": "Pukhaonotan ro-o, a Kasasana-an"
        },
        {
            "chapter": 81,
            "verse": 22,
            "text": "Na da ko Bolayoka iyo (a Muhammad) iba Pumbuthanga"
        },
        {
            "chapter": 81,
            "verse": 23,
            "text": "Na Sabunsabunar a miyailai Niyan sukaniyan (a Jibril) ko sindadan o kailai sa poro a mapayag"
        },
        {
            "chapter": 81,
            "verse": 24,
            "text": "Go kuna a ba Niyan ini puligut so katawan Niyan ko damapayag"
        },
        {
            "chapter": 81,
            "verse": 25,
            "text": "Go kuna a ba aya Katharo a Shaitan a Puradiyamun"
        },
        {
            "chapter": 81,
            "verse": 26,
            "text": "Na anda kano shong"
        },
        {
            "chapter": 81,
            "verse": 27,
            "text": "Da-a salakao saya a rowar sa Pananadum a bagiyan o manga Kaadun"
        },
        {
            "chapter": 81,
            "verse": 28,
            "text": "Si-i ko tao a kabaya Iyan rukano a kapakaontol iyan"
        },
        {
            "chapter": 81,
            "verse": 29,
            "text": "Na da-a kapa-ar iyo, inonta sa kabaya o Allah, a Kadnan o manga Ka-adun"
        }
    ]
}
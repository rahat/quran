{
    "maqras": [
        {
            "chapter": 52,
            "verse": 24,
            "text": "Go phulibutun siran o manga ngongoda iran, lagid o ba siran Montiya a totongkopun"
        },
        {
            "chapter": 52,
            "verse": 25,
            "text": "Go puphagadapun o saba-ad kiran so saba-ad, a puphamagishai siran"
        },
        {
            "chapter": 52,
            "verse": 26,
            "text": "Tharo-on niran: A Mata-an! A sukutano na miyabaloi tano gowani ko shisi-i tano ko manga tonganai tano a ma-aluk tano"
        },
        {
            "chapter": 52,
            "verse": 27,
            "text": "Na ini Kalimo tano o Allah, go piyakalidas tano Niyan ko siksa, a phakarobrob"
        },
        {
            "chapter": 52,
            "verse": 28,
            "text": "Mata-an! sukutano na miyabaloi tano gowani: A Puphamanguni tano Rukaniyan. Mata-an! A Sukaniyan na Sukaniyan so Puphangompiya, a Makalimo-on"
        },
        {
            "chapter": 52,
            "verse": 29,
            "text": "Na Puphanguthoma Ka ka sabap ko Limo o Kadnan Ka, na kuna a ba Ka paririmar, go di Ka tataraponan"
        },
        {
            "chapter": 52,
            "verse": 30,
            "text": "Kuna, ka gi-i ran Tharo-on: A Pababayok! Na dara-an tano Rukaniyan so phangababago o masa"
        },
        {
            "chapter": 52,
            "verse": 31,
            "text": "Tharowangka: Dadara kano, ka Mata-an! A Sakun na pud iyo a pud ko khidadara"
        },
        {
            "chapter": 52,
            "verse": 32,
            "text": "Ba kiran naya sosogo-on o manga gudaguda iran; kuna, ka siran na pagtao a manga darowaka"
        },
        {
            "chapter": 52,
            "verse": 33,
            "text": "Ino iran gi-i Tharowa: A piyangumba-alan Niyan naya a Katharo? Kuna, ka di siran Mapaparatiyaya"
        },
        {
            "chapter": 52,
            "verse": 34,
            "text": "Na bugai siran sa Tothol a lagid iyan, o siran 1 manga bunar"
        },
        {
            "chapter": 52,
            "verse": 35,
            "text": "Ba siran Miya-adun sa da-a Miyangadun, antawa-a ba siran 1 Miyangadun"
        },
        {
            "chapter": 52,
            "verse": 36,
            "text": "Ba iran Inadun so manga Langit a go so Lopa? Kuna, ka di ran tatangkudun"
        },
        {
            "chapter": 52,
            "verse": 37,
            "text": "Ba kiran shisi-i so manga kakawasa-an o Kadnan Ka, antawa-a ba siran 1i phamakaba-as"
        },
        {
            "chapter": 52,
            "verse": 38,
            "text": "Ba adun a towak iran (ko Langit) a makapuphamakinug siran non? Na talingoma-an o miyamamakinug kiran i katantowan, a mapayag"
        },
        {
            "chapter": 52,
            "verse": 39,
            "text": "Ba aya ruk iyan na so manga Wata a Babai, na ruk iyo so manga Wata a Mama"
        },
        {
            "chapter": 52,
            "verse": 40,
            "text": "Na ba Ka kiran puphanguni sa sokai, na siran na po-on ko kapakambayadan na kapupunudan siran"
        },
        {
            "chapter": 52,
            "verse": 41,
            "text": "Ba kiran shisi-i so Migagaib, na siran i puphamanoraton"
        },
        {
            "chapter": 52,
            "verse": 42,
            "text": "Kuna, ka aya antap iran na antangan a marata, na so Miyamangongkir na siran i piyangakakaidan"
        },
        {
            "chapter": 52,
            "verse": 43,
            "text": "Ba adun a Tohan niran a salakao ko Allah? Soti so Allah mawatan ko ipuphanakoto iran"
        },
        {
            "chapter": 52,
            "verse": 44,
            "text": "Na o makailai siran sa sagintas ko Langit a pukhaolog, na Putharo-on niran: A gabon a thotorogan"
        },
        {
            "chapter": 52,
            "verse": 45,
            "text": "Na Botawaningka siran, taman sa mimbaratumowa iran so Alongan niran, a so khada-an siran non sa tanod"
        },
        {
            "chapter": 52,
            "verse": 46,
            "text": "Alongan a di kiran makanggai a gona so ikmat iran sa maito bo, go di siran pangatatabangan"
        },
        {
            "chapter": 52,
            "verse": 47,
            "text": "Na Mata-an! A adun a bagiyan o siran a Mindadarowaka, a siksa a salakao ro-o, na ogaid na so kadakulan kiran na di iran katawan"
        },
        {
            "chapter": 52,
            "verse": 48,
            "text": "Na Phantangka ko Kokoman o Kadnan Ka; ka Mata-an! A Suka na si-i ko manga kailai Ami: Go Puthasbikun Ka so Podi o Kadnan Ka, ko wakto a kangganat Ka"
        },
        {
            "chapter": 52,
            "verse": 49,
            "text": "Go si-i ko kagagawi-i na Puthasbik Ka Rukaniyan, go so kapamakasudup o manga bito-on"
        },
        {
            "chapter": 53,
            "verse": 1,
            "text": "Ibut ko bito-on igira-a minigaib"
        },
        {
            "chapter": 53,
            "verse": 2,
            "text": "Ka da makasilai so (Muhammad a) pud iyo, go da maribat"
        },
        {
            "chapter": 53,
            "verse": 3,
            "text": "Go di Putharo sa pho-on sa kabaya Iyan"
        },
        {
            "chapter": 53,
            "verse": 4,
            "text": "Da ko Sukaniyan inonta na Ilaham a Iphagilahamon"
        },
        {
            "chapter": 53,
            "verse": 5,
            "text": "Inindao Rukaniyan (o Jibril a) tanto a Mabagur"
        },
        {
            "chapter": 53,
            "verse": 6,
            "text": "A miyakabagubagur; na mimbatang"
        },
        {
            "chapter": 53,
            "verse": 7,
            "text": "A Sukaniyan na si-i ko sindadan o kailai a maporo"
        },
        {
            "chapter": 53,
            "verse": 8,
            "text": "Oriyan niyan na miyakarani (so Jibril ko Muhammad), go domiyashug"
        },
        {
            "chapter": 53,
            "verse": 9,
            "text": "Na miyabaloi a lagid o dowa poro o bosogan (a pana), o di na lawanon sa kadasug"
        },
        {
            "chapter": 53,
            "verse": 10,
            "text": "Na ini Ilaham Iyan ko Oripun o Allah so ini Ilaham Iyan"
        },
        {
            "chapter": 53,
            "verse": 11,
            "text": "Da shangka so poso (o Muhammad) ko miya-ilai Niyan"
        },
        {
            "chapter": 53,
            "verse": 12,
            "text": "Ino niyo puphamawala Sukaniyan ko miya-ilai Niyan"
        },
        {
            "chapter": 53,
            "verse": 13,
            "text": "A Sabunsabunar a miyailai Niyan so Jibril ko miya kaisa a salakao"
        },
        {
            "chapter": 53,
            "verse": 14,
            "text": "Si-i ko Shidratil Montaha a giyoto so Kayo a Pumbuthowan sa Nabuk a matatago ko ika pito lapis a Langit"
        },
        {
            "chapter": 53,
            "verse": 15,
            "text": "Mipago o bai sukaniyan o Sorga a Jannatol Ma’wa"
        },
        {
            "chapter": 53,
            "verse": 16,
            "text": "Gowani a pukhikolob ko Shidratil Montaha so pukhikolob (a Pakamumusa)"
        },
        {
            "chapter": 53,
            "verse": 17,
            "text": "Na da mapaling so kailai (o Muhammad) go da makalupas"
        },
        {
            "chapter": 53,
            "verse": 18,
            "text": "Sabunsabunar a miyakailai, ko manga tanda o Kadnan Niyan, a lubi a Mala"
        },
        {
            "chapter": 53,
            "verse": 19,
            "text": "Aiguda iyo ko (Barahala) Llat, go so Uzza"
        },
        {
            "chapter": 53,
            "verse": 20,
            "text": "Go so Manat, a so ika tulo, a salakao (ba-adun a khagaga iran)"
        },
        {
            "chapter": 53,
            "verse": 21,
            "text": "Ati ruk iyo so Mama, na ruk Iyan so Babai"
        },
        {
            "chapter": 53,
            "verse": 22,
            "text": "Giyoto man na sa maoto na kambagibagıi a kashoramig"
        },
        {
            "chapter": 53,
            "verse": 23,
            "text": "Da ko sukaniyan inonta na manga ngaran a ini pamutho niyo sukaniyan, -sukano go so manga lokus iyo- a da-a ini Toronon oAllah a katantowan. Da-a phagonotan niran a rowar ko arangan, go so kabaya o manga ginawa! Na Sabunsabunar a miyaka-oma kiran a pho- on ko Kadnan niran so Torowan"
        },
        {
            "chapter": 53,
            "verse": 24,
            "text": "Ba khakowa o Manosiya songanin a ongaya iyan"
        },
        {
            "chapter": 53,
            "verse": 25,
            "text": "Na ruk o Allah so khaori, a go so khaona"
        }
    ]
}
{
    "maqras": [
        {
            "chapter": 94,
            "verse": 1,
            "text": "Ba Ami da pakalowaga Ruka so rarub Ka (Ya Muhammad)"
        },
        {
            "chapter": 94,
            "verse": 2,
            "text": "Go piyokas Ami Ruka so mapunud Ka"
        },
        {
            "chapter": 94,
            "verse": 3,
            "text": "A so mini-punud ko likod Ka"
        },
        {
            "chapter": 94,
            "verse": 4,
            "text": "Go iniporo Ami Ruka so Tadum Ruka"
        },
        {
            "chapter": 94,
            "verse": 5,
            "text": "Na Mata-an! A khatondog so margun, a malbod"
        },
        {
            "chapter": 94,
            "verse": 6,
            "text": "Mata-an! A khatondog so margun, a malbod"
        },
        {
            "chapter": 94,
            "verse": 7,
            "text": "Na igira-a miyakapasad Ka, na nggalubuk Ka puman"
        },
        {
            "chapter": 94,
            "verse": 8,
            "text": "Go si-i Ka bo ko Kadnan Ka Puphangangarapan"
        },
        {
            "chapter": 95,
            "verse": 1,
            "text": "Ibut ko Tin a go so Zayton"
        },
        {
            "chapter": 95,
            "verse": 2,
            "text": "Go so Palao a Torsina"
        },
        {
            "chapter": 95,
            "verse": 3,
            "text": "Go giyangkai a Ingud a (Makka a) Panarigan"
        },
        {
            "chapter": 95,
            "verse": 4,
            "text": "Ka Sabunsabunar a Inadun Ami so Manosiya si-i ko lubi a mapiya a bontal"
        },
        {
            "chapter": 95,
            "verse": 5,
            "text": "Oriyan niyan na PakakasowinAmi sukaniyan ko lubi a mababa ko manga bababa"
        },
        {
            "chapter": 95,
            "verse": 6,
            "text": "Inonta so Miyamaratiyaya go Pinggalubuk iran so manga Pipiya: Ka adun a bagiyan niran a balas adi Puthaman"
        },
        {
            "chapter": 95,
            "verse": 7,
            "text": "Na antawa-a i Maphaki ongkir iyan Ruka ko oriyan naya, so Kokoman"
        },
        {
            "chapter": 95,
            "verse": 8,
            "text": "Ba di so Allah i lubi a Maontol i Kokoman ko manga Kokoman"
        },
        {
            "chapter": 96,
            "verse": 1,
            "text": "Pangadi Ka: Si-i ko Ngaran o Kadnan Ka a so Miyangadun"
        },
        {
            "chapter": 96,
            "verse": 2,
            "text": "Inadun Niyan so manga Manosiya, pho-on ko manga rogo a mimbathik"
        },
        {
            "chapter": 96,
            "verse": 3,
            "text": "Pangadi Ka: Ka so Kadnan Ka na lubi a Maginawa"
        },
        {
            "chapter": 96,
            "verse": 4,
            "text": "So Miyangundao ko (kisoratun ko) Pansom"
        },
        {
            "chapter": 96,
            "verse": 5,
            "text": "Inindao Niyan ko Manosiya so di niyan katawan"
        },
        {
            "chapter": 96,
            "verse": 6,
            "text": "Sabunar a Mata-an! A so Manosiya na phangakowala dun"
        },
        {
            "chapter": 96,
            "verse": 7,
            "text": "Ko kiya-ilaya niyan sa Miyakatharambisa"
        },
        {
            "chapter": 96,
            "verse": 8,
            "text": "Mata-an! A si-i bo ko Kadnan Ka i khandodan"
        },
        {
            "chapter": 96,
            "verse": 9,
            "text": "Aiguda-a Ka ko sukaniyan a Pushapar"
        },
        {
            "chapter": 96,
            "verse": 10,
            "text": "Ko Oripun (o Allah) igira a Mishambayang"
        },
        {
            "chapter": 96,
            "verse": 11,
            "text": "Aiguda-a KĶa amai ka Sukaniyan na shisi-i ko Torowan"
        },
        {
            "chapter": 96,
            "verse": 12,
            "text": "O di na ini Sogo Iyan so Kapananggila"
        },
        {
            "chapter": 96,
            "verse": 13,
            "text": "Aiguda-a Ka amai ka (so Puphanapar na) tomiyaplis go tomiyalikhod"
        },
        {
            "chapter": 96,
            "verse": 14,
            "text": "Ba niyan ndi katawi a Mataan! A so Allah na phagilain Niyan"
        },
        {
            "chapter": 96,
            "verse": 15,
            "text": "Gunuki niyan, ka Mata-an-a o di niyan gunuki, na gandurun Ami dun ko tandongan"
        },
        {
            "chapter": 96,
            "verse": 16,
            "text": "(Khiruk ko) tandongan, a bokhag, a baradosa"
        },
        {
            "chapter": 96,
            "verse": 17,
            "text": "Na tawaga niyan i salinggogoya iyan"
        },
        {
            "chapter": 96,
            "verse": 18,
            "text": "Ka tawagun Ami so khisisiyap ko Naraka"
        },
        {
            "chapter": 96,
            "verse": 19,
            "text": "Sabunar! A Dingka Pagonoti sukaniyan, go Sojiod Ķa, go pakarani Ka (ko Kadnan Ka)"
        },
        {
            "chapter": 97,
            "verse": 1,
            "text": "Mata-an! A Sukami na Initoron Ami a Qur-an naya si-i ko Gagawi-i a Susula-an"
        },
        {
            "chapter": 97,
            "verse": 2,
            "text": "Na antawa-a 1 miyakandao Ruka o antona-a so Gagawi-i a Susula-an"
        },
        {
            "chapter": 97,
            "verse": 3,
            "text": "So Gagawi-i a Susula-an na thomo a di so sanggibo a Olanolan"
        },
        {
            "chapter": 97,
            "verse": 4,
            "text": "Puthoron ro-o so manga Malaikat, a go so Ruh”, sabap sa idin o Kadnan niran, makapantag ko oman i Sogowan"
        },
        {
            "chapter": 97,
            "verse": 5,
            "text": "Kalilintad Sukaniyan taman ko kasubang o Fijar"
        },
        {
            "chapter": 98,
            "verse": 1,
            "text": "Da ko butad o siran a da Pamaratiyaya a pud ko Tiyoronan ko Kitab, a go so manga Pananakoto o ba siran miyamagukar taman sa kiyapakatalingoma kiran o marayag a karina: [I] so oras a matatang kud so kakha adu"
        },
        {
            "chapter": 98,
            "verse": 2,
            "text": "Sogo a pho-on ko Allah, a Makapuphangadi ko manga Kitab a manga Soti"
        },
        {
            "chapter": 98,
            "verse": 3,
            "text": "Khisosoratan noto sa (Kokoman a) ontol"
        },
        {
            "chapter": 98,
            "verse": 4,
            "text": "Na da makashusunggaya so siran a piyamugan ko Kitab inonta ko oriyan o KĶiyapakatalingoma kiran o marayag a karina"
        },
        {
            "chapter": 98,
            "verse": 5,
            "text": "A da-a ini Sogo kiran a rowar sa Kapushowasowata iran ko Allah, a Totolabosun niran non, so okit ko Kapaginutao, a Shasalimbotawan siran, a go so Kipamayandugun niran ko Sambayang, go so katonaya iran ko Zakat: Giyoto man i okit a ontol"
        },
        {
            "chapter": 98,
            "verse": 6,
            "text": "Mata-an! A so siran a da Pamaratiyaya a pud ko Tiyoronan ko Kitab, a go so manga Pananakoto, na si-i ko Apoi ko Naraka Jahannam makakakal siran non. Siran man i miyakaratarata ko manga Ka-adun"
        },
        {
            "chapter": 98,
            "verse": 7,
            "text": "Mata-an! A so siran a Miyamaratiyaya, go pinggalubuk iran so manga pipiya, na siran man na siran i miyakapiyapiya ko manga Kaadun"
        },
        {
            "chapter": 98,
            "verse": 8,
            "text": "Adun a balas kiran si-i ko Kadnan niran a manga Sorga a tatap, a puphamangondas ko kababa-an niyan so manga lawasaig, makakakal siran non, sa dayon sa dayon. Miyasowat kiran so Allah na Khasowat siran non (mambo). Giyoto man na bagiyan o tao a inikaluk iyan so Kadnan niyan"
        },
        {
            "chapter": 99,
            "verse": 1,
            "text": "Amai ka ilinog ko Lopa so ipulinogon"
        },
        {
            "chapter": 99,
            "verse": 2,
            "text": "Go pakaliyon o Lopa so khipupunudon"
        },
        {
            "chapter": 99,
            "verse": 3,
            "text": "Go Matharo o Manosiya: A’antona ini"
        },
        {
            "chapter": 99,
            "verse": 4,
            "text": "Sa Alongan noto na Panotholun niyan so manga Tothol rukaniyan"
        },
        {
            "chapter": 99,
            "verse": 5,
            "text": "Sabap sa Mata-an! A so Kadnan Ka na Ipagilaham Iyan non noto"
        },
        {
            "chapter": 99,
            "verse": 6,
            "text": "Sa Alongan noto na mamakaliyo so manga Manosiya a mbidabida, ka phaki-ilai kiran so (balas o) manga galubuk iran"
        },
        {
            "chapter": 99,
            "verse": 7,
            "text": "Na sa dun sa nggolaola sa timbang bo o kolpong a mapiya, na khailai niyan noto"
        },
        {
            "chapter": 99,
            "verse": 8,
            "text": "Go sa dun sa nggolaola sa timbang bo o susurum a marata, na khailai niyan noto"
        },
        {
            "chapter": 100,
            "verse": 1,
            "text": "Ibut ko (manga Koda a) Puphulolompat a gi-i makashowara"
        },
        {
            "chapter": 100,
            "verse": 2,
            "text": "Go Puphamangapoyan sa kalamaging"
        },
        {
            "chapter": 100,
            "verse": 3,
            "text": "Go Puphamanibowa ko khapita"
        },
        {
            "chapter": 100,
            "verse": 4,
            "text": "Go Miyamakakayambur siran ro-o sa bayanuk"
        },
        {
            "chapter": 100,
            "verse": 5,
            "text": "Go minilumbak iran noto ko kao-orongan (ko ridowai)"
        },
        {
            "chapter": 100,
            "verse": 6,
            "text": "Mata-an! A so Manosiya si-i ko makapantag ko Kadnan Niyan na titho a da-a Tadum iyan"
        },
        {
            "chapter": 100,
            "verse": 7,
            "text": "Go Mata-an! A sukaniyan sa makapantag ro-o i titho a saksi"
        },
        {
            "chapter": 100,
            "verse": 8,
            "text": "Go Mata-an! A sukaniyan makapantag ko kabaya ko tamok na tonganai a minitaralo"
        }
    ]
}
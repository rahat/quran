{
    "rukus": [
        {
            "chapter": 49,
            "verse": 1,
            "text": "Hai so Miyamaratiyaya! Di niyo pagonai so Allah go so Sogo Iyan; go kalukun niyo so Allah: Mata-an! A so Allah na Puphakanug, a Mata-o"
        },
        {
            "chapter": 49,
            "verse": 2,
            "text": "Hai so Miyamaratiyaya! Di niyo puphoro-on so manga sowara niyo sa makaombao ko sowara o Nabi, go di niyo puphamakatanogi Sukaniyan sa KĶKatharo, lagid o kapuphamakatanogi o saba-ad rukano ko sabaad, ka o ba mailang so manga Amal iyo a sukano na di niyo mai-inungka"
        },
        {
            "chapter": 49,
            "verse": 3,
            "text": "Mata-an! A so ibababa iran so manga sowara iran ko Hadapan o Rasulollah,-na siran man so tiyolabos o Allah so manga poso iran ko kapananggila: Adun a bagiyan niran a Ma-ap a go Balas a lubi a mala"
        },
        {
            "chapter": 49,
            "verse": 4,
            "text": "Mata-an! A so siran a Puthawagun Ka iran (Ya Muhammad) ko liyo o manga bilik, -na so kadakulan kiran na di siran phamanabot"
        },
        {
            "chapter": 49,
            "verse": 5,
            "text": "Na o Mata-an! A siran na Miphantang siran taman sa kaliyo Wingka kiran, na Mata-an a khabaloi a mapiya a bagiyan niran: Na so Allah na Manapi, a Makalimoon"
        },
        {
            "chapter": 49,
            "verse": 6,
            "text": "Hai so Miyamaratiyaya! O adun a miyoma rukano o songklid a tothol, na a mada niyo, ka o ba niyo kapumaratai so pagtao sabap ko di kapakakakaip, na mabaloi kano ko pinggolaola niyo a khipakashusundit"
        },
        {
            "chapter": 49,
            "verse": 7,
            "text": "Na tangkuda niyo a Mata-an! A matatago rukano so Sogo o Allah: Amai ka onotangkano Niyan ko madakul ko pukhaolaola, na Mata-an a makandarasag kano; na ogaid na so Allah na piyakikababaya-an Niyan rukano so Paratiyaya, go pipharasan Niyan noto ko manga poso iyọ, go piyakikagowad [Iyan runkano so Kaongkir, go so kapanongklid, go so Kandarowaka: Siran man na siran so khipaka-o ontol]"
        },
        {
            "chapter": 49,
            "verse": 8,
            "text": "Gagao a pho-on ko Allah, go Limo. Na so Allah na Mata-o, a Maongangun"
        },
        {
            "chapter": 49,
            "verse": 9,
            "text": "Na o adun a dowa ka sagorompong ko Miyamaratiyaya a pumbobono siran; na tanora niyo siran. Na amai ka phanalimbotan o isa sa dowa oto so pud iyan, na pakimbono kano ko phanalimbot taman sa di mundod ko Sogowan o Allah; na amai ka mundod, na tanora niyo siran ko ontol, go Paginontolan kano. Mata-an! A so Allah na pukhababaya-an Niyan so manga o ontol"
        },
        {
            "chapter": 49,
            "verse": 10,
            "text": "So Miyamaratiyaya na aya bo Magariyariı: Na tanora niyo so manga Pagari niyo, go kalukun niyo so Allah, ka angkano Mipangalimo"
        }
    ]
}
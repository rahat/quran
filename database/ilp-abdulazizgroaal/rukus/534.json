{
    "rukus": [
        {
            "chapter": 92,
            "verse": 1,
            "text": "Ibut ko gagawi-i igira-a pukhikolob (so kalibotung iyan)"
        },
        {
            "chapter": 92,
            "verse": 2,
            "text": "Go so daondao igira-a lominiwanag"
        },
        {
            "chapter": 92,
            "verse": 3,
            "text": "Go so Miyadun ko Mama, go so Babai"
        },
        {
            "chapter": 92,
            "verse": 4,
            "text": "Ka Mata-an! A so galubuk iyo na Sabunar a mbidabida"
        },
        {
            "chapter": 92,
            "verse": 5,
            "text": "Na so puman so tao a Miyamumugai a go Miyananggila"
        },
        {
            "chapter": 92,
            "verse": 6,
            "text": "Go tiyanto niyan so mapiya"
        },
        {
            "chapter": 92,
            "verse": 7,
            "text": "Na pulubodun Nami ron a (Kaparoliya niyan ko) malbod"
        },
        {
            "chapter": 92,
            "verse": 8,
            "text": "Na so puman so tao a Miligut go Mitharambisa"
        },
        {
            "chapter": 92,
            "verse": 9,
            "text": "Go Piyakambokhag iyan so mapiya"
        },
        {
            "chapter": 92,
            "verse": 10,
            "text": "Na pulubodun Nami ron a (ka-akir iyan ko) margun"
        },
        {
            "chapter": 92,
            "verse": 11,
            "text": "Go di ron phakanggai a gona so tamok iyan amai ka maolog (ko Naraka)"
        },
        {
            "chapter": 92,
            "verse": 12,
            "text": "Mata-an! A si-i Rukami so titho a Torowan"
        },
        {
            "chapter": 92,
            "verse": 13,
            "text": "Go Mata-an! A ruk Ami so khaori, a go so paganai"
        },
        {
            "chapter": 92,
            "verse": 14,
            "text": "Na Piyaki-iktiyaran Ko rukano so Apoi a pukhadug"
        },
        {
            "chapter": 92,
            "verse": 15,
            "text": "Da-a phakasoludon a rowar ko marata i okor"
        },
        {
            "chapter": 92,
            "verse": 16,
            "text": "A so Tomiyaplis go Tomiyalikhod"
        },
        {
            "chapter": 92,
            "verse": 17,
            "text": "Na phakawatan non so Miyananggila (sa dosa)"
        },
        {
            "chapter": 92,
            "verse": 18,
            "text": "A so Puphamumugai ko tamok iyan ka-an Masoti"
        },
        {
            "chapter": 92,
            "verse": 19,
            "text": "Go kuna a ba adun a ruk o isa a tao a shisi-i rukaniyan a Limo ambalasan"
        },
        {
            "chapter": 92,
            "verse": 20,
            "text": "Ogaid na singanin ko Kasosowat o Kadnan niyan a Maporo"
        },
        {
            "chapter": 92,
            "verse": 21,
            "text": "Na matatangkud a Khasowat dun"
        }
    ]
}
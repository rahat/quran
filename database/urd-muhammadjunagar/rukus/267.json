{
    "rukus": [
        {
            "chapter": 19,
            "verse": 51,
            "text": "اس قرآن میں موسیٰ (علیہ السلام) کا ذکر بھی کر، جو چنا ہوا اور رسول اور نبی تھا"
        },
        {
            "chapter": 19,
            "verse": 52,
            "text": "ہم نے اسے طور کی دائیں جانب سے ندا کی اور راز گوئی کرتے ہوئے اسے قریب کر لیا"
        },
        {
            "chapter": 19,
            "verse": 53,
            "text": "اور اپنی خاص مہربانی سے اس کے بھائی کو نبی بنا کر عطا فرمایا"
        },
        {
            "chapter": 19,
            "verse": 54,
            "text": "اس کتاب میں اسماعیل (علیہ السلام) کا واقعہ بھی بیان کر، وه بڑا ہی وعدے کا سچا تھا اور تھا بھی رسول اور نبی"
        },
        {
            "chapter": 19,
            "verse": 55,
            "text": "وه اپنے گھر والوں کو برابر نماز اور زکوٰة کاحکم دیتا تھا، اور تھا بھی اپنے پروردگار کی بارگاه میں پسندیده اور مقبول"
        },
        {
            "chapter": 19,
            "verse": 56,
            "text": "اور اس کتاب میں ادریس (علیہ السلام) کا بھی ذکر کر، وه بھی نیک کردار پیغمبر تھا"
        },
        {
            "chapter": 19,
            "verse": 57,
            "text": "ہم نےاسے بلند مقام پر اٹھا لیا"
        },
        {
            "chapter": 19,
            "verse": 58,
            "text": "یہی وه انبیا ہیں جن پر اللہ تعالیٰ نے فضل وکرم کیا جو اوﻻد آدم میں سے ہیں اور ان لوگوں کی نسل سے ہیں جنہیں ہم نے نوح (علیہ السلام) کے ساتھ کشتی میں چڑھا لیا تھا، اور اوﻻد ابراہیم ویعقوب سے اور ہماری طرف سے راه یافتہ اور ہمارے پسندیده لوگوں میں سے۔ ان کے سامنے جب اللہ رحمان کی آیتوں کی تلاوت کی جاتی تھی یہ سجده کرتے اور روتے گڑگڑاتے گر پڑتے تھے"
        },
        {
            "chapter": 19,
            "verse": 59,
            "text": "پھر ان کے بعد ایسے ناخلف پیدا ہوئے کہ انہوں نے نماز ضائع کردی اور نفسانی خواہشوں کے پیچھے پڑ گئے، سو ان کا نقصان ان کے آگے آئے گا"
        },
        {
            "chapter": 19,
            "verse": 60,
            "text": "بجز ان کے جو توبہ کر لیں اور ایمان ﻻئیں اور نیک عمل کریں۔ ایسے لوگ جنت میں جائیں گے اور ان کی ذرا سی بھی حق تلفی نہ کی جائے گی"
        },
        {
            "chapter": 19,
            "verse": 61,
            "text": "ہمیشگی والی جنتوں میں جن کا غائبانہ وعده اللہ مہربان نے اپنے بندوں سے کیا ہے۔ بیشک اس کا وعده پورا ہونے واﻻ ہی ہے"
        },
        {
            "chapter": 19,
            "verse": 62,
            "text": "وه لوگ وہاں کوئی لغو بات نہ سنیں گے صرف سلام ہی سلام سنیں گے، ان کے لئے وہاں صبح شام ان کا رزق ہوگا"
        },
        {
            "chapter": 19,
            "verse": 63,
            "text": "یہ ہے وه جنت جس کا وارث ہم اپنے بندوں میں سے انہیں بناتے ہیں جو متقی ہوں"
        },
        {
            "chapter": 19,
            "verse": 64,
            "text": "ہم بغیر تیرے رب کے حکم کے اتر نہیں سکتے، ہمارے آگے پیچھے اور ان کے درمیان کی کل چیزیں اسی کی ملکیت میں ہیں، تیرا پروردگار بھولنے واﻻ نہیں"
        },
        {
            "chapter": 19,
            "verse": 65,
            "text": "آسمانوں کا، زمین کا اور جو کچھ ان کے درمیان ہے سب کا رب وہی ہے تو اسی کی بندگی کر اور اس کی عبادت پر جم جا۔ کیا تیرے علم میں اس کا ہمنام ہم پلہ کوئی اور بھی ہے؟"
        }
    ]
}
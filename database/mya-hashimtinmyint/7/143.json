{
    "chapter": 7,
    "verse": 143,
    "text": "ထို့ပြင် (တမန်‌တော်)မူစာသည် ငါအရှင်မြတ် သတ်မှတ်‌တော်မူ‌သော အချိန်နှင့်‌နေရာတွင် ‌ရောက်ရှိလာခဲ့ပြီး ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်သည် ၎င်းနှင့် စကား‌ပြောဆို‌တော်မူ‌သောအခါ ၎င်းက ‌ပြောဆို‌လျှောက်ထားသည်- “အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်အား (အရှင်မြတ်ကို) မြင်‌အောင်ပြသ‌တော်မူပါ၊ ကျွန်ုပ်သည် အရှင်မြတ်ကို ဖူး‌မြော်ပါရ‌စေ။* အရှင်မြတ်က အမိန့်ရှိ‌တော်မူသည်- “အသင်သည် (ဤ‌လောက၌) ငါအရှင်မြတ်ကို (မျက်ဝါးထင်ထင်) လုံးဝ ဖူး‌မြော်နိုင်မည် မဟုတ်‌ပေ။* သို့ရာတွင် အသင်သည် (ဤ)‌တောင်ကို ကြည့်လိုက်ပါ။ အကယ်၍ ထို‌တောင်သည် သူ၏‌နေရာတွင် တည်ငြိမ်စွာရှိ‌နေခဲ့လျှင် အသင်လည်း ငါအရှင်မြတ်ကို မုချ ဖူး‌မြော်နိုင်လိမ့်မည်။“* ထို့‌နောက် ၎င်းအား ဖန်ဆင်း‌မွေးမြူ‌တော်မူ‌သောအရှင်သည် ‌တောင်‌ပေါ်သို့ တန်ခိုး‌တော် ထင်ရှား‌စေလိုက်‌သောအခါ* ထိုတန်ခိုး‌တော်သည် ထို‌တောင်ကို အစိတ်စိတ် အမြွှာမြွှာဖြစ်‌စေခဲ့သည်။ ၎င်းပြင် (တမန်‌တော်)မူစာသည်လည်း သတိလစ်ပြီး လဲကျသွားခဲ့သည်။ ထို့‌နောက် ၎င်းသည် သတိပြန်ရလာ‌သောအခါ ‌ပြောဆို‌လျှောက်ထားခဲ့သည်- “အရှင်မြတ်သည် (‌လောကမျက်စိနှင့် မြင်‌တွေ့နိုင်ခြင်းမှ) သန့်ရှင်းစင်ကြယ်‌တော်မူပါသည်။ ကျွန်ုပ်သည် အရှင်မြတ်ထံ‌တော်တွင် (ဤသို့ ‌ပြောဆိုမိသည့်အတွက်) ဝန်ချ‌တောင်းပန်ပါသည်။ ထို့ပြင် ကျွန်ုပ်သည် (အရှင်မြတ်အား ‌လောက၌ မည်သူမျှ မဖူးမြင်နိုင်သည်ကို) ပထမဦးဆုံး ယုံကြည်သူဖြစ်ပါသည်။"
}
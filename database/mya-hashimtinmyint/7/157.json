{
    "chapter": 7,
    "verse": 157,
    "text": "အကြင်သူများသည် အကြင်စာ‌ပေမတတ်‌သော*တမန်‌တော်ကို လိုက်နာကြသည်။ ဤသူများသည် ထိုတမန်‌တော်(၏ အရည်အချင်းလက္ခဏာများ)ကို သူတို့ထံတွင်ရှိ‌သော ‌သောင်ရာသ်ကျမ်းနှင့် အင်ဂျီလ်ကျမ်းထဲတွင် ‌ရေးသားထားသည်ကို ‌တွေ့ရှိကြသည်။ ထိုတမန်‌တော်သည် သူတို့ကို ‌ကောင်းမှုပြုရန် ညွှန်ကြားပြီး မ‌ကောင်းမှုများမှ ‌ရှောင်ကြဉ်ရန် တားမြစ်သည်။ ၎င်းပြင် သူတို့အ‌ပေါ်တွင် တင်ရှိ‌နေ‌သော ဝန်ထုပ်ဝန်ပိုးနှင့် လည်ကွင်းစွပ်များကိုလည်း သူတို့အ‌ပေါ်မှ ဖယ်ချ‌ပေးသည်။ သို့ဖြစ်ရာ အကြင်သူများသည် ထိုတမန်‌တော်မြတ်အား ယုံကြည်ခဲ့ကြ၍ ၎င်းအား(ရို‌သေ‌လေးစား ချစ်ခင်မှုနှင့်တကွ) ကာကွယ်‌စောင့်‌ရှောက်ခဲ့ကြသည်သာမက ကူညီရိုင်းပင်းမှုလည်း ပြုခဲ့ကြသည်။ ၎င်းပြင် ထိုတမန်‌တော်နှင့်အတူတကွ ကျ‌ရောက်လာ‌သော လင်း‌ရောင်ခြည်(ကျမ်း‌တော်မြတ် ကုရ်အာန်)ကိုလည်း ‌နောက်လိုက်မှုပြုခဲ့ကြသည်။ ထိုသူများပင် ‌အောင်မြင်သူများဖြစ်ကြသည်။"
}
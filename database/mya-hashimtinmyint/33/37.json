{
    "chapter": 33,
    "verse": 37,
    "text": "ထို့ပြင် တစ်ခါက အလ္လာဟ်အရှင်မြတ်သာမက အသင်(တမန်‌တော်)ကိုယ်တိုင်လည်း ‌ကျေးဇူးပြု‌တော်မူခဲ့သည့်သူကို အသင်က “အသင်သည် အသင်၏ဇနီးကို(မကွာရှင်းဘဲ) အသင်၏ထံ၌သာ (တရားဝင်ဇနီးအဖြစ်နှင့်)ထားပါ။ ထို့ပြင် အသင်သည် အလ္လာဟ်အရှင်မြတ်အား ‌ကြောက်ရွံ့ပါ“ဟု ‌ပြောဆိုဆုံးမ‌နေခဲ့သည်။ ထို့ပြင် အသင်(တမန်‌တော်)သည် အသင်၏စိတ်ထဲတွင် အကြင်ကိစ္စကို လျှို့ဝှက်ဖုံးအုပ်ပြီးထားသည်။ ထိုကိစ္စအား အလ္လာဟ်အရှင်မြတ်သည် (‌နောက်ဆုံးတွင်) ထင်ရှား‌စေ‌တော်မူမည်ပင်ဖြစ်သည်။ ထို့ပြင် အသင်သည် အလ္လာဟ်အရှင်မြတ်ကိုသာ ပိုပြီးစိုးရိမ်‌ကြောက်ရွံ့ထိုက်ပါလျက်နှင့် အသင်သည် လူများအား စိုးရိမ်‌ကြောက်ရွံ့‌နေခဲ့သည်။ ထို့‌နောက် အီမာန်ယုံကြည်သူများအ‌ပေါ်တွင် သူတို့၏‌မွေးစားသားများ၏ဇနီးမိန်းမများနှင့်ပတ်သက်၍ ထို‌မွေးစားသားများက သူမတို့အား အလိုမရှိကြ‌တော့သည့်အခါ (သူမတို့အား လက်ထပ်ယူခြင်းဖြင့်) မည်သည့် ကျဉ်းကျပ်မှုမှ မဖြစ်‌စေရန် ဇိုင်ဒ်သည် ထိုမိန်းမကို အလိုမရှိ‌တော့သည့်အခါ ငါအရှင်မြတ်သည် အသင့်အား ထိုမိန်းမနှင့် ထိမ်းမြား‌ပေး‌တော်မူလိုက်သည်။ ထို့ပြင် (အမှန်စင်စစ်) အလ္လာဟ်အရှင်မြတ်၏အမိန့်‌တော်သည် ပြီး‌မြောက်မည်ပင်ဖြစ်သည်။"
}
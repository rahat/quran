{
    "chapter": 4,
    "verse": 113,
    "text": "၎င်းပြင် အကယ်၍ အသင်(တမန်‌တော်)၏အ‌ပေါ်တွင် အလ္လာဟ်အရှင်မြတ်၏‌ကျေးဇူးနှင့် သနားကြင်နာမှုသာမရှိခဲ့လျှင် သူတို့ထဲမှ လူတစ်စုသည် အသင့်ကို လမ်းလွဲ‌စေကြရန် အမှန်စင်စစ် စိတ်ဆုံးဖြတ်ခဲ့ကြပြီဖြစ်သည်။ သူတို့သည် သူတို့ကိုယ်ကိုသာ လမ်းလွဲ‌စေလျက်ရှိ‌နေကြခြင်းဖြစ်သည်။ ထို့ပြင် သူတို့သည် အသင့်အား လုံးဝ နစ်နာ‌စေနိုင်ကြမည်လည်း မဟုတ်‌ပေ။ (အဘယ့်‌ကြောင့်ဆို‌သော်) အလ္လာဟ်အရှင်မြတ်သည် အသင်၏အ‌ပေါ်တွင် ကျမ်း‌တော်မြတ်နှင့် ပညာဉာဏ်အ‌မြော်အမြင်ကို ချ‌ပေးသနား‌တော်မူခဲ့ခြင်း‌ကြောင့်ဖြစ်သည်။ ထို့ပြင် အရှင်မြတ်သည် အသင် မသိနားမလည်ခဲ့‌သောအရာများကိုလည်း အသင့်အား သင်ကြားပြသ‌တော်မူခဲ့သည်။ ထို့ပြင် အလ္လာဟ်အရှင်မြတ်၏‌ကျေးဇူး‌တော်သည် အသင်၏အ‌ပေါ်တွင် ကြီးမားလှသည်။"
}
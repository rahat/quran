{
    "chapter": 2,
    "verse": 102,
    "text": "ထို့ပြင် ထိုသူ(ယဟူဒီ)များသည် (တမန်‌တော်)စုလိုင်မာန်ဘုရင်အုပ်ချုပ်သည့် (‌ခေတ်ကာလ)တွင် ရှိုင်သွာန်များရွတ်ဖတ်ကြသည့် စုန်းပ‌ယောဂအတတ်ပညာ‌နောက်သို့ လိုက်စားခဲ့ကြသည်။* အမှန်စင်စစ် (တမန်‌တော်)စုလိုင်မာန်သည် မည်သည့်ကုဖ်ရ်ငြင်းပယ်မှုကိုမျှ မပြုခဲ့‌ပေ။ သို့ရာတွင် ထိုရှိုင်သွာန်များသည်ပင် လူများအား စုန်းပ‌ယောဂသင်‌ပေးပြီး ကုဖ်ရ်ငြင်းပယ်မှုကို ပြုခဲ့ကြသည်။ ထို့ပြင် (ထိုယဟူဒီများသည်) ဗာဗိလုံမြ့ိုမှ ‌ကောင်းကင်တမန်နှစ်ပါး ဟာရူသ်နှင့် မာရူသ်တို့အ‌ပေါ်တွင် ကျ‌ရောက်ခဲ့သည့် စုန်းပ‌ယောဂ‌နောက်သို့လည်း လိုက်စားခဲ့ကြသည်။ ထို‌ကောင်းကင်တမန်နှစ်ပါးက “ကျွန်ုပ်တို့သည် စမ်းသပ်မှုအတွက်(‌ရောက်လာခြင်း)ဖြစ်သည်။ ထို့‌ကြောင့် အသင်တို့သည် စုန်းပ‌ယောဂ(‌မှော်အတတ်ပညာ)‌နောက်လိုက်ပြီး ကုဖ်ရ်ငြင်းပယ်မှု မပြုကြနှင့်“ ဟု မ‌ပြောသမျှ မည်သူ့ကိုမှ ထို(စုန်းပ‌ယောဂအတတ်များကို) သင်မ‌ပေးကြ‌ပေ။ ထို့‌နောက်လည်း သူတို့သည် ထို‌ကောင်းကင်တမန်နှစ်ပါးထံမှ ဇနီးခင်ပွန်းနှစ်ဦးကို ပြတ်စဲ‌စေသည့်အတတ်ပညာကို သင်ယူကြသည်။ အမှန်စင်စစ် သူတို့သည် အလ္လာဟ်အရှင်မြတ်၏အလို‌တော်မရှိဘဲ ထိုစုန်းပ‌ယောဂအတတ်နှင့် မည်သူ့ကိုမျှ ‌ဘေးအန္တရာယ်မပြုနိုင်‌ပေ။ ၎င်းပြင် သူတို့သည် သူတို့အား အကျိုးမပြုဘဲ ဆုံးရှုံးမှုဖြစ်‌စေသည့်အရာကို သင်ယူလိုက်ကြသည်။ ထို့ပြင် အမှန်မုချ ထိုအရာများကို ရယူသည့်သူများသည် တမလွန်ဘဝ အာခိရသ်တွင် မည်သည့်(‌ကောင်း‌သော)‌ဝေစုမျှမရှိသည်ကို သူတို့ သိရှိခဲ့ပြီးဖြစ်ကြသည်။ ထို့ပြင် သူတို့အသက်များနှင့် သူတို့လဲလှယ် လိုက်စားထားသည့်အရာ(‌မှော်အတတ်)သည် အမှန်ပင် အဘယ်မျှ ဆိုးယုတ်လိုက်သနည်း။ ဤသည်ကို သူတို့ သိကြလျှင် ‌ကောင်း‌လေစွ။"
}
{
    "chapter": 2,
    "verse": 213,
    "text": "လူသားအားလုံးသည်(မူလက) အုပ်စုတစ်စုတည်းသာဖြစ်ခဲ့ကြသည်။* ထို့‌နောက် (ကာလကြာရှည်လာသည့်အခါ စိတ်ဓာတ်များမတူ‌တော့ဘဲ အယူများကွဲလာသည့် အ‌ပေါ်တွင်) အလ္လာဟ်အရှင်မြတ်သည် နဗီတမန်‌တော်များကို (လူသားများထံသို့) သတင်း‌ကောင်း‌ပေးသူများအဖြစ်နှင့် သတိ‌ပေးနှိုး‌ဆော်သူများအဖြစ် ‌စေလွှတ်‌တော်မူခဲ့သည်။ အရှင်မြတ်သည် ထိုနဗီများနှင့်အတူ လူများကြားထဲတွင် အချင်းချင်းကွဲလွဲ‌နေကြသည့်အရာ(ကုဖ်ရ်နှင့်အီမာန်)နှင့်စပ်လျဉ်း၍ ဆုံးဖြတ်ချက်‌ပေး‌တော်မူရန်အတွက် မှန်ကန်သည့်ကျမ်းကိုလည်း ချ‌ပေး‌တော်မူခဲ့သည်။ ထို့ပြင် ထိုကျမ်းဂန်နှင့်ပတ်သက်၍ မည်သူမျှ ကွဲလွဲမှုမရှိကြ‌ပေ၊ သို့ရာတွင် ထိုကျမ်းဂန်ကို ရရှိသည့်သူများသာ သူတို့ထံကို ထင်ရှားသည့်သက်‌သေလက္ခဏာများ ‌ရောက်ရှိလာပြီးသည့်‌နောက်တွင် သူတို့အချင်းချင်း မလိုမုန်းတီးမှု‌ကြောင့် ထိုကျမ်းဂန်နှင့်ပတ်သက်၍ ကွဲလွဲလာကြသည်။ ထို့‌နောက် အလ္လာဟ်အရှင်မြတ်သည် အရှင်မြတ်၏အမိန့်‌တော်နှင့် အီမာန်ယုံကြည်သူများကို သူတို့ ကွဲလွဲသည့်အရာနှင့်ပတ်သက်၍ အမှန်တရားကို ညွှန်ကြားပြသ‌တော်မူခဲ့သည်။ ထို့ပြင် အလ္လာဟ်အရှင်မြတ်သည် မိမိအလိုရှိသူအား ‌ဖြောင့်မတ်မှန်ကန်‌သောလမ်းကို ညွှန်ကြားပြသ‌တော်မူသည်။"
}
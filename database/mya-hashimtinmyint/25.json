{
    "chapter": [
        {
            "chapter": 25,
            "verse": 1,
            "text": "အကြင်အရှင်မြတ်သည် မဂင်္လာအ‌ပေါင်းနှင့် ပြည့်စုံ‌တော်မူပါသည်။ ထိုအရှင်မြတ်သည် အရှင်မြတ်၏ကျွန်*အ‌ပေါ်တွင် ထိုကျွန်အ‌နေနှင့် စကြဝဠာအ‌ပေါင်းတို့အား သတိ‌ပေးနှိုး‌ဆော်သူဖြစ်ရန်အတွက် အမှားအမှန်ခွဲခြား‌ပေး‌သော* (ကျမ်းဂန် ကုရ်အာန်)ကို ချ‌ပေး‌တော်မူခဲ့သည်။"
        },
        {
            "chapter": 25,
            "verse": 2,
            "text": "ထိုအရှင်မြတ်သည် အရှင်မြတ်၏ပိုင်ဆိုင်မှုထဲတွင် မိုး‌ကောင်းကင်များနှင့် ‌မြေပထဝီ၏စိုးမိုးအုပ်ချုပ်မှုရှိသည်။ ထို့ပြင် အရှင်မြတ်သည် မည်သူ့ကိုမျှ သားအဖြစ်ပြုလုပ်‌တော်မူခဲ့သည် မဟုတ်‌ပေ။ ထို့ပြင် အရှင်မြတ်အတွက် စိုးမိုးအုပ်ချုပ်မှုတွင် တွဲဖက်လည်း မည်သူမျှ မရှိ‌ပေ။ ထို့ပြင် အရှင်မြတ်သည် အရာအားလုံးကို ဖန်ဆင်း‌တော်မူ၍ ထိုအရာများကို တိုင်းဆထားခဲ့သည်။"
        },
        {
            "chapter": 25,
            "verse": 3,
            "text": "ထို့ပြင် ထို(မုရှ်ရိက်)များသည် အရှင်မြတ်အပြင် အခြားကိုးကွယ်ရာများကို ပြုလုပ်ကိုးကွယ်ခဲ့ကြသည်။ ထိုကိုးကွယ်ရာများသည် မည်သည့်အရာကိုမျှ မဖန်ဆင်းနိုင်ကြသည့်အပြင် သူတို့ကိုယ်တိုင်ပင် ပြုလုပ်ဖန်ဆင်းခံထားကြရသည်။ ထို့ပြင် သူတို့သည် သူတို့ကိုယ်တိုင်နှင့်ပတ်သက်၍ပင် မည်သည့် ဆိုးကျိုး‌ကောင်းကျိုးမှ ပိုင်ဆိုင်ကြသည်မဟုတ်‌ပေ။ ထို့ပြင် (မည်သူ့ကိုမျှ)အသက်‌သေ‌စေခြင်း၊ ရှင်‌စေခြင်း၊ ပြန်ရှင်ထ‌စေခြင်းတို့အား ပိုင်ဆိုင်ကြသည်လည်း မဟုတ်‌ပေ။"
        },
        {
            "chapter": 25,
            "verse": 4,
            "text": "ထို့ပြင် ကာဖိရ်ငြင်းပယ်သူများက ဤကုရ်အာန်ကျမ်း‌တော်မြတ်သည် ဤသူ(တမန်‌တော်)လုပ်ကြံဖန်တီးထား‌သော မုသားပင်ဖြစ်သည်။ ထို့ပြင် ဤကိစ္စသည် ၎င်းအား အခြားလူမျိုးများကလည်း ကူညီခဲ့ကြသည်ဟု ‌ပြောဆိုကြသည်။* ထိုသို့(‌ပြောဆိုမှု‌ကြောင့်) အမှန်ပင် ထိုကာဖိရ်များသည် မတရားမှုနှင့် မုသားလိမ်လည်မှုကို ယူ‌ဆောင်လာခဲ့ကြခြင်းဖြစ်သည်။"
        },
        {
            "chapter": 25,
            "verse": 5,
            "text": "ထို့ပြင် ထိုကာဖိရ်များက “(ဤကုရ်အာန်ကျမ်း‌တော်မြတ်သည်) ၎င်း(တမန်‌တော်မုဟမ္မဒ်-ဆွ)‌ရေးခိုင်းထား‌သော ‌ရှေးယခင်ကလူများ၏ အ‌ခြေအမြစ်မရှိသည့် ပုံပြင်များပင်ဖြစ်သည်။ ထို့ပြင် ထိုအ‌ခြေအမြစ်မရှိသည့်ပုံပြင်များကို ၎င်း၏‌ရှေ့၌ နံနက်နှင့်ည‌နေတွင် ဖတ်ကြားခံရသည်“ဟု ‌ပြောဆိုကြသည်။"
        },
        {
            "chapter": 25,
            "verse": 6,
            "text": "(အို- တမန်‌တော်)အသင်‌ပြောလိုက်ပါ- “ဤက(ကုရ်အာန်ကျမ်း‌တော်မြတ်)အား မိုး‌ကောင်းကင်များနှင့် ‌မြေပထဝီတွင်ရှိ‌သော လျှို့ဝှက်ချက်ကို သိ‌တော်မူ‌သောအရှင်မြတ်က ချ‌ပေး‌တော်မူခဲ့ခြင်းဖြစ်သည်။* အမှန်စင်စစ် အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။“"
        },
        {
            "chapter": 25,
            "verse": 7,
            "text": "ထို့ပြင် ထိုကာဖိရ်များက ‌ပြောဆိုကြသည်- ဤတမန်‌တော်သည် မည်သို့တမန်‌တော်နည်း။ ၎င်းသည် အစားအစာကို စားသည်။ ထို့ပြင် ‌ဈေးများတွင်လည်း သွားလာသည်။ ၎င်း၏ထံသို့ ‌ကောင်းကင်တမန်တစ်ပါးပါး အဘယ့်‌ကြောင့် ‌စေလွှတ်ခြင်းမခံရသနည်။ သို့ဖြစ်လျှင် ထို‌ကောင်းကင်တမန်သည်လည်း ၎င်းနှင့်အတူ ကူညီသတိ‌ပေးနှိုး‌ဆော်သူဖြစ်မည်။"
        },
        {
            "chapter": 25,
            "verse": 8,
            "text": "သို့မဟုတ် ၎င်း၏ထံသို့ ဘဏ္ဍာတိုက်တစ်ခု အဘယ့်‌ကြောင့် ချ‌ပေးခြင်းမခံရသနည်း။ သို့မဟုတ် ၎င်းတွင် ဥယျာဉ်တစ်ခု အဘယ့်‌ကြောင့် မရှိရသနည်း။ ထိုသို့ရှိခဲ့လျှင် ၎င်းသည် ထိုဥယျာဉ်မှ(သစ်သီးဝလံများကို) စားသုံးနိုင်မည်။ ထို့ပြင် ထိုမတရားသူများက “အသင်တို့သည် စုန်းပြုစားခြင်းခံရ‌သော ‌ယောက်ျားတစ်ဦး၏‌နောက်ကို လိုက်‌နေကြခြင်းပင်ဖြစ်သည်“ဟု ‌ပြောဆိုကြသည်။"
        },
        {
            "chapter": 25,
            "verse": 9,
            "text": "သူတို့သည် အသင်(တမန်‌တော်)နှင့်ပတ်သက်၍ မည်သို့ ပုံပမာများ ခိုင်းနှိုင်းခဲ့ကြသည်ကို အသင်ကြည့်လိုက်ပါ။ သို့ဖြစ်ရာ သူတို့သည် လမ်းလွဲခဲ့ကြပြီးဖြစ်သည်။ ထို့‌နောက် သူတို့သည် မည်သည့်(ထွက်)လမ်းကိုမှ ‌တွေ့ရှိနိုင်‌တော့မည် မဟုတ်‌ပေ။"
        },
        {
            "chapter": 25,
            "verse": 10,
            "text": "အကြင်အရှင်မြတ်သည် မဂင်္လာနှင့်ပြည့်စုံ‌တော်မူသည်။ အကယ်၍ ထိုအရှင်မြတ် အလိုရှိ‌တော်မူလျှင် အသင့်အား ထို့ထက်ပင်ပို‌ကောင်း‌သော အကြင်ဥယျာဉ်များကို ‌ပေးသနား‌တော်မူမည်။ ထိုဥယျာဉ်များ၏‌အောက်မှ ‌ချောင်းများ စီးဆင်း‌နေမည်။ ထို့ပြင် အရှင်မြတ်သည် အသင့်အား ခမ်းနား‌သော အ‌ဆောက်အအုံကိုလည်း ပြုလုပ်ဖန်ဆင်း‌ပေးသနား‌တော်မူမည်။"
        },
        {
            "chapter": 25,
            "verse": 11,
            "text": "ထိုသို့မဟုတ်‌ပေ၊ အမှန်စင်စစ် သူတို့သည် ကိယာမသ် ရှင်ပြန်ထမည့်‌နေ့ကို မဟုတ်မမှန်ဟု ငြင်းပယ်ကြခြင်းသာ ဖြစ်သည်။ ထို့ပြင် ငါအရှင်မြတ်သည် ကိယာမသ်‌နေ့ကို မဟုတ်မမှန်ဟု ငြင်းပယ်သူများအတွက် မီး‌တောက်မီးလျှံကို အဆင်သင့် ပြုလုပ်ထား‌တော်မူပြီးဖြစ်သည်။"
        },
        {
            "chapter": 25,
            "verse": 12,
            "text": "ထိုမီး‌တောက်မီးလျှံသည် သူတို့ကို အ‌ဝေးကမြင်သည့်အခါ ထိုကာဖိရ်များသည် ထိုမီး‌တောက်မီးလျှံ၏ဆူညံမှုနှင့် အမျက်‌ဒေါသထွက်သံ၊ မြည်ဟိန်းသံ(‌တောက်‌လောင်သံ)ကို ကြားကြရမည်ဖြစ်သည်။"
        },
        {
            "chapter": 25,
            "verse": 13,
            "text": "ထို့ပြင် သူတို့သည် ထိုငရဲထဲတွင် ကျဉ်း‌မြောင်းသည့်‌နေရာတစ်‌နေရာတွင် ‌ခြေလက်များ တုပ်‌နှောင်လျက် ပစ်ချခြင်းခံရသည့်အခါ သူတို့သည် ထို‌နေရာတွင် ‌သေခြင်းကို ဟစ်‌ခေါ်(‌တောင်းတ)ကြမည်။"
        },
        {
            "chapter": 25,
            "verse": 14,
            "text": "“အသင်တို့သည် ယ‌နေ့ တစ်ခုတည်း‌သော ‌သေခြင်းတရားကို မဟစ်‌ခေါ်ကြနှင့်၊ ‌မြောက်မြားစွာ‌သော ‌သေခြင်းတရားကို ဟစ်‌ခေါ်ကြ‌လော့။“ (ဟု သူတို့သည် ‌ပြောဆိုခြင်းခံကြရမည်)။"
        },
        {
            "chapter": 25,
            "verse": 15,
            "text": "(အို- တမန်‌တော်)အသင်‌ပြောလိုက်ပါ- ဤသည်က ‌ကောင်းသ‌လော၊ သို့မဟုတ် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်‌သော မုသ်သကီများကို ကတိ‌ပေးခြင်းခံကြရ‌သော အမြဲ‌နေရမည့် ဂျန္နသ်သုခဘုံက ‌ကောင်းသ‌လော။* ထိုသုခဘုံသည် သူတို့အတွက် အကျိုးရလဒ်လည်း ဖြစ်သည်။ ထို့ပြင် ‌နောက်ဆုံးပြန်လည်ရာဌာနလည်းဖြစ်သည်။"
        },
        {
            "chapter": 25,
            "verse": 16,
            "text": "သူတို့သည် ထိုသုခဘုံတွင် အမြဲ‌နေကြရမည့်သူများဖြစ်လျက် သူတို့အလိုရှိသည်များကို ရရှိကြလိမ့်မည်။ (ဤစည်းစိမ်များကို ချီးမြှင့်‌ပေးသနား‌တော်မူရန်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်အ‌ပေါ်တွင် တာဝန်ယူထားသည့် ကတိပင်ဖြစ်သည်။"
        },
        {
            "chapter": 25,
            "verse": 17,
            "text": "ထို့ပြင် ထို‌နေ့တွင် အရှင်မြတ်သည် သူတို့နှင့်၊ အရှင်မြတ်မှလွဲ၍ သူတို့ ကိုးကွယ်ခဲ့သည့်သူများကို စုရုံး‌စေ‌တော်မူပြီး “အသင်တို့ကပင် ငါအရှင်မြတ်၏ ဤကျွန်များကို လမ်းလွဲ‌စေခဲ့သ‌လော၊ သို့မဟုတ် သူတို့ကိုယ်တိုင် လမ်းလွဲခဲ့ကြသ‌လော“ဟု ‌မေးမြန်း‌တော်မူမည်။"
        },
        {
            "chapter": 25,
            "verse": 18,
            "text": "သူတို့က ‌ပြောဆိုကြမည်- အရှင်မြတ်သည် စင်ကြယ်‌တော်မူပါသည်။ ကျွန်ုပ်တို့အတွက် အရှင်မြတ်မှလွဲ၍ အခြားကာကွယ်‌စောင့်‌ရှောက်မည့်သူများပြုလုပ်ရန် မအပ်စပ်ကြ‌ပေ။ သို့ရာတွင် အရှင်မြတ်သည် သူတို့နှင့် သူတို့၏အဘ၊ ဘိုး၊ ‌ဘေးများကို စည်းစိမ်ချမ်းသာ ချီးမြှင့်‌တော်မူခဲ့ပါသည်။ ‌နောက်ဆုံးတွင် သူတို့သည် (အရှင်မြတ်အား)သတိရမှုကိုပင် ‌မေ့‌လျော့ကြသည့်အပြင် သူတို့ကိုယ်တိုင် ပျက်စီးသွားခဲ့ကြခြင်းဖြစ်ပါသည်။"
        },
        {
            "chapter": 25,
            "verse": 19,
            "text": "ထို့‌နောက် အမှန်စင်စစ် သူတို့သည် အသင်တို့ကို အသင်တို့ ‌ပြောဆိုကြသည်များနှင့်ပတ်သက်၍ မဟုတ်‌ကြောင်း ငြင်းပယ်ခဲ့ကြပြီဖြစ်သည်။ သို့ဖြစ်ရာ အသင်တို့သည် မည်သို့မျှ ‌ရှောင်လွှဲနိုင်ကြမည်လည်း မဟုတ်‌ပေ။ ထို့ပြင် မည်သည့်အကူအညီမျှလည်း ရနိုင်ကြမည်မဟုတ်‌ပေ။ ထို့ပြင် အသင်တို့ထဲမှ မည်သူမဆို မတရားကျူးလွန်ခဲ့လျှင် ငါအရှင်မြတ်သည် ထိုသူ့အား ကြီး‌လေးသည့်ပြစ်ဒဏ်ကို မြည်းစမ်း‌စေ‌တော်မူမည်ဖြစ်သည်။"
        },
        {
            "chapter": 25,
            "verse": 20,
            "text": "ထို့ပြင် ငါအရှင်မြတ်က အသင်၏မတိုင်မီ ‌စေလွှတ်‌တော်မူခဲ့‌သော တမန်‌တော်များသည်လည်း အမှန်စင်စစ် အစားအစာကို စားသုံးခဲ့ကြသည်ပင်ဖြစ်သည်။ ထို့ပြင် သူတို့သည် ‌ဈေးများတွင်လည်း သွားလာခဲ့ကြသည်ပင်ဖြစ်သည်။* ထို့ပြင် ငါအရှင်မြတ်သည် အသင်တို့ထဲမှ တစ်ဦးကိုတစ်ဦးအတွက် စမ်းသပ်မှု ပြုလုပ်‌တော်မူခဲ့သည်။ (သို့ဖြစ်ရာ) အသင်တို့သည်လည်း သည်းခံကြမည်‌လော။* ထိုု့ပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 25,
            "verse": 21,
            "text": "ထို့ပြင် ငါအရှင်မြတ်နှင့် ‌တွေ့ဆုံမှုကို မ‌မျှော်လင့်ကြ‌သောသူများက အဘယ့်‌ကြောင့် ‌ကောင်းကင်တမန်များသည် ကျွန်ုပ်တို့ထံသိုပ ဆင်းသက်မလာကြသနည်း။ သို့မဟုတ် အဘယ့်‌ကြောင့် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို မဖူး‌မြော်ကြရပါသနည်းဟု ‌ပြောဆိုကြသည်။ အမှန်စင်စစ် သူတို့သည် သူတို့စိတ်ထဲတွင် သူတို့ကိုယ်ကို အထင်ကြီးခဲ့ကြသည်။ ထို့ပြင် သူတို့သည် အကြီးအကျယ်ဆိုးသွမ်းမှုနှင့် စည်း‌ဖောက်ကျူးလွန်ခဲ့ကြသည်။"
        },
        {
            "chapter": 25,
            "verse": 22,
            "text": "အကြင်‌နေ့တွင် သူတို့သည် ‌ကောင်းကင်တမန်များကို ‌တွေ့မြင်ကြမည်။ ထို‌နေ့တွင် အပြစ်ရှိသူများအတွက် မည်သည့်ဝမ်းသာဖွယ်ရာမှ မရှိသည့်အပြင်၊ သူတို့(‌ကောင်းကင်တမန်များ)က ‌ပြောကြဦးမည်- (အရှင်မြတ်သည် အသင်တို့အ‌ပေါ် ဂျန္နသ်ကို)တားမြစ်‌တော်မူပါ‌စေ၊ (အသင်တို့သည်) တားမြစ်ခြင်းခံရပါ‌စေ။"
        },
        {
            "chapter": 25,
            "verse": 23,
            "text": "ထို့ပြင် ငါအရှင်မြတ်သည် (ထို‌နေ့တွင်) သူတို့ပြုလုပ်ခဲ့ကြ‌သော လုပ်ရပ်ဘက်သို့ လှည့်‌တော်မူမည်။ ထို့ပြင် ငါအရှင်မြတ်သည် ထိုလုပ်ရပ်ကို ဖြန့်ကြဲထား‌သော မြူမှု့န်များ ဖြစ်‌စေ‌တော်မူမည်။"
        },
        {
            "chapter": 25,
            "verse": 24,
            "text": "ဂျန္နသ်သုခဘုံသားများကမူ ထို‌နေ့တွင် ‌နေရာဌာနအ‌နေဖြင့် အ‌ကောင်းဆုံးဖြစ်ကြမည်။ ထို့ပြင် ‌နေ့လယ်အချိန် အပန်း‌ဖြေသည့်‌နေရာအဖြစ်လည်း အ‌ကောင်းဆုံးပင် ဖြစ်ကြလိမ့်မည်။"
        },
        {
            "chapter": 25,
            "verse": 25,
            "text": "ထို့ပြင် ထို‌နေ့တွင် မိုး‌ကောင်းကင်သည် မိုးတိမ်နှင့်တကွ အက်ကွဲသွားမည်။ ထို့ပြင် ‌ကောင်းကင်တမန်များသည် ဆင်းသက်လာမည်။"
        },
        {
            "chapter": 25,
            "verse": 26,
            "text": "ထို‌နေ့တွင် စိုးမိုးအုပ်ချုပ်မှု အစစ်အမှန်သည် ရဟ်မာန် အနန္တကရုဏာ‌တော်ရှင်သာ ပိုင်ဆိုင်‌တော်မူမည်။ ထို့ပြင် ထို‌နေ့သည် ကာဖိရ်များအတွက် အလွန်ခက်ခဲသည့်‌နေ့ပင် ဖြစ်လိမ့်မည်။"
        },
        {
            "chapter": 25,
            "verse": 27,
            "text": "ထို့ပြင် ထို‌နေ့တွင် မတရားပြုလုပ်သည့်သူသည် သူ၏လက်နှစ်ဖက်ကို ကိုက်ပြီး‌ပြောဆိုလိမ့်မည်- “‌ဪ- ကျွန်ုပ်သည် တမန်‌တော်မြတ်နှင့်အတူ တရားလမ်းမှန်ကို လိုက်ခဲ့လျှင် ‌ကောင်း‌လေစွပင်။“"
        },
        {
            "chapter": 25,
            "verse": 28,
            "text": "“‌ဪ- ကျွန်ုပ်ပျက်စီးရ‌လေခြင်း၊ ကျွန်ုပ်သည် မည်သူမည်ဝါကို အ‌ဆွေခင်ပွန်း မပြုခဲ့လျှင် ‌ကောင်း‌လေစွ။“"
        },
        {
            "chapter": 25,
            "verse": 29,
            "text": "“အမှန်စင်စစ် ထိုသူ(မည်သူမည်ဝါ)သည် ကျွန်ုပ်ထံသို့ ဆုံးမဩဝါဒ ‌ရောက်လာပြီး‌နောက်မှပင် ကျွန်ုပ်ကို ထိုဆုံးမဩဝါဒမှ လွဲ‌ချော်‌စေခဲ့သည်။“ (အရှင်မြတ်က မိန့်‌တော်မူမည်) ထို့ပြင် ရှိုင်သွာန်သည် လူသားများကို မကူညီဘဲ စွန့်ပစ်တတ်သူဖြစ်သည်။"
        },
        {
            "chapter": 25,
            "verse": 30,
            "text": "ထို့ပြင် တမန်‌တော်မြတ်က ‌ပြောဆို‌လျှောက်ထားမည်- “အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ အမှန်စင်စစ် ကျွန်ုပ်၏အမျိုးသားများသည် ဤကုရ်အာန်ကျမ်း‌တော်မြတ်ကို စွန့်ပစ်ပြီးထားခဲ့ကြပါသည်။“"
        },
        {
            "chapter": 25,
            "verse": 31,
            "text": "ထို့ပြင် ဤသို့ပင် ငါအရှင်မြတ်သည် တမန်‌တော်တိုင်းအတွက် အပြစ်ရှိသူများထဲမှ ရန်သူများ ပြုလုပ်‌တော်မူခဲ့သည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် လမ်းမှန်ညွှန်ကြားပြသ‌တော်မူ‌သောအရှင်အဖြစ်နှင့် ကူညီ‌စောင်မ‌တော်မူ‌သောအရှင်အဖြစ် လုံ‌လောက်‌တော်မူသည်။"
        },
        {
            "chapter": 25,
            "verse": 32,
            "text": "ထို့ပြင် ကာဖိရ်များက “အဘယ့်‌ကြောင့် ကုရ်အာန်ကျမ်း‌တော်မြတ်သည် ၎င်းအ‌ပေါ်တွင် တစ်ကြိမ်တည်း အားလုံး ချ‌ပေးခြင်းမခံခဲ့ရပါသနည်း“ဟု ‌ပြောဆိုကြသည်။ ထို(သို့ အနည်းငယ်ချင်း ချ‌ပေး‌တော်မူခြင်း)သည် ငါအရှင်မြတ်က ထို(ကုရ်အာန်)ဖြင့် အသင်၏စိတ်နှလုံးကို ကြံ့ခိုင်‌စေ‌တော်မူရန်အတွက် ဖြစ်သည်။ ထို့ပြင် (၎င်းအတွက်ပင်) ငါအရှင်မြတ်သည် ကုရ်အာန်ကျမ်း‌တော်မြတ်ကို တဖြည်းဖြည်းချင်း ဆိုင်းငံ့ချ‌ပေး‌တော်မူခဲ့သည်။"
        },
        {
            "chapter": 25,
            "verse": 33,
            "text": "pg"
        },
        {
            "chapter": 25,
            "verse": 34,
            "text": "pg"
        },
        {
            "chapter": 25,
            "verse": 35,
            "text": "pg"
        },
        {
            "chapter": 25,
            "verse": 36,
            "text": "ထို့‌နောက် ငါအရှင်မြတ်က မိန့်ကြား‌တော်မူခဲ့သည်- “အသင်တို့နှစ်ဦးသည် ငါအရှင်မြတ်၏သက်‌သေသာဓကများကို မဟုတ်မမှန် ငြင်းပယ်ခဲ့ကြ‌သော အမျိုးသားများထံသို့ သွားကြပါ။“ (သူတို့သည် လက်မခံကြသည့်အ‌ပေါ်) ငါအရှင်မြတ်သည် ထိုအမျိုးသားများကို ဖျက်ဆီး‌တော်မူခဲ့သည်။"
        },
        {
            "chapter": 25,
            "verse": 37,
            "text": "ထို့ပြင် (တမန်‌တော်)နူးဟ်၏အမျိုးသားများကို သူတို့သည် တမန်‌တော်များကို မဟုတ်မမှန်ဟု ငြင်းပယ်ခဲ့ကြသည့်အခါ ငါအရှင်မြတ်သည် သူတို့ကိုလည်း နစ်မြုပ်‌စေ‌တော်မူခဲ့သည်။ ထို့ပြင် ငါအရှင်မြတ်သည် သူတို့အား လူများအတွက် သက်‌သေသာဓကတစ်ခုအဖြစ် ပြုလုပ်‌တော်မူခဲ့သည်။ ထို့ပြင် ငါအရှင်မြတ်သည် မတရားပြုလုပ်သူများအတွက် နာကျင်‌စေ‌သောပြစ်ဒဏ်ကို အသင့်ပြင်ဆင်ထား‌တော်မူသည်။"
        },
        {
            "chapter": 25,
            "verse": 38,
            "text": "ထို့ပြင် အာဒ်အမျိုးသားများ၊ ဆမူဒ်အမျိုးသားများ၊ ရတ်စ်မြို့သားများနှင့် သူတု့ိအကြားတွင် မျိုးနွယ်အ‌မြောက်အမြားကို (ငါအရှင်မြတ်သည် ဖျက်ဆီး‌တော်မူခဲ့သည်)။"
        },
        {
            "chapter": 25,
            "verse": 39,
            "text": "ထို့ပြင် ငါအရှင်မြတ်သည် သူတို့ကိုယ်စီအတွက် သာဓကများ ခိုင်းနှိုင်းပြ‌တော်မူခဲ့သည်။ (ထို့‌နောက်လည်း သူတို့သည် မဟုတ်မမှန်ဟုပင် ငြင်းပယ်ခဲ့ကြသည်၊) ထို့‌နောက် ငါအရှင်မြတ်သည် (ထိုငြင်းပယ်)သူတိုင်းအား လုံးဝ ဖျက်ဆီး‌တော်မူခဲ့သည်။"
        },
        {
            "chapter": 25,
            "verse": 40,
            "text": "ထို့ပြင် အမှန်စင်စစ် သူတို့သည် အလွန်ဆိုးရွား‌သော မိုးရွာသွန်း‌စေခြင်းခံရ‌သော မြို့ရွာကို အမှန်‌ရောက်ရှိခဲ့ကြပါလျက် သူတို့သည် ထို(ပြစ်ဒဏ်၏ သ‌ကေင်္တများ)ကို မမြင်ခဲ့ကြသ‌လော။ ထိုသို့မဟုတ်၊ အမှန်စင်စစ် သူတို့သည် ရှင်ပြန်ထခြင်းကို ဖြစ်လိမ့်မည်ဟူ၍ပင် မ‌မျှော်လင့်ကြ‌ပေ။"
        },
        {
            "chapter": 25,
            "verse": 41,
            "text": "ထို့ပြင် သူတို့သည် အသင့်အား ‌တွေ့မြင်သည့်အခါ “ အလ္လာဟ်အရှင်မြတ်က တမန်‌တော်အဖြစ် ‌စေလွှတ်လိုက်‌တော်မူသည့်သူသည် ဤသူပင်‌လော“ဟု အသင့်အား ‌ပြောင်‌လှောင်(‌ပြောဆို)ကြသည်။"
        },
        {
            "chapter": 25,
            "verse": 42,
            "text": "“အကယ်၍သာ ကျွန်ုပ်တို့သည် ကျွန်ုပ်တို့၏ကိုးကွယ်ရာ အရှင်သခင်များအ‌ပေါ်တွင် ကြံ့ခိုင်ရပ်တည်မ‌နေခဲ့လျှင် အမှန်စင်စစ် ၎င်းသည် ကျွန်ုပ်တို့ကို ထိုအရှင်သခင်များမှ ‌ဝေး‌အောင်လုပ်ခဲ့ပြီးဖြစ်သည်“(ဟု သူတို့က ‌ပြောဆိုကြသည်)။ ထို့ပြင် သူတို့သည် မကြာမီ ပြစ်ဒဏ်ကိုမြင်ကြသည့်အခါ မည်သူသည် လမ်းလွဲသူဖြစ်သည်ကို သိရှိသွားကြမည်ဖြစ်သည်။"
        },
        {
            "chapter": 25,
            "verse": 43,
            "text": "မိမိ၏စိတ်အလိုဆန္ဒကို မိမိ၏ကိုးကွယ်ရာအဖြစ် ပြုလုပ်ခဲ့သည့်သူ၏အ‌ကြောင်းကို အသင်သိမြင်ခဲ့ပါ၏‌လော။ ထို့‌နောက် အသင်သည် သူ၏အ‌ပေါ်တွင် အုပ်ထိန်းသူအဖြစ် တာဝန်ယူနိုင်ပါသ‌လော။"
        },
        {
            "chapter": 25,
            "verse": 44,
            "text": "သို့မဟုတ် သူတို့ထဲမှ အ‌မြောက်အမြားသည် ကြားကြသည်၊ သို့မဟုတ် နားလည်ကြသည်ဟု အသင်ထင်သ‌လော။ သူတို့သည် (ကုလားအုတ်၊ ကျွဲ၊ နွား)တိရစာ္ဆန်များကဲ့သို့ ဖြစ်သည်။ အမှန်စင်စစ် သူတို့သည် ထို့ထက်ပင် ပိုပြီး လမ်းလွဲကြသည်။"
        },
        {
            "chapter": 25,
            "verse": 45,
            "text": "အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်က အရိပ်ကို မည်သို့ ပြန့်‌စေ‌တော်မူခဲ့သည်ကို သုံးသပ်မကြည့်ခဲ့သ‌လော။ ထို့ပြင် အရှင်မြတ်သည် အလိုရှိ‌တော်မူခဲ့လျှင် ထိုအရိပ်ကို (မလှုပ်ရှား‌အောင်)တည်ငြိမ်‌အောင် ပြုလုပ်‌တော်မူခဲ့မည်ဖြစ်သည်။ ထို့ပြင် ငါအရှင်မြတ်သည် ‌နေကို ထိုအရိပ်နှင့်ပတ်သက်၍ သက်‌သေသာဓကတစ်ခုအဖြစ် ပြုလုပ်‌တော်မူခဲ့သည်။"
        },
        {
            "chapter": 25,
            "verse": 46,
            "text": "ထို့ပြင် ငါအရှင်မြတ်သည် ထိုအရိပ်ကို ငါအရှင်မြတ်ထံ‌တော် တဖြည်းဖြည်းဆွဲယူရုပ်သိမ်း‌တော်မူခဲ့သည်။"
        },
        {
            "chapter": 25,
            "verse": 47,
            "text": "ထို့ပြင် အရှင်မြတ်ကပင် ညကို အသင်တို့အတွက် အကာအကွယ်အဝတ်အစားအဖြစ် ပြုလုပ်‌တော်မူခဲ့ပြီး အိပ်ခြင်းကို အပန်း‌ဖြေရာအဖြစ် ပြုလုပ်‌တော်မူခဲ့သည်။ ထို့ပြင် အရှင်မြတ်ကပင် ‌နေ့ကို ပြန်ရှင်စရာအဖြစ် ပြုလုပ်‌တော်မူခဲ့သည်။"
        },
        {
            "chapter": 25,
            "verse": 48,
            "text": "ထို့ပြင် အရှင်မြတ်ကပင် ‌လေများကို အရှင်မြတ်၏ကရုဏာ(မိုး)မရွာခင် ‌ရှေ့‌ပြေးသတင်း‌ကောင်းအဖြစ် ‌စေလွှတ်‌တော်မူခဲ့သည်။ ထို့ပြင် ငါအရှင်မြတ်သည် မိုး‌ကောင်းကင်မှ စင်ကြယ်သန့်ရှင်း‌အောင်ပြုလုပ်‌သော (မိုး)‌ရေကို ချ‌ပေး‌တော်မူခဲ့သည်။"
        },
        {
            "chapter": 25,
            "verse": 49,
            "text": "(ထို‌ရေချ‌ပေး‌တော်မူခြင်းသည်) ငါအရှင်မြတ်သည် အသက်မရှိသည့်(‌ခြောက်‌သွေ့သည့်)မြို့ရွာကို ထို‌ရေဖြင့် ရှင်‌စေ‌တော်မူရန်(စိမ်းလန်းစို‌ပြေ‌စေ‌တော်မူရန်)အတွက်သာမက ငါအရှင်မြတ် ဖန်ဆင်း‌တော်မူခဲ့‌သော တိရစာ္ဆန်များနှင့် လူအ‌မြောက်အမြားအား ထို‌ရေကို တိုက်‌ကျွေး‌တော်မူရန်အတွက်ဖြစ်သည်။"
        },
        {
            "chapter": 25,
            "verse": 50,
            "text": "ထို့ပြင် အမှန်စင်စစ် ငါအရှင်မြတ်သည် သူတို့ သတိတရားရရှိကြရန်အတွက် ထို‌ရေကို သူတု့ိအကြားတွင် ‌ပေးကမ်း‌ဝေငှ‌တော်မူသည်။ ထို့‌နောက်လည်း သူတို့ထဲမှ အ‌မြောက်အမြားသည် ‌ကျေးဇူးကန်းခဲ့ကြသည်မှလွဲ၍ (မည်သည်ကိုမှ)လက်ခံခြင်း မရှိခဲ့ကြ‌ပေ။"
        },
        {
            "chapter": 25,
            "verse": 51,
            "text": "ထို့ပြင် အကယ်၍သာ ငါအရှင်မြတ်သည် အလိုရှိ‌တော်မူခဲ့လျှင် ရွာတိုင်းကို သတိ‌ပေးနှိုး‌ဆော်သူ တစ်ဦးစီ အမှန်ပင် ‌စေလွှတ်‌တော်မူခဲ့မည်ဖြစ်သည်။"
        },
        {
            "chapter": 25,
            "verse": 52,
            "text": "သို့ဖြစ်ရာ အသင်သည် ကာဖိရ်များ၏စကားကို မလိုက်နာဘဲ၊ ဤကုရ်အာန်ကျမ်း‌တော်မြတ်နှင့် သူတို့ကို အကြီးအကျယ် ကြိုးစားမှုပြု(၍ ငါအရှင်မြတ်၏အမိန့်‌တော်များကို ပို့ချ)ပါ။"
        },
        {
            "chapter": 25,
            "verse": 53,
            "text": "ထို့ပြင် အရှင်မြတ်သည်ပင် ပင်လယ်နှစ်ခုကို ‌ပေါင်းစပ်‌ပေး‌တော်မူ‌သောအရှင် ဖြစ်‌တော်မူသည်။ (ထိုပင်လယ်နှစ်ခုထဲတွင်) ဤသည်ကမူ အရသာချိုပြီး ‌ရေငတ်‌ပြေ‌စေသည်၊ ထို့ပြင် ဤသည်ကမူ ငံပြီး ခါးသည်။ ထို့‌နောက် အရှင်မြတ်သည် ထိုပင်လယ်နှစ်ခုကြားတွင် ‌သေးသွယ်‌သော အကာအဆီး(အဆက်)တစ်ခုကို ထား‌တော်မူခဲ့သည်။ ထို့ပြင် (‌ရေငံနှင့် ‌ရေချို တစ်ဖက်နှင့်တစ်ဖက် ‌ရောမသွား‌အောင်) တားဆီးမှု ပြု‌တော်မူခဲ့သည်။"
        },
        {
            "chapter": 25,
            "verse": 54,
            "text": "ထို့ပြင် အရှင်မြတ်သည်ပင် ‌ရေ(သုက်ရည်)နှင့် လူကို ဖန်ဆင်း‌တော်မူခဲ့သည့်အရှင် ဖြစ်‌တော်မူသည်။* ထို့ပြင် အရှင်မြတ်သည် ထိုလူကို(‌သွေးနှင့်)‌ဆွေမျိုး‌တော်စပ်သူများနှင့်၊ ထိမ်းမြားမှုနှင့် ‌ဆွေမျိုး‌တော်စပ်သူများ ဖြစ်‌စေ‌တော်မူခဲ့သည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလွန်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 25,
            "verse": 55,
            "text": "ထို့ပြင် ထိုသူ(မုရှ်ရိက်)များသည် အကြင်အရာများကို အလ္လာဟ်အရှင်မြတ်နှင့် တွဲဖက်ပြီး ကိုးကွယ်ကြသည်။ ထိုအရာများသည် သူတို့အား ‌ကောင်းကျိုးကို‌သော်လည်း‌ကောင်း၊ ဆိုးကျိုးကို‌သော်လည်း‌ကောင်း ပြုလုပ်‌ပေးနိုင်ကြသည် မဟုတ်‌ပေ။ ထို့ပြင် ကာဖိရ်သည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်ဘက်မှ‌ကျောခိုင်းသူ (အမိန့်ဖီဆန်ခြင်း)ပင်ဖြစ်သည်။"
        },
        {
            "chapter": 25,
            "verse": 56,
            "text": "ထို့ပြင် ငါအရှင်မြတ်သည် အသင့်အား သတင်း‌ကောင်း‌ပြောကြားသူနှင့် သတိ‌ပေးနှိုး‌ဆော်သူအဖြစ်သာ ‌စေလွှတ်‌တော်မူခဲ့ခြင်းဖြစ်သည်။"
        },
        {
            "chapter": 25,
            "verse": 57,
            "text": "(အို- တမန်‌တော်)အသင်‌ပြောလိုက်ပါ- ငါသည် ဤ(ကုရ်အာန်)ပို့ချသည်နှင့်ပတ်သက်၍ အသင်တို့ထံမှ မည်သည့်အဖိုးအခမျှ မ‌တောင်းဆို‌ပေ။ သို့ရာတွင် အကြင်သူသည် အလိုရှိခဲ့လျှင် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံသို့ သွားသည့်လမ်းကို ‌ရွေးချယ်လိုက်သည်(ဆိုလျှင် ထိုအရာပင် ငါ၏ အဖိုးအခဖြစ်သည်)။"
        },
        {
            "chapter": 25,
            "verse": 58,
            "text": "ထို့ပြင် အသင်(တမန်‌တော်)သည် မည်သည့်အခါမှ မ‌သေဆုံးဘဲ အမြဲရှင်‌နေ‌တော်မူ‌သော အရှင်မြတ်အ‌ပေါ်တွင် ယုံပုံလွှဲအပ်ပါ။ ထို့ပြင် အသင်သည် အရှင်မြတ်ကို ချီးမွမ်းမှုနှင့်တကွ သန့်ပြန့်စင်ကြယ်‌ကြောင်း ရွတ်ဆိုပါ။ ထို့ပြင် အရှင်မြတ်သည် မိမိကျွန်များ၏အပြစ်များကို အကြွင်းမဲ့ကြားသိ‌တော်မူ‌သောအရှင်အဖြစ် လုံ‌လောက်‌တော်မူသည်။"
        },
        {
            "chapter": 25,
            "verse": 59,
            "text": "ထိုအရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှအရာများကို ‌ခြောက်ရက်(နှင့်ညီမျှ‌သောအချိန်)ဖြင့် ဖန်ဆင်း‌တော်မူခဲ့သည်။ ထို့‌နောက် အရှင်မြတ်သည် အရ်ရှ်ပလ္လင်‌တော်အ‌ပေါ်တွင် (၎င်းကို မမှီခိုဘဲ)တည်(ရှိလျက် အရှင်မြတ်နှင့်ထိုက်တန်‌တော်မူသည့်အတိုင်း စံမြန်း‌နေ)‌တော်မူသည်။ ထိုအရှင်မြတ်သည် ရဟ်မာန် အနန္တကရုဏာ‌တော်ရှင် ဖြစ်‌တော်မူသည်။ သို့ဖြစ်ရာ အသင်သည် ထိုအရှင်နှင့်ပတ်သက်၍ အလွန်သိကျွမ်းသူ တစ်ဦးတစ်‌ယောက်ကို ‌မေးမြန်း စုံစမ်းကြည့်ပါ။"
        },
        {
            "chapter": 25,
            "verse": 60,
            "text": "ထို့ပြင် သူတို့ကို “အသင်တို့သည် ရဟ်မာန် အနန္တကရုဏာ‌တော်ရှင်ကို စဂျ်ဒဟ် ဦးချကြပါ“ဟု ‌ပြောကြားသည့်အခါ သူတို့က “ရဟ်မာန် ဆိုသည်မှာ မည်သူနည်း၊ ကျွန်ုပ်တို့သည် အသင် ကျွန်ုပ်တို့အား အမိန့်‌ပေး‌သောအရာကို စဂျ်ဒဟ်ဦးချကြရမည်‌လော“ဟု ‌ပြောဆိုကြသည်။ ထို့ပြင် (အရှင်မြတ်အား) ဦးချခိုင်းခြင်းက သူတို့ကို စက်ဆုပ်မှု ပိုတိုး‌စေခဲ့သည်။"
        },
        {
            "chapter": 25,
            "verse": 61,
            "text": "အကြင် အရှင်မြတ်သည် ဗရကသ်မဂင်္လာနှင့် အလွန်ပြည့်စုံ‌တော်မူသည်။ ထိုအရှင်မြတ်သည် မိုး‌ကောင်းကင်တွင် ကြီးမား‌သောကြယ်တာရာများကို (သူတို့၏ ရပ်နားစခန်းများနှင့်တကွ)ပြုလုပ်‌တော်မူခဲ့သည်။ ထို့ပြင် အရှင်မြတ်သည် ထိုမိုး‌ကောင်းကင်တွင် ထွန်းလင်း‌တောက်ပ‌သော ‌နေနှင့် လင်းဝင်း‌သော လကို ပြုလုပ်ဖန်ဆင်း‌တော်မူခဲ့သည်။"
        },
        {
            "chapter": 25,
            "verse": 62,
            "text": "ထို့ပြင် အရှင်မြတ်သည် သိနားလည်ရန် သတိတရားရရန် ရည်ရွယ်ခဲ့သူအတွက် သို့မဟုတ် ‌ကျေးဇူးသိတတ်ရန် ရည်ရွယ်ခဲ့သူအတွက် ညကိုလည်း‌ကောင်း၊ ‌နေ့ကိုလည်း‌ကောင်း တစ်ခု၏‌နောက်ကို တစ်ခုက အလှည့်ကျလိုက်‌နေသည့်အရာအဖြစ် ပြုလုပ်‌တော်မူခဲ့သည်။"
        },
        {
            "chapter": 25,
            "verse": 63,
            "text": "ထို့ပြင် ရဟ်မာန် အနန္တကရုဏာ‌တော်ရှင်၏ကျွန်များသည် အကြင်သူများပင်။ ထိုသူတို့သည် ‌မြေပထဝီတွင် ညင်သာစွာ သိက္ခာရှိရှိဖြင့် လမ်း‌လျှောက်ကြသည်။* ထို့ပြင် ပညာမဲ့များသည် သူတို့ကို စကား‌ပြောဆိုကြသည့်အခါ သူတို့သည် ငြိမ်းချမ်းသည့်စကား(စလာမ်‌မေတ္တာကို)ဆိုကြသည်။"
        },
        {
            "chapter": 25,
            "verse": 64,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့‌မှောက်တွင် စဂျ်ဒဟ်ဦးချလျက်နှင့် ကိယာမ်မတ်တတ်ရပ်လျက် ညကို ကုန်လွန်‌စေကြသည်။"
        },
        {
            "chapter": 25,
            "verse": 65,
            "text": "ထို့ပြင် ထိုသူများသည် (ဤသို့)‌ပြောဆို‌လျှောက်ထားကြသည်- အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ဂျဟန္နမ်ငရဲမီး၏အပြစ်ဒဏ်ကို ကျွန်ုပ်တို့ထံမှ ဖယ်ရှား‌တော်မူပါ။ အမှန်စင်စစ် ထိုငရဲမီး၏ပြစ်ဒဏ်သည် ပျက်စီးမှု၊ ပြင်းထန်သည့်ဒုက္ခ၊ အဆက်မပြတ်ကျ‌ရောက်မည့် အပြစ်ဒဏ်ပင် ဖြစ်ပါသည်။"
        },
        {
            "chapter": 25,
            "verse": 66,
            "text": "အမှန်စင်စစ် ထိုအရာသည် စခန်းချရာ‌နေရာအဖြစ်သာမက ‌နေထိုင်ရာ‌နေရာအဖြစ်လည်း အလွန်ဆိုးဝါးလှပါသည်။"
        },
        {
            "chapter": 25,
            "verse": 67,
            "text": "ထို့ပြင် ထိုသူများသည် သုံးစွဲကြသည့်အခါ မဖြုန်းတီးကြ‌ပေ၊ ထို့ပြင် မတွန့်တိုကြ‌ပေ။ ထို့ပြင် ထိုကြားတွင် အလယ်အလတ်ပင် ဖြစ်ကြသည်။"
        },
        {
            "chapter": 25,
            "verse": 68,
            "text": "ထို့ပြင် ထိုသူများသည် အလ္လာဟ်အရှင်မြတ်နှင့် တွဲဖက်ပြီး အခြာကိုးကွယ်ရာများကို (လုံးဝ)ဟစ်‌ခေါ်ကိုးကွယ်မှု မပြုကြ‌ပေ။* ထို့ပြင် ထိုသူများသည် အလ္လာဟ်အရှင်မြတ်က ဟရာမ်ဟု တားမြစ်ထား‌သော အသက်ကိုလည်း တရားသဖြင့်မှလွဲ၍ (မတရားသဖြင့်) မသတ်ဖြတ်ကြ‌ပေ။* ထို့ပြင် သူတို့သည် တရားမဝင် ကာမလည်း မကျူးလွန်ကြ‌ပေ။ ထို့ပြင် မည်သူမဆို ထိုအပြစ်များကို ကျူးလွန်လျှင် ထိုသူသည် အပြစ်ဒဏ်နှင့် ‌တွေ့ရမည်ဖြစ်သည်။"
        },
        {
            "chapter": 25,
            "verse": 69,
            "text": "ကိယာမသ်ရှင်ပြန်ထမည့်‌နေ့တွင် ထို(အပြစ်များကျူးလွန်သည့်)သူအတွက် ပြစ်ဒဏ်သည် တိုးခံရမည့်အပြင် ထိုသူသည် ထိုပြစ်ဒဏ်ထဲတွင်ပင် အမြဲ‌သေးသိမ်စွာနှင့် ခံစား‌နေရမည်ဖြစ်သည်။"
        },
        {
            "chapter": 25,
            "verse": 70,
            "text": "သို့ရာတွင် အကြင်သူသည် (ကုဖ်ရ် ရှိရ်က်မှ) ဝန်ချ‌တောင်းပန်ကာ အီမာန်ယုံကြည်၍ ‌ကောင်းမြတ်‌သောလုပ်ရပ်ကို ပြုလုပ်ခဲ့လျှင် အလ္လာဟ်အရှင်မြတ်သည် သူတို့၏မ‌ကောင်းမှုများအစား ‌ကောင်းမှုနှင့် လဲလှယ်‌ပေး‌တော်မူမည်ဖြစ်သည်။* ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 25,
            "verse": 71,
            "text": "ထို့ပြင် မည်သူမဆို (အပြစ်မှ)ဝန်ချ‌တောင်းပန်ပြီး ‌ကောင်းမြတ်‌သောလုပ်ရပ်များကို ပြုလုပ်ခဲ့လျှင် အမှန်စင်စစ် ထိုသူသည် အလ္လာဟ်အရှင်မြတ်ဘက်သို့ အမှန်စင်စစ် လှည့်သည့်သူပင်ဖြစ်သည်။"
        },
        {
            "chapter": 25,
            "verse": 72,
            "text": "ထို့ပြင် ထိုသူ(ရဟ်မာန်၏ကျွန်)များသည် မုသားလိမ်လည်ပြီး သက်‌သေ မထွက်ဆိုကြ‌ပေ။* (မုသားလိမ်ပြီး သက်‌သေမခံကြ‌ပေ)။ ထို့ပြင် သူတို့သည် အကျိုးမဲ့လုပ်ရပ်၏အနီးမှ ဖြတ်သန်းသွားကြသည့်အခါ၊ (မျက်လွှာချပြီး) သိက္ခာရှိရှိ ဖြတ်သန်းသွားကြသည်။"
        },
        {
            "chapter": 25,
            "verse": 73,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏အာယသ်‌တော်များနှင့် ဆုံးမခြင်းခံကြရသည့်အခါ သူတို့သည် ထိုအာယသ်‌တော်များအ‌ပေါ်တွင် နားပင်သူများ၊ မျက်စိကန်းသူများကဲ့သို့ ကျလာကြသည်မဟုတ်‌ပေ။"
        },
        {
            "chapter": 25,
            "verse": 74,
            "text": "ထို့ပြင် ထိုသူများသည် (အရှင်မြတ်ထံ‌တော်တွင်) ‌ပြောဆို‌လျှောက်ထားကြသည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အား ကျွန်ုပ်တို့၏ကြင်ရာများနှင့် ကျွန်ုပ်တို့၏ သား‌မြေးများထံမှ မျက်စိကြည်လင်‌အေးမြမှုကို ‌ပေးသနား‌တော်မူပါ။* ထို့ပြင် အရှင်မြတ်သည် ကျွန်ုပ်တို့အား မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများ၏ အီမာမ်‌ရှေ့‌ဆောင်အဖြစ် ပြုလုပ်‌တော်မူပါ။“"
        },
        {
            "chapter": 25,
            "verse": 75,
            "text": "ထိုသူများသည် သူတို့၏သည်းခံကြံ့ခိုင်မှု‌ကြောင့် (ဂျန္နသ်သုခဘုံ၏ မြင့်မြတ်သည့်)အ‌ဆောင်ကို အစား‌ပေးခြင်းခံကြရမည်ဖြစ်သည်။ ထို့ပြင် သူတို့သည် ထိုအ‌ဆောင်များထဲတွင် (‌ကောင်းကင်တမန်များ၏)လှိုက်လှဲစွာ ကြိုဆိုမှုနှင့် စလာမ်‌မေတ္တာပို့သမှုတို့ကို ခံကြရမည်ဖြစ်သည်။"
        },
        {
            "chapter": 25,
            "verse": 76,
            "text": "၎င်းထဲတွင်ပင် အမြဲ‌နေကြရမည်ဖြစ်သည်။ ထိုအရာသည် အဘယ်မျှ‌ကောင်းမြတ်‌သော နား‌နေရာစခန်းနှင့် ‌နေထိုင်ရာဌာန ဖြစ်လိုက်သနည်း။"
        },
        {
            "chapter": 25,
            "verse": 77,
            "text": "(အို- တမန်‌တော်)အသင်‌ပြောလိုက်ပါ- အကယ်၍ အသင်တို့သည် အသင်တို့၏ဆု‌တောင်း (ခဝပ်ကိုးကွယ်မှု)မရှိကြလျှင် (ဆုမ‌တောင်းကြလျှင်) ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အသင်တို့ကို လုံးဝ ဂရုစိုက်‌တော်မူမည် မဟုတ်‌ပေ။ ထို့‌နောက် (ယခုမူ) အမှန်စင်စစ် အသင်တို့သည် မဟုတ်မမှန်ဟု စွပ်စွဲ‌ပြောဆိုခဲ့ကြပြီးဖြစ်သည့်အတွက် မကြာမီ ထိုစွပ်စွဲ‌ပြောဆိုမှုသည် (အသင်တို့အ‌ပေါ်တွင်) အန္တရာယ်ဖြစ်‌နေလိမ့်မည်။"
        }
    ]
}
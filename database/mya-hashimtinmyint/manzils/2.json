{
    "manzils": [
        {
            "chapter": 5,
            "verse": 1,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် (အသင်တို့ပြုထား‌သော) ကတိဝန်ခံချက်များအတိုင်း လိုက်နာ‌ဆောင်ရွက်ကြပါ။ အသင်တို့အ‌ပေါ်တွင် ဖတ်ရွတ်ပြသခြင်းခံရသည့်အရာများ* (‌သွေး၊ အ‌သေသား စ‌သောအရာ)မှလွဲ၍၊ ၎င်းပြင် အသင်တို့သည် (ဟဂျ်ပြုလုပ်ရန်)အိဟ်ရာမ်ဝတ်ရုံ ဝတ်ဆင်ထားလျှက် အမဲလိုက်ခြင်းကို ဟရာမ်သတ်မှတ်ထားသည်မှလွဲ၍ (ကုလားအုပ်၊ ကျွဲ၊ နွား၊ သိုး၊ ဆိတ် ကဲ့သို့)‌ခြေ‌လေး‌ချောင်းသတ္တဝါများသည် အသင်တို့အတွက် ဟလာလ်စားသုံးခွင့် ပြုထားပြီးဖြစ်သည်။ အမှန်စင်စစ် အလ္လာဟ်အရှင်မြတ်သည် အရှင်မြတ်အလိုရှိ‌တော်မူသည်ကို အမိန့်‌ပေး‌တော်မူသည်။"
        },
        {
            "chapter": 5,
            "verse": 2,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်၏ ထင်ရှား‌သောအထိမ်းအမှတ်များ*ကို မ‌လေးမစား မပြုကြနှင့်။ ထို့ပြင် ထွတ်မြတ်‌သောလများ*၊ (ထွတ်မြတ်‌သောနယ်နမိတ်ထဲတွင် ကုရ်ဗာနီပြုလုပ်ရမည့်)သား‌ကောင်များ*၊ (ကုရ်ဗာနီပြုလုပ်ရန်)လည်ပင်း၌ အမှတ်အသား တစ်စုံတစ်ခု ဆွဲထား‌သော သား‌ကောင်များ*နှင့် ထွတ်မြတ်‌သောအိမ်‌တော် ကအ်ဗဟ်‌ကျောင်း‌တော်သို့သွားပြီး မိမိတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ ‌ကျေးဇူး‌တော်နှင့်နှစ်သက်မှုကို ရှာ‌ဖွေဆည်းပူးကြရန် ရည်ရွယ်ကြ‌သောသူများအား မ‌လေးမစား မပြုကြနှင့်။ ထို့‌နောက် အသင်တို့သည် အိဟ်ရာမ်ဝတ်ရုံချွတ်ပြီးကြ‌သောအခါ အမဲလိုက်သည်ကို (ပြုလုပ်လိုလျှင်)ပြုလုပ်ပါ။ ထို့ပြင် အသင်တို့အား ထွတ်မြတ်‌သောအိမ်‌တော်(သွားခြင်း)မှ တားဆီးပိတ်ပင်ကြ‌သော လူမျိုးတစ်မျိုးကို မုန်းတီးခြင်းသည် အသင်တို့ ကျူးလွန်‌ဖောက်ဖျက်မှုဖြစ်‌အောင် လုံးဝ မလှုံ့‌ဆော်‌စေနှင့်။ ထို့ပြင် အသင်တို့သည် ‌ကောင်းမှုပြုခြင်းနှင့် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ခြင်းအ‌ပေါ် အချင်းချင်းကူညီရိုင်းပင်းကြပါ။* သို့ရာတွင် မ‌ကောင်းမှုပြုလုပ်ရန်နှင့် မတရားကျူး‌ကျော်ရန်အတွက် အချင်းချင်း မကူညီကြ‌လေနှင့်။* ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ မုချ အလ္လာဟ်အရှင်မြတ်သည် ပြင်းထန်စွာ အ‌ရေးယူ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 3,
            "text": "အသင်တို့အ‌ပေါ်တွင် (ယခု‌ရှေ့၌ ‌ဖော်ပြသည့်အရာများသည် မစားသုံးရန်) ဟရာမ်အဖြစ် တားမြစ်ခြင်းခံရသည်။ (အလိုအ‌လျောက်)‌သေ‌သောတိရစာ္ဆန်၊ ‌သွေး၊ ဝက်သား၊ အလ္လာဟ်အရှင်မြတ်မှလွဲ၍ အခြား(ကို ရည်စူး)တသ(ဇဗဟ်လုပ်)ထား‌သောတိရစာ္ဆန်၊ လည်မျိုညှစ်/လိမ်ပြီး‌သေရ‌သောတိရစာ္ဆန်၊ ရိုက်နှက်/ထိခိုက်‌သေရ‌သောတိရစာ္ဆန်၊ အမြင့်မှကျ‌သေရ‌သောတိရစာ္ဆန်၊ ဦးချိုနှင့် ‌ဝှေ့ခံရ‌သော‌ကြောင့် ‌သေရ‌သောတိရစာ္ဆန်၊ သားရဲတိရစာ္ဆန်များက ကိုက်ခဲသတ်ဖြတ်ထား‌သောတိရစာ္ဆန်၊ သို့ရာတွင် မ‌သေခင် ဇဗဟ်လှီးဖြတ်ရန်မီ‌သော တိရစာ္ဆန်များမပါဝင်‌ပေ။ ရုပ်တုများကိုပူ‌ဇော်ရန် လှီးဖြတ်ထား‌သောတိရစာ္ဆန်၊ မဲ/မြားနှင့် ကံစမ်းမဲနှိုက်ပြီး (အသား၊ ပစ္စည်း၊ ‌ငွေ စသည်များကို) ‌ဝေစုခွဲယူခြင်း*တို့သည် ဟရာမ် တားမြစ်ထားပြီးဖြစ်သည်။ ထိုအရာများသည် ပြစ်မှုဒုစရိုက်များဖြစ်သည်။ ယ‌နေ့၌မူ ကာဖိရ်ငြင်းပယ်သူများသည် အသင်တို့၏သာသနာ(ကို ဖျက်ဆီးနိုင်ခြင်း)မှ ‌မျှော်လင့်ချက်ကင်းမဲ့ကြပြီးဖြစ်သည့်အတွက် အသင်တို့သည် သူတို့အား မစိုးရိမ်မ‌ကြောက်ရွံ့ဘဲ ငါအရှင်မြတ်ကိုသာ ‌ကြောက်ရွံ့ကြပါ။ ယ‌နေ့ ငါအရှင်မြတ်သည် အသင်တို့အတွက် အသင်တို့၏ဒီန်သာသနာကို ပြည့်စုံ‌စေ‌တော်မူခဲ့ပြီးဖြစ်သည်။ ၎င်းပြင် ငါအရှင်မြတ်သည် ငါအရှင်မြတ်၏‌ကျေးဇူး‌တော်များကို အသင်တို့အတွက် အပြည့်အစုံ ‌ပေးသနား‌တော်မူခဲ့ပြီးဖြစ်သည်။ ထို့ပြင် ငါအရှင်မြတ်သည် အစ္စလာမ်သာသနာကို အသင်တို့အတွက် ဒီန်သာသနာအဖြစ် သ‌ဘောတူ‌ကျေနပ်‌တော်မူခဲ့ပြီးဖြစ်သည်။ ထို့‌နောက် မည်သူမဆို ပြစ်မှုကိုလိုလားသူမဟုတ်ဘဲနှင့် ဆာ‌လောင်မွတ်သိပ်သဖြင့် မလွှဲမ‌ရှောင်သာ အကျပ်အတည်းဆိုက်‌ရောက်ခဲ့(ပြီး တားမြစ်ထားသည်များကို စားသုံးမိခဲ့)လျှင် အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 4,
            "text": "သူတို့သည် သူတို့အတွက် မည်သည့်အရာများကို (စားသုံးရန်)ဟလာလ် ခွင့်ပြုထားပါသနည်းဟု အသင်(တမန်‌တော့်)အား ‌မေးမြန်းကြသည်။ (အို- တမန်‌တော်)အသင် ‌ပြောလိုက်ပါ၊ အသင်တို့(စားသုံးရန်)အတွက် သန့်ပြန့်စင်ကြယ်‌သောအရာ(တိရစာ္ဆန်)များသည် ဟလာလ်ခွင့်ပြုပြီးဖြစ်သည်။ ထို့ပြင် အသင်တို့သည် အလ္လာဟ်အရှင်မြတ် ပြသ‌သောနည်းအတိုင်း အသင်တို့၏အမဲလိုက်တိရစာ္ဆန်များအား သင်ကြားလွှတ်လိုက်၍ အသင်တို့အတွက် ၎င်းအမဲလိုက်တိရစာ္ဆန်များက ဖမ်းဆီးလာခဲ့သာ သား‌ကောင်ကိုလည်း* အသင်တို့ စာသုံးကြပါ။ ထို့ပြင် အသင်တို့သည် (အမဲလိုက်တိရစာ္ဆန်ကို လွှတ်လိုက်‌သောအခါ) အလ္လာဟ်အရှင်မြတ်၏ နာမ‌တော်ကို တသကြပါ။ ၎င်းပြင် အလ္လာဟ်အရှင်မြတ်အား ‌ကြောက်ကြပါ။ အမှန်စင်စစ် အလ္လာဟ်အရှင်မြတ်သည် အလွန်လျင်မြန်စွာ စာရင်းစစ်‌ဆေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 5,
            "text": "ယ‌နေ့ သန့်ပြန့်စင်ကြယ်‌သောအရာများကို အသင်တို့အတွက် စားသုံးခွင့်ပြုထားပြီးဖြစ်သည်။ ထို့ပြင် ကျမ်းရသူများ၏စားစရာများသည်လည်း* အသင်တို့အတွက် ခွင့်ပြုထားပြီးဖြစ်သည်။ ထို့ပြင် သိက္ခာ‌စောင့်ထိန်း‌သော မုအ်မင်န်အမျိုးသမီးများနှင့် အသင်တို့မတိုင်မီ ကျမ်းရသူများထဲမှ သိက္ခာ‌စောင့်ထိန်း‌သောအမျိုးသမီးများကို အကယ်၍ အသင်တို့သည် သူမတို့၏(ထိမ်းမြားရန်သ‌ဘောတူထား‌သော) မဟရ်ပစ္စည်းများကို‌ပေးဆပ်ပြီး ကာမဂုဏ်လိုက်စားခြင်းနှင့် တိတ်တိတ်ပုန်းမယားငယ်ထားခြင်းမပြုဘဲ သိက္ခာ‌စောင့်စည်းလျက် ထိမ်းမြားကြလျှင် (ထိမ်းမြားခွင့် ပြုပြီးဖြစ်သည်)။ ထို့ပြင် မည်သူမဆို အီမာန်ယုံကြည်မှုကို ငြင်းပယ်လိုက်လျှင်* ထိုသူ၏‌ကောင်းမှုသည် အမှန်စင်စစ် အကျိုးမဲ့အချည်းနှီးဖြစ်လိမ့်မည်။ ထို့ပြင် ထိုသူသည် တမလွန်ဘဝတွင်လည်း ပျက်စီး‌သောသူများထဲ၌ ပါဝင်လိမ့်မည်။"
        },
        {
            "chapter": 5,
            "verse": 6,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် စွလာသ်ဝတ်ပြုရန် ရပ်ကြ‌သောအခါ* အသင်တို့၏မျက်နှာများနှင့် လက်များကို တံ‌တောင်ဆစ်ပါ ‌ဆေး‌ကြောကြပါ။ ၎င်းပြင် အသင်တို့သည် ဦး‌ခေါင်းများကို ပွတ်သပ်ကြပါ။ ၎င်းပြင် အသင်တို့သည် ‌ခြေများကိုလည်း ‌ခြေမျက်စိပါ(‌ဆေး‌ကြောကြပါ)။ ထို့ပြင် အကယ်၍ အသင်တို့သည် ခန္ဓာကိုယ်မသန့်သူများဖြစ်ခဲ့ကြလျှင်* (တစ်ကိုယ်လုံးကို)သန့်ရှင်း‌အောင်ပြုကြပါ။ ထို့ပြင် အကယ်၍ အသင်တို့သည် ‌ရောဂါသည်များဖြစ်ခဲ့ကြလျှင် သို့မဟုတ် ခရီးသည်များဖြစ်ခဲ့ကြလျှင် သို့မဟုတ် အသင်တို့ထဲမှ တစ်စုံတစ်ဦးသည် ကျင်ကြီးကျင်ငယ်စွန့်ရာမှပြန်ခဲ့လျှင်၊ သို့မဟုတ် အသင်တို့သည် (အသင်တို့၏)ကာမဆက်ဆံခဲ့ကြလျှင်၊ ထို့‌နောက် အသင်တို့သည် ‌ရေကိုမရရှိခဲ့ကြလျှင် သန့်ပြန့်စင်ကြယ်‌သော ‌မြေကြီးနှင့် သယမ်မွမ်ပြုကြပါ။* သို့ဖြစ်ရာ အသင်တို့သည် (လက်ဝါးနှစ်ဖက်နှင့် ‌မြေကြီးကို ရိုက်ပုတ်ပြီး) အသင်တို့၏မျက်နှာနှင့် လက်များကို ထို‌မြေကြီးဖြင့် ပွတ်သပ်ကြပါ။ အလ္လာဟ်အရှင်မြတ်သည် အသင်တို့အ‌ပေါ်တွင် ကျဉ်းကျပ်မှုပြုလုပ်ရန် ရည်ရွယ်‌တော်မမူ‌ပေ။* သို့ရာတွင် အရှင်မြတ်သည် အသင်တို့အား သန့်ရှင်းစင်ကြယ်‌စေရန်နှင့် အရှင်မြတ်၏‌ကျေးဇူး‌တော်ကို အသင်တို့အတွက် ပြည့်ဝစွာ ‌ပေးသနား‌တော်မူရန်အတွက်သာ* ရည်ရွယ်‌တော်မူသည်။ (ဤကဲ့သို့ ပြုလုပ်ခြင်းသည်) အသင်တို့ ‌ကျေးဇူးတင်ကြရန်အတွက် ဖြစ်သည်။"
        },
        {
            "chapter": 5,
            "verse": 7,
            "text": "ထို့ပြင် အသင်တို့သည် အသင်တို့အ‌ပေါ်တွင် အလ္လာဟ်အရှင်မြတ်က ပြုထား‌သော‌ကျေးဇူး‌တော်များကို သတိရကြပါ။ ၎င်းပြင် အသင်တို့က “ကျွန်ုပ်တို့သည် ကြားနာ၍ လိုက်နာကြပါပြီ“ဟု ‌ပြောဆိုစဉ်က အရှင်မြတ်သည် အသင်တို့နှင့် ခိုင်မာစွာပြုလုပ်ခဲ့‌သော ကတိသစ္စာကိုလည်း သတိရကြပါ။ ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ အမှန်စင်စစ် အလ္လာဟ်အရှင်မြတ်သည် စိတ်နှလုံးထဲ၌ရှိသည်များကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 8,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်အတွက် ‌ဖြောင့်မတ်သူများ၊ တရားမျှတစွာ သက်‌သေခံသူများဖြစ်ကြပါ။* ထို့ပြင် လူမျိုးတစ်မျိုးကို မုန်းတီးခြင်းသည် အသင်တို့အား တရားမျှတမှုမရှိ‌အောင် လုံးဝ မလှုံ့‌ဆော်‌စေနှင့်။* ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ကြပါ။ အမှန်စင်စစ် အလ္လာဟ်အရှင်မြတ်သည် အသင်တို့ပြုလုပ်သည်များကို အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 9,
            "text": "အလ္လာဟ်အရှင်မြတ်သည် အီမာန်ယုံကြည်ပြီး ‌ကောင်းမြတ်‌သောလုပ်ရပ်များ ပြုလုပ်သူများအား သူတို့အတွက် လွတ်ငြိမ်းချမ်းသာခွင့်နှင့် ကြီးကျယ်‌သော အကျိုးဆုလာဘ်ရှိသည်ဟု ကတိပြု‌တော်မူခဲ့သည်။"
        },
        {
            "chapter": 5,
            "verse": 10,
            "text": "ထို့ပြင် အကြင်သူများသည် ငြင်းပယ်ပြီး ငါအရှင်မြတ်၏ သက်‌သေလက္ခဏာ၊ တန်ခိုး‌တော်များကို မဟုတ်မမှန်ဟု စွပ်စွဲငြင်းဆိုခဲ့ကြသည်။ ထိုသူများသည် ငရဲဘုံသားများပင်ဖြစ်ကြသည်။"
        },
        {
            "chapter": 5,
            "verse": 11,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အ‌ပေါ်၌ရှိ‌သော အလ္လာဟ်အရှင်မြတ်၏‌ကျေးဇူး‌တော်များကို သတိရကြပါ။ တစ်ခါက လူမျိုးတစ်မျိုးသည် သူတို့၏လက်များကို အသင်တို့ဘက်သို့လှမ်း(ပြီး အသင်တို့အား သတ်ဖြတ်)ကြရန် ကြံစည်ခဲ့ကြသည်။* သို့ဖြစ်ရာ အရှင်မြတ်သည် သူတို့၏လက်များကို အသင်တို့(အား သတ်ဖြတ်ခြင်း)မှ တားဆီး‌တော်မူခဲ့သည်။ ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ၎င်းပြင် အီမာန်ယုံကြည်သူများသည် အလ္လာဟ်အရှင်မြတ်အ‌ပေါ်၌သာ ယုံပုံအားကိုးကြရမည်ဖြစ်သည်။"
        },
        {
            "chapter": 5,
            "verse": 12,
            "text": "ထို့ပြင် အမှန်စင်စစ် အလ္လာဟ်အရှင်မြတ်သည် အစ္စရာအီလ်လူမျိုးများထံမှ ကတိဝန်ခံချက်ကို ရယူ‌တော်မူခဲ့သည်။ ၎င်းပြင် ငါအရှင်မြတ်သည် သူတို့ထဲမှ အကြီးအကဲ ဆယ့်နှစ်ဦး ခန့်အပ်‌တော်မူခဲ့သည်။ ထို့‌နောက် အလ္လာဟ်အရှင်မြတ်သည် မိန့်ကြား‌တော်မူခဲ့သည်။ အမှန်မုချ ငါအရှင်မြတ်သည် အသင်တို့နှင့်အတူ ရှိလိမ့်မည်။ အကယ်၍ အသင်တို့သည် စွလာသ်ဝတ်ပြုမှုကို တည်‌ဆောက်ကြမည်၊ ၎င်းပြင် အသင်တို့သည် ဇကာသ်(ဆင်းရဲသားနှင့် လိုအပ်သူများ၏‌ဝေစု)ကိုလည်း ‌ပေး‌ဆောင်ကြမည်၊ ၎င်းပြင် အသင်တို့သည် ငါအရှင်မြတ်၏ တမန်‌တော်များကိုလည်း ယုံကြည်ကြပြီး သူတို့အား ကူညီရိုင်းပင်းကြမည်၊ ၎င်းပြင် အသင်တို့သည် အလ္လာဟ်အရှင်မြတ်အားလည်း ‌ကောင်းမွန်‌သော‌ကြွေး*‌ချေးကြမည်ဆိုလျှင် ငါအရှင်မြတ်သည် အသင်တို့၏ မ‌ကောင်းမှုများကို အမှန်ပင် ပ‌ပျောက်‌စေ‌တော်မူမည်။ ထို့ပြင် ငါအရှင်မြတ်သည် အသင်တို့အား ဥယျာဉ်များထဲသို့ ဝင်‌ရောက်‌စေ‌တော်မူမည်၊ ထိုဥယျာဉ်များ၏‌အောက်၌ စမ်း‌ရေ‌ချောင်းများ စီးဆင်း‌နေလိမ့်မည်။ ၎င်းပြင် အသင်တို့ထဲမှ မည်သူမဆို ထို့‌နောက်တွင် ငြင်းပယ်ခဲ့လျှင် ထိုသူသည် ‌ဖြောင့်မတ်‌သော(တရား)လမ်းမှ အမှန်ပင် ‌ဝေးသွားခဲ့ပြီဖြစ်သည်။"
        },
        {
            "chapter": 5,
            "verse": 13,
            "text": "ထို့‌နောက် သူတို့သည် သူတို့၏ကတိဝန်ခံချက်ကို ‌ဖောက်ဖျက်ခြင်း‌ကြောင့် ငါအရှင်မြတ်သည် သူတို့အား ကရုဏာ‌တော်မှ ကင်း‌ဝေး‌စေ‌တော်မူခဲ့သည်။ ထို့ပြင် သူတို့၏စိတ်နှလုံးများကိုလည်း ခက်ထန်မာ‌ကျော‌အောင် ပြုလုပ်‌တော်မူခဲ့သည်။ သူတို့သည် အာယသ်‌တော်များကို သူတို့၏မူလ‌နေရာမှ(လုပ်ကြံ)‌ရွှေ့‌ပြောင်းကြသည်။ ၎င်းပြင် သူတို့သည် သူတို့အား သတိ‌ပေးဆုံးမထားသည့်အထဲမှ အစိတ်အပိုင်းတစ်ခုကို* ‌မေ့ပစ်ခဲ့ကြသည်။ ထို့ပြင် အသင်သည် သူတို့ထဲမှ အချို့သူမှလွဲ၍ ကျန်သူများ၏ သစ္စာမဲ့မှုတစ်စုံတစ်ခုကို အမြဲ‌ဖော်ထုတ်သိရှိ‌နေရလိမ့်မည်။ သို့ဖြစ်ရာ အသင်သည် သူတို့အား ခွင့်လွှတ်လိုက်ပါ၊ ၎င်းပြင် မျက်နှာလွှဲပြီး‌နေလိုက်ပါ၊* အမှန်စင်စစ် အလ္လာဟ်အရှင်မြတ်သည် ‌ကောင်းကျိုး‌ဆောင်ရွက်‌သောသူများကို ချစ်ခင်မြတ်နိုး‌တော်မူသည်။"
        },
        {
            "chapter": 5,
            "verse": 14,
            "text": "ထို့ပြင် ငါအရှင်မြတ်သည် “အမှန်မုချ ကျွန်ုပ်တို့သည် နစွရာ နတ်စ်ွရာနီများ ဖြစ်ကြပါသည်“ဟု ‌ပြောဆိုကြ‌သောသူများထံမှလည်း ကတိဝန်ခံချက်ကို ယူ‌တော်မူခဲ့သည်။ ထို့‌နောက် သူတို့သည် သူတို့ကို သတိ‌ပေးဆုံးမထားသည့်အထဲမှ အစိတ်အပိုင်းတစ်ခုကို ‌မေ့ပစ်ခဲ့ကြသည်။ ထို့‌ကြောင့် ငါအရှင်မြတ်သည် သူတို့ထဲတွင် ကိယာမသ်‌နေ့ထိ ရန်ငြိုးမှုနှင့် မုန်းတီးမှုကို ထည့်သွင်း‌ပေး‌တော်မူခဲ့သည်။ ထို့ပြင် အလ္လာဟ်အရှင်မြတ်သည် သူတို့အား သူတို့ပြုလုပ်‌နေခဲ့ကြသည်များကို မကြာမီ အသိ‌ပေး‌တော်မူမည်။"
        },
        {
            "chapter": 5,
            "verse": 15,
            "text": "အို- ကျမ်းရသူအ‌ပေါင်းတို့၊ ငါအရှင်မြတ်၏ ရစူလ်တမန်‌တော်သည် အသင်တို့ထံသို့ အမှန်စင်စစ် ‌ရောက်လာပြီဖြစ်သည်။ ထိုတမန်‌တော်သည် (‌သောင်ရသ်နှင့်အင်ဂျီလ်)ကျမ်းထဲမှ အသင်တို့ လျှို့ဝှက်ဖုံးကွယ်ထားခဲ့‌သောအရာများထဲမှ ကိစ္စအ‌မြောက်အမြားကို အသင်တို့အား ထုတ်‌ဖော်ရှင်းလင်းပြသသည်။* ထို့ပြင် ကိစ္စအ‌မြောက်မြားကိုမူ အပြစ်မယူဘဲ ခွင့်လွှတ်သည်။* အသင်တို့ထံသို့ အလ္လာဟ်အရှင်မြတ်ထံ‌တော်မှ ‌ရောင်ခြည်‌တော်လည်းဖြစ်‌သော ထင်ရှားသည့်(ကုရ်အာန်)ကျမ်း‌တော်မြတ်*သည် အမှန်စင်စစ် ‌ရောက်ရှိလာခဲ့ပြီဖြစ်သည်။"
        },
        {
            "chapter": 5,
            "verse": 16,
            "text": "အလ္လာဟ်အရှင်မြတ်သည် ထို(ကုရ်အာန်)ကျမ်း‌တော်မြတ်နှင့် အရှင်မြတ်၏နှစ်သက်မှုကို လိုက်နာ‌သောသူများအား ငြိမ်းချမ်း‌သောလမ်းများကို ပြသ‌တော်မူသည်။ ၎င်းပြင် သူတို့အား အရှင်မြတ်၏အမိန့်‌တော်နှင့် (ကုဖ်ရ်)အ‌မှောင်ထုများထဲမှ (အစ္စလာမ်)အလင်း‌ရောင်ထံသို့ ထုတ်ယူပို့‌ဆောင်‌တော်မူသည်။ ၎င်းပြင် အရှင်မြတ်သည် သူတို့အား ‌ဖြောင့်မတ်မှန်ကန်‌သော တရားလမ်းကို ပြသ‌တော်မူသည်။"
        },
        {
            "chapter": 5,
            "verse": 17,
            "text": "“အလ္လာဟ်ဆိုသည်မှာ အမှန်စင်စစ် မရ်ယမ်၏သား‌တော် မစီဟ်(အီစာ)ပင်ဖြစ်သည်“ဟု ‌ပြောဆိုခဲ့ကြ‌သောသူများသည် အမှန်စင်စစ် ‌သွေဖည်ငြင်းပယ်ခဲ့ကြပြီဖြစ်သည်။ (အို- တမန်‌တော်)အသင် ‌ပြောလိုက်ပါ၊ သို့ဖြစ်လျှင် အကယ်၍ အရှင်မြတ်က မရ်ယမ်၏သား‌တော်မစီဟ်၊ ၎င်း၏အ‌မေနှင့် ကမာ္ဘ‌မြေတွင် ရှိသမျှအရာအားလုံးကို ဖျက်ဆီးပစ်‌တော်မူလိုလျှင် အလ္လာဟ်အရှင်မြတ်၏အမိန့်‌တော်၌ တစ်စုံတစ်ရာ ဝင်‌ရောက်ကန့်ကွက်နိုင်မည့်သူ မည်သူရှိမည်နည်း။ ၎င်းပြင် မိုး‌ကောင်းကင်များနှင့် ‌မြေပထဝီသာမက မိုးနှင့်‌မြေကြားရှိသမျှအရာအားလုံးတို့ကို အလ္လာဟ်အရှင်မြတ်သာ စိုးပိုင်‌တော်မူသည်။ အရှင်မြတ်သည် အရှင်မြတ်အလို‌တော်ရှိရာကို ဖန်ဆင်း‌တော်မူသည်။ ၎င်းပြင် အလ္လာဟ်အရှင်မြတ်သည် အရာအားလုံးအ‌ပေါ်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 18,
            "text": "ထို့ပြင် ယဟူဒီများနှင့် နတ်စွ်ရာနီများက “ငါတို့သည် အလ္လာဟ်အရှင်မြတ်၏သား‌တော်များလည်း ဖြစ်ကြသည်၊* အရှင်မြတ်၏အချစ်‌တော်များလည်း ဖြစ်ကြသည်“ဟု ‌ပြောဆိုကြသည်။ (အို- တမန်‌တော်)အသင် ‌ပြောလိုက်ပါ၊ သို့ဖြစ်လျှင် အဘယ့်‌ကြောင့် အရှင်မြတ်က အသင်တို့အား အသင်တို့၏အပြစ်များ‌ကြောင့် ဒဏ်ခတ်လိုက်သနည်း။* စင်စစ်မှာမူ အသင်တို့သည်လည်း အရှင်မြတ်ဖန်ဆင်း‌တော်မူသည့်အထဲမှ လူသာမန်များပင်ဖြစ်ကြသည်။ ၎င်းပြင် မိုး‌ကောင်းကင်များနှင့် ‌မြေပထဝီသာမက မိုးနှင့်‌မြေကြားရှိသမျှအရာအားလုံးတို့ကို အလ္လာဟ်အရှင်မြတ်သာ စိုးပိုင်‌တော်မူသည်။ ထို့ပြင် (အားလုံး၏)ပြန်လည်‌ရောက်ရှိရာဌာနသည် အရှင်မြတ်ထံ‌တော်သို့ပင် ဖြစ်သည်။"
        },
        {
            "chapter": 5,
            "verse": 19,
            "text": "အို- ကျမ်းရသူအ‌ပေါင်းတို့၊ တမန်‌တော်များ အဆက်ပြတ်‌နေ‌သောကာလတွင်* ငါအရှင်မြတ်၏တမန်‌တော်(မုဟမ္မဒ်-ဆွ)သည် အသင်တို့ထံသို့ အမှန်စင်စစ် ‌ရောက်ရှိလာခဲ့ပြီ ဖြစ်သည်။ ထိုတမန်‌တော်သည် အသင်တို့အား (အမိန့်‌တော်များကို)ရှင်းလင်းပြသသည်။ အ‌ကြောင်းမှာ အသင်တို့သည် (ကိယာမသ်‌နေ့၌) ကျွန်ုပ်တို့ထံသို့ သတင်း‌ကောင်း‌ပေးသူနှင့် သတိ‌ပေးနှိုး‌ဆော်သူ တစ်ဦးမှ မ‌ရောက်လာခဲ့ပါဟု မ‌ပြောဆိုနိုင်ကြရန်အတွက်ဖြစ်သည်။ သို့ဖြစ်ရာ ယခုမူ အသင်တို့ထံသို့ သတင်း‌ကောင်း‌ပေးသူနှင့် သတိ‌ပေးနှိုး‌ဆော်သူ(တမန်‌တော် မုဟမ္မဒ်-ဆွ)သည် အမှန်စင်စစ် ‌ရောက်ရှိလာခဲ့ပြီ ဖြစ်သည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 20,
            "text": "ထို့ပြင် တစ်ခါက (တမန်‌တော်)မူစာသည် ၎င်း၏အမျိုးသားများအား ‌ပြောကြားခဲ့သည်။ အို- ကျွန်ုပ်၏အမျိုးသားအ‌ပေါင်းတို့၊ အသင်တို့သည် အသင်တို့အ‌ပေါ်၌တင်ရှိ‌သော အလ္လာဟ်အရှင်မြတ်၏‌ကျေးဇူး‌တော်ကို သတိရကြပါ။ တစ်ခါက အရှင်မြတ်သည် အသင်တို့ထဲမှ နဗီတမန်‌တော်များကို ပွင့်‌ပေါ်‌စေခဲ့သည်။ ထို့ပြင် အသင်တို့အား ဘုရင်များ(အဖြစ်)လည်း ‌မြှောက်စား‌တော်မူခဲ့သည်။ ထို့ပြင် အသင်တို့အား စကြဝဠာတွင် မည်သူ့ကိုမှ ‌ပေးထား‌တော်မမူခဲ့‌သော ‌ကျေးဇူးများကိုလည်း ‌ပေးသနား‌တော်မူခဲ့သည်။"
        },
        {
            "chapter": 5,
            "verse": 21,
            "text": "အို- ကျွန်ုပ်၏အမျိုးသားအ‌ပေါင်းတို့၊ အသင်တို့သည် အသင်တို့အတွက် အလ္လာဟ်အရှင်မြတ်က (အသင်တို့‌အောင်နိုင်ရာအဖြစ်)‌ရေးမှတ်ထား‌တော်မူပြီးဖြစ်‌သော ထွတ်မြတ်‌သောနယ်‌မြေ*ထဲသို့ ဝင်‌ရောက်ကြပါ။ ၎င်းပြင် အသင်တို့သည် အသင်တို့‌နောက်သို့ ပြန်လှည့်မသွားကြနှင့်။ ထိုကဲ့သို့ ပြန်လှည့်သွားလျှင် အသင်တို့သည် ဆုံးရှုံးသူများအဖြစ် ‌ပြောင်းလဲသွားလိမ့်မည်။"
        },
        {
            "chapter": 5,
            "verse": 22,
            "text": "သူတို့က (ဤသို့)‌ပြောဆို‌ဖြေကြားကြသည်- “အို- (တမန်‌တော်)မူစာ၊ အမှန်စင်စစ် ထိုနယ်‌မြေ၌ (ကျွန်ုပ်တို့ ပြိုင်ဆိုင်နိုင်စွမ်းမရှိ‌သော)ကြီးမားထွားကြိုင်းသည့် လူမျိုးတစ်မျိုးရှိ‌နေသည်။ ထိုလူမျိုးသည် ထိုနယ်‌မြေထဲမှ ထွက်ခွာသွားကြလျှင် ကျွန်ုပ်တို့သည် အမှန်ပင် ဝင်‌ရောက်ကြပါမည်။“"
        },
        {
            "chapter": 5,
            "verse": 23,
            "text": "အလ္လာဟ်အရှင်မြတ်အား ‌ကြောက်‌သောသူ(မုသ်သကီ)များထဲမှ အလ္လာဟ်အရှင်မြတ်က ‌ကျေးဇူးပြု‌တော်မူထားသည့် လူနှစ်ဦးသည် (ကြံ့ခိုင်စွဲမြဲစွာရပ်တည်လျက် သတ္တိနည်းသူများကို အား‌ပေးရန်အတွက် ဤသို့)‌ပြောဆိုကြသည်- “အသင်တို့သည် သူတို့အား တိုက်ခိုက်လျက် တံခါးဝသို့ ဝင်‌ရောက်ကြပါ။ အကယ်၍ အသင်တို့သည် ထိုတံခါးဝသို့ ဝင်‌ရောက်ခဲ့လျှင် အမှန်စင်စစ် အသင်တို့ပင် ‌အောင်မြင်သူများဖြစ်ကြလိမ့်မည်။ ထို့ပြင် အကယ်၍ အသင်တို့သည် အီမာန်ယုံကြည်သူများဖြစ်ကြလျှင် အလ္လာဟ်အရှင်မြတ်အ‌ပေါ်၌သာ ယုံပုံအားကိုးကြပါ။“"
        },
        {
            "chapter": 5,
            "verse": 24,
            "text": "အမျိုးသားများက ‌ပြောကြသည်- “အို- (တမန်‌တော်)မူစာ၊ သူတို့သည် ထိုနယ်‌မြေထဲ၌ရှိ‌နေသမျှ အမှန်ပင် ကျွန်ုပ်တို့သည် ထိုနယ်‌မြေထဲသို့ မည်သည့်အခါမှ လုံးဝ ဝင်‌ရောက်ကြမည်မဟုတ်‌ပေ။ ထို့‌ကြောင့် အသင်နှင့် အသင်၏အရှင်တို့နှစ်ပါးသာ သွား‌ရောက်တိုက်ခိုက်ကြပါ။ ကျွန်ုပ်တို့ကမူ ဤ‌နေရာ၌ပင် (မတိုက်ခိုက်ဘဲ)ထိုင်‌နေကြပါမည်။“"
        },
        {
            "chapter": 5,
            "verse": 25,
            "text": "၎င်း(တမန်‌တော်မူစာ)က-“အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အမှန်စင်စစ် ကျွန်ုပ်သည် ကျွန်ုပ်နှင့် ကျွန်ုပ်၏အစ်ကို(ဟာရူန်)မှလွဲ၍ အခြားမည်သူ၏အ‌ပေါ်မှလုပ်ပိုင်ခွင့်(အခွင့်အာဏာပိုင်ဆိုင်မှု)မရှိပါ။ သို့ဖြစ်ရာ အရှင်မြတ်သည် ကျွန်ုပ်တို့နှင့် စည်း‌ဖောက်သူများကြားတွင် အဆုံးအဖြတ်‌ပေး‌တော်မူပါ။“ဟု ‌ပြောဆို‌လျှောက်ထားခဲ့သည်။"
        },
        {
            "chapter": 5,
            "verse": 26,
            "text": "အရှင်မြတ်က မိန့်ကြား‌တော်မူသည်၊ “သို့ဖြစ်လျှင် အမှန်စင်စစ် ထိုနယ်‌မြေသည် သူတို့အတွက် နှစ်‌ပေါင်း‌လေးဆယ်တိုင် ပိတ်ဆို့တားမြစ်ခံလိုက်ရပြီဖြစ်သည်။ သူတို့သည် ဤ(သဲကနာ္တရကွင်းပြင်)ထဲ၌ပင် တဝဲလည်လည်ဖြစ်‌နေကြလိမ့်မည်။ သို့ဖြစ်ရာ အသင်(တမန်‌တော်မူစာ)သည် စည်း‌ဖောက် အမိန့်ဖီဆန်‌သောလူမျိုးနှင့်ပတ်သက်၍ မပူ‌ဆွေးပါနှင့်။“"
        },
        {
            "chapter": 5,
            "verse": 27,
            "text": "သို့ဖြစ်ရာ အသင်(တမန်‌တော်)သည် သူတို့အား (တမန်‌တော်)အာဒမ်၏ သား‌တော်နှစ်ဦး၏အ‌ကြောင်းကို မှန်ကန်စွာ ‌ပြောပြလိုက်ပါ။* တစ်ခါက ထိုသား‌တော်နှစ်ဦးသည် (အရှင်မြတ်အတွက်) အလှူပစ္စည်းတစ်ခု(စီ)ကို လှူဒါန်းမှုပြု‌သောအခါ သူတို့ထဲမှ တစ်ဦး(ဖြစ်သူ ညီ‌တော်)၏အလှူပစ္စည်းသည် (အရှင်မြတ်၏) လက်ခံသ‌ဘောတူ‌တော်မူခြင်းခံရသည်။ အခြားတစ်ဦး(ဖြစ်‌သော ‌နောင်‌တော်)၏အလှူပစ္စည်းမှာမူ (အရှင်မြတ်၏) လက်ခံသ‌ဘောတူ‌တော်မူခြင်းကို မခံခဲ့ရ‌ပေ။ (သို့ဖြစ်ရာ ‌နောင်‌တော်က ညီ‌တော်ကို) “ငါသည် အသင့်အား အမှန်ပင်သတ်မည်“ဟု ‌ပြောဆိုခဲ့သည်။ သူ(ညီ‌တော်က)‌ပြောသည်- “အလ္လာဟ်အရှင်မြတ်သည် မုသ်သကီ ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူများ၏ထံမှသာ (အလှူပစ္စည်းကို) သ‌ဘောတူလက်ခံ‌တော်မူသည်။“"
        },
        {
            "chapter": 5,
            "verse": 28,
            "text": "အသင်သည် အကယ်၍ ကျွန်ုပ်အားသတ်ဖြတ်ရန် အသင်၏လက်ကို ကျွန်ုပ်ဘက်သို့လှမ်းခဲ့လျှင်လည်း ကျွန်ုပ်သည် အသင့်ကိုသတ်ဖြတ်ရန် အသင်၏ဘက်သို့ ကျွန်ုပ်၏လက်ကိုလှမ်းမည်မဟုတ်‌ပေ။ (မ‌ကောင်းကို မ‌ကောင်းဖြင့် တုံ့ပြန်မည်မဟုတ်‌ပေ။) အမှန်စင်စစ် ကျွန်ုပ်သည် စကြဝဠာအားလုံးကို ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်အား ‌ကြောက်ရွံ့သည်။"
        },
        {
            "chapter": 5,
            "verse": 29,
            "text": "အမှန်စင်စစ် ကျွန်ုပ်(အား သတ်‌သော)အပြစ်နှင့် အသင်၏(ယခင်)အပြစ်ကို အသင်သည်သာ ထမ်းရွက်ရန် ကျွန်ုပ်ရည်ရွယ်သည်။ ထို့‌နောက် အသင်သည် ငရဲသားများထဲတွင် ဖြစ်သွားလိမ့်မည်။ ထို့ပြင် ၎င်းသည် မတရားပြုလုပ်သူများ၏ အကျိုးရလာဒ်ဖြစ်သည်။"
        },
        {
            "chapter": 5,
            "verse": 30,
            "text": "ထို့‌နောက် သူ(‌နောင်‌တော်)၏စိတ်သည် သူ့ကို သူ၏ညီ‌တော်အား သတ်ဖြတ်ရန် တိုက်တွန်းခဲ့သည့်အတွက် သူသည် သူ၏ညီ‌တော်ကို သတ်ဖြတ်ခဲ့သည်။ သို့ဖြစ်ရာ သူသည် ပျက်စီးဆုံးရှုံးသူများထဲတွင် ဖြစ်သွား‌တော့သည်။"
        },
        {
            "chapter": 5,
            "verse": 31,
            "text": "ထို့‌နောက် အလ္လာဟ်အရှင်မြတ်သည် ကျီးကန်းတစ်‌ကောင်ကို ‌စေလွှတ်‌တော်မူခဲ့သည်။ ထိုကျီးကန်းသည် သူ့အား သူ၏ညီ‌တော်၏ရုပ်အ‌လောင်းကို မည်သို့(မြှုပ်နှံ) ဖုံးအုပ်ရမည်နည်းဆိုသည်ကိုပြသရန် ‌မြေကြီးကို ကုတ်ခြစ်တူးဆွသည်။ (ထိုအခါ)သူက ‌ပြောဆိုခဲ့သည်- ‌ဪ- ငါသည် ဤကျီးကန်းကဲ့သို့ မဖြစ်နိုင်သည်မှာ ဝမ်းနည်းစရာ‌ကောင်း‌လေစွ။ အကယ်၍သာ ထိုကဲ့သို့ဖြစ်နိုင်ခဲ့လျှင် ငါသည် ငါ၏ညီ‌တော်၏ရုပ်အ‌လောင်းကို မည်သို့(မြှုပ်နှံ) ဖုံးအုပ်လျှို့ဝှက်နိုင်မည်ဖြစ်သည်။“ ထို့‌နောက် သူသည် ‌နောင်တရသူများထဲတွင် ဖြစ်သွားခဲ့သည်။"
        },
        {
            "chapter": 5,
            "verse": 32,
            "text": "ထို့အတွက်‌ကြောင့်ပင် ငါအရှင်မြတ်သည် အစ္စရာအီလ်မျိုးနွယ်များအ‌ပေါ်တွင် (ဤသို့) အမိန့်ပြဋ္ဌာန်း‌တော်မူခဲ့သည်။ အမှန်စင်စစ် မည်သူမဆို တစ်ဦးတစ်‌ယောက်အား အသက်တစ်‌ချောင်း၏အစားလည်းမဟုတ်ဘဲ၊ တိုင်းပြည်တွင် ဆူပူ‌သောင်းကျန်းခြင်း‌ကြောင့်လည်းမဟုတ်ဘဲ (မတရား)သတ်ခဲ့လျှင် ထိုသူသည် လူများအားလုံးအား သတ်သကဲ့သို့ဖြစ်သည်။ ထို့ပြင် မည်သူမဆို တစ်ဦးတစ်‌ယောက်အား (ကယ်တင်)အသက်ရှင်‌စေခဲ့လျှင် ထိုသူသည် လူများအားလုံးအား အသက်ရှင်‌စေသကဲ့သို့ဖြစ်သည်။ ထို့ပြင် ငါအရှင်မြတ်၏တမန်‌တော်များသည် ထို(အစ္စရာအီလ်လူမျိုး)များထံသို့ ထင်ရှား‌သောအမိန့်ပညတ်များ၊ သက်‌သေလက္ခဏာများနှင့်အတူ အမှန်ပင် ‌ရောက်ရှိလာခဲ့ကြသည်။ ထို့‌နောက် ထိုသူများထဲမှ ‌မြောက်မြားစွာ‌သောသူတို့သည် တမန်‌တော်များ‌ရောက်လာပြီး‌နောက် တိုင်းပြည်၌ အမှန်ပင် စည်း‌ဖောက်ကျူးလွန်သူများအဖြစ် ရှိကြ‌သေးသည်။"
        },
        {
            "chapter": 5,
            "verse": 33,
            "text": "အကြင်သူများသည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို တိုက်ခိုက်ကြသည်။ ၎င်းပြင် ကမာ္ဘ‌မြေတွင် ဖျက်ဆီးမှုကို ပြုလုပ်ကြသည်။* ထိုသူများ၏အပြစ်ဒဏ်မှာမူ သူတို့သည် သတ်ဖြတ်ခြင်းခံကြရမည်၊ သို့မဟုတ် လက်ဝါးကပ်တိုင်တင်ခြင်းခံကြရမည်၊ သို့မဟုတ် သူတို့၏‌ခြေလက်များကို ဝဲ ယာ ဘက်လွှဲပြီး ဖြတ်‌တောက်ခြင်းကို ခံကြရမည်၊ သို့မဟုတ် ပြည်နှင်ဒဏ်‌ပေးခြင်းခံကြရမည်။* ၎င်း(ပြစ်ဒဏ်)သည် သူတို့အား ဤဘဝ၌ ‌သေးသိမ်မှုရ‌စေခြင်းဖြစ်သည်။ ၎င်းပြင် သူတို့အတွက် တမလွန်ဘဝ၌ အလွန်ကြီး‌လေး‌သော အပြစ်ဒဏ်လည်းရှိမည်။"
        },
        {
            "chapter": 5,
            "verse": 34,
            "text": "သို့ရာတွင် အကြင်သူများသည် အသင်တို့ ဖမ်းဆီး၍ မမိမီတွင် (သတိတရားရပြီး)ဝန်ချ‌တောင်းပန်ခဲ့လျှင် အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌ကြောင်း အသင်တို့ သိထားလိုက်ကြပါ။"
        },
        {
            "chapter": 5,
            "verse": 35,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်အား ‌ကြောက်ကြပါ။ ထို့ပြင် အသင်တို့သည် အရှင်မြတ်၏အနီးချဉ်းကပ်မှုကို* ရှာ‌ဖွေကြပါ။ ထို့ပြင် အသင်တို့သည် ‌အောင်မြင်ကြရန်အတွက် အရှင်မြတ်၏လမ်း၌ ကြိုးပမ်းအားထုတ်(တိုက်ခိုက်)ကြပါ။"
        },
        {
            "chapter": 5,
            "verse": 36,
            "text": "အမှန်စင်စစ် ငြင်းပယ်‌သောသူများသည် အကယ်၍ ကိယာမသ်ရှင်ပြန်ထမည့်‌နေ့၏ အပြစ်ဒဏ်များမှ ‌လျော်‌ကြေး‌ပေးပြီး (လွတ်‌မြောက်ရန်အတွက်) သူတို့သည် ကမာ္ဘ‌လောကထဲ၌ရှိသမျှအရာအားလုံးသာမက ထိုအရာနှင့်အတူ ‌နောက်ထပ် ထိုမျှပိုင်ဆိုင်ထားလျှင်လည်း (ထိုပစ္စည်းများကို ‌လျော်‌ကြေး‌ပေးသည့်တိုင်) ထိုသူတို့ထံမှ လက်ခံ‌တော်မူခြင်း ခံရမည်မဟုတ်‌ပေ။* ထို့ပြင် သူတို့အတွက် အလွန်နာကျင်‌စေ‌သော အပြစ်ဒဏ်ရှိဦးမည်။"
        },
        {
            "chapter": 5,
            "verse": 37,
            "text": "သူတို့သည် မည်သည့်အခါမှ ငရဲမီးမှ ထွက်ကြရမည့်သူများ မဟုတ်ပါဘဲလျက် သူတို့သည် ဂျဟန္နမ်ငရဲမီးမှ ထွက်လိုကြသည်။ ထို့ပြင် သူတို့အတွက် တည်မြဲ‌သော အပြစ်ဒဏ်ရှိ‌နေသည်။"
        },
        {
            "chapter": 5,
            "verse": 38,
            "text": "ထို့ပြင် သူခိုးဖြစ်‌စေ၊ သူခိုးမဖြစ်‌စေ အသင်တို့သည် သူတို့နှစ်ဦးလုံး၏လက်များကို (လက်‌ကောက်ဝတ်မှ)ဖြတ်ကြပါ။* (ဤသည်) သူတို့နှစ်ဦးပြုလုပ်ခဲ့‌သော လုပ်ရပ်၏အပြစ်ဒဏ်လည်းဖြစ်သည်။ အလ္လာဟ်အရှင်မြတ်ထံ‌တော်မှ သတိရ‌စေရန် ဆုံးမမှုတစ်ခုလည်းဖြစ်သည်။ ထို့ပြင် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 39,
            "text": "၎င်းပြင် မည်သူမဆို ပြစ်မှုကျူးလွန်ပြီး‌နောက် ဝန်ချ‌တောင်းပန်ပြီး ပြုပြင်‌နေခဲ့လျှင် အမှန်စင်စစ် အလ္လာဟ်အရှင်မြတ်သည် ထိုသူ့ဘက်ပြန်လှည့်ပြီး သူ၏ဝန်ချ‌တောင်းပန်မှုကို လက်ခံ‌တော်မူသည်။ အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 40,
            "text": "အမှန်စင်စစ် ‌ကောင်းကင်များနှင့် ပထဝီ‌မြေကို စိုးမိုးအုပ်ချုပ်မှုအာဏာသည် အလ္လာဟ်အရှင်မြတ်၌သာရှိ‌ကြောင်း အသင် မသိခဲ့‌လေသ‌လော။ အရှင်မြတ်သည် အရှင်မြတ်အလိုရှိ‌တော်မူ‌သောသူကို ပြစ်ဒဏ်‌ပေး‌တော်မူပြီး အရှင်မြတ်အလိုရှိ‌တော်မူ‌သောသူကို ခွင့်လွှတ်ချမ်းသာ ‌ပေးသနား‌တော်မူသည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ် စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 41,
            "text": "အို- တမန်‌တော် အကြင်သူများသည် အသင့်အား စိတ်‌သောကထဲ နစ်မွန်း‌အောင် မလုပ်ကြ‌စေနှင့်။* (ဆိုလိုသည်မှာ အကြင်သူများ၏ လုပ်ရပ်များ‌ကြောင့် အသင်သည် ပူပင်‌သောက မဖြစ်ပါနှင့်)ထိုသူများသည် ကုဖ်ရ်ငြင်းပယ်မှုထဲသို့ အ‌ပြေးအလွှားသွား‌နေကြသည်၊ သူတို့သည် သူတို့၏စိတ်နှလုံးများက အီမာန်ယုံကြည်ခြင်းမရှိဘဲ သူတို့၏နှုတ်များဖြင့်သာ ကျွန်ုပ်တို့ အီမာန်ယုံကြည်ကြပါသည်ဟု ‌ပြောဆို‌သောသူများထဲမှဖြစ်သည်။ ထို့ပြင် ယဟူဒီများထဲမှလည်း(အသင့်အား ပူပင်‌သောက မဖြစ်ပါ‌စေနှင့်)။ ထိုသူများသည် မုသားကို အလွန်နား‌ထောင်‌သောသူများဖြစ်ကြသည်သာမက အသင့်ထံသို့ မလာကြ(ဘဲ အ‌ဝေးမှ သတင်းကြားလို)‌သောသူများအတွက်လည်း အလွန်နားစွင့်(ကာ သတင်းယူ)‌ပေး‌သောသူများ ဖြစ်ကြသည်။ သူတို့သည် အာယသ်‌တော်များအား သူတို့၏မူရင်း‌နေရာမှ ‌ရွှေ့‌ပြောင်း‌လေ့ရှိကြသည့်အပြင် (သူတို့၏အုပ်စုများအား) “အသင်တို့သည် ဤ(ကဲ့သို့ ‌ရွှေ့‌ပြောင်းထားသည့်)အတိုင်း (ဆုံးဖြတ်ချက်)ရရှိကြလျှင် လက်ခံရယူလိုက်ကြပါ။ ၎င်းပြင် အကယ်၍ ထို(ကဲ့သို့ ‌ရွှေ့‌ပြောင်းထားသည့်)အတိုင်း (ဆုံးဖြတ်ချက်)မရရှိကြလျှင် ‌ရှောင်ရှားပြီး‌နေလိုက်ကြပါ“ဟု ‌ပြောဆို‌လေ့ရှိကြသည်။ ထို့ပြင် အလ္လာဟ်အရှင်မြတ်သည် မည်သူ့ကိုမဆို လမ်းလွဲ‌စေ‌တော်မူလျှင် အသင်(တမန်‌တော်)သည် အလ္လာဟ်အရှင်မြတ်နှင့် ဆန့်ကျင်၍ ထိုသူ့အတွက် မည်သည့်အရာမျှ လုံးဝ လုပ်‌ဆောင်‌ပေးနိုင်မည် မဟုတ်‌ပေ။ ထိုသူများသည် အလ္လာဟ်အရှင်မြတ်က သူတို့၏စိတ်နှလုံးများအား သန့်ရှင်းစင်ကြယ်‌စေရန် ရည်ရွယ်‌တော်မမူခဲ့‌သောသူများပင်ဖြစ်သည်။ သူတို့အတွက် ဤဘဝ၌လည်း ‌သေးသိမ်မှုရရှိပြီး တမလွန်ဘဝ၌လည်း ကြီး‌လေး‌သောအပြစ်ဒဏ်ရှိသည်။"
        },
        {
            "chapter": 5,
            "verse": 42,
            "text": "ထို(ယဟူဒီ)များသည် မုသားကို အလွန်နား‌ထောင်သူများ၊ ဟရာမ်တားမြစ်ထား‌သော(တံစိုးလက်‌ဆောင်စသည့်)အရာများကို အလွန်စားသုံး‌သောသူများဖြစ်သည်။ သို့ဖြစ်ရာ အကယ်၍ သူတို့သည် အသင်(တမန်‌တော့်)ထံသို့ (အဆုံးမဖြတ်ခံယူရန်) လာ‌ရောက်ကြလျှင် အသင်သည် သူတို့၏ကြား၌ (စီရင်စစ်‌ဆေးလိုလျှင်)စစ်‌ဆေးစီရင်ပါ၊ သို့မဟုတ် (မစစ်‌ဆေးမစီရင်လိုလျှင်)သူတို့ဘက်မှ မျက်နှာလွှဲပြီး‌နေလိုက်ပါ။ အကယ်၍ အသင်သည် သူတို့ဘက်မှ မျက်နှာလွှဲ‌နေလျှင်လည်း သူတို့သည် အသင့်အား မည်သည့်အရာမှ နစ်နာ‌အောင် လုံးဝလုပ်နိုင်ကြမည် မဟုတ်‌ပေ။ အကယ်၍ အသင်သည် စစ်‌ဆေးစီရင်မည်ဆိုလျှင် သူတို့၏စပ်ကြားတွင် မျှတစွာ စီရင်ဆုံးဖြတ်ပါ။ အမှန်မုချ အလ္လာဟ်အရှင်မြတ်သည် တရားမျှတ‌သောသူများအား ချစ်ခင်မြတ်နိုး‌တော်မူသည်။"
        },
        {
            "chapter": 5,
            "verse": 43,
            "text": "ထို့ပြင် သူတို့သည် မည်ကဲ့သို့ အသင်(တမန်‌တော်)အား ခုံသမာဓိ တင်‌မြှောက်ကြမည်နည်း။ ၎င်းပြင် သူတို့ထံတွင် ‌သောင်ရာသ်ကျမ်းလည်းရှိသည်။ ၎င်းထဲ၌ အလ္လာဟ်အရှင်မြတ်၏အမိန့်‌တော်လည်းပါရှိသည်။ ထို(ကဲ့သို့ ဆုံးဖြတ်မှုခံယူပြီး‌နောက် ထပ်မံ၍ သူတို့သည် အီမာန်ယုံကြည်သူများ မဖြစ်ကြဘဲလျက် (အသင်၏ဆုံးဖြတ်ချက်မှ) သူတို့သည် မျက်နှာလွှဲသွားကြပြန်သည်။"
        },
        {
            "chapter": 5,
            "verse": 44,
            "text": "စင်စစ် ငါအရှင်မြတ်သည် ‌သောင်ရာသ်ကျမ်းကို ချ‌ပေး‌တော်မူခဲ့သည်။ ထိုကျမ်းထဲတွင် လမ်းမှန်ညွှန်ကြားပြသချက်နှင့် ‌ရောင်ခြည်‌တော်ပါရှိသည်။ (အရှင်မြတ်၏)အမိန့်‌တော်များကို လိုက်နာကြ‌သော* ရစူလ်တမန်‌တော်များသည် ယဟူဒီများအ‌ပေါ်တွင် ထို‌သောင်ရာသ်ကျမ်း‌တော်နှင့်အညီ စီရင်ဆုံးဖြတ်‌လေ့ရှိခဲ့ကြသည်။ ၎င်းပြင် ယဟူဒီဘုန်း‌တော်ကြီးများနှင့် ပညာရှိသုခမိန်များသည်လည်း ထိုကျမ်း‌တော်နှင့်အညီ စီရင်ဆုံးဖြတ်‌လေ့ရှိခဲ့ကြသည်။ အဘယ့်‌ကြောင့်ဆို‌သော် ၎င်း(ဘုန်း‌တော်ကြီးများနှင့် ပညာရှင်များ)တို့သည် အလ္လာဟ်အရှင်မြတ်၏ကျမ်း‌တော်ကို ထိန်းသိမ်း‌စောင့်‌ရှောက်ရန် အမိန့်‌ပေး‌တော်မူခြင်းခံခဲ့ကြရသည့်အပြင် သူတို့သည် ထိုကျမ်းကို အရှင်မြတ်ချ‌ပေး‌ကြောင်း သက်‌သေခံသူများလည်း ဖြစ်ခဲ့သည့်အတွက်‌ကြောင့်ပင်။ သို့ဖြစ်ရာ အသင်တို့သည် လူများအား မ‌ကြောက်ကြနှင့်၊ ငါအရှင်မြတ်ကိုသာ ‌ကြောက်ကြပါ။ ထို့ပြင် အသင်တို့သည် ငါအရှင်မြတ်၏အာယသ်‌တော်များကို တန်ဖိုးအနည်းငယ်နှင့် ‌ရောင်းမစားကြနှင့်။ ထို့ပြင် မည်သူမဆို အလ္လာဟ်အရှင်မြတ်ချမှတ်‌တော်မူသည့်အတိုင်း စီရင်ဆုံးဖြတ်ခြင်းမပြုခဲ့လျှင် ထိုသူများပင် ကာဖိရ်ငြင်းပယ်သူများဖြစ်ကြသည်။"
        },
        {
            "chapter": 5,
            "verse": 45,
            "text": "ထို့ပြင် ငါအရှင်မြတ်သည် ထို(‌သောင်ရာသ်ကျမ်း)၌ ထိုသူ(ယဟူဒီ)များအ‌ပေါ် အသက်ဝိညာဉ်အစား အသက်ဝိညာဉ်၊ မျက်စိအစား မျက်စိ၊ နှာ‌ခေါင်းအစား နှာ‌ခေါင်း၊ နားရွက်အစား နားရွက်၊ သွားအစား သွားနှင့် ဒဏ်ရာဒဏ်ချက်ခံစားရသကဲ့သို့ ကိစွာစွ် လက်စား‌ချေခွင့်ရှိသည်ဟု အမိန့်ပြဋ္ဌာန်း‌တော်မူခဲ့သည်။ ထို့‌နောက် အကြင်သူသည် ထိုလက်စား‌ချေခြင်းကိုခွင့်လွှတ်ခဲ့လျှင် ထိုကဲ့သို့ ခွင့်လွှတ်ခြင်းသည် (ခွင့်လွှတ်‌သော)သူအတွက် အပြစ်များမှလွတ်ကင်းရန် အ‌ကြောင်းခံပင်ဖြစ်သည်။ ထို့ပြင် မည်သူမဆို အလ္လာဟ်အရှင်မြတ် ချမှတ်‌တော်မူသည့်အတိုင်း စီရင်ဆုံးဖြတ်ခြင်းမပြုခဲ့လျှင် ထိုသူများပင် ဇွာလင်မ် မတရားကျူးလွန်သူများဖြစ်ကြသည်။"
        },
        {
            "chapter": 5,
            "verse": 46,
            "text": "ထို့ပြင် ငါအရှင်မြတ်သည် ၎င်း(တမန်‌တော်များ)၏‌နောက်တွင် ထိုတမန်‌တော်များ၏လမ်းစဉ်ကို ဖဝါး‌ခြေထပ်လိုက်နာကျင့်သုံးရန်အတွက် မရ်ယမ်၏သား‌တော် (တမန်‌တော်)အီစာကို ၎င်း၏မတိုင်မီရှိခဲ့‌သော ‌သောင်ရာသ်ကျမ်းအား ‌ထောက်ခံသူအဖြစ် ‌စေလွှတ်‌တော်မူခဲ့သည်။ ထို့ပြင် ငါအရှင်မြတ်သည် ၎င်းကို အင်ဂျီလ်ကျမ်း‌တော် ချီးမြှင့်‌တော်မူခဲ့သည်။ ထိုအင်ဂျီလ်ကျမ်းထဲတွင် လမ်းမှန်ညွှန်ကြားပြသချက်အပြင် အလင်း‌ရောင်လည်းပါရှိသည်။ ထိုကျမ်းသည် ၎င်း၏မတိုင်မီရှိ‌သော ‌သောင်ရာသ်ကျမ်းကို ‌ထောက်ခံ‌နေသည့်အပြင် မုသ်သကီ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများအတွက် လမ်းမှန်ညွှန်ကြားပြသချက်နှင့် ဆုံးမဩဝါဒလည်းဖြစ်သည်။"
        },
        {
            "chapter": 5,
            "verse": 47,
            "text": "ထို့ပြင် အင်ဂျီလ်ကျမ်းကိုရရှိ‌သောသူများသည်လည်း ထိုကျမ်းထဲ၌ အလ္လာဟ်အရှင်မြတ်က ချမှတ်ထားသည့်အတိုင်း စီရင်ဆုံးဖြတ်ကြရမည်။ ထို့ပြင် မည်သူမဆို အလ္လာဟ်အရှင်မြတ် ချမှတ်‌တော်မူသည့်အတိုင်း စီရင်ဆုံးဖြတ်ခြင်းမပြုခဲ့လျှင် ထိုသူများသည် ဖာစိက် စည်းကမ်း‌ဖောက်ဖျက်သူများပင် ဖြစ်ကြသည်။"
        },
        {
            "chapter": 5,
            "verse": 48,
            "text": "ထို့ပြင် ငါအရှင်မြတ်သည် အသင်(တမန်‌တော့်)ထံသို့ မှန်ကန်‌သောကျမ်း‌တော်မြတ်(ကုရ်အာန်)ကို ချ‌ပေး‌တော်မူခဲ့သည်။ (ထိုကျမ်းသည်) ၎င်းမတိုင်မီရှိခဲ့‌သောကျမ်းများအား ‌ထောက်ခံလျက်ရှိသည့်*အပြင် ထိုကျမ်းများကိုလည်း ထိန်းသိမ်း‌စောင့်‌ရှောက်လျက်ရှိသည်။ ထို့‌ကြောင့် အသင်သည် သူတို့၏ကြားတွင် အလ္လာဟ်အရှင်မြတ် ချမှတ်ထားသည့်အတိုင်း စီရင်ဆုံးဖြတ်ပါ။ ထို့ပြင် အသင်သည် အသင်၏ထံသို့ ‌ရောက်ရှိလာ‌သော မှန်ကန်သည့်ကျမ်းကိုစွန့်ပြီး သူတို့၏အလိုဆန္ဒများကို မလိုက်ပါနှင့်။ ငါအရှင်မြတ်သည် အသင်တို့ထဲမှ ကိုယ်စီ ကိုယ်စီအတွက် ဥပ‌ဒေနှင့် လမ်းစဉ်တစ်မျိုးကို သတ်မှတ်ပြဋ္ဌာန်း‌တော်မူခဲ့သည်။ အကယ်၍ အလ္လာဟ်အရှင်မြတ်သည် အလိုရှိ‌တော်မူခဲ့လျှင် အသင်တို့ကို သာသနာဝင်အုပ်စုတစ်ခုတည်း ဖြစ်‌စေ‌တော်မူခဲ့မည် အမှန်ပင်။ သို့ရာတွင် အရှင်မြတ်သည် အရှင်မြတ်ပြဋ္ဌာန်း‌တော်မူသည်နှင့်ပတ်သက်၍ အသင်တို့အား စမ်းသပ်‌တော်မူရန်အတွက် (ထိုကဲ့သို့ အုပ်စုတစ်ခုတည်း မပြုလုပ်ခဲ့ခြင်းဖြစ်သည်)။ ထို့‌ကြောင့် အသင်တို့သည် ‌ကောင်းမှုများကို သူ့ထက်ငါသာ‌အောင် အလျင်အမြန် ပြုလုပ်ကြပါ။ အသင်တို့အားလုံး၏ ပြန်လည်‌ရောက်ရှိရာ‌နေရာသည် အလ္လာဟ်အရှင်မြတ်ထံ‌တော်သို့ပင်ဖြစ်သည်။ ထိုအခါ အရှင်မြတ်သည် အသင်တို့ ကွဲလွဲခဲ့ကြသည့် (အဓိကယုံကြည်ရမည့်) အ‌ကြောင်းအရာများနှင့်ပတ်သက်၍ အသင်တို့အား အသိ‌ပေး‌တော်မူမည်။"
        },
        {
            "chapter": 5,
            "verse": 49,
            "text": "ထို့ပြင် အသင်သည် သူတို့၏ကြားတွင် အလ္လာဟ်အရှင်မြတ် ချမှတ်‌တော်မူသည့်အတိုင်း စီရင်ဆုံးဖြတ်ပါ။ ထို့ပြင် အသင်သည် သူတို့၏အလိုဆန္ဒများကို မလိုက်ပါနှင့်။ ၎င်းပြင် အလ္လာဟ်အရှင်မြတ်က အသင့်ထံသို့ချ‌ပေးသနား‌တော်မူ‌သော အချို့အမိန့်‌တော်များနှင့်ပတ်သက်၍ သူတို့သည် အသင့်အား ချွတ်‌ချော်သွား‌အောင်လုပ်မည်ကို အသင် သတိထားပါ။ ထို့‌နောက် အကယ်၍ သူတို့သည် (မလိုက်နာဘဲ) မျက်နှာလွှဲသွားကြလျှင်၊ အလ္လာဟ်အရှင်မြတ်သည် သူတို့၏ အချို့ပြစ်မှုများ‌ကြောင့် သူတို့အား ပြစ်ဒဏ်‌ပေးလို‌တော်မူခြင်းဖြစ်သည်ဟု အသင် မှတ်ယူလိုက်ပါ။ ထို့ပြင် အမှန်စင်စစ် လူများထဲမှ အ‌မြောက်အမြားသည် (အရှင်မြတ်၏)စည်းကမ်းကို အမှန်ပင် ‌ဖောက်ဖျက်ကြ‌သောသူများ ဖြစ်ကြသည်။"
        },
        {
            "chapter": 5,
            "verse": 50,
            "text": "၎င်းပြင် သူတို့သည် အမိုက်‌ခေတ်*၏စီရင်ဆုံးဖြတ်မှုကို လိုလားကြသ‌လော။ ထို့ပြင် အီမာန်ယုံကြည်‌သောသူများအတွက် အလ္လာဟ်အရှင်မြတ်ထက် ပို‌ကောင်း‌သော စီရင်ဆုံးဖြတ်မည့်သူ မည်သူရှိသနည်း။"
        },
        {
            "chapter": 5,
            "verse": 51,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် ယဟူဒီများနှင့် နတ်စွ်ရာနီများကို မိတ်‌ဆွေအ‌ပေါင်းအသင်းများအဖြစ် မပြုလုပ်ကြနှင့်။* သူတို့သည် (အသင်တို့ကို ဆန့်ကျင်ရာတွင်) အချင်းချင်းကူညီရိုင်းပင်းကြ‌သော အ‌ဆွေခင်ပွန်းများပင်ဖြစ်ကြသည်။* ၎င်းပြင် အသင်တို့ထဲမှ မည်သူမဆို သူတို့အား မိတ်‌ဆွေအ‌ပေါင်းအသင်းပြုလုပ်လျှင် ထိုသူသည် အမှန်ပင် သူတို့ထဲမှဖြစ်သည်။* အမှန်စင်စစ် အလ္လာဟ်အရှင်မြတ်သည် မတရားကျူးလွန်သူများကို လမ်းမှန် ညွှန်ကြားပြသ‌တော်မူမည် မဟုတ်‌ပေ။"
        },
        {
            "chapter": 5,
            "verse": 52,
            "text": "ထို့‌ကြောင့် အသင်သည် စိတ်နှလုံးများ၌‌ရောဂါရှိ‌သောသူများ ထိုသူ(ယဟူဒီနှင့် နတ်စွ်ရာနီ)များထံ အ‌ပြေးအလွှားသွား‌နေကြသည်ကို ‌တွေ့မြင်ရခြင်းဖြစ်သည်။ သူတို့က ကျွန်ုပ်တို့သည် ကျွန်ုပ်တို့အ‌ပေါ် ‌ဘေးဒုက္ခတစ်ခုခုကျ‌ရောက်လာမည်ကို စိုးရိမ်ကြသည်ဟု ‌ပြောဆိုကြသည်။* ထို့‌နောက် အလ္လာဟ်အရှင်မြတ်သည် မကြာမီ (မွတ်စ်လင်မ်များကို) ‌အောင်မြင်မှု‌ပေးသနား‌တော်မူမည်။ သို့မဟုတ် အရှင်မြတ်ထံ‌တော်မှ အမိန့်တစ်စုံတစ်ခု(ချ‌ပေး‌တော်မူမည်)၊ ထိုအခါ သူတို့သည် သူတို့စိတ်များထဲ၌ လျှို့ဝှက်ထားခဲ့ကြ‌သော အ‌ကြောင်းများနှင့်ပတ်သက်၍ ဝမ်းနည်းပူ‌ဆွေးသူများ ဖြစ်သွားကြလိမ့်မည်။"
        },
        {
            "chapter": 5,
            "verse": 53,
            "text": "ထို့ပြင် အီမာန်ယုံကြည်‌သောသူများက (မုနာဖိက်များနှင့်ပတ်သက်၍ ‌ပြောဆိုကြမည်) “အမှန်ပင် သူတို့သည် အသင်တို့(မွတ်စ်လင်မ်များ)နှင့်အတူ ရှိကြပါသည်ဟု အလ္လာဟ်အရှင်မြတ်အား အစွမ်းကုန်တိုင်တည်ပြီး ‌ပြောဆိုကြသူများသည် ဤသူများပင်‌လော“ဟု ‌ပြောဆိုကြမည်။ သူတို့၏အပြုအမူများသည် အချည်းနှီးဖြစ်ခဲ့ပြီဖြစ်သည်၊ သို့ဖြစ်ရာ သူတို့သည် ပျက်စီးဆုံးရှုံး‌သောသူများဖြစ်သွားပြီးဖြစ်သည်။"
        },
        {
            "chapter": 5,
            "verse": 54,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့ထဲမှ မည်သူမဆို သူ၏သာသနာမှ ပြန်လှည့်ထွက်သွားလျှင် အလ္လာဟ်အရှင်မြတ်သည် မကြာမီ အကြင်လူမျိုးတစ်မျိုးကို ဖန်ဆင်းယူလာ‌တော်မူမည်၊ ထိုလူမျိုးကို အရှင်မြတ်သည် ချစ်ခင်‌တော်မူမည်။ ၎င်းပြင် သူတို့ကလည်း အရှင်မြတ်ကို ချစ်ခင်‌တော်မူမည်။ (သူတို့သည်) အီမာန်ယုံကြည်သူများအ‌ပေါ်တွင် နူးညံ့သိမ်‌မွေ့‌သောစိတ်ထားရှိသူများဖြစ်ကြမည်။ ကာဖိရ်ငြင်းပယ်သူများအ‌ပေါ်၌မူ ပြင်းထန်တင်းမာ‌သောသူများ ဖြစ်ကြလိမ့်မည်။ ထိုသူများသည် အလ္လာဟ်အရှင်မြတ်၏လမ်း၌ သက်စွန့်ကြိုးပမ်း(တိုက်ခိုက်)‌ဆောင်ရွက်ကြလိမ့်မည်။ ထို့ပြင် သူတို့သည် မည်သည်ပြစ်တင်ကဲ့ရဲ့သူတစ်ဦးတစ်‌ယောက်၏ ပြစ်တင်ကဲ့ရဲ့ခြင်းကိုမှ စိုးရိမ်ကြမည်မဟုတ်‌ပေ။ ၎င်းသည် အလ္လာဟ်အရှင်မြတ်၏‌ကျေးဇူး‌တော်ပင်ဖြစ်သည်။ အရှင်မြတ်သည် ထို‌ကျေးဇူး‌တော်ကို အရှင်မြတ်အလိုရှိ‌တော်မူ‌သောသူအား ‌ပေးသနား‌တော်မူသည်။ ထို့ပြင် အလ္လာဟ်အရှင်မြတ်သည် အလွန်ကျယ်ဝန်းစွာ ‌ပေးသနား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 55,
            "text": "အသင်တို့၏မိတ်‌ဆွေသည် အလ္လာဟ်အရှင်မြတ်၊ အရှင်မြတ်၏တမန်‌တော်နှင့် အကြင်အီမာန်ယုံကြည်သူများ ဖြစ်ကြသည်။ ထိုယုံကြည်သူများသည် ကျိုးနွံသူများဖြစ်လျက် စွလာသ်ဝတ်ပြုကြသည်။ ဇကာသ်(ဆင်းရဲသားနှင့် လိုအပ်သူများ၏‌ဝေစု)ကိုလည်း ‌ပေး‌ဆောင်ကြသည်။"
        },
        {
            "chapter": 5,
            "verse": 56,
            "text": "ထို့ပြင် မည်သူမဆို အလ္လာဟ်အရှင်မြတ်၊ အရှင်မြတ်၏တမန်‌တော်နှင့် အကြင်အီမာန်ယုံကြည်သူများအား မိတ်‌ဆွေပြုလုပ်ကြလျှင် (ထိုသူများသည် အရှင်မြတ်၏ ဘက်‌တော်သားများဖြစ်ကြသည်)၊ အမှန်စင်စစ် အလ္လာဟ်အရှင်မြတ်၏ ဘက်‌တော်သားများသာ ‌အောင်မြင်သူများဖြစ်ကြသည်။"
        },
        {
            "chapter": 5,
            "verse": 57,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့မတိုင်မီ ကျမ်းဂန်ရရှိ‌သောသူများထဲမှ အသင်တို့၏သာသနာကို ‌ပြောင်‌လှောင်စရာနှင့် ကစားစရာအဖြစ် ပြုလုပ်ကြ‌သောသူများနှင့် ကာဖိရ်ငြင်းပယ်သူများအား မိတ်‌ဆွေများ မပြုလုပ်ကြနှင့်။ (မိတ်‌ဆွေပြုလုပ်ခြင်းနှင့်စပ်လျဉ်း၍ စာ-၅၄၊‌ခြေ-၄ တွင်ရှင်းပြီးဖြစ်၏။) ထို့ပြင် အသင်တို့သည် အီမာန်ယုံကြည်သူများဖြစ်ကြလျှင် အလ္လာဟ်အရှင်မြတ်အား ‌ကြောက်ရွံ့ကြပါ။"
        },
        {
            "chapter": 5,
            "verse": 58,
            "text": "ထို့ပြင် အသင်တို့သည် စွလာသ်ဝတ်ပြုရန် အာဇန်ဟစ်‌ခေါ်ကြ‌သောအခါ* သူတို့သည် ထိုဟစ်‌ခေါ်ခြင်းကိုု ပြက်ရယ်‌ပြောင်‌လှောင်စရာနှင့် ‌ဆော့ကစားစရာအဖြစ် ပြုလုပ်ကြသည်။ ထိုကဲ့သို့ ပြုလုပ်သည့်အ‌ကြောင်းမှာ အမှန်စင်စစ် သူတို့သည် အသိဉာဏ်ကင်းမဲ့‌သောလူမျိုးဖြစ်ခြင်း‌ကြောင့်ပင် ဖြစ်သည်။"
        },
        {
            "chapter": 5,
            "verse": 59,
            "text": "(အို- တမန်‌တော်)အသင်‌ပြောလိုက်ပါ၊ အို- ကျမ်းရသူအ‌ပေါင်းတို့၊ ကျွန်ုပ်တို့သည် အလ္လာဟ်အရှင်မြတ်နှင့်တကွ ကျွန်ုပ်တို့ထံသို့ ကျ‌ရောက်လာ‌သောတရား‌တော်များနှင့် ယခင်က ကျ‌ရောက်လာ‌သောတရား‌တော်များကို ယုံကြည်ခြင်းကိုပင် အသင်တို့သည် ကျွန်ုပ်တို့အား အပြစ်‌ပြော‌နေကြသည် မဟုတ်‌လော။ ထို့ပြင် အမှန်မှာ အသင်တို့ထဲမှာ အ‌မြောက်အမြားသည် စည်းကမ်း‌ဖောက်ဖျက်သူများပင် ဖြစ်ကြသည်။"
        },
        {
            "chapter": 5,
            "verse": 60,
            "text": "(အို- တမန်‌တော်)အသင်‌ပြောလိုက်ပါ၊ ငါသည် အလ္လာဟ်အရှင်မြတ်ထံ‌တော်တွင် နိဂုံးချုပ်ရလာဒ်အ‌နေနှင့် ထိုထက်ဆိုးသည့်အ‌ကြောင်းကို အသင်တို့အား ‌ပြောရမည်‌လော။ (ထိုအ‌ကြောင်းမှာ) အကြင်သူများ၏(အ‌ကြောင်း)ပင်ဖြစ်သည်။ အလ္လာဟ်အရှင်မြတ်သည် သူတို့အား သနားကရုဏာ‌တော်မှ ကင်း‌ဝေး‌စေ‌တော်မူခဲ့သည်။ ထို့ပြင် သူတို့အ‌ပေါ်၌ ‌ဒေါသလည်း ဖြစ်‌တော်မူခဲ့သည်။ ထို့ပြင် သူတို့ထဲမှ အချို့ကို ‌မျောက်များနှင့်ဝက်တိရစာ္ဆန်များလည်း ဖြစ်‌စေ‌တော်မူခဲ့သည်။ ထို့ပြင် သူတို့သည် ရှိုင်သွာန်ကိုလည်း ကိုးကွယ်ခဲ့ကြသည်။* သူတို့သည် ‌နေရာအားဖြင့်လည်း အဆိုးရွားဆုံး‌သောသူများဖြစ်ကြသည်။ ထို့ပြင် လမ်းမှန်မှလည်း အလွဲမှားဆုံးသူများပင်ဖြစ်ကြသည်။"
        },
        {
            "chapter": 5,
            "verse": 61,
            "text": "ထို့ပြင် သူတို့သည် အသင်တို့ထံသို့ လာကြ‌သောအခါ “ကျွန်ုပ်တို့သည် အီမာန်ယုံကြည်ကြပါပြီ“ဟု ‌ပြောဆိုကြသည်။ အမှန်မှာ သူတို့သည် ကုဖ်ရ်ငြင်းပယ်မှုကို ယူပြီးဝင်လာခဲ့ကြသည်။ ၎င်းပြင် အမှန်ပင် သူတို့သည် ကုဖ်ရ်ငြင်းပယ်မှုကိုသာယူပြီး ပြန်ထွက်သွားကြသည်။* ထို့ပြင် အလ္လာဟ်အရှင်မြတ်သည် သူတို့ လျှို့ဝှက်ထားသည်များကို အသိဆုံးပင်ဖြစ်‌တော်မူသည်။"
        },
        {
            "chapter": 5,
            "verse": 62,
            "text": "ထို့ပြင် အသင်သည် ထို(ယဟူဒီ)များထဲမှ အ‌မြောက်အမြားကို ပြစ်မှုကျူးလွန်မှု၊ ကျူး‌ကျော်‌စော်ကားမှုနှင့် မတရားရ‌သောပစ္စည်းကို စားသုံးမှုတို့တွင် ‌ပြေးလွှားပြုလုပ်‌နေကြသည်ကို ‌တွေ့ရလိမ့်မည်။ သူတို့ပြုလုပ်‌နေသည့်အရာများသည် အမှန်ပင် အဘယ်မျှဆိုးဝါးလိုက်သနည်း။"
        },
        {
            "chapter": 5,
            "verse": 63,
            "text": "တရားအားထုတ်ကျင့်ကြံ‌သောဆရာ‌တော်များနှင့် ပညာရှင်များသည် သူတို့အား အပြစ်ရှိ‌သောစကားကို‌ပြောဆိုခြင်းနှင့် မတရားရ‌သောပစ္စည်းများကို စားသုံးခြင်းမှ အဘယ့်‌ကြောင့် မတားမြစ်ကြသနည်း။* သူတို့ပြုလုပ်‌လေ့ရှိ‌သောအရာများသည် အမှန်ပင် အဘယ်မျှ ဆိုးဝါးလိုက်သနည်း။"
        },
        {
            "chapter": 5,
            "verse": 64,
            "text": "ထို့ပြင် ယဟူဒီများက “အလ္လာဟ်အရှင်မြတ်၏လက်သည် ဆုပ်ထားပြီးဖြစ်သည်(တွန့်တိုသွားပြီး)“ဟု ‌ပြောဆိုကြသည်။ (အမှန်မှာ) သူတို့၏လက်များပင် ဆုပ်ထားပြီးဖြစ်သည်(တွန့်တိုသွားခြင်း)ဖြစ်သည်။ ၎င်းပြင် သူတို့သည် သူတို့၏ ထိုကဲ့သို့‌ပြောဆိုမှု‌ကြောင့် သနားကရုဏာမှ ကင်း‌ဝေးခံကြရပြီဖြစ်သည်။ အမှန်စင်စစ် အရှင်မြတ်၏လက်နှစ်ဖက်စလုံးသည် ပြန့်လျက်ပင် (ရက်‌ရောလျက်)ရှိသည်။* အရှင်မြတ်သည် အရှင်မြတ်အလိုရှိ‌တော်မူသည့်အတိုင်း သုံးစွဲ‌တော်မူသည်။ ထို့ပြင် အသင်(တမန်‌တော့်)အား ဖန်ဆင်း‌မွေးမြူ‌တော်အရှင်ထံ‌တော်မှ အသင်၏ထံသို့ ကျ‌ရောက်လာ‌သောအရာ(ကုရ်အာန်)သည် သူတို့ထဲမှ အ‌မြောက်အမြားအား ကျူးလွန်မှုနှင့်ငြင်းပယ်မှုကို အမှန်ပင် ပိုတိုးပွား‌စေလိမ့်မည်။ ထို့ပြင် ငါအရှင်မြတ်သည် သူတို့၏ကြားတွင် ရန်ငြိုးထားခြင်းနှင့် မုန်းတီးမှုကို ကိယာမသ်ရှင်ပြန်ထမည့်‌နေ့အထိ ထည့်သွင်းဖန်တီး‌တော်မူခဲ့သည်။ သူတို့သည် စစ်မီးကို‌မွှေးသည့်အခါတိုင်း အလ္လာဟ်အရှင်မြတ်သည် ထိုမီးကို ငြိမ်း‌အေး‌စေ‌တော်မူခဲ့သည်။ ထို့ပြင် သူတို့သည် ကမာ္ဘ‌မြေပြင်တွင် ဖျက်ဆီးမှုကို ပြုလုပ်ကြသည်။ ၎င်းပြင် အလ္လာဟ်အရှင်မြတ်သည် ဖျက်ဆီးမှုပြုလုပ်သူများကို နှစ်သက်‌တော်မမူ‌ပေ။"
        },
        {
            "chapter": 5,
            "verse": 65,
            "text": "ထို့ပြင် အကယ်၍ ကျမ်းရသူများသည် အီမာန်ယုံကြည်ကြပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ကြလျှင် အမှန်ပင် ငါအရှင်မြတ်သည် သူတို့၏ပြစ်မှုများကို ခွင့်လွှတ်‌တော်မူပြီး စည်းစိမ်ပြည့်ဝ‌သော ဥယျာဉ်များသို့ အမှန်ပင် ဝင်‌ရောက်‌စေ‌တော်မူမည်။"
        },
        {
            "chapter": 5,
            "verse": 66,
            "text": "ထို့ပြင် အကယ်၍ သူတို့သည် ‌သောင်ရာသ်နှင့် အင်ဂျီလ်ကျမ်းများအပြင် သူတို့အား ဖန်ဆင်း‌မွေးမြူ‌တော်အရှင်ထံ‌တော်မှ ကျ‌ရောက်လာ‌သောအရာ(ကုရ်အာန်)ကျမ်း‌တော်မြတ်ကို အတည်ပြုလိုက်နာကြလျှင် အမှန်စင်စစ် သူတို့သည် သူတို့၏အထက်မှလည်း‌ကောင်း၊ သူတို့၏‌ခြေများ‌အောက်မှလည်း‌ကောင်း* စားသုံးကြရလိမ့်မည်။ သူတို့ထဲတွင် မှန်ကန်‌သောလမ်းကို လိုက်‌သော လူတစ်စုရှိသည်။* ၎င်းပြင် သူတို့ထဲမှ များစွာ‌သောသူများ၏ လုပ်ရပ်များမှာမူ ဆိုးဝါးလှသည်။"
        },
        {
            "chapter": 5,
            "verse": 67,
            "text": "(အို- တမန်‌တော်)အသင်သည် အသင့်အား ဖန်ဆင်း‌မွေးမြူ‌တော်အရှင်ထံ‌တော်မှ အသင်၏ထံသို့ ကျ‌ရောက်လာ‌သောအရာ(တရား‌တော်များ)ကို ပို့ချပါ။* အကယ်၍ အသင်သည် (ပို့ချမှု)မပြုခဲ့လျှင် အသင်သည် တမန်‌တော်ဖြစ်ပြီး တာဝန်ကို ‌ကျေပွန်ခြင်းမရှိ‌ပေ။ ၎င်းပြင် အလ္လာဟ်အရှင်မြတ်သည် အသင့်ကို လူများ(၏ ‌ဘေးအန္တရာယ်)မှ ထိန်းသိမ်း‌စောင့်‌ရှောက်‌တော်မူမည်။* အမှန်စင်စစ် အလ္လာဟ်အရှင်မြတ်သည် ကာဖိရ်ငြင်းပယ်သူများကို (အသင်တို့အား ဖျက်ဆီးရန်)လမ်းပြ‌တော်မူမည် မဟုတ်‌ပေ။"
        },
        {
            "chapter": 5,
            "verse": 68,
            "text": "(အို- တမန်‌တော်)အသင်‌ပြောလိုက်ပါ၊ အို- ကျမ်းရသူအ‌ပေါင်းတို့၊ အသင်တို့သည် ‌သောင်ရာသ်နှင့် အင်ဂျီလ်ကျမ်းများအပြင် အသင်တို့ထံ အသင်တို့ကို ဖန်ဆင်း‌မွေးမြူ‌တော်အရှင်ထံ‌တော်မှ ကျ‌ရောက်လာ‌သောကျမ်းမြတ်(ကုရ်အာန်)ကိုလည်း အတည်ပြု လိုက်နာခြင်းမရှိသမျှ အသင်တို့သည် မည်သည့်လမ်းစဉ်(အမှန်)‌ပေါ်၌မှ တည်ရှိကြသည် မဟုတ်‌ပေ။*ထို့ပြင် အသင့်အား ဖန်ဆင်း‌မွေးမြူ‌တော်အရှင်မြတ်ထံ‌တော်မှ အသင်၏ထံသို့ ကျ‌ရောက်လာ‌သောအရာ(ကုရ်အာန်ကျမ်း)သည် သူတို့ထဲမှ များစွာ‌သောသူများအား ကျူးလွန်မှုနှင့်ငြင်းပယ်မှုကို အမှန်ပင် တိုးပွားများပြား‌စေမည်ဖြစ်သည်။ သို့ဖြစ်ရာ အသင်သည် ကာဖိရ်ငြင်းပယ်သူများနှင့်ပတ်သက်၍ ပူပင်‌သောက မထားပါနှင့်။"
        },
        {
            "chapter": 5,
            "verse": 69,
            "text": "အမှန်စင်စစ် အီမာန်ယုံကြည်သူများ၊ ယဟူဒီများ၊ စွာဗိအီ*များ၊ နတ်စ်ွရာနီများ(သူတို့ထဲမှ) မည်သူမဆို အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်ပြီး ‌ကောင်းမြတ်‌သောလုပ်ရပ်များကို လုပ်‌ဆောင်ခဲ့ကြလျှင် ထိုသူများအတွက် မည်သည့်စိုးရိမ်စရာမှ မရှိသည့်အပြင် သူတို့သည် ပူ‌ဆွေးကြရမည်လည်း မဟုတ်‌ပေ။"
        },
        {
            "chapter": 5,
            "verse": 70,
            "text": "အမှန်စင်စစ် ငါအရှင်မြတ်သည် အစ္စရာအီလ်မျိုးနွယ်များထံမှ ကတိဝန်ခံချက်ယူ‌တော်မူခဲ့သည်။ ထို့ပြင် ငါအရှင်မြတ်သည် သူတို့ထံသို့ တမန်‌တော်များ(အ‌မြောက်အမြား)‌စေလွှတ်‌တော်မူခဲ့သည်။ မည်သည့်အခါမဆို သူတို့ထံသို့ တမန်‌တော်တစ်ပါးပါးသည် သူတို့မကြိုက်‌သော အမိန့်ပညတ်ချက်များကို ယူ‌ဆောင်လာခဲ့လျှင်၊ သူတို့သည် အချို့(တမန်‌တော်များ)အား လူလိမ်များဟု ‌ပြောဆိုငြင်းပယ်ခဲ့ကြပြီး အချို့(တမန်‌တော်များ)အား သတ်ဖြတ်လိုက်ခဲ့ကြသည်။"
        },
        {
            "chapter": 5,
            "verse": 71,
            "text": "ထို့ပြင် သူတို့သည် (ထိုကဲ့သို့ ငြင်းပယ်ခြင်းနှင့် သတ်ဖြတ်ခြင်းသည် သူတို့တွင်) မည်သည့်အန္တရာယ်မှ ကျ‌ရောက်လာမည် မဟုတ်‌ပေဟု ထင်မြင်ယူဆခဲ့ကြသည်။ သို့ဖြစ်ရာ သူတို့သည် မျက်စိကန်းပြီး နားပင်းခဲ့ကြသည်။ ထို့‌နောက်ထပ်မံ၍ အလ္လာဟ်အရှင်မြတ်သည် ၎င်းတို့၏‌သောင်ဗဟ် အမှားဝန်ချ‌တောင်းပန်မှုကို လက်ခံခွင့်လွှတ်‌တော်မူခဲ့သည်။ ထို့‌နောက်လည်း သူတို့ထဲမှ များစွာ‌သောသူများသည် (အမှန်တရားမှ)မျက်စိကန်းပြီး နားပင်းသွားကြပြန်သည်။ ထို့ပြင် အလ္လာဟ်အရှင်မြတ်သည် သူတို့ပြုလုပ်သည်များကို အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 72,
            "text": "“အမှန်စင်စစ် အလ္လာဟ်အရှင်မြတ်သည် မရ်ယမ်၏သား‌တော်မစီဟ်(အီစာ)ပင်ဖြစ်သည်“ဟု* ‌ပြောဆိုခဲ့ကြ‌သောသူများသည် အမှန်ပင် ကာဖိရ်ဖြစ်သွားခဲ့ကြပြီဖြစ်သည်။ ထို့ပြင် မစီဟ်(အီစာကိုယ်တိုင်)ကမူ “အို- အစ္စရာအီလ်မျိုးနွယ်အ‌ပေါင်းတို့၊ အသင်တို့သည် ငါ့အား ဖန်ဆင်း‌မွေးမြူ‌တော်မူ‌သောအရှင်နှင့် အသင်တို့အား ဖန်ဆင်း‌မွေးမြူ‌တော်မူ‌သောအရှင် ဖြစ်‌တော်မူသည့်အလ္လာဟ်အရှင်မြတ်ကိုသာ ကိုးကွယ်ကြပါ“ဟု ‌ပြောဆိုခဲ့သည်။ အမှန်မှာ မည်သူမဆို အလ္လာဟ်အရှင်မြတ်နှင့် တွဲဖက်(ကိုးကွယ်)လျှင် အလ္လာဟ်အရှင်မြတ်သည် ထိုသူ့အတွက် ဂျန္နသ်သုခဘုံကို အမှန်ပင် ဟရာမ်ပြုလုပ် တားမြစ်ထား‌တော်မူမည်။ ၎င်းပြင် သူ၏‌နေရာထိုင်ခင်းသည် ငရဲမီးပင်ဖြစ်သည်။ ထို့ပြင် မတရားကျူးလွန်‌သောသူများအား ကူညီမည့်သူ တစ်ဦးတစ်‌ယောက်မှရှိမည် မဟုတ်‌ပေ။"
        },
        {
            "chapter": 5,
            "verse": 73,
            "text": "“အမှန်ပင် အလ္လာဟ်အရှင်မြတ်သည် (အရှင်)သုံးပါးထဲမှ တစ်ပါးဖြစ်သည်“ဟု ‌ပြောဆိုခဲ့ကြ‌သောသူများသည်လည်း အမှန်စင်စစ် ကာဖိရ်များပင် ဖြစ်သွားခဲ့ကြသည်။ ၎င်းပြင်(အမှန်မှာ)တစ်ပါးတည်း‌သော ကိုးကွယ်ထိုက်သည့်(အလ္လာဟ်)အရှင်မြတ်မှလွဲ၍ အခြားကိုးကွယ်ထိုက်သည့်အရှင် လုံးဝ မရှိ‌ပေ။ အကယ်၍ သူတို့သည် သူတို့၏‌ပြောဆိုမှုများကို မရပ်စဲကြလျှင် သူတို့ထဲမှ (ဆက်ပြီး)ငြင်း‌နေကြ‌သောသူများ‌ပေါ် အလွန်နာကျင်‌စေ‌သောအပြစ်ဒဏ် အမှန်ပင် ဆိုက်‌ရောက်လာမည်။"
        },
        {
            "chapter": 5,
            "verse": 74,
            "text": "ထို့‌နောက် သူတို့သည် အလ္လာဟ်အရှင်မြတ်ထံ‌တော်တွင် ဝန်ချ‌တောင်းပန်မှုနှင့် လွတ်ငြိမ်းချမ်းသာခွင့်‌တောင်းခံမှုကို မပြုလုပ်ကြ‌လေသ‌လော။ ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 75,
            "text": "မရ်ယမ်၏သား‌တော်မစီဟ်သည် တမန်‌တော်တစ်ပါးသာဖြစ်သည်။* ထိုမရ်ယမ်၏သား‌တော်မစီဟ်(အီစာ)၏ မတိုင်မီ၌လည်း တမန်‌တော်များ အမှန်ပင် ပွင့်‌ပေါ်ခဲ့ကြပြီးဖြစ်သည်။ ထို့ပြင် ထိုမစီဟ်(အီစာ)၏မိခင်(မရ်ယမ်)သည် အလွန်မှန်ကန်‌သော အမျိုးသမီးတစ်ဦးဖြစ်သည်။*၎င်းတို့(သားအမိ)နှစ်ဦးစလုံးသည် အစားအစာ စားသုံးခဲ့ကြသည်။* ငါအရှင်မြတ်သည် သူတို့(နတ်စ်ွရာနီ)များ၏‌ရှေ့၌ သက်‌သေအ‌ထောက်အထားများကို မည်သို့ ရှင်းလင်းပြသ သနည်းဆိုသည်ကို အသင်ကြည့်ပါ။ ၎င်းပြင် ထပ်မံ၍ သူတို့သည် (အမှန်တရားကို စွန့်ကာ) အဘယ်သို့ လှည့်သွားကြသနည်းဆိုသည်ကိုလည်း အသင်(တမန်‌တော်)ကြည့်လိုက်ပါ။"
        },
        {
            "chapter": 5,
            "verse": 76,
            "text": "(အို- တမန်‌တော်)အသင်သည် (နတ်စွ်ရာနီများအား)‌ပြောလိုက်ပါ၊ အသင်တို့သည် အလ္လာဟ်အရှင်မြတ်မှလွဲ၍ အသင်တို့အား အကျိုးယုတ်‌စေခြင်းနှင့် အကျိုးဖြစ်ထွန်း‌စေခြင်းကို ပြုနိုင်စွမ်းမရှိ‌သောအရာများအား ကိုးကွယ်‌နေကြသ‌လော။* ထို့ပြင် အလ္လာဟ်အရှင်မြတ်သည်သာလျှင် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 77,
            "text": "(အို- တမန်‌တော်)အသင်‌ပြောလိုက်ပါ၊ အို- ကျမ်းရသူအ‌ပေါင်းတို့၊ အသင်တို့သည် အသင်တို့၏ ဒီန်သာသနာတွင် လွန်ကျူးစွာ အစွန်းမ‌ရောက်ကြနှင့်။ ထို့ပြင် အသင်တို့သည် အကြင်သူများ၏အလိုဆန္ဒများကို မလိုက်ကြနှင့်။ အမှန်မှာ ထိုသူများသည် ယခင်က (သူတို့ကိုယ်တိုင်)လမ်းမှားကို ‌ရောက်ခဲ့ကြသည်သာမက လူအ‌မြောက်အမြားကိုလည်း လမ်းမှား‌စေခဲ့ကြသည်။ ထို့ပြင် သူတို့သည် လမ်းမှန်(ကို သိပါလျက်နှင့် လမ်းမှန်)မှ ချွတ်‌ချော်လွဲမှားခဲ့ကြသည်။"
        },
        {
            "chapter": 5,
            "verse": 78,
            "text": "အစ္စရာအီလ်မျိုးနွယ်များထဲမှ ကာဖိရ်ငြင်းပယ်ကြ‌သောသူများသည် (တမန်‌တော်)ဒါဝူဒ်နှင့် မရ်ယမ်၏သား‌တော်(တမန်‌တော်)အီစာ၏နှုတ်မှတဆင့် ကျိန်ဆဲခံခဲ့ကြရသည်။ ထိုကဲ့သို့ ကျိန်စာသင့်(ပြီး အရှင့်ကရုဏာမှ ‌ဝေးခြင်း)ခံခဲ့ကြရခြင်းမှာ သူတို့သည် ငြင်းပယ်ခဲ့ကြသည့်အပြင် အမြဲ စည်းကမ်း‌ဖောက်ဖျက်‌လေ့ရှိခဲ့ခြင်း‌ကြောင့်ဖြစ်သည်။"
        },
        {
            "chapter": 5,
            "verse": 79,
            "text": "သူတို့သည် သူတို့ပြုကျင့်ခဲ့ကြ‌သော မ‌ကောင်းမှုမှ အချင်းချင်း တားမြစ်‌လေ့မရှိခဲ့ကြ‌ပေ။ အမှန်မှာ သူတို့ပြုကျင့်‌လေ့ရှိခဲ့ကြ‌သော အပြုအမူများသည် အဘယ်မျှ ဆိုးယုတ်သိမ်ဖျင်းလိုက်သနည်း။"
        },
        {
            "chapter": 5,
            "verse": 80,
            "text": "အသင်သည် သူတို့ထဲမှ ကာဖိရ်ငြင်းပယ်‌သောသူများနှင့် မိတ်‌ဆွေပြုလုပ်‌သောသူ အ‌မြောက်အမြားကို ‌တွေ့မြင်ရလိမ့်မည်။* အမှန်စင်စစ် သူတို့ကိုယ်တိုင် သူတို့အတွက် ကြိုတင်ပို့နှင့်ထားကြ‌သော လုပ်ရပ်များသည် အဘယ်မျှ ဆိုးဝါးလိုက်သနည်း။ (ထို့‌ကြောင့်) အလ္လာဟ်အရှင်မြတ်သည် သူတို့အ‌ပေါ်တွင် ‌ဒေါသထား‌တော်မူခဲ့သည်။ ထို့ပြင် သူတို့သည် အမြဲ အပြစ်ဒဏ်ထဲ၌ ‌နေကြရမည်။"
        },
        {
            "chapter": 5,
            "verse": 81,
            "text": "ထို့ပြင် အကယ်၍ သူတို့သည် အလ္လာဟ်အရှင်မြတ်နှင့် တမန်‌တော်မြတ်အပြင် တမန်‌တော်မြတ်အ‌ပေါ်တွင် ကျ‌ရောက်လာ‌သောအရာ (ကျမ်းမြတ် ကုရ်အာန်)တို့ကို ယုံကြည်ကြသည်ဆိုလျှင် ထို(ကာဖိရ်)များအား မိတ်‌ဆွေများ ပြုလုပ်ကြမည် မဟုတ်‌ပေ။ သို့ရာတွင် သူတို့ထဲမှ အ‌မြောက်အမြားသည် စည်းကမ်း ‌ဖောက်ဖျက်‌ဘောင်‌ကျော်သူများဖြစ်ကြသည်။"
        },
        {
            "chapter": 5,
            "verse": 82,
            "text": "အသင်သည် အီမာန်ယုံကြည်သူများအား ရန်ငြိုးထားရာ၌ လူများထဲမှ ယဟူဒီများနှင့် မုရှ်ရိက်များကို အပြင်းထန်ဆုံးသူများအဖြစ် အမှန်ပင် ‌တွေ့ရလိမ့်မည်။ ထို့ပြင် အသင်သည် အီမာန်ယုံကြည်သူများအား မိတ်‌ဆွေဖွဲ့ရာ၌ လူများထဲမှ အနီးစပ်ဆုံးသူများအဖြစ် “ကျွန်ုပ်တို့သည် နစွာရာ များဖြစ်ကြပါသည်“ဟု ‌ပြောဆိုကြ‌သောသူများကို အမှန်စင်စစ် ‌တွေ့ရှိရလိမ့်မည်။ အဘယ့်‌ကြောင့်ဆို‌သော် သူတို့(နစွာရာများ)ထဲတွင် ပညာရှင်များနှင့် ဘုန်းကြီးရဟန်းများ ရှိ‌နေကြခြင်း‌ကြောင့်နှင့် သူတို့သည် မာန‌ထောင်လွှားမှုလည်း မရှိခြင်း‌ကြောင့်ဖြစ်သည်။"
        },
        {
            "chapter": 5,
            "verse": 83,
            "text": "ထို့ပြင် သူတို့သည် တမန်‌တော်(မုဟမ္မဒ်-ဆွ)ထံသို့ ကျ‌ရောက်လာ‌သော အာယသ်‌တော်များကို ကြားနာကြရ‌သောအခါ အမှန်ကို သိမြင်လာကြသည့်အတွက် သူတို့၏မျက်စိများမှ မျက်ရည်များ ယိုစီးကျ‌နေသည်ကို အသင်(တမန်‌တော်)‌တွေ့မြင်ရလိမ့်မည်။ သူတို့က “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ ကျွန်ုပ်တို့သည် ယုံကြည်ကြပါပြီ၊ သို့ဖြစ်ရာ အရှင်မြတ်သည် ကျွန်ုပ်တို့အား သက်‌သေခံ‌သောသူများနှင့်အတူ အသိအမှတ်ပြု‌တော်မူပါ“ဟု ‌လျှောက်ထားကြသည်။"
        },
        {
            "chapter": 5,
            "verse": 84,
            "text": "ထို့ပြင် ထိုသူများက “ကျွန်ုပ်တို့သည် အလ္လာဟ်အရှင်မြတ်နှင့် ကျွန်ုပ်တို့ထံ‌ရောက်ရှိလာ‌သောအမှန်တရားကို မယုံကြည်ကြရန် မည်သည့်အ‌ကြောင်းမှ မရှိ‌ပေ။ ၎င်းပြင် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်က ‌ကောင်းမြတ်‌သောသူများထဲတွင် ကျွန်ုပ်တို့အား သွတ်သွင်း‌တော်မူမည်ကိုလည်း ‌မျှော်လင့်လိုလားကြပါသည်“ (ဟု ‌ပြောဆိုကြသည်)။"
        },
        {
            "chapter": 5,
            "verse": 85,
            "text": "သို့ဖြစ်ရာ အလ္လာဟ်အရှင်မြတ်သည် ထိုသူများအား သူတို့၏(ဝန်ခံ)‌ပြောဆိုမှု‌ကြောင့် အကြင်ဥယျာဉ်များကို အစား‌ပေး‌တော်မူမည်။ ထိုဥယျာဉ်များ၏‌အောက်၌ စမ်း‌ရေ‌ချောင်းများသည် စီးဆင်းလျက်ရှိမည်။ သူတို့သည် ထိုဥယျာဉ်များတွင် အမြဲ‌နေထိုင်ကြရမည်။ ၎င်းသည် ‌ကောင်းမြတ်‌သောလုပ်ရပ်များကို ပြုလုပ်ကြ‌သော သူ‌တော်‌ကောင်းများ၏အကျိုးပင် ဖြစ်သည်။"
        },
        {
            "chapter": 5,
            "verse": 86,
            "text": "ထို့ပြင် အကြင်သူများသည် ငြင်းပယ်ခဲ့ကြပြီး ငါအရှင်မြတ်၏ အာယသ်များကို (မုသားဟု)ငြင်းဆိုခဲ့ကြသည်။ ထိုသူများသည် ငရဲသားများပင်ဖြစ်ကြသည်။"
        },
        {
            "chapter": 5,
            "verse": 87,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အတွက် အလ္လာဟ်အရှင်မြတ်က ဟလာလ်ခွင့်ပြုထား‌သော သန့်ပြန့်စင်ကြယ်သည့်အရာများကို ဟရာမ်ဟု တားမြစ်မှုမပြုကြနှင့်။* ထို့ပြင် အသင်တို့သည် စည်းကမ်း‌ဖောက်ဖျက် ကျူးလွန်မှုလည်း မပြုကြနှင့်။* အမှန်စင်စစ် အလ္လာဟ်အရှင်မြတ်သည် စည်းကမ်း‌ဖောက်ဖျက် ကျူးလွန်‌သောသူများကို နှစ်သက်‌တော်မမူ‌ပေ။"
        },
        {
            "chapter": 5,
            "verse": 88,
            "text": "ထို့ပြင် အသင်တို့သည် အသင်တို့အား အလ္လာဟ်အရှင်မြတ်က‌ပေး‌တော်မူသည့်အထဲမှ ဟလာလ်ခွင့်ပြုထား‌သော သန့်စင်သည့်အရာများကို စားသုံးကြပါ။* ထို့ပြင် အသင်တို့သည် အသင်တို့ယုံကြည်ကြ‌သော အလ္လာဟ်အရှင်မြတ်အား ‌ကြောက်ရွံ့ကြပါ။"
        },
        {
            "chapter": 5,
            "verse": 89,
            "text": "အလ္လာဟ်အရှင်မြတ်သည် အသင်တို့၏(မရည်ရွယ်ဘဲ)အကျိုးမဲ့ ကျိန်ဆိုခြင်းနှင့်ပတ်သက်၍ အသင်တို့အား အပြစ်‌ပေး‌တော်မူမည် မဟုတ်‌ပေ။ သို့ရာတွင် အသင်တို့ အခိုင်အမာ ကျိန်ဆိုကြ‌သော ကျိန်ဆိုမှုများနှင့်ပတ်သက်၍မူ အသင်တို့အား အပြစ်ဒဏ်‌ပေး‌တော်မူမည်ဖြစ်သည်။* သို့ဖြစ်ရာ ထိုခိုင်မာ‌သောကျိန်ဆိုမှု(ကို ချိုးဖျက်ခြင်း)၏အပြစ်အား ပယ်ဖျက်နည်းမှာ အသင်တို့သည် အသင်တို့၏ အိမ်သူအိမ်သားများအား ‌ကျွေး‌မွေး‌လေ့ရှိကြ‌သော အစားအစာမျိုးထဲမှ အလတ်စားဖြစ်‌သော အစားအစာကို ဆင်းရဲသားဆယ်ဦးအား ‌ကျွေး‌မွေးရမည်၊ သို့မဟုတ် ကျွန်တစ်ဦးကို သူ‌ကောင်းပြုရမည်။ သို့ရာတွင် အကြင်သူသည် မတတ်စွမ်းနိုင်ခဲ့လျှင် ‌စွောင်မ်ဥပုသ် သုံးရက်‌စောင့်ထိန်းရမည်။ ၎င်းသည် အသင်တို့ကျိန်ဆိုပြီး (ချိုးဖျက်)ခဲ့လျှင် အပြစ်‌ဖြေရန်ဖြစ်သည်။ ထို့ပြင် အသင်တို့သည် အသင်တို့၏ ကျိန်ဆိုချက်များကို ‌စောင့်ထိန်းကြပါ။(မကြာခဏ မကျိန်ဆိုရ‌ပေ)။ အလ္လာဟ်အရှင်မြတ်သည် ဤကဲ့သို့ပင် အရှင်မြတ်၏အမိန့်‌တော်များကို အသင်တို့ ‌ကျေးဇူးသိတတ်ကြရန်အတွက် ရှင်းလင်းစွာ မိန့်ကြား‌တော်မူသည်။"
        },
        {
            "chapter": 5,
            "verse": 90,
            "text": "အို- အီမာန်ယုံကြည်သူအ‌ပေါင်းတို့၊ အရက်၊ ‌လောင်းကစားမှု၊ ရုပ်တု ဆင်းတု၊ မြားများ(ဖြင့် ကံစမ်းခြင်း)တို့သည် ရှိုင်သွာန်၏လုပ်ရပ်များထဲမှ အလွန်ဆိုးဝါး ညစ်ညမ်း‌သော ကိစ္စများဖြစ်သည်။ သို့ဖြစ်ရာ အသင်တို့သည် ထိုအရာများကို အသင်တို့‌အောင်မြင်ကြရန်အတွက် ‌ရှောင်ကြဉ်ကြပါ။"
        },
        {
            "chapter": 5,
            "verse": 91,
            "text": "စင်စစ် ရှိုင်သွာန်သည် အရက်၊ ‌လောင်းကစားနှင့်ပတ်သက်၍ အသင်တို့ကြားတွင် ရန်ငြိုးမှုနှင့် မုန်းတီးမှုကို ဖြစ်‌ပေါ်‌စေရန်နှင့် အသင်တို့အား အလ္လာဟ်အရှင်မြတ်၏သတိရမှုနှင့် စွလာသ်ဝတ်ပြုမှုမှ တားဆီးရန်ကိုသာ ရည်ရွယ်‌နေသည်။* သို့ဖြစ်ရာ အသင်တို့သည် (အရက်‌သောက်ခြင်းနှင့် ‌လောင်းကစားခြင်းမှ) ရပ်တန့်ကြမည်‌လော။(ဝါ) ရပ်တန့်ကြပါ။"
        },
        {
            "chapter": 5,
            "verse": 92,
            "text": "ထို့ပြင် အသင်တို့သည် အလ္လာဟ်အရှင်မြတ်(၏ အမိန့်)ကို လိုက်နာကြပါ။ ၎င်းပြင် အသင်တို့သည် တမန်‌တော်(၏ အမိန့်)ကိုလည်း လိုက်နာကြပါ။ ၎င်းပြင် အသင်တို့သည် (မ‌ကောင်းမှုများမှ) သတိထား(‌ရှောင်ကြဉ်)ကြပါ။ ထို့‌နောက် အကယ်၍ အသင်တို့သည် (မနာခံဘဲ)‌ရှောင်ဖယ်သွားကြလျှင်၊ ငါအရှင်မြတ်၏ တမန်‌တော်အ‌ပေါ်၌ ရှင်းလင်းထင်ရှားစွာ ပို့ချရန်သာ တာဝန်ရှိသည်ဆိုသည်ကို အသင်တို့ သိထားကြပါ။"
        },
        {
            "chapter": 5,
            "verse": 93,
            "text": "အီမာန်ယုံကြည်ပြီး ‌ကောင်းမြတ်‌သောလုပ်ရပ်များ ပြုမူခဲ့ကြ‌သောသူများအ‌ပေါ်တွင် သူတို့သည် (အတိတ်ကာလ၌ ဟရာမ်ဟုမတားမြစ်မီက အရက်၊ ‌လောင်းကစားဖြင့် ရထား‌သောပစ္စည်းများနှင့် အခြားအရာများကို)စားသုံးမိခဲ့ကြသည့်အတွက် အပြစ်မရှိ‌ပေ။ ယခင်က သူတို့သည် (ထိုစဉ်က တားမြစ်ထား‌သောအရာများမှ) ‌ရှောင်ကြဉ်ခဲ့ကြသည်။ ထို့ပြင် သူတို့သည် (ထိုစဉ်က အမိန့်များကိုလည်း) ယုံကြည်ပြီး ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသည်။ ထို့‌နောက် ထပ်မံပြီး သူတို့သည် (အရှင်မြတ်က ဟရာမ်ဟု တားမြစ်‌တော်မူလိုက်‌သောအခါ ထိုတားမြစ်ချက်များကိုလည်း) ‌ရှောင်ကြဉ်ကြပြန်သည်။ ၎င်းပြင်(ထိုအမိန့်များကိုလည်း) ယုံကြည်ကြပြန်သည်။ ထို့‌နောက် (တစ်ဆင့်ထပ်တက်၍) သူတို့သည် (ဟရာမ် ကျူးလွန်မိသွား‌စေနိုင်‌သော အရာများမှလည်း) ‌ရှောင်ကြဉ်ကြပြန်သည်သာမက (အရှင်မြတ်သည် မြင်‌နေ‌တော်မူသည်ဟု စိတ်ထဲတွင် စွဲမှတ်ယုံကြည်လျက်) အိဟ်စာန် ‌ကောင်းကျိုး‌ဆောင်ရွက်ကြပြန်သည်။ ထို့ပြင် အလ္လာဟ်အရှင်မြတ်သည် (အရှင်မြတ် မြင်‌နေ‌တော်မူသည်ဟု စိတ်ထဲတွင် စွဲမှတ်ယုံကြည်လျက်) အိဟ်စာန် ‌ကောင်းကျိုး‌ဆောင်ရွက်‌သောသူများအား ချစ်မြတ်နိုး‌တော်မူသည်။"
        },
        {
            "chapter": 5,
            "verse": 94,
            "text": "အို- အီမာန်ယုံကြည်သူအ‌ပေါင်းတို့၊ အမှန်စင်စစ် အလ္လာဟ်အရှင်မြတ်သည် အရှင်မြတ်အား အကွယ်မှ မည်သူသည် ‌ကြောက်ရွံ့သနည်းဆိုသည်ကို သိ‌တော်မူရန်အတွက် အသင်တို့၏လက်များနှင့် အသင်တို့၏လှံများ မီနိုင်‌သော အချို့သား‌ကောင်များနှင့် အသင်တို့အား စမ်းသပ်‌တော်မူမည်။ သို့ဖြစ်ရာ မည်သူမဆို ဤ(တားမြစ်ချက်)‌နောက်တွင် (အမဲလိုက်)ကျူး‌ကျော်ခဲ့လျှင်၊ ထိုသူများအတွက် အလွန်နာကျင်‌စေ‌သော အပြစ်ဒဏ်သည် အဆင်သင့်ရှိသည်။"
        },
        {
            "chapter": 5,
            "verse": 95,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အိဟ်ရာမ်ဝတ်ရုံကို ရုံထားလျက် အမဲလိုက်သတ်ဖြတ်မှု မပြုလုပ်ကြနှင့်။* ၎င်းပြင် အသင်တို့ထဲမှ မည်သူမဆို တမင်ရည်ရွယ်ပြီး အမဲလိုက်သတ်ဖြတ်ခဲ့လျှင်၊ ထိုသတ်ဖြတ်ခဲ့‌သော သား‌ကောင်(၏ တန်ဖိုး)နှင့်ညီမျှ‌သော ‌ခြေ‌လေး‌ချောင်းသား‌ကောင်တစ်‌ကောင်ကို ကုရ်ဗာနီသား‌ကောင်အဖြစ် ကအ်ဗဟ်‌ကျောင်း‌တော်ထံသို့ ပို့‌ဆောင်(၍ ဒဏ်‌ဆောင်)ရမည်။ ထို(ဒဏ်‌ဆောင်ရမည့်)သား‌ကောင်ကို အသင်တို့ထဲမှ တရားမျှတ‌သော ပုဂ္ဂိုလ်နှစ်ဦးက ဆုံးဖြတ်‌ပေးရမည်။ သို့မဟုတ် ကဖ်ဖာရဟ်အဖြစ် ဆင်းရဲသားများအား (ထိုဒဏ်‌ဆောင်ရမည့်သား‌ကောင်၏ တန်ဖိုးကို)‌ဝေငှ‌ပေး‌ကျွေးရမည်။ သို့မဟုတ် ထို(‌ဝေငှ‌ပေး‌ကျွေးခံရ‌သော)ဆင်းရဲသား အ‌ရေအတွက်နှင့်အညီအမျှ ‌စွောင်မ်ဥပုသ် ‌စောင့်ထိန်းရမည်။* (ထိုကဲ့သို့ ဒဏ်‌ဆောင်‌စေခြင်းနှင့် အပြစ်‌ပြေ‌အောင်‌ဖြေ‌စေခြင်းမှာ) ထိုသူသည် သူပြုလုပ်‌သောကိစ္စ၏ဆိုးကျိုးရလာဒ်ကို မြည်းစမ်း‌စေရန်အတွက်ဖြစ်သည်။ အလ္လာဟ်အရှင်မြတ်သည် (ဟရာမ် မသတ်မှတ်မီက) ပြီးခဲ့‌သောကိစ္စများကို ခွင့်လွှတ်‌တော်မူခဲ့ပြီးဖြစ်သည်။ သို့ရာတွင် မည်သူမဆို ထပ်မံကျူးလွန်လျှင် အလ္လာဟ်အရှင်မြတ်သည် ထိုသူ့ကို တန်ပြန်အ‌ရေးယူ‌တော်မူမည်။ ထို့ပြင် အလ္လာဟ်အရှင်မြတ်သည် တန်ခိုး‌တော်နှင့် အလွန်လွှမ်းမိုး‌သောမူ‌သောအရှင်၊ တန်ပြန်အ‌ရေးယူ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 96,
            "text": "အသင်တို့အတွက် (အိဟ်ရာမ်ရုံထားချိန်တွင်) ‌ရေသတ္တဝါများအား ဖမ်းဆီးခြင်းနှင့် ၎င်းတို့အား စားသုံးခြင်းကို အသင်တို့နှင့် ခရီးသည်များ၏အကျိုးအတွက် ဟလာလ် ခွင့်ပြုထားပြီးဖြစ်သည်။* သို့ရာတွင် အသင်တို့သည် အိဟ်ရာမ်ရုံထား‌နေသမျှ ကုန်းသတ္တဝါများကို အမဲလိုက်ခြင်းသည် အသင်တို့အ‌ပေါ်၌ ဟရာမ်တားမြစ်ထားသည်။ သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ အရှင်မြတ်ထံ‌တော်၌ပင် အသင်တို့သည် စုရုံးကြရမည်ဖြစ်သည်။"
        },
        {
            "chapter": 5,
            "verse": 97,
            "text": "အလ္လာဟ်အရှင်မြတ်သည် မြင့်မြတ်‌သောအိမ်‌တော် ကအ်ဗဟ်‌ကျောင်း‌တော်အား လူများအတွက် (ငြိမ်းချမ်းမှု)တည်တံ့‌စေ‌သောအ‌ကြောင်းခံအဖြစ်* ပြုလုပ်‌တော်မူခဲ့သည်။ ထို့ပြင် (ထိုကဲ့သို့) ထူးမြတ်‌သောလများ၊ ကုရ်ဗာနီသား‌ကောင်များ၊ လည်ပတ် တပ်ဆင် အမှတ်အသားပြုထား‌သော သား‌ကောင်များကိုလည်း (ငြိမ်းချမ်းမှု၏ အ‌ကြောင်းခံ ပြုလုပ်‌တော်မူသည်)။ ဤကဲ့သို့ ပြုလုပ်‌တော်မူသည်မှာ အမှန်စင်စစ် အလ္လာဟ်အရှင်မြတ်သည် ‌ကောင်းကင်များနှင့် ပထဝီ‌မြေထဲတွင် ရှိသမျှကို သိ‌တော်မူ‌ကြောင်းနှင့် အလ္လာဟ်အရှင်မြတ်သည် အရာအားလုံးကို အမှန်ပင် အကြွင်းမဲ့သိရှိ‌တော်မူ‌ကြောင်းကို အသင်တို့ (သိရှိ)ယုံကြည်ကြရန်အတွက် ဖြစ်သည်။"
        },
        {
            "chapter": 5,
            "verse": 98,
            "text": "အမှန်စင်စစ် အလ္လာဟ်အရှင်မြတ်သည် ပြင်းထန်စွာ အ‌ရေးယူ‌တော်မူ‌သောအရှင်ဖြစ်‌ကြောင်းနှင့် အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌ကြောင်းကို အသင်တို့ သိထားကြပါ။"
        },
        {
            "chapter": 5,
            "verse": 99,
            "text": "ရစူလ်တမန်‌တော်၏အ‌ပေါ်တွင် (အရှင်မြတ်၏ အမိန့်‌တော်များကို) ပို့ချရန်သာ တာဝန်ရှိသည်။ အလ္လာဟ်အရှင်မြတ်သည် အသင်တို့ ထုတ်‌ဖော်ပြုလုပ်‌သောအရာများနှင့် အသင်တို့ လျှို့ဝှက်ပြုလုပ်‌သောအရာများကို သိရှိ‌တော်မူသည်။"
        },
        {
            "chapter": 5,
            "verse": 100,
            "text": "(အို- တမန်‌တော်)အသင် ‌ပြောလိုက်ပါ၊ မသန့်ပြန့်‌သောအရာများ၏‌ပေါများမှုသည် အသင့်ကို နှစ်သက်အားရ‌စေ‌သော်လည်း မသန့်ပြန့်‌သောအရာနှင့် သန့်ပြန့်‌သောအရာသည် မတူ‌ပေ။* သိုု့ဖြစ်ရာ အို- ဉာဏ်ရှင်အ‌ပေါင်းတို့၊ အသင်တို့သည် ‌အောင်မြင်မှုရရှိရန်အတွက် အလ္လာဟ်အရှင်မြတ်အား ‌ကြောက်ရွံ့ကြပါ။"
        },
        {
            "chapter": 5,
            "verse": 101,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် (တမန်‌တော်မြတ်အား) အကြင်အရာများနှင့်ပတ်သက်၍ မ‌မေးမြန်းကြနှင့်။ အကယ်၍ ထိုအရာများသည် အသင်တို့‌ရှေ့၌ ထုတ်‌ဖော်(‌ပြော)ခြင်းခံခဲ့ရလျှင် အသင်တို့အား မ‌ကောင်းဖြစ်‌စေလိမ့်မည်။ ၎င်းပြင် အကယ်၍ ထိုအရာများနှင့်ပတ်သက်၍ ကုရ်အာန်ကျမ်း‌တော်မြတ် ချ‌ပေးခြင်းခံ‌နေရ‌သောအချိန်၌ အသင်တို့ ‌မေးမြန်းကြလျှင် အသင်တို့အတွက် ထုတ်‌ဖော်(‌ပြော)ခြင်းခံရမည်။ ထိုကိစ္စများနှင့်ပတ်သက်၍ (ယခင်က ‌မေးခဲ့သည်များကိုမူ) အလ္လာဟ်အရှင်မြတ်သည် ခွင့်လွှတ်‌တော်မူသည်။ ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်‌ထောက်ထားညှာတာ သည်းခံဆိုင်းငံ့‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 5,
            "verse": 102,
            "text": "အမှန်စင်စစ် အသင်တို့မတိုင်မီက သူများသည်လည်း ထိုကဲ့သို့ အ‌ကြောင်းများကို ‌မေးမြန်းခဲ့ဖူးကြသည်။* ထို့‌နောက် သူတို့သည် ထိုအ‌ကြောင်းအရာများအား ငြင်းပယ်‌သောသူများ ဖြစ်သွားခဲ့ကြသည်။"
        },
        {
            "chapter": 5,
            "verse": 103,
            "text": "အလ္လာဟ်အရှင်မြတ်သည် ဗဟီရဟ်၊ စာအိဗဟ်၊ ဝစွီလဟ်နှင့် ဟာမ်*တို့ကို (တရား‌တော်၌) အသိအမှတ်ပြု ပြဋ္ဌာန်း‌တော်မူခဲ့သည် မဟုတ်‌ပေ။ သို့ရာတွင် ငြင်းပယ်‌သောသူများသည် အလ္လာဟ်အရှင်မြတ်အ‌ပေါ်တွင် လုပ်ကြံမုသား‌ပြောဆိုကြသည်။ ထို့ပြင် (အမှန်စင်စစ်) သူတို့ထဲမှ အများစုသည် အသိဉာဏ်မရှိကြ‌ပေ။"
        },
        {
            "chapter": 5,
            "verse": 104,
            "text": "ထို့ပြင် သူတို့အား “အသင်တို့သည် အလ္လာဟ်အရှင်မြတ် ပြဋ္ဌာန်း‌တော်မူသာအမိန့်များနှင့် တမန်‌တော်ဘက်သို့ လာကြပါ“ဟု ‌ပြောဆိုခြင်းခံကြရ‌သောအခါ သူတို့က “ကျွန်ုပ်တို့အတွက် အကြင်(လမ်းစဉ်)သည် လုံ‌လောက်သည်၊ ထို(လမ်းစဉ်‌ပေါ်)၌ ကျွန်ုပ်တို့၏ အဘ၊ ဘိုး၊ ‌ဘေး၊ ဘီ၊ ဘင်တို့ကို ကျွန်ုပ်တို့‌တွေ့မြင်ခဲ့ကြသည်“ဟု ‌ဖြေကြားကြသည်။ အကယ်၍ သူတို့၏ အဘ၊ ဘိုး၊ ‌ဘေး၊ ဘီ၊ ဘင်တို့သည် မည်သည့်အရာကိုမျှ မသိနားမလည်ကြသည့်အပြင် လမ်းမှန်မရရှိကြလျှင်လည်း (လုံ‌လောက်ဦးမည်‌လော။ လုံးဝ မလုံ‌လောက်‌ပေ)။"
        },
        {
            "chapter": 5,
            "verse": 105,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် (တတ်စွမ်းနိုင်သမျှ သဗ်လီးဂ် ပြုလုပ်ညွှန်ကြားပြသပြီး‌နောက်) အသင်တို့ကိုယ်အသင်တို့ ထိန်းသိမ်း‌စောင့်‌ရှောက်ရန်အတွက်သာ ပူပင်ကြပါ။ အသင်တို့သည် လမ်းမှန်‌ပေါ်၌ရှိ‌နေကြလျှင် လမ်းမှားသူသည် အသင်တို့အား အကျိုးယုတ်နစ်နာ‌စေနိုင်မည် မဟုတ်‌ပေ။ အသင်တို့အားလုံး၏ ပြန်လှည့်ရာဌာနသည် အလ္လာဟ်အရှင်မြတ်ထံ‌တော်သို့ပင် ဖြစ်သည်။ ထိုအခါ အရှင်မြတ်သည် အသင်တို့ပြုမူခဲ့ကြသည်များကို အသင်တို့အား အသိ‌ပေး‌တော်မူမည်။"
        },
        {
            "chapter": 5,
            "verse": 106,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့ထဲမှ တစ်ဦးတစ်‌ယောက်ထံသို့ ‌သေခြင်းတရားဆိုက်‌ရောက်လာ(ခါနီး)၍ ဝစွီယသ် မှာတမ်းစကား‌ပြော‌သောအခါ အသင်တို့ထဲမှ မျှတ‌သော သက်‌သေနှစ်ဦးရှိရမည်။ သို့မဟုတ် အသင်တို့သည် ‌မြေပြင်တွင် ခရီးထွက်‌နေစဉ် အသင်တို့၌ ‌သေခြင်းဆိုက်‌ရောက်ခဲ့လျှင်*(အကယ်၍ အသင်တို့ထဲမှ မျှတ‌သော သက်‌သေနှစ်ဦးမရှိလျှင်) အသင်တို့ထဲမှမဟုတ်‌သော အခြားသူများထဲမှ* သက်‌သေနှစ်ဦးရှိရမည်။ အကယ်၍ အသင်တို့သည် မှာကြားခြင်း ခံခဲ့ရ‌သောသူများနှင့်ပတ်သက်၍ သံသယမကင်းဖြစ်ခဲ့ကြလျှင်၊ ထို(သက်‌သေ)နှစ်ဦးအား (ဗလီထဲ၌) စွလာသ်ဝတ်ပြုပြီး‌နောက် ဆိုင်းငံ့ထားကြပါ။ ထို့‌နောက် သူတို့နှစ်ဦးသည် အလ္လာဟ်အရှင်မြတ်အား တိုင်တည်ပြီး (ဤသို့)ကျိန်ဆိုကြရမည်- “ကျွန်ုပ်တို့သည် ‌ဆွေမျိုးဖြစ်‌နေခဲ့လျှင်လည်း ဤကျိန်ဆိုမှုဖြင့် မည်သည့်အကျိုး‌ကျေးဇူးမှ ရလိုမှုမရှိ‌ပေ။* ၎င်းပြင် ကျွန်ုပ်တို့သည် အလ္လာဟ်အရှင်မြတ်၏ သက်‌သေခံချက်ကိုလည်း ထိမ်ချန်ထားကြမည် မဟုတ်‌ပေ။ သို့ဖြစ်လျှင် ကျွန်ုပ်တို့သည် အမှန်စင်စစ် အပြစ်ရှိသူများထဲမှ ဖြစ်ကြလိမ့်မည်။“"
        },
        {
            "chapter": 5,
            "verse": 107,
            "text": "၎င်းပြင် အကယ်၍ သူတို့နှစ်ဦးသည် အပြစ်ရှိ‌ကြောင်းသိရလျှင်၊* ထိုအပြစ်ရှိသူနှစ်ဦး၏‌နေရာ၌ (ကွယ်လွန်သူ၏)‌ဆွေမျိုးအနီးစပ်ဆုံးအ‌မွေစားများထဲမှ သက်‌သေနှစ်ဦးရပ်ပြီး၊ “အမှန်စင်စစ် ကျွန်ုပ်တို့၏ သက်‌သေခံခြင်းသည် သူတို့နှစ်ဦး သက်‌သေခံခြင်းထက် ပိုမှန်ပါသည်။ ၎င်းပြင် ကျွန်ုပ်တို့သည် စည်းကမ်း‌ဖောက်ဖျက်ကျူးလွန်ခြင်းလည်း မရှိကြပါ။ ထိုသို့ဖြစ်ခဲ့လျှင် ကျွန်ုပ်တို့သည် အမှန်စင်စစ် မတရားကျူးလွန်သူများထဲမှ ဖြစ်ကြပါလိမ့်မည်“ဟု အလ္လာဟ်အရှင်မြတ်အား တိုင်တည်ပြီး ကျိန်ဆိုကြရမည်။"
        },
        {
            "chapter": 5,
            "verse": 108,
            "text": "ဤသည် သက်‌သေများအ‌နေနှင့် သက်‌သေခံထိုက်‌သောနည်းအတိုင်း သက်‌သေခံကြရန်၊ သို့မဟုတ် သူတို့သည် သူတို့၏ကျိန်ဆိုချက်များကို အခြားသူများ၏ကျိန်ဆိုချက်များနှင့် ကန့်ကွက်ပယ်ချခြင်းခံရမည်ကို စိုးရိမ်ကြ(ပြီး အမှန်ကန်ဆုံး သက်‌သေထွက်ဆိုကြ)ရန် အနီးစပ်ဆုံး (အ‌ကောင်းဆုံး)နည်းဖြစ်သည်။* ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ၎င်းပြင် (အလ္လာဟ်အရှင်မြတ်၏အမိန့်‌တော်များကို) နား‌ထောင်လိုက်နာကြပါ။ ထို့ပြင် အလ္လာဟ်အရှင်မြတ်သည် စည်းကမ်း‌ဖောက်ဖျက်‌သောသူများကို လမ်းမှန် ညွှန်ကြားပြသ‌တော်မူမည် မဟုတ်‌ပေ။"
        },
        {
            "chapter": 5,
            "verse": 109,
            "text": "ထို(ကိယာမသ်)‌နေ့တွင် အလ္လာဟ်အရှင်မြတ်သည် တမန်‌တော်များကို စုရုံး‌စေ‌တော်မူပြီး “အသင်တို့သည် (အသင်တို့၏ ‌နောက်လိုက်များထံမှ)မည်သို့ တုံ့ပြန်‌ဖြေကြားခံခဲ့ကြရသနည်း“ဟု ‌မေးမြန်‌တော်မူမည်။ “ကျွန်ုပ်တို့ လုံးဝ မသိကြပါ။* အမှန်စင်စစ် အရှင်မြတ်သာ အကွယ်၌ရှိသည်များကို အလွန်သိ‌တော်မူ‌သောအရှင် ဖြစ်‌တော်မူပါသည်“ဟု (တမန်‌တော်အားလုံးက)‌ဖြေကြားကြလိမ့်မည်။"
        },
        {
            "chapter": 5,
            "verse": 110,
            "text": "(ထို‌နေ့)တစ်ချိန်တွင် အလ္လာဟ်အရှင်မြတ်သည် မိန့်ကြား‌တော်မူမည်၊ အို-မရ်ယမ်၏သား အီစာ၊ အသင်သည် အသင်နှင့် အသင်၏မိခင်အ‌ပေါ်တွင် ငါအရှင်မြတ်ပြု‌တော်မူခဲ့‌သော ‌ကျေးဇူး‌တော်များအား သတိရပါ။ တစ်ခါက ငါအရှင်မြတ်သည် အသင်(တမန်‌တော်အီစာ)ကို မြင့်မြတ်‌သောဝိညာဉ်နှင့် ကူညီပံ့ပိုးခဲ့သည်။ အသင်သည် ပုခက်တွင် (ရင်ခွင်ပိုက်က‌လေးဘဝ)တွင်လည်း‌ကောင်း၊ ကြီးပြင်းသည့်အခါတွင်လည်း‌ကောင်း လူများနှင့်(လူကြီးများ‌ပြော‌သောစကားမျိုးဖြင့်သာ တစ်မျိုးတည်း)စကား‌ပြောဆိုခဲ့သည်။ ထို့ပြင် တစ်ခါက ငါအရှင်မြတ်သည် အသင့်အား ‌ကောင်းကင်ကျကျမ်းဂန်(များ)၊ အသိပညာဉာဏ်အ‌မြော်အမြင်၊ ‌သောင်ရာသ်နှင့် အင်ဂျီလ်ကျမ်းဂန်များကို သင်ကြားပို့ချ‌ပေး‌တော်မူခဲ့သည်။ ထို့ပြင် တစ်ခါက ငါအရှင်မြတ်၏အမိန့်‌တော်ဖြင့် အသင်သည် ‌မြေကို ငှက်ရုပ်လုပ်ပြီး မှုတ်လိုက်‌သောအခါ ထို(ငှက်ရုပ်)သည် ငါအရှင်မြတ်၏ အမိန့်‌တော်ဖြင့် (သက်ရှိ)ငှက်ဖြစ်သွားခဲ့သည်။ ထို့ပြင် အသင်သည် ငါအရှင်မြတ်၏အမိန့်‌တော်နှင့် (‌မွေးရာပါ)မျက်မမြင်များနှင့် ခရုသင်းစ‌သောနူနာ‌ရောဂါသည်များအား ‌ပျောက်ကင်း‌အောင်လုပ်‌ပေးခဲ့သည်။ ထို့ပြင် တစ်ခါက အသင်သည် ငါအရှင်မြတ်၏အမိန့်‌တော်ဖြင့် ‌သေသူများကို(ရှင်‌အောင်လုပ်ပြီး သချင်္ီုင်းထဲမှ)ထွက်‌စေခဲ့သည်။ ထို့ပြင် တစ်ခါက အသင်သည် သူတို့ထံသို့ ထင်ရှား‌သော သက်သလက္ခဏာတန်ခိုး‌တော်များကို ယူ‌ဆောင်သွားခဲ့‌သောအခါ ငါအရှင်မြတ်က အစ္စရာအီလီမျိုးနွယ်များကို အသင့်အား သတ်ဖြတ်ခြင်းမှ တားဆီး‌တော်မူခဲ့သည်။ ထို့‌နောက် သူတို့ထဲမှ ငြင်းပယ်ခဲ့ကြ‌သောသူများက “ဤသည် ထင်ရှား‌သောစုန်းပ‌ယောဂ အတတ်ပင်ဖြစ်သည်“ဟု ‌ပြောဆိုခဲ့ကြသည်။"
        },
        {
            "chapter": 5,
            "verse": 111,
            "text": "ထို့ပြင် တစ်ခါက ငါအရှင်မြတ်သည် ဟဝါရီ ခဝါသည်များထံသို့ “အသင်တို့သည် ငါအရှင်မြတ်နှင့် ငါအရှင်မြတ်၏တမန်‌တော်(အီစာ)ကို ယုံကြည်ကြပါ“ဟု အမိန့်ချမှတ်‌တော်မူခဲ့သည်။ ဟဝါရီ ခဝါသည်များက “ကျွန်ုပ်တို့ ယုံကြည်ကြပါပြီ၊ ကျွန်ုပ်တို့သည် အမိန့်ကိုနာခံကြ‌သော မွတ်စ်လင်မ်များဖြစ်‌ကြောင်း အရှင်မြတ်သက်‌သေအဖြစ်ရှိ‌တော်မူပါ“ဟု ‌ပြောဆိုခဲ့ကြသည်။"
        },
        {
            "chapter": 5,
            "verse": 112,
            "text": "တစ်ခါတွင် ဟဝါရီ*များက “အို- မရ်ယမ်၏သား အီစာ၊ အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် ကျွန်ုပ်တို့အ‌ပေါ် ‌ကောင်းကင်မှ အစားအစာတည်ခင်းထား‌သော စားပွဲတစ်ခုကိုချ‌ပေးနိုင်စွမ်း ရှိပါသ‌လော“ဟု ‌ပြောဆိုကြသည်။ ၎င်း(တမန်‌တော် အီစာ)က အသင်တို့သည် အမှန်ပင် အီမာန်ယုံကြည်သူများဖြစ်ကြလျှင် အလ္လာဟ်အရှင်မြတ်အား ‌ကြောက်ရွံ့ကြပါဟု ‌ပြောဆိုခဲ့သည်။"
        },
        {
            "chapter": 5,
            "verse": 113,
            "text": "သူတို့(ဟဝါရီ)များက ကျွန်ုပ်တို့သည် ထို(စားပွဲမှ)အစားအစာများကို စားသုံးရန်၊ ၎င်းပြင် ကျွန်ုပ်တို့၏စိတ်နှလုံးများ နှစ်သိမ့်‌ကျေနပ်ရန်၊ ၎င်းပြင် အသင်သည် ကျွန်ုပ်တို့အား စင်စစ် အမှန်‌ပြောခဲ့သည်ဆိုသည်ကို သိရှိယုံကြည်ရန်၊ ၎င်းပြင် ထို(စားပွဲ ကျ‌ရောက်‌သောတန်ခိုး‌တော်)နှင့်ပတ်သက်၍ ကျွန်ုပ်တို့သည် အသိသက်‌သေများဖြစ်ကြရန်အတွက် ရည်ရွယ်ပါသည်ဟု ‌ပြောဆိုခဲ့ကြသည်။"
        },
        {
            "chapter": 5,
            "verse": 114,
            "text": "မရ်ယမ်၏သား (တမန်‌တော်)အီစာက “အို- အလ္လာဟ်အရှင်မြတ်၊ အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အ‌ပေါ်သို့ ‌ကောင်းကင်မှ အစားအစာ တည်ခင်းထား‌သောစားပွဲတစ်ခု ချ‌ပေး‌တော်မူပါ၊ ထို အစားအစာတည်ခင်းထား‌သောစားပွဲသည် ကျွန်ုပ်တို့အတွက်၊ ကျွန်ုပ်၏ပထမ(ယခင်မှ)သူများအတွက်နှင့် ‌နောင်လာမည့်သူများအတွက် ‌ပျော်ရွှင်ဖွယ်ရာနှင့် အရှင်မြတ်ထံ‌တော်မှ သက်‌သေလက္ခဏာတစ်ပါး ဖြစ်‌စေ‌တော်မူပါ။ ၎င်းပြင် အရှင်မြတ်သည် ကျွန်ုပ်တို့အား စားနပ်ရိက္ခာ‌ပေးသနား‌တော်မူပါ။ ထို့ပြင် အရှင်မြတ်သည် အ‌ကောင်းဆုံးစားနပ်ရိက္ခာ ‌ပေးသနား‌တော်မူ‌သောအရှင် ဖြစ်‌တော်မူပါသည်“ ဟု ‌ပြောဆို‌လျှောက်ထားခဲ့သည်။"
        },
        {
            "chapter": 5,
            "verse": 115,
            "text": "အလ္လာဟ်အရှင်မြတ်က “ငါအရှင်မြတ်သည် ထို အစားအစာတည်ခင်းထား‌သောစားပွဲကို အသင်တို့အ‌ပေါ်တွင် အမှန်ပင် ချ‌ပေးသနား‌တော်မူမည်၊ ထို့‌နောက် အသင်တို့ထဲမှ မည်သူမဆို ငြင်းပယ်လျှင် ငါအရှင်မြတ်သည် စကြဝဠာအားလုံးထဲတွင် မည်သူတစ်ဦးတစ်‌ယောက်ကိုမှ မ‌ပေးမည့်အပြစ်ဒဏ်ကို ထိုသူ့အား အမှန်ပင် ‌ပေး‌တော်မူမည်“ဟု မိန့်ကြား‌တော်မူခဲ့သည်။"
        },
        {
            "chapter": 5,
            "verse": 116,
            "text": "တစ်ခါက အလ္လာဟ်အရှင်မြတ်သည် (ဤသို့)မိန့်ကြား‌တော်မူမည်- “အို- မရ်ယမ်၏သား အီစာ၊ အသင်သည် လူများအား အသင်တို့သည် အလ္လာဟ်အရှင်မြတ်နှင့်ဆန့်ကျင်၍ ကျွန်ုပ်နှင့်ကျွန်ုပ်၏မိခင်အား ကိုးကွယ်ထိုက်သည့်အရှင်နှစ်ပါးအဖြစ် ပြုုလုပ်ကြပါဟု ‌ပြောကြားခဲ့သ‌လော“။ ၎င်း(တမန်‌တော် အီစာ)က ‌ပြောဆို‌ဖြေကြားမည်- “အရှင်မြတ်သည် သန့်ပြန့်စင်ကြယ်‌တော်မူပါသည်။ ကျွန်ုပ် မ‌ပြောထိုက်‌သောစကားကို ကျွန်ုပ်‌ပြောဆိုခွင့် လုံးဝ မရှိပါ။ အကယ်၍ ကျွန်ုပ်သည် ထိုစကားကို ‌ပြောဆိုခဲ့လျှင် အရှင်မြတ်သည် ထို‌ပြောဆိုမှုကို အမှန်ပင် သိ‌တော်မူပြီးဖြစ်ပါသည်။ အရှင်မြတ်သည် ကျွန်ုပ်၏စိတ်ထဲ၌ရှိသမျှကို သိရှိ‌တော်မူပါသည်။ သို့ရာတွင် ကျွန်ုပ်သည် အရှင်မြတ်၏စိတ်ထဲရှိသည်ကို မသိပါ။ အမှန်စင်စစ် အရှင်မြတ်သည်သာ အကွယ်မှအရာအားလုံးကို အလွန်သိ‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 5,
            "verse": 117,
            "text": "ကျွန်ုပ်သည် သူတို့အား အရှင်မြတ်သည် ကျွန်ုပ်အား အမိန့်‌ပေးထားသည့်အရာမှလွဲ၍ မည်သည့်အရာကိုမျှ မ‌ပြောဆိုခဲ့ပါ။ (ကျွန်ုပ်သည် ဤသို့‌ပြောပါသည်) - “ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်လည်းဖြစ်ပြီး အသင်တို့အား ဖန်ဆင်း‌မွေးမြူ‌တော်မူ‌သောအရှင်လည်းဖြစ်‌သော အလ္လာဟ်အရှင်မြတ်ကိုသာ အသင်တို့ ကိုးကွယ်ကြပါ“။ ၎င်းပြင် ကျွန်ုပ်သည် သူတို့ထဲ၌ရှိ‌နေသမျှ သူတို့နှင့်ပတ်သက်၍ သိမြင်သူဖြစ်ပါသည်။ ထို့‌နောက် အရှင်မြတ်သည် ကျွန်ုပ်ကို ပင့်မယူ‌ဆောင်လိုက်‌သောအခါ* အရှင်မြတ်သည်ပင် သူတို့နှင့်ပတ်သက်၍ ထိန်းသိမ်း‌စောင့်ကြပ် ကြည့်ရှုသူဖြစ်‌တော်မူပါသည်။ ထို့ပြင် အရှင်မြတ်သည် အရာအားလုံးကို မျက်‌မှောက်အသိသက်‌သေ ဖြစ်‌နေ‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 5,
            "verse": 118,
            "text": "“အရှင်မြတ်သည် အကယ်၍ သူတို့အား အပြစ်ဒဏ်‌ပေး‌တော်မူမည်ဆိုလျှင်၊ သူတို့သည် အမှန်စင်စစ် အရှင်မြတ်၏ကျွန်များသာ ဖြစ်ကြပါသည်။ ထို့ပြင် အကယ်၍ အရှင်မြတ်သည် သူတို့အား (အ‌ရေးမယူဘဲ) လွတ်ငြိမ်းချမ်းသာခွင့်‌ပေး‌တော်မူမည်ဆိုလျှင်လည်း (‌ပေးနိုင်ပါသည်)။ အမှန်စင်စစ် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူပါသည်။“"
        },
        {
            "chapter": 5,
            "verse": 119,
            "text": "အလ္လာဟ်အရှင်မြတ်သည် (ဤသို့)‌ပြောဆို မိန့်ကြား‌တော်မူမည်-* ယ‌နေ့၌မူ မှန်ကန်သူများ*အတွက် သူတို့၏မှန်ကန်မှုသည် အကျိုး‌ပေး‌သော‌နေ့ပင်ဖြစ်သည်။ သူတို့အတွက် အကြင်ဥယျာဉ်များရှိမည်။ ထိုဥယျာဉ်များ၏‌အောက်မှ စမ်း‌ရေ‌ချောင်းများ စီးဆင်း‌နေကြမည်။ သူတို့သည် ထိုဥယျာဉ်များထဲ၌ အမြဲ‌နေကြမည်။ အလ္လာဟ်အရှင်မြတ်သည် သူတို့အား ‌ကျေနပ်‌တော်မူပြီးဖြစ်‌တော်မူသည်။ သူတို့ကလည်း အရှင်မြတ်အား ‌ကျေနပ်ပြီးဖြစ်ကြသည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 5,
            "verse": 120,
            "text": "‌ကောင်းကင်များနှင့် ပထဝီ‌မြေအပြင် ထိုအရာများထဲ၌ရှိသမျှအရာများ၏ အုပ်ချုပ်မှုအာဏာသည် အလ္လာဟ်အရှင်မြတ်သာ စိုးပိုင်‌တော်မူသည်။* ထို့ပြင် အရှင်မြတ်သည် အရာအားလုံးအ‌ပေါ် အလွန်စွမ်းနိုင်‌တော်မူ‌သော အရှင်မြတ်ပင် ဖြစ်‌တော်မူသည်။"
        },
        {
            "chapter": 6,
            "verse": 1,
            "text": "ချီးမွမ်းခြင်းဟူသမျှသည် အလ္လာဟ်အရှင်မြတ်အတွက်သာဖြစ်သည်။အရှင်မြတ်သည် ‌ကောင်းကင်များနှင့် ပထဝီ‌မြေကို ဖန်ဆင်း‌တော်မူခဲ့သည်။ ထို့ပြင် အရှင်မြတ်သည် အ‌မှောင်များနှင့် အလင်း‌ရောက်ကို ပြုလုပ်ဖန်ဆင်း‌တော်မူခဲ့သည်။* ထို့‌နောက် ကာဖိရ်ငြင်းပယ်သူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်နှင့် (အခြားသူများကို) တန်းတူပြုလုပ်ကြသည်။"
        },
        {
            "chapter": 6,
            "verse": 2,
            "text": "ထိုအရှင်မြတ်သည် အသင်တို့ကို ရွှံ့‌မြေမှ ဖန်ဆင်း‌တော်မူသည့်အပြင် (‌သေဆုံးမည့်)အချိန်တစ်ချိန်ကို သတ်မှတ်‌တော်မူခဲ့သည့်အရှင် ဖြစ်‌တော်မူသည်။* ထို့ပြင် (ပြန်ရှင်ထရမည့်)အချိန်သည် အရှင်မြတ်ထံ‌တော်၌ပင် သတ်မှတ်ထား‌တော်မူသည်။ ထို့‌နေုာက် အသင်တို့သည် သံသယဖြစ်‌နေကြသည်။"
        },
        {
            "chapter": 6,
            "verse": 3,
            "text": "ထို့ပြင် ‌ကောင်းကင်များနှင့် ပထဝီ‌မြေတွင် ထို အလ္လာဟ်အရှင်မြတ်သာ (ကိုးကွယ်ထိုက်သည့်အရှင် အဖြစ်)ရှိသည်။ အရှင်မြတ်သည် အသင်တို့၏ လျှို့ဝှက်ချက်နှင့် အသင်တို့၏ ထုတ်‌ဖော်ချက်ကို သိ‌တော်မူသည်။ ထို့ပြင် အရှင်မြတ်သည် အသင်တို့ ရှာ‌ဖွေသည်များကိုလည်း သိ‌တော်မူသည်။"
        },
        {
            "chapter": 6,
            "verse": 4,
            "text": "ထို့ပြင် သူတို့ထံသို့ သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ မည်သည့်သက်‌သေလက္ခဏာမျိုး*‌ရောက်လာသည်ဖြစ်‌စေ သူတို့သည် ထိုသက်‌သေ လက္ခဏာများမှ မျက်နှာလွှဲသွားခဲ့ကြသည်ချည်းပင်ဖြစ်သည်။"
        },
        {
            "chapter": 6,
            "verse": 5,
            "text": "၎င်းပြင် အမှန်စင်စစ် သူတို့သည် သူတို့ထံသို့ အမှန်တရား ‌ရောက်ရှိလာ‌သောအခါ ထိုအမှန်တရားကိုလည်း မဟုတ်မမှန်ဟု ငြင်းပယ်လိုက်ကြသည်။ သို့ဖြစ်ရာ သူတို့ထံသို့ မကြာမီ သူတို့‌ပြောင်‌လှောင်‌လေ့ရှိခဲ့‌သော အရာ၏သတင်းမှန်(ရလာဒ်ဆိုးကျိုး)သည် ‌ရောက်ရှိလာလိမ့်မည်။"
        },
        {
            "chapter": 6,
            "verse": 6,
            "text": "ငါအရှင်မြတ်သည် သူတို့မတိုင်မီ (ဆိုးသွမ်း‌သောမျိုးဆက်)လူမျိုးအ‌မြောက်အမြားကို* ဖျက်ဆီး‌တော်မူခဲ့သည်ကို သူတို့ မမြင်ကြသ‌လော။ ငါအရှင်မြတ်သည် ထိုလူမျိုးများအား ကမာ္ဘ‌ပေါ်တွင် စွမ်း‌ဆောင်နိုင်မှုအင်အားများကို ‌ပေးခဲ့သကဲ့သို့ အသင်တို့အား မ‌ပေးခဲ့‌ပေ။ ၎င်းပြင် ငါအရှင်မြတ်သည် သူတို့အ‌ပေါ်တွင် မိုးဖြိုင်ဖြိုင်ရွာသွန်း‌စေ‌တော်မူခဲ့သည်။ ၎င်းပြင် ငါအရှင်မြတ်သည် သူတို့၏‌အောက်မှ စီးဆင်း‌နေ‌သော စမ်‌ချောင်းများကို ပြုလုပ်ဖန်ဆင်း‌တော်မူခဲ့သည်။ ထို့‌နောက် ငါအရှင်မြတ်သည် ထိုသူများအား သူတို့၏မ‌ကောင်းမှုများ‌ကြောင့် ဖျက်ဆီးပစ်‌တော်မူခဲ့သည်။ ထို့ပြင် ငါအရှင်မြတ်သည် သူတို့၏‌နောက်တွင် အခြားလူမျိုးများအား ဖန်ဆင်း‌တော်မူခဲ့သည်။"
        },
        {
            "chapter": 6,
            "verse": 7,
            "text": "ထို့ပြင် အကယ်၍ ငါအရှင်မြတ်သည် (စာရွက်ကဲ့သို့)‌ရေးမှတ်စရာ၌ ‌ရေးထား‌သောကျမ်းတစ်‌စောင်ကို အသင်၏အ‌ပေါ်ချ‌ပေး‌တော်မူခဲ့ပြီး သူတို့သည် ထိုကျမ်းကို သူတို့၏လက်များနှင့် ထိ‌တွေ့ခဲ့ကြလျှင်လည်း ကာဖိရ်ငြင်းပယ်သူများကမူ “ဤသည် ထင်ရှား‌သော စုန်းပ‌ယောဂဖြစ်သည်“ဟု အမှန်စင်စစ် ‌ပြောဆိုကြလိမ့်မည်။"
        },
        {
            "chapter": 6,
            "verse": 8,
            "text": "ထို့ပြင် သူတို့က “အဘယ့်‌ကြောင့် ၎င်း(တမန်‌တော်)ထံသို့ ‌ကောင်းကင်တမန်တစ်ပါး ‌စေလွှတ်ခြင်း မခံရသနည်း“ဟု ‌ပြောဆိုကြသည်။* ထို့ပြင် အကယ်၍ ငါအရှင်မြတ်သည် ‌ကောင်းကင်တမန်တစ်ပါးပါးကို ‌စေလွှတ်‌တော်မူခဲ့လျှင် အမှန်ပင် ကိစ္စသည် ပြီးဆုံးသွားခဲ့မည်ပင်ဖြစ်သည်။ ထို့‌နောက် သူတို့သည် (အပြစ်ဒဏ်မှ)‌ရွှေ့ဆိုင်းခွင့် (လုံးဝ)ရကြမည် မဟုတ်‌တော့‌ပေ။"
        },
        {
            "chapter": 6,
            "verse": 9,
            "text": "ထို့ပြင် အကယ်၍ ငါအရှင်မြတ်သည် ၎င်း(လူသားတမန်‌တော်)ကို ‌ကောင်းကင်တမန်တစ်ပါးအဖြစ် ပြုလုပ်‌တော်မူခဲ့လျှင် အမှန်စင်စစ် ငါအရှင်မြတ်သည် ထို‌ကောင်းကင်တမန်ကိုလည်း (သူတို့ကြည့်မြင်နိုင်‌သော ပုံသဏ္ဍာန်ရှိ‌သောလူ)‌ယောက်ျားပင် ပြုလုပ်ရမည်ဖြစ်သည်။ ထို့‌နောက် ငါအရှင်မြတ်သည် သူတို့ သံသယဖြစ်‌နေ‌သော အရာထဲ၌ပင် (ထပ်ပြီး) သူတို့အ‌ပေါ်တွင် သံသယဖြစ်‌စေ‌တော်မူဦးမည်ပင်ဖြစ်သည်။"
        },
        {
            "chapter": 6,
            "verse": 10,
            "text": "ထို့ပြင် အသင်(တမန်‌တော်)၏ မတိုင်မီက တမန်‌တော်များသည်လည်း ‌ပြောင်‌လှောင်ခြင်းကို အမှန်စင်စစ် ခံသွားခဲ့ကြရသည်။ ၎င်းပြင် ထိုတမန်‌တော်များကို ‌ပြောင်‌လှောင်‌သောသူများအား သူတို့ ‌ပြောင်‌လှောင်ခဲ့ကြ‌သောအရာ(အပြစ်ဒဏ်)ကပင် ဝိုင်းဝန်းခဲ့သည်။"
        },
        {
            "chapter": 6,
            "verse": 11,
            "text": "(ယခင်ကလူများ အပြစ်ဒဏ်ခံခဲ့ကြရသည်များကို မယုံကြလျှင် အို- တမန်‌တော်)အသင် ‌ပြောလိုက်ပါ၊ အသင်တို့သည် ကမာ္ဘ‌မြေတွင် လှည့်ပတ်သွားလာကြပါ။ ထို့‌နောက် ငြင်းပယ်သူများ၏ အကျိုးရလာဒ်သည် မည်သို့ရှိခဲ့သည်ကို အသင်တို့ ကြည့်ရှုကြပါ။"
        },
        {
            "chapter": 6,
            "verse": 12,
            "text": "“‌ကောင်းကင်များနှင့် ပထဝီ‌မြေတွင် ရှိသမျှကို မည်သူပိုင်သနည်း“ဟု (ထို ငြင်းပယ်‌သောသူများအား) အသင်‌ပြောဆို (‌မေးမြန်း)လိုက်ပါ။ (သူတို့မ‌ဖြေလျှင်လည်း) အသင်ကပင် “အရာအားလုံးကို အလ္လာဟ်အရှင်မြတ်သာ ပိုင်ဆိုင်‌တော်မူသည်“ဟု ‌ဖြေကြားလိုက်ပါ။* ထို့ပြင် အရှင်မြတ်သည် (ဝန်ချ‌တောင်းပန်သူများကို) သနား‌တော်မူရန် အရှင်မြတ်ကိုယ်ကိုအရှင်မြတ် ပြဋ္ဌာန်းထား‌တော်မူသည်(ဟု ‌ပြောလိုက်ပါ။)* ထို့ပြင် အရှင်မြတ်သည် အသင်တို့ကို အမှန်စင်စစ် ကိယာမသ်‌နေ့၌ စုရုံး‌တော်မူမည်။ ထို‌နေ့သည် သံသယဖြစ်စရာ မရှိ‌ပေ။ အကြင်သူတို့သည် မိမိကိုယ်မိမိ ပျက်စီးဆုံးရှုံး‌အောင်လုပ်ခဲ့ကြသည်။ သို့ဖြစ်ရာ ထိုသူတို့သည် အီမာန်ယုံကြည်ကြမည် မဟုတ်‌ပေ။"
        },
        {
            "chapter": 6,
            "verse": 13,
            "text": "ထို့ပြင် ညနှင့်‌နေ့တွင် ‌နေထိုင်‌သောအရာများသည်လည်း အရှင်မြတ်ပင် ပိုင်ဆိုင်‌တော်မူသည်။* ထို့ပြင် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 14,
            "text": "(အို- တမန်‌တော်)အသင် ‌ပြောလိုက်ပါ၊ “‌ကောင်းကင်များနှင့် ပထဝီ‌မြေကို စတင်ဖန်ဆင်း‌တော်မူခဲ့‌သောအရှင်ပြီး ထိုအရှင်သည် ‌ကျွေး‌မွေး‌နေ‌သောအရှင်လည်းဖြစ်သည့်အပြင် ‌ကျွေး‌မွေး‌စောင့်‌ရှောက်မှုခံရခြင်းမှ ကင်း‌တော်မူ‌သောအရှင်လည်းဖြစ်‌သော ထိုအလ္လာဟ်အရှင်မြတ်မှလွဲ၍ (အခြားသူကို) ကူညီ‌စောင်မသူအဖြစ် ကျွန်ုပ်သည် ပြုလုပ်ရဦးမည်‌လော။ အမှန်စင်စစ် ကျွနုပ်သည် ပထမဆုံးအမိန့်နာခံသူ မွတ်စ်လင်မ်ဖြစ်ရန် အမိန့်‌ပေးခံရသည်“ဟု အသင်‌ပြောလိုက်ပါ။ ၎င်းပြင် အသင်သည် မုရှ်ရိက်များထဲတွင် လုံးဝ မပါဝင်ပါနှင့်။"
        },
        {
            "chapter": 6,
            "verse": 15,
            "text": "(အို- တမန်‌တော်)အသင် ‌ပြောလိုက်ပါ၊ ကျွန်ုပ်သည် ကျွန်ုပ်အားဖန်ဆင်း‌မွေးမြူ‌တော်မူ‌သော အရှင်၏အမိန့်ကို ဖီဆန်ခဲ့မည်ဆိုလျှင် ကြီးကျယ်‌သော‌နေ့၏အပြစ်ဒဏ်ကို အမှန်ပင်‌ကြောက်သည်။"
        },
        {
            "chapter": 6,
            "verse": 16,
            "text": "မည်သူမဆို ထို‌နေ့၌ ဤ(အပြစ်ဒဏ်)မှ ဖယ်ရှားခံရလျှင် အမှန်ပင် ထိုသူ့အား အရှင်မြတ်က သနား‌တော်မူလိုက်ပြီဖြစ်သည်။ ၎င်းပြင် ထိုအရာသည် ထင်ရှား‌သော ‌အောင်မြင်မှုဖြစ်သည်။"
        },
        {
            "chapter": 6,
            "verse": 17,
            "text": "ထို့ပြင် အလ္လာဟ်အရှင်မြတ်သည် အသင့်အား ‌ဘေးဒုက္ခတစ်ခုခုဖြစ်‌စေ‌တော်မူမည်ဆိုလျှင် အရှင်မြတ်မှလွဲ၍ ထို‌ဘေးဒုက္ခကို ပ‌ပျောက်‌အောင်လုပ်နိုင်‌သောသူ တစ်ဦးမှ မရှိ‌ပေ။ အကယ်၍ အရှင်မြတ်သည် အသင့်အား အကျိုးတစ်ခုခုဖြစ်ထွန်း‌စေ‌တော်မူမည်ဆိုလျှင်လည်း (မည်သူမှ ထိုအကျိုးကို ပျက်ပြား‌အောင်လုပ်နိုင်သူ မရှိ‌ပေ၊) အရှင်မြတ်သည် အရာအားလုံးအ‌ပေါ်တွင် စွမ်း‌ဆောင်နိုင်‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 18,
            "text": "ထို့ပြင် အရှင်မြတ်သည် အရှင်မြတ်၏ကျွန်များအ‌ပေါ်တွင် နိုင်နင်းလွှမ်းမိုး‌တော်မူ‌သောအရှင် လည်းဖြစ်‌တော်မူသည်။ ၎င်းပြင် အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့ကြားသိ‌တော်မူ‌သော်အရှင် ဖြစ်‌တော်မူသည်။"
        },
        {
            "chapter": 6,
            "verse": 19,
            "text": "(အို- တမန်‌တော်)အသင် ‌ပြောလိုက်ပါ၊ မည်သူ၏သက်‌သေခံချက်သည် အကြီးဆုံးဖြစ်သနည်း။ အသင်ကပင်‌ပြောလိုက်ပါ၊ အလ္လာဟ်အရှင်မြတ်သည် ကျွန်ုပ်နှင့်သင်တို့ကြားတွင် မျက်‌မှောက်အသိသက်‌သေဖြစ်‌နေ‌တော်မူ‌သောအရှင် ဖြစ်‌တော်မူသည်။ ၎င်းပြင် ကုရ်အာန်ကျမ်း‌တော်မြတ်ကို ကျွန်ုပ်ထံ ပို့ချခြင်းခံရသည်။ မည်သည့်အတွက်ဟုဆိုလျှင် ဤကျမ်း‌တော်ဖြင့် အသင်တို့နှင့် ဤကျမ်း‌တော်‌ရောက်ရှိ‌သောသူများအား ကျွန်ုပ် သတိ‌ပေးနှိုး‌ဆော်ရန်အတွက် ဖြစ်သည်။ အသင်တို့သည် အလ္လာဟ်အရှင်မြတ်နှင့်အတူ အခြားကိုးကွယ်ရာများရှိ‌သေးသည်ဟု အမှန်ပင် သက်‌သေခံကြဦးမည်‌လော။ (သူတို့က ထိုကဲ့သို့ သက်‌သေခံကြဦးမည်ဆိုလျှင်) အသင် ‌ပြောလိုက်ပါ- ကျွန်ုပ်သည် အသင်တို့ ပြုလုပ်ကြ‌သော တွဲဖက်ကိုးကွယ်ခြင်းမှ အမှန်ပင် ကင်းလွတ်သူဖြစ်သည်။"
        },
        {
            "chapter": 6,
            "verse": 20,
            "text": "အကြင်သူများအား ငါအရှင်မြတ်သည် ကျမ်းဂန်ကို ‌ပေးသနား‌တော်မူခဲ့သည်။ ထိုသူများသည် သူတို့၏သားများအား သိရှိမှတ်မိကြသကဲ့သို့ ၎င်း(တမန်‌တော် မုဟမ္မဒ်-ဆွ)ကို သိရှိမှတ်မိကြသည်။ (သို့ရာတွင်)သူတို့ကိုယ်သူတို့ နစ်နာဆုံးရှုံး‌အောင်ပြုလုပ်သူများကမူ ယုံကြည်ခြင်း မရှိကြ‌ပေ။"
        },
        {
            "chapter": 6,
            "verse": 21,
            "text": "ထို့ပြင် အကြင်သူထက် မတရား‌သောသူ မည်သူရှိဦးမည်နည်း၊ ထိုသူသည် အလ္လာဟ်အရှင်မြတ်အ‌ပေါ်၌ မုသားကို လုပ်ကြံစွပ်စွဲသည်၊ သို့မဟုတ် အရှင်မြတ်၏ အာယသ်‌တော်များကို မဟုတ်မမှန်ဟု ငြင်းပယ်သည်။* အမှန်စင်စစ် မတရားသူများသည် ‌အောင်မြင်ကြမည် မဟုတ်‌ပေ။"
        },
        {
            "chapter": 6,
            "verse": 22,
            "text": "ထို့ပြင် ထို‌နေ့တွင် ငါအရှင်မြတ်သည် သူတို့အားလုံးကို စုရုံး‌တော်မူမည်။ ထို့‌နောက် ငါအရှင်မြတ်သည် ရှိရ်က်ပြုလုပ် တွဲဖက်ကိုးကွယ်ခဲ့ကြ‌သောသူများအား ‌မေးမြန်း‌တော်မူမည်- “အသင်တို့ ‌ပြောဆို(‌ကြွေး‌ကြော် ကိုးကွယ်)ခဲ့ကြ‌သော အသင်တို့၏ အ‌ပေါင်းအ‌ဖော်များသည် အဘယ်မှာနည်း။“"
        },
        {
            "chapter": 6,
            "verse": 23,
            "text": "ထို့‌နောက် သူတို့အတွက် မည်သည့်‌စောဒကမှ တက်စရာမရှိ‌တော့‌ပေ၊ သို့ရာတွင် သူတို့က ဤသို့‌ပြောဆိုကြမည်- “ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ဖြစ်သည့် အလ္လာဟ်အရှင်အား ကျိန်ဆိုပြီး(‌ပြောပါမည်) ကျွန်ုပ်တို့သည် (အရှင်မြတ်နှင့် တစ်စုံတစ်ရာကို်) တွဲဖက်ကိုးကွယ်သူများ မဖြစ်ခဲ့ကြ‌ပေ။“"
        },
        {
            "chapter": 6,
            "verse": 24,
            "text": "သူတို့သည် သူတို့နှင့်ဆန့်ကျင်ပြီး မည်သို့ လိမ်‌ပြောကြသနည်း၊ ၎င်းပြင် သူတို့ လုပ်ကြံစွပ်စွဲ ‌ပြောဆို‌လေ့ရှိခဲ့‌သောအရာများသည် သူတို့ထံမှ (မည်သို့)‌ပျောက်ကွယ်သွားသည်ကို အသင် ကြည့်လိုက်ပါ။"
        },
        {
            "chapter": 6,
            "verse": 25,
            "text": "ထို့ပြင် သူတို့ထဲတွင် အသင့်ဘက်သို့ နားစွင့်‌သောသူများလည်း ရှိကြသည်။* ၎င်းပြင် (သူတို့၏ လုပ်ကြံစွပ်စွဲ ‌ပြောဆိုမှုများ‌ကြောင့်) သူတို့အား ကုရ်အာန် နားမလည်နိုင်ကြရန် ငါအရှင်မြတ်သည် သူတို့၏ စိတ်နှလုံးများအ‌ပေါ်၌ အကာအဆီးများ ချ‌ပေးထား‌တော်မူခဲ့သည်။ ၎င်းပြင် သူတို့၏ နားများထဲ၌လည်း ‌လေးလံမှုကို ပြုလုပ်ထား‌တော်မူခဲ့သည်။ (နားပင်း‌စေ‌တော်မူခဲ့သည်။) ထို့‌နောက် သူတို့သည် သက်‌သေလက္ခဏာများအားလုံးကို ‌တွေ့မြင်ကြရလျှင်လည်း ထိုသက်‌သေလက္ခဏာများကို ယုံကြည်ကြမည် မဟုတ်‌ပေ။ ‌နောက်ဆုံးတွင် သူတို့သည် အသင်(တမန်‌တော့်)ထံလာ‌ရောက်ကြ‌သောအခါ အသင်နှင့် အငြင်းအခုံ ပြုလုပ်ကာ ထိုကာဖိရ်များကပင် “ဤသည် ‌ရှေးသူများ၏ (လုပ်ကြံထား‌သော) ပုံပြင်များမှလွဲ၍ အခြားမည်သည့်အရာမှ မဟုတ်ဟု ‌ပြောဆိုကြသည်။"
        },
        {
            "chapter": 6,
            "verse": 26,
            "text": "ထို့ပြင် သူတို့သည် (အခြားသူများကိုလည်း) ထိုကုရ်အာန်ကျမ်း‌တော်မြတ်(ကို နား‌ထောင်ခြင်း)မှ တားဆီးကြသည်။ သူတို့ကိုယ်တိုင်လည်း ထိုကုရ်အာန်ကျမ်း‌တော်မြတ်(ကို နား‌ထောင်ခြင်း)မှ ‌ဝေး‌ဝေး(‌ရှောင်ကြဉ်)‌နေကြသည်။ ထိုု့ပြင် သူတို့သည် (မည်သူ့ကိုမှ) ဖျက်ဆီးကြသည် မဟုတ်‌ပေ။ သို့ရာတွင် သူတို့သည် သူတို့ကိုယ်သူတို့ ဖျက်ဆီး‌နေကြခြင်းသာ ဖြစ်သည်။ ထို့ပြင် သူတို့သည် (ဤသည်ကိုပင်) အသိမရှိကြ‌ပေ။"
        },
        {
            "chapter": 6,
            "verse": 27,
            "text": "ထို့ပြင် အသင်(တမန်‌တော်)သည် (သူတို့၏ အဖြစ်အပျက်ကို)မြင်မည်ဆိုလျှင် (အံ့ဩသွားမည်ပင်)၊ သူတို့သည် ငရဲဘုံ‌ပေါ်တွင် ရပ်တန့်‌စေခြင်းခံရ‌သောအခါ သူတို့က ‌ပြောဆိုကြမည်- “‌ဪ- ငါတို့သည် (‌လောကကို) ပြန်လွှတ်ခံရလျှင် ‌ကောင်း‌လေစွ။ (ထိုသို့ဆိုလျှင်) ငါတို့သည် ငါတို့အား ဖန်ဆင်း‌မွေးမြူ‌တော်မူ‌သောအရှင်၏ အာယသ်‌တော်များကို မဟုတ်မမှန်ငြင်းပယ်မှု မပြုကြဘဲ ငါတို့သည် အီမာန်ယုံကြည်‌သောသူများထဲတွင် ပါဝင်လိုက်ကြမည်။“"
        },
        {
            "chapter": 6,
            "verse": 28,
            "text": "အမှန်မှာ (သူတို့သည် ပြန်သွားရလျှင်လည်း ထိုသို့ ပြုလုပ်မည့်သူများ) လုံးဝ မဟုတ်‌ပေ၊ သို့ရာတွင် သူတို့အတွက် ယခင်က ထိမ်ချန်ထားသည်များ ‌ပေါ်သွား(သဖြင့် ဤကဲ့သို့ ‌ပြောလိုက်ရ)သည်သာ ဖြစ်သည်။* ထို့‌နောက် အကယ်၍ သူတို့သည် (‌လောကကို) ပြန်လွှတ်ခြင်းခံရလျှင်လည်း သူတို့အား တားမြစ်ထား‌သောအရာများကို အမှန်ပင် ပြန်လည် ကျူးလွန်ကြမည်သာဖြစ်သည်။ အမှန်မှာ သူတို့သည် လိမ်‌ပြောသူများပင်ဖြစ်ကြသည်။"
        },
        {
            "chapter": 6,
            "verse": 29,
            "text": "၎င်းပြင် သူတို့က ‌ပြောဆိုကြသည်- အသက်ရှင်ခြင်းသည် ကျွန်ုပ်တို့၏ ဤဘဝ၍ ရှင်ခြင်းမှလွဲ၍ အခြားမရှိ‌ပေ။ ထို့ပြင် ကျွန်ုပ်တို့သည် (‌သေပြီး‌နောက်) ပြန်ရှင်ထ‌စေခြင်းခံကြရမည့်သူများ မဟုတ်‌ပေ။"
        },
        {
            "chapter": 6,
            "verse": 30,
            "text": "ထို့ပြင် အသင်(တမန်‌တော်)သည် (သူတို့၏ အဖြစ်အပျက်ကို)မြင်မည်ဆိုလျှင် (အံ့ဩသွားမည်ပင်)၊ သူတို့သည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏‌ရှေ့‌မှောက်၌ ရပ်တန့်‌စေခြင်းခံရ‌သောအခါ အရှင်မြတ်က အမိန့်ရှိ‌တော်မူမည်- ဤ(ရှင်ပြန်ထ‌စေခြင်း)သည် အမှန်ပင် မဟုတ်‌လော။ သူတို့က ပြန်‌ပြောကြမည်- “ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်အား တိုင်တည်‌ပြောဆိုပါမည်၊ အမှန်ပင်ဖြစ်ပါသည်။ အရှင်မြတ်က မိန့်ကြား‌တော်မူမည်- သို့ဆိုလျှင် အသင်တို့သည် ငြင်းပယ်‌လေ့ရှိခဲ့ကြသည့်အတွက် အပြစ်ဒဏ်ကို မြည်းစမ်းလိုက်ကြပါ။"
        },
        {
            "chapter": 6,
            "verse": 31,
            "text": "အလ္လာဟ်အရှင်မြတ်နှင့် ‌တွေ့ဆုံကြရမည်ကို မဟုတ်မမှန်ဟု ငြင်းပယ်ခဲ့ကြ‌သောသူများသည် အမှန်စင်စစ် ပျက်စီးခဲ့ကြပြီဖြစ်သည်။ ‌နောက်ဆုံးတွင် သူတို့ထံသို့ ထိုအချိန် ကိယာမသ် ရှင်ပြန်ထမည့်‌နေ့သည် ရုတ်တရက် ‌ရောက်ရှိလာ‌သောအခါ သူတို့သည် (ထို‌နေ့တွင်) သူတို့၏(အပြစ်)ဝန်ထုပ်များကို သူတို့၏‌ကျောများ‌ပေါ်၌ ထမ်းပိုးလျက် ညည်းညူ‌ပြောဆိုကြမည်- ‌ဪ- ငါတို့သည် ဤအချိန်နှင့်ပတ်သက်၍ ‌ပေါ့‌လျော့ခဲ့ကြခြင်းသည် ‌ကြေကွဲစရာ ဖြစ်ရ‌လေခြင်းပင်။ သတိပြုကြပါ၊ သူတို့ထမ်းပိုးထား‌သောအရာ(အပြစ်)များသည် ဆိုးဝါးလှ‌ပေသည်။"
        },
        {
            "chapter": 6,
            "verse": 32,
            "text": "ထို့ပြင် ဤဘဝ၏အသက်ရှင်မှုသည် အလဟဿ ‌ဆော့ကစားစရာပင်ဖြစ်သည်။* ၎င်းပြင် တမလွန်ဘဝ၏‌နေအိမ်ဗိမာန်ကမူ မ‌ကောင်းမှုများမှ ‌ရှောင်ကြဉ်‌သောသူများအတွက် အမှန်ပင် အလွန်‌ကောင်းသည် ထိုမျှပင် အသင်တို့သည် နားမလည်ကြသ‌လော။"
        },
        {
            "chapter": 6,
            "verse": 33,
            "text": "သူတို့‌ပြောဆိုကြ‌သောစကားသည် အမှန်စင်စစ် အသင်(တမန်‌တော်)အား စိတ်ပူပန်‌သောက ‌ရောက်‌စေသည်ကို ငါအရှင်မြတ်သည် သိ‌တော်မူသည်။* အမှန်စင်စစ် သူတို့သည် အသင့်အား မဟုတ်မမှန် ငြင်းပယ်ခဲ့ကြသည် မဟုတ်‌ပေ။ သို့ရာတွင် မတရားလုပ်‌သောသူများသည် အလ္လာဟ်အရှင်မြတ်၏ အာယသ်‌တော် သက်‌သေလက္ခဏာများကိုသာ ငြင်းပယ်ကြခြင်းဖြစ်သည်။"
        },
        {
            "chapter": 6,
            "verse": 34,
            "text": "၎င်းပြင် အမှန်ပင် အသင်၏မတိုင်မီက တမန်‌တော်များသည်လည်း မဟုတ်မမှန်ဟု ငြင်းပယ်ခြင်းခံခဲ့ကြရသည်။ ထို့‌နောက် သူတို့သည် သူတို့အား မဟုတ်မမှန်ငြင်းပယ်ခြင်းခံရသည်များနှင့် ဒုက္ခ‌ပေးခြင်းခံခဲ့ကြရသည်များကို ငါအရှင်မြတ်၏ အကူအညီ သူတို့ထံ ‌ရောက်သည်အထိ သည်းခံခဲ့ကြသည်။ ထို့ပြင် အလ္လာဟ်အရှင်မြတ်၏ စကား‌တော်များအား ‌ပြောင်းလဲနိုင်‌သောသူ မည်သူမှ မရှိ‌ပေ။ ထို့ပြင် ‌စေလွှတ်ခြင်းခံရ‌သောသူ (တမန်‌တော်)များ၏အ‌ကြောင်းအရာ သတင်းများသည် အမှန်စင်စစ် အသင်၏ထံသို့ ‌ရောက်ရှိလာခဲ့ပြီးဖြစ်သည်။"
        },
        {
            "chapter": 6,
            "verse": 35,
            "text": "ထို့ပြင် အကယ်၍ သူတို့၏မျက်နှာလွှဲ တိမ်း‌ရှောင်သွားခြင်းသည် အသင်(တမန်‌တော်)၏အ‌ပေါ်တွင် ‌လေးလံမှုဖြစ်‌နေလျှင် (‌မြေလျှိုး မိုးပျံရန်) ‌မြေ(‌အောက်)တွင် လိုဏ်‌ခေါင်းတစ်ခု သို့မဟုတ် မိုး‌ပေါ်(တက်‌သော)‌လှေကားတစ်ခုကို အသင်ရှာ‌ဖွေနိုင်စွမ်းရှိလျှင် သူတို့ထံသို့ သက်‌သေလက္ခဏာ တန်ခိုး‌တော်တစ်ခု ယူ‌ဆောင်ပြလိုက်ပါ။* (ထိုအရာများကို အသင် လုပ်နိုင်မည်မဟုတ်သည့်အတွက် သည်းခံ‌စောင့်ဆိုင်းပါ)။ ထို့ပြင် အကယ်၍ အလ္လာဟ်အရှင်မြတ်အလိုရှိ‌တော်မူလျှင် သူတို့အားလုံးကို လမ်းမှန်‌ပေါ်၌ပင် စုစည်းထာ‌တော်မူခဲ့မည် အမှန်ပင်။* သို့ဖြစ်ရာ အသင်သည် အသိဉာဏ်မဲ့‌သောသူများထဲတွင် မပါဝင်‌လေနှင့်။"
        },
        {
            "chapter": 6,
            "verse": 36,
            "text": "နား‌ထောင်‌သောသူများသာ (အမှန်တရားကို)လက်ခံကြမည်ဖြစ်သည်။ ထို့ပြင် လူ‌သေများကိုမူ အလ္လာဟ်အရှင်မြတ်သည်ပင် (သခင်္ျီုင်းများမှ) ရှင်ပြန်‌စေ‌တော်မူမည်။ ထို့‌နောက် သူတို့သည် အရှင်မြတ်ထံ‌တော်သို့ပင် ပြန်သွားကြရမည်ဖြစ်သည်။"
        },
        {
            "chapter": 6,
            "verse": 37,
            "text": "၎င်းပြင် သူတို့က ‌ပြောကြသည်- (အကယ်၍ မုဟမ္မဒ်-ဆွသည် တမန်‌တော်ဖြစ်ခဲ့လျှင်) ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ၎င်း၏ထံသို့ တန်ခိုး‌တော်တစ်စုံတစ်ခု အဘယ့်‌ကြောင့် မကျ‌ရောက်သနည်း။* (အို- တမန်‌တော်)အသင် ‌ပြောလိုက်ပါ- အမှန်စင်စစ် အလ္လာဟ်အရှင်မြတ်သည် (သူတို့ ‌တောင်းဆိုကြ‌သော)တန်ခိုး‌တော်ကို ချ‌ပေးနိုင်‌သောအရှင် ဖြစ်‌တော်မူသည်။ သို့ရာတွင် သူတို့ထဲမှ အ‌မြောက်အမြားသည် အသိမရှိကြ‌ပေ။"
        },
        {
            "chapter": 6,
            "verse": 38,
            "text": "ထို့ပြင် ပထဝီ‌မြေတွင်ရှိသမျှ သက်ရှိများနှင့် သူတို့၏‌တောင်ပံနှစ်ဖက်နှင့်ပျံသန်း‌နေ‌သော ငှက်များသည် အသင်တို့ကဲ့သို့ အုပ်စုများပင်ဖြစ်ကြသည်။* ငါအရှင်မြတ်သည် (ငါအရှင်မြတ်ထံ‌တော်၌ ‌ရေးမှတ်ထိန်းသိမ်းထား‌သော)စာအုပ်ထဲတွင်* မည်သည့်အရာ တစ်ခုမျှ မချန်ထားခဲ့‌ပေ။ ၎င်းပြင် သူတို့အားလုံးသည် သူတို့၏အရှင်မြတ်ထံ‌တော်၌ပင် စုရုံး‌စေခြင်းကို ခံကြရမည်။"
        },
        {
            "chapter": 6,
            "verse": 39,
            "text": "ထို့ပြင် ငါအရှင်မြတ်၏ သက်‌သေလက္ခဏာများကို မဟုတ်မမှန်ငြင်းပယ်‌သောသူများသည် အ‌မှောင်များထဲတွင်ရှိကြ‌သော နားပင်းသူများနှင့် ဆွံ့အသူများပင် ဖြစ်ကြသည်။* အလ္လာဟ်အရှင်မြတ်သည် အရှင်မြတ်အလိုရှိ‌သောသူကို (အမှန်ကို ငြင်းပယ်ခြင်း‌ကြောင့်) လမ်းလွဲ‌စေ‌တော်မူသည်။ ထို့ပြင် အရှင်မြတ်သည် အရှင်မြတ်အလိုရှိ‌သောသူကို ‌ဖြောင့်မတ်‌သောလမ်း‌ပေါ်တွင် တည်ရှိ‌စေ‌တော်မူသည်။"
        },
        {
            "chapter": 6,
            "verse": 40,
            "text": "(အို- တမန်‌တော်)အသင် ‌ပြောလိုက်ပါ- အကယ်၍ အလ္လာဟ်အရှင်မြတ်၏ အပြစ်ဒဏ်သည် အသင်တို့အ‌ပေါ်၌ ကျ‌ရောက်လာခဲ့လျှင်၊ သို့မဟုတ် ကိယာမသ် ရှင်ပြန်ထမည့်‌နေ့သည် အသင်တို့ထံသို့ ‌ရောက်လာခဲ့လျှင် အသင်တို့သည် အလ္လာဟ်အရှင်မြတ်မှလွဲ၍ (အခြားအရာများကို) ဟစ်‌ခေါ်ကြဦးမည်‌လော၊ အကယ်၍ အသင်တို့သည် မှန်ကန်သူများဖြစ်ခဲ့ကြလျှင် အသင်တို့သည် (ငါ့အား)‌ပြောပြကြပါ။"
        },
        {
            "chapter": 6,
            "verse": 41,
            "text": "ထိုသို့မဟုတ်၊ အမှန်မှာ အသင်တို့သည် (ထိုကဲ့သို့အချိန် ‌ရောက်လာလျှင်) အရှင်မြတ်တစ်ပါးတည်းကိုပင် ဟစ်‌ခေါ်ကြလိမ့်မည်။* ထို့‌နောက် အရှင်မြတ်သည် အရှင်မြတ်အလိုရှိ‌တော်မူခဲ့လျှင် အသင်တို့(ဖယ်ရှားရန်)ဟစ်‌ခေါ်‌နေ‌သောအရာမှ ဖယ်ရှား‌ပေး‌တော်မူမည်။ ၎င်းပြင် အသင်တို့သည်လည်း အသင်တို့ တွဲဖင်ကိုးကွယ်ကြ‌သောအရာများကို ‌မေ့‌ပျောက်သွားကြလိမ့်မည်။"
        },
        {
            "chapter": 6,
            "verse": 42,
            "text": "အမှန်စင်စစ် ငါအရှင်မြတ်သည် အသင်(တမန်‌တော်)၏မတိုင်မီ ရှိခဲ့ကြ‌သောလူမျိုးများထံသို့လည်း (တမန်‌တော်များ)‌စေလွှတ်‌တော်မူခဲ့သည်။ ၎င်းပြင် ငါအရှင်မြတ်သည် (ထိုလူမျိုးများက ငြင်းပယ်ကြ‌သောအခါ)သူတို့ ကျိုးနွံကြရန်အတွက် သူတို့အ‌ပေါ်၌ ဆင်းရဲဒုက္ခများနှင့် ‌ရောဂါ‌ဝေဒနာများကို ကျ‌ရောက်‌စေ‌တော်မူခဲ့သည်။"
        },
        {
            "chapter": 6,
            "verse": 43,
            "text": "ထို့‌နောက် သူတို့သည် သူတို့ထံသို့ ငါအရှင်မြတ်၏ ပြစ်ဒဏ်ကျ‌ရောက်လာ‌သောအခါ အဘယ့်‌ကြောင့် မကျိုးနွံခဲ့ကြသနည်း။ သို့ရာတွင် သူတို့၏စိတ်နှလုံးများသည် (မကျိုးနွံကြသည်သာမက)မာ‌ကျောခဲ့ကြပြီး* ရှိုင်သွာန်သည်လည်း သူတို့ပြုလုပ်သည်များကို သူတို့အတွက် (သူတို့၏အမြင်တွင် လှပ‌စေရန်) တန်ဆာဆင်ပြထားခဲ့သည်။"
        },
        {
            "chapter": 6,
            "verse": 44,
            "text": "ထို့‌နောက် သူတို့သည် သူတို့ကို သတိ‌ပေးနှိုး‌ဆော်ခြင်းခံကြရ‌သောအရာများကို ‌မေ့‌ပျောက်ထားကြ‌သောအခါ ငါအရှင်မြတ်သည် သူတို့အ‌ပေါ်တွင် (စည်းစိမ်၏)တံခါးများအားလုံးကို ဖွင့်‌ပေးလိုက်‌တော်မူခဲ့သည်။ ‌နောက်ဆုံး၌ သူတို့သည် သူတို့‌ပေးခြင်းခံရ‌သော (စည်းစိမ်၏)အရာများနှင့် ဂုဏ်ယူဝင်ကြွားကြ‌သောအခါ ငါအရှင်မြတ်သည် သူတို့အား ရုတ်တရက် ဖမ်းဆီးလိုက်‌တော်မူသည်။ ထိုအခါ သူတို့သည် ‌မျှော်လင့်ချက်ကင်းမဲ့ပြီး ‌ကြေကွဲသွားကြ‌တော့သည်။"
        },
        {
            "chapter": 6,
            "verse": 45,
            "text": "ထို့‌နောက် မတရားသူများ၏အ‌ခြေအမြစ်သည် ပြတ်‌တောက်သွား‌တော့သည်။ ထို့ပြင် ချီးမွမ်းခြင်းဟူသမျှသည် စကြဝဠာအားလုံးအား ဖန်ဆင်း‌မွေးမြူ‌တော်မူ‌သော အရှင်မြတ်အတွက်ပင်ဖြစ်သည်။"
        },
        {
            "chapter": 6,
            "verse": 46,
            "text": "(အို- တမန်‌တော်)အသင် ‌ပြောလိုက်ပါ- အကယ်၍ အလ္လာဟ်အရှင်မြတ်သည် အသင်တို့၏ ကြားခြင်းနှင့်မြင်ခြင်းကို ရုပ်သိမ်း၍ အသင်တို့၏စိတ်နှလုံးများအား တံဆိပ်ခတ်နှိပ်‌တော်မူခဲ့လျှင်၊ အလ္လာဟ်အရှင်မြတ်မှလွဲ၍ ထို(ဂုဏ်သတ္တိ)များကို အသင်တို့အား ပြန်‌ပေးမည့်အရှင် မည်သူရှိသနည်းဆိုသည်ကို အသင်တို့ ‌ပြောပြကြပါ။ ငါအရှင်မြတ်သည် သက်‌သေသာဓကများကို မည်သို့‌ပြောင်းလဲပြသ‌တော်မူသည်ကို အသင်ကြည့်ပါ။ ထို့‌နောက်လည်း သူတို့သည် မျက်နှာလွှဲ‌နေကြသည်။"
        },
        {
            "chapter": 6,
            "verse": 47,
            "text": "(အို- တမန်‌တော်)အသင် ‌ပြောလိုက်ပါ- အကယ်၍ အလ္လာဟ်အရှင်မြတ်၏ အပြစ်ဒဏ်သည် အသင်တို့ထံသို့ ရုတ်တရက် ထင်ရှားစွာ‌ရောက်ရှိလာခဲ့လျှင် မတရားပြုလုပ်သူများမှလွဲ၍ (မည်သူများ)ဖျက်ဆီးခံကြရဦးမည်နည်းဆိုသည်ကို အသင်တို့(ငါ့အား)‌ပြောပြကြပါ။"
        },
        {
            "chapter": 6,
            "verse": 48,
            "text": "ထို့ပြင် ငါအရှင်မြတ်သည် တမန်‌တော်များအားလုံးကို ဝမ်‌မြောက်ဖွယ်သတင်း‌ပေးသူများနှင့် သတိ‌ပေးနှိုး‌ဆော်သူများအဖြစ်သာ ‌စေလွှတ်‌တော်မူ‌လေ့ရှိသည်။* သို့ဖြစ်ရာ မည်သူမဆို အီမာန်ယုံကြည်ပြီး ပြုပြင်ခဲ့လျှင် ထိုသူများအ‌ပေါ်တွင် မည်သည့်စိုးရိမ်စရာမှ မရှိ‌ပေ။ ၎င်းပြင် သူတို့သည် ပူ‌ဆွေးကြရမည်လည်း မဟုတ်ကြ‌ပေ။"
        },
        {
            "chapter": 6,
            "verse": 49,
            "text": "ထို့ပြင် ငါအရှင်မြတ်၏အာယသ်‌တော်များအား မဟုတ်မမှန်ငြင်းပယ်ကြ‌သောသူများကမူ သူတို့သည် စည်းကမ်းကျူးလွန်‌ဖောက်ဖျက်ကြသည့်အတွက် သူတို့အ‌ပေါ်တွင် အပြစ်ဒဏ်ကျ‌ရောက်လိမ့်မည်။"
        },
        {
            "chapter": 6,
            "verse": 50,
            "text": "(အို- တမန်‌တော်)အသင် ‌ပြောလိုက်ပါ- ကျွန်ုပ်ထံတွင် အလ္လာဟ်အရှင်မြတ်၏ ဘဏ်တိုက်များရှိသည်ဟု ကျွန်ုပ် အသင်တို့ကို‌ပြောသည် မဟုတ်‌ပေ။ ကျွန်ုပ်သည် အကွယ်၌ရှိသည်များကို သိမြင်သည်ဟု(လည်း‌ပြောသည်)မဟုတ်‌ပေ။* ထို့ပြင် ကျွန်ုပ်သည် အမှန်ပင် ‌ကောင်းကင်တမန်ဖြစ်သည်ဟု အသင်တို့အား ‌ပြောဆိုသည်မဟုတ်‌ပေ။ ကျွန်ုပ်သည် ကျွန်ုပ်ထံသို့‌ရောက်ရှိလာ‌သော ဝဟီအမိန့်‌တော်ကိုသာ လိုက်နာ‌နေခြင်း ဖြစ်သည်။* (အို- တမန်‌တော်)အသင် ‌ပြောလိုက်ပါ- မျက်စိမမြင်‌သောသူနှင့် မျက်စိမြင်‌သောသူသည် တူနိုင်ပါသ‌လော။* ထိုမျှပင် အသင်တို့ မစဉ်းစား မဆင်ခြင်ကြ‌လေသ‌လော။"
        },
        {
            "chapter": 6,
            "verse": 51,
            "text": "ထို့ပြင် အသင်(တမန်‌တော်)သည် ထိုအရာ(ကုရ်အာန်)နှင့် အကြင်သူများအား သူတို့အပြစ်‌ရှောင်ကြရန်အတွက် သတိ‌ပေးနှိုး‌ဆော်လိုက်ပါ၊ ထိုသူများသည် အရှင်မြတ်မှလွဲ၍ ကိစ္စဟူသမျှကို ‌ဆောင်ရွက်‌ပေးမည့်သူအဖြစ်နှင့် ကြားဝင် အသနားခံ‌ပေးမည့်သူအဖြစ် မည်သူမှ မရှိ‌သော အ‌ခြေအ‌နေမျိုးနှင့် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် စုရုံးခံကြရမည်ကို စိုးရိမ်‌နေကြသည်။"
        },
        {
            "chapter": 6,
            "verse": 52,
            "text": "ထို့ပြင် အသင်(တမန်‌တော်)သည် အကြင်သူတို့အား နှင်ထုတ်ခြင်းမပြုပါနှင့်။* ထိုသူတို့သည် အရှင်မြတ်၏နှစ်သက်မှုကိုသာ ရည်ရွယ်ပြီး သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ကို နံနက်နှင့်ည‌နေတွင် ဟစ်‌ခေါ်တသ‌နေကြသူများဖြစ်ကြသည်။ အသင်၏အ‌ပေါ်တွင် သူတို့နှင့်ပတ်သက်၍ တစ်စုံတစ်ရာ စုံစမ်းစစ်‌ဆေးရန် တာဝန်မရှိ‌ပေ။ ၎င်းပြင် သူတို့အ‌ပေါ်၌လည်း အသင်နှင့်ပတ်သက်၍ တစ်စုံတစ်ရာ စုံစမ်းစစ်‌ဆေးရန် တာဝန်မရှိ‌ပေ။ သို့ဖြစ်ပါလျက် အသင်သည် သူတို့အား နှင်ထုတ်လျှင် အသင်သည် မတရားကျူးလွန်သူများထဲတွင် ပါဝင်သွားလိမ့်မည်။"
        },
        {
            "chapter": 6,
            "verse": 53,
            "text": "ထို့ပြင် သူတို့သည် “ငါတို့ထဲမှ အလ္လာဟ်အရှင်မြတ်‌ကျေးဇူးပြု‌တော်မူထား‌သောသူများသည် ဤသူများ‌လော“*ဟု ‌ပြောဆိုကြရန်အတွက် ဤနည်းဖြင့် ငါအရှင်မြတ်သည် သူတို့ထဲမှ အချို့သူများကို အချို့သူများနှင့် စမ်းသပ်‌တော်မူသည်။* အလ္လာဟ်အရှင်မြတ်သည် ‌ကျေးဇူးသိတတ်‌သောသူများအား အသိဆုံးအရှင် မဟုတ်ပါသ‌လော။"
        },
        {
            "chapter": 6,
            "verse": 54,
            "text": "ထို့ပြင် အသင်(တမန်‌တော့်)ထံသို့ ငါအရှင်မြတ်၏အာယသ်‌တော်များကို ယုံကြည်ကြသူများ ‌ရောက်လာကြ‌သောအခါ (အို- တမန်‌တော်)အသင် ‌ပြောလိုက်ပါ- “အသင်တို့အ‌ပေါ်တွင် ငြိမ်းချမ်းသာယာမှု သက်‌ရောက်ပါ‌စေ“*၊ အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် မိမိအ‌ပေါ်၌ သနားကရုဏာကို သတ်မှတ်ပြဋ္ဌာန်း‌တော်မူသည်။ အမှန်စင်စစ် အသင်တို့ထဲမှ မည်သူမဆို မသိဘဲလျက် မ‌ကောင်းမှုတစ်ခုခုကို ပြုမိခဲ့သည်။ ၎င်းပြင် သူသည် ဝန်ချ‌တောင်းပန်ပြီး (သူ့ကိုယ်သူ)ပြုပြင်ခဲ့သည်ဆိုလျှင် အမှန်ပင် အရှင်မြတ်သည် အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 55,
            "text": "ထို့ပြင် ဤသို့ပင် အပြစ်ရှိသူများ၏လမ်းစဉ်သည် ထင်ရှားသွား‌စေရန်အတွက် ငါအရှင်မြတ်သည် အာယသ်‌တော်များကို ရှင်းလင်းထင်ရှားစွာ မိန့်ကြား‌တော်မူသည်။"
        },
        {
            "chapter": 6,
            "verse": 56,
            "text": "(အို- တမန်‌တော်)အသင် ‌ပြောလိုက်ပါ- “အလ္လာဟ်အရှင်မြတ်မှလွဲ၍ အသင်တို့ ဟစ်‌ခေါ်တသကြ‌သောသူများကို ကိုးကွယ်ခြင်းမှ အမှန်ပင် ငါသည် တားမြစ်ခံခဲ့ရပြီးဖြစ်သည်။“* (အို- တမန်‌တော်)အသင် ‌ပြောလိုက်ပါ- “ငါသည် အသင်တို့၏အလိုဆန္ဒများကို လိုက်နာမည် မဟုတ်‌ပေ။ ထိုကဲ့သို့ လိုက်နာခဲ့လျှင် အမှန်ပင် ငါသည် လမ်းမှားသို့ ‌ရောက်သွား‌ပေမည်။ ထို့ပြင် လမ်းမှန်ရရှိသူများထဲ၌လည်း ပါဝင်မည် မဟုတ်‌တော့‌ပေ။“"
        },
        {
            "chapter": 6,
            "verse": 57,
            "text": "(အို- တမန်‌တော်)အသင် ‌ပြောလိုက်ပါ- အမှန်စင်စစ် ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်ထံမှ သက်‌သေသာဓက အ‌ပေါ်၌ရှိသည်။ ၎င်းပြင် အသင်တို့သည် ထိုအရာကို မဟုတ်မမှန်ဟု ငြင်းပယ်ခဲ့ကြသည်။ အသင်တို့ ‌ဆောလျင်စွာ ‌တောင်းဆိုကြ‌သောအရာ (အပြစ်ဒဏ်)သည် ငါ၏ထံတွင် မရှိ‌ပေ။ အမိန့်ကို အလ္လာဟ်အရှင်မြတ်သာ ပိုင်ဆိုင်‌တော်မူသည်။ အရှင်မြတ်သည် အမှန်ကို ထုတ်‌ဖော်မိန့်ကြား‌တော်မူသည်။ ထို့ပြင် အရှင်မြတ်သည် အ‌ကောင်းဆုံး စီရင်ဆုံးဖြတ်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 58,
            "text": "(အို- တမန်‌တော်)အသင် ‌ပြောလိုက်ပါ- အကယ်၍ အသင်တို့ ‌ဆောလျင်စွာ ‌တောင်းဆိုကြ‌သောအရာသည် ငါ၏ထံတွင်ရှိလျှင် ငါနှင့် အသင်တို့ကြား၌ဖြစ်‌ပေါ်‌နေ‌သော ပြဿနာသည် အမှန်စင်စစ် ‌ဖြေရှင်းပြီး ဖြစ်ခဲ့သည်။ ၎င်းပြင် အလ္လာဟ်အရှင်မြတ်သည် မတရားသူများအား အသိဆုံးအရှင် ဖြစ်‌တော်မူသည်။"
        },
        {
            "chapter": 6,
            "verse": 59,
            "text": "ထို့ပြင် အရှင်မြတ်ထံ‌တော်တွင် အကွယ်၏‌သော့များရှိသည်။* ထိုအရာများကို အရှင်မြတ်မှလွဲ၍ မည်သူမှမသိ‌ပေ။ ထို့ပြင် အရှင်မြတ်သည် ကုန်း‌မြေတွင်ရှိသမျှနှင့် ပင်လယ်ထဲတွင်ရှိသမျှအရာများကို သိ‌တော်မူသည်။ ၎င်းပြင် သစ်ရွက်တစ်ရွက် ‌ကြွေကျသည်ကိုလည်း အရှင်မြတ်သိ‌တော်မူသည်။ ထို့ပြင် ပထဝီ‌မြေ၏အ‌မှောင်များထဲ၌ ကျ‌ရောက်‌နေ‌သော အ‌စေ့အဆံဟူသမျှနှင့် စိမ်းစို‌သောအရာဟူသမျှအပြင် ‌ခြောက်‌သွေ့‌သောအရာသူသမျှသည် ရှင်းလင်းထင်ရှား‌သော (မှတ်တမ်း)စာအုပ်တွင် ရှိကြသည်။"
        },
        {
            "chapter": 6,
            "verse": 60,
            "text": "ထို့ပြင် အရှင်မြတ်သည် အသင်တို့ကို ညအချိန်တွင် အိပ်စက်‌စေ‌တော်မူ‌သောအရှင်မြတ်ပင် ဖြစ်‌တော်မူသည်။* ထို့ပြင် ‌နေ့အချိန်၌ အသင်တို့ပြုသမျှကိုလည်း အရှင်မြတ် သိ‌တော်မူသည်။ ထို့‌နောက် အရှင်မြတ်သည် အသင်တို့ကို ‌နေ့အချိန်တွင် ပြန်လည်နိုးထ‌စေ‌တော်မူသည်။ သို့မှသာ သတ်မှတ်ထား‌သော သက်တမ်းသည် ကုန်သွားမည် ဖြစ်‌ပေသည်။ ထို့‌နောက် အရှင်မြတ်ထံ‌တော်၌ပင် အသင်တို့၏ ပြန်လည်‌ရောက်ရှိရာဖြစ်သည်။ ၎င်းပြင် အရှင်မြတ်သည် အသင်တို့ပြုမူခဲ့သမျှကို အသိ‌ပေး‌တော်မူမည်။"
        },
        {
            "chapter": 6,
            "verse": 61,
            "text": "ထို့ပြင် အရှင်မြတ်သည်ပင် အရှင်မြတ်၏ကျွန်များအ‌ပေါ်တွင် နိုင်နင်းလွှမ်းမိုး‌တော်မူ‌သောအရှင်လည်း ဖြစ်‌တော်မူသည်။ ထို့ပြင် အရှင်မြတ်သည် အသင်တို့ထံသို့ ထိန်းသိမ်း‌စောင့်‌ရှောက်‌သောသူ (‌ကောင်းကင်တမန်‌တော်)များကို ‌စေလွှတ်‌တော်မူသည်။ ‌နောက်ဆုံးတွင် အသင်တို့ထဲမှ တစ်ဦးဦးထံသို့ ‌သေခြင်း ဆိုက်‌ရောက်လာ‌သောအခါ ငါအရှင်မြတ်၏ ‌စေတမန်များသည် သူ၏(အသက်)ကို ‌ပေါ့ဆစွာ မပြုလုပ်ကြဘဲလျက် ရုပ်သိမ်းကြသည်။"
        },
        {
            "chapter": 6,
            "verse": 62,
            "text": "ထို့‌နောက် သူတို့သည် သူတို့၏စစ်မှန်သည့် အရှင်သခင်ဖြစ်‌သော အလ္လာဟ်အရှင်မြတ်ထံ‌တော်သို့ ပြန်လည်ပို့‌ဆောင်ခြင်းခံကြရမည်။ နား‌ထောင်ကြပါ၊ စီရင်ဆုံးဖြတ်ခြင်း၏ အာဏာသည် အရှင်မြတ်ထံ‌တော်၌သာရှိသည်။ ထို့ပြင် အရှင်မြတ်သည် အလျင်မြန်ဆုံး စာရင်းစစ်‌ဆေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 63,
            "text": "(အို- တမန်‌တော်)အသင် ‌ပြောလိုက်ပါ- အသင်တို့ကို ကုန်း‌မြေနှင့် ပင်လယ်၏အ‌မှောင်များမှ မည်သူကယ်တင်သနည်း။ အသင်တို့သည် အရှင်မြတ်ကိုသာ ကျိုးနွံပြီး တိတ်ဆိတ်စွာ ဟစ်‌ခေါ်တသကြသည်။ “အကယ်၍ အရှင်မြတ်သည် ကျွန်ုပ်တို့အား ဤ‌ဘေးဒုက္ခမှ ကယ်တင်‌တော်မူပါလျှင် ကျွန်ုပ်တို့သည် ‌ကျေးဇူးသိတတ်သူများထဲ၌ အမှန်ပင် ဖြစ်ကြပါမည်“ (ဟု ‌ပြောဆိုကြသည်)။"
        },
        {
            "chapter": 6,
            "verse": 64,
            "text": "(အို- တမန်‌တော်)အသင် ‌ပြောလိုက်ပါ- “အလ္လာဟ်အရှင်မြတ်သည်ပင် အသင်တို့အား ထို(ဒုက္ခ)နှင့် (အခြား)‌ဘေးဒုက္ခတိုင်းမှ လွတ်‌မြောက်‌စေ‌တော်မူသည်။ ထို့‌နောက်လည်း အသင်တို့သည် ရှိရ်က်တုဖက်ကိုးကွယ်မှု ပြုလုပ်ကြပြန်သည်ပင်။"
        },
        {
            "chapter": 6,
            "verse": 65,
            "text": "(အို- တမန်‌တော်)အသင် ‌ပြောလိုက်ပါ- အရှင်မြတ်သည် အသင်တို့အ‌ပေါ်တွင် အသင်တို့၏ အထက်မှဖြစ်‌စေ၊ အသင်တို့၏‌ခြေ‌ထောက်များ‌အောက်မှဖြစ်‌စေ အပြစ်ဒဏ်သက်‌ရောက်ရန် စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်၊ သို့မဟုတ် အသင်တို့အား အသင်းအဖွဲ့များ ကွဲပြား‌စေပြီး (အချင်းချင်း တိုက်ခိုက်ခိုင်းလျက်) အသင်တို့ထဲမှ အချို့အား အချို့၏တိုက်ခိုက်မှု(အရသာ)ကို မြည်းစမ်း‌စေရန်လည်း ပြုစွမ်းနိုင်‌တော်မူ‌သောအရှင် ဖြစ်‌တော်မူသည်။ ငါအရှင်မြတ်သည် သူတို့ နားလည်ကြရန်အတွက် အာယသ်‌တော်များကို မည်သို့ ‌ပြောင်းလဲပြသ‌တော်မူသည်ကို အသင်ကြည့်ပါ။"
        },
        {
            "chapter": 6,
            "verse": 66,
            "text": "ထို့ပြင် ၎င်း(ကုရ်အာန်)သည် အမှန်ပင်ဖြစ်ပါလျက် ၎င်းကို အသင်၏အမျိုးသားများက မဟုတ်မမှန်ငြင်းပယ်ခဲ့ကြသည်။ (အို- တမန်‌တော်)အသင် ‌ပြောလိုက်ပါ- “ငါသည် အသင်တို့အ‌ပေါ် ကြီးကြပ်အုပ်ထိန်းသူမဟုတ်‌ပေ“။"
        },
        {
            "chapter": 6,
            "verse": 67,
            "text": "သတင်းစကားတိုင်းအတွက် (ဖြစ်ပျက်ရန်) ကန့်သတ်ထား‌သော အချိန်တစ်ချိန်ရှိသည်။ ထို့ပြင် အသင်တို့သည် မကြာမီ သိရလိမ့်မည်။"
        },
        {
            "chapter": 6,
            "verse": 68,
            "text": "ထို့ပြင် ငါအရှင်မြတ်၏ အာယသ်‌တော်များကို မ‌ကောင်း‌ပြော‌နေ‌သောသူများအား အသင်(တမန်‌တော်)မြင်‌သောအခါ သူတို့သည် အခြားအ‌ကြောင်းအရာများထဲသို့ ‌ပြောင်းလဲမ‌ပြောဆိုသမျှ အသင်သည် သူတို့ထံမှ ‌ရှောင်လွှဲ‌နေပါ။ ၎င်း‌နောက် အကယ်၍ ရှိုင်သွာန်သည် အသင့်အား အမှန်ပင် ‌မေ့‌လျော့‌စေခဲ့လျှင် ပြန်သတိရ‌သောအခါ အသင်သည် မတရားပြုလုပ်‌သောသူများနှင့် အတူ မထိုင်ပါနှင့်။"
        },
        {
            "chapter": 6,
            "verse": 69,
            "text": "ထို့ပြင် အပြစ်‌ရှောင်ကြဉ်သူများအ‌ပေါ်တွင် မုရှ်ရိက်များ(၏ ပြစ်မှုစာရင်းများထဲမှ) တစ်စုံတစ်ရာကိုမှ တာဝန်မရှိ‌ပေ။* သို့ရာတွင် သူတို့ အပြစ်‌ရှောင်ကြဉ်ကြရန်အတွက် (သူတို့အ‌ပေါ်တွင်) ဆုံးမဩဝါဒစကား‌ပြောရန် တာဝန်သာရှိသည်။"
        },
        {
            "chapter": 6,
            "verse": 70,
            "text": "ထို့ပြင် အသင်သည် အကြင်သူများအား စွန့်ထားလိုက်ပါ။ ထိုသူများသည် သူတို့၏ ဒီန်သာသနာကို ကစားစရာ၊ ‌ပျော်ရွှင်စရာအဖြစ် ပြုလုပ်ထားကြသည်။* ထို့ပြင် ဤ‌လောကီဘဝသည် သူတို့အား လှည့်ဖြားထားသည်။ ထို့‌နောက် တစ်စုံတစ်ဦးသည် သူ၏ အပြုအမူများ‌ကြောင့် အ‌ရေးယူဖျက်ဆီးခြင်း မခံရရန်အတွက် အသင်သည် ဤအရာ(ကုရ်အာန်)နှင့် ဆုံးမ‌နေပါ။ (ထိုကဲ့သို့ ဖျက်ဆီးခံရပြီဆိုလျှင်) သူတို့အတွက် အလ္လာဟ်အရှင်မြတ်မှလွဲ၍ ကိစ္စဟူသမျှကို ‌ဆောင်ရွက်‌ပေးမည့်သူ၊ ကြားဝင်အသနားခံ‌ပေးမည့်သူ ရှိမည်မဟုတ်‌ပေ။ ၎င်းပြင် အကယ်၍ ထိုသူသည် (ပြစ်ဒဏ်မှ လွတ်ရန်) အစားထိုးမှုမှန်သမျှကို အစားထိုး‌ပေးလျှင်လည်း သူထံမှ လက်ခံခြင်း ခံရမည်မဟုတ်‌ပေ။ ထိုသူများပင် သူတို့၏ အပြုအမူများ‌ကြောင့် ဖျက်ဆီးခံရလိုက်သူများ ဖြစ်ကြသည်။ သူတို့အတွက် သူတို့ ငြင်းပယ်လျက်ရှိခဲ့ခြင်း‌ကြောင့် အလွန်ပူ‌လောင်‌သော‌ရေမှ ‌သောက်စရာနှင့် အလွန်နာကျင်‌စေ‌သော ပြစ်ဒဏ်ရှိသည်။"
        },
        {
            "chapter": 6,
            "verse": 71,
            "text": "(အို- တမန်‌တော်)အသင် ‌ပြောလိုက်ပါ- ငါတို့သည် အလ္လာဟ်အရှင်မြတ်မှလွဲ၍ ငါတို့ကို အကျိုးလည်းမပြုနိုင်၊ ဒုက္ခလည်းမ‌ပေးနိုင်‌သောအရာများအား ဟစ်‌ခေါ်တသ ကိုးကွယ်ကြရမည်‌လော။ ထို့ပြင် အလ္လာဟ်အရှင်မြတ်သည် ငါတို့အား လမ်းမှန်ပို့‌ဆောင်‌တော်မူပြီး‌နောက်တွင် ငါတို့သည် အကြင်သူကဲ့သို့ ငါတို့‌ကျောခိုင်း၍ ပြန်လှည့်သွားကြရမည်‌လော။ ထိုသူအား ရှိုင်သွာန်များသည် ဖြား‌ယောင်းပြီး မျက်စိလည်လမ်းမှား‌အောင်လုပ်ခဲ့ကြသည့်အတွက် သူသည် ကမာ္ဘ‌မြေတွင် စိတ်ရှုပ်‌ထွေးလျက် တဝဲလည်လည်ဖြစ်‌နေခဲ့သည်။ သူ့တွင် မိတ်‌ဆွေများလည်းရှိသည်။ ထိုမိတ်‌ဆွေများသည် သူ့အား လမ်းမှန်ဘက် “ငါတို့ထံသို့ လာပါ“ဟု ဖိတ်‌ခေါ်‌နေသည်။ (အို- တမန်‌တော်)အသင် ‌ပြောလိုက်ပါ- အလ္လာဟ်အရှင်မြတ် ညွှန်ကြားပြသ‌တော်မူ‌သောလမ်းပင် အမှန်စင်စစ် လမ်းမှန်ဖြစ်သည်။ ထို့ပြင် ငါတို့သည် စကြဝဠာအားလုံးအား ဖန်ဆင်း‌မွေးမြူ‌တော်မူ‌သော အရှင်မြတ်၏အမိန့်‌တော်များကို လိုက်နာရန် အမိန့်‌ပေး‌တော်မူခြင်း ခံခဲ့ကြရပြီဖြစ်သည်။"
        },
        {
            "chapter": 6,
            "verse": 72,
            "text": "ထို့ပြင် အသင်တို့သည် စွဲမြဲစွာ စွလာသ်ဝတ်ပြုကြပါ၊ ၎င်းပြင် အရှင်မြတ်အား ‌ကြောက်ရွံ့ကြပါဟု (အမိန့်‌ပေးခံကြရသည်)။ ၎င်းပြင် အသင်တို့သည် အရှင်မြတ်ထံ‌တော်သို့ပင် စုရုံးခံကြရမည်။"
        },
        {
            "chapter": 6,
            "verse": 73,
            "text": "ထို့ပြင် ထိုအရှင်မြတ်သည် ‌ကောင်းကင်များနှင့် ‌မြေပထဝီကို မှန်ကန်တိကျမှုဖြင့် ဖန်ဆင်း‌တော်မူခဲ့‌သော အရှင်မြတ်ပင် ဖြစ်‌တော်မူသည်။ ထို့ပြင် ထို(ကိယာမသ်)‌နေ့တွင် အရှင်မြတ်သည် (ကိယာမသ်‌နေ့အား)“ဖြစ်‌စေ“ဟု မိန့်ကြား‌တော်မူမည်။ သို့ဖြစ်ရာ (ကိယာမသ်)ဖြစ်သွားလိမ့်မည်။ အရှင်မြတ်၏ စကား‌တော်သည် မှန်ကန်‌သောစကားပင်ဖြစ်သည်။ ထို့ပြင် တံပိုးခရာ မှုတ်မည့်‌နေ့တွင် စိုးမိုးအုပ်ချုပ်မှုသည် အရှင်မြတ်၌သာရှိ‌တော်မူမည်။* (အရှင်မြတ်သည်) အကွယ်ရှိအရာနှင့် ‌ရှေ့‌မှောက်ရှိအရာတို့ကို အလွန်သိ‌တော်မူ‌သောအရှင်ဖြစ်‌တော်မူသည်။ ထို့ပြင် အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 74,
            "text": "ထို့ပြင် တစ်ခါက (တမန်‌တော်)အိဗ်ရာဟီမ်သည် ၎င်း၏ဖခင် အာဇရ်ကို ‌ပြောခဲ့သည်- “အသင်သည် ရုပ်တုများကို ကိုးကွယ်သည့်အရှင်များအဖြစ် ပြုလုပ်သည်‌လော။ အမှန်စင်စစ် ကျွန်ုပ်သည် အသင်နှင့် အသင်၏အမျိုးသားများအား ထင်ရှား‌သောလမ်းမှား၌ (‌ရောက်‌နေသည်ကို) ‌တွေ့မြင်ရပါသည်။“"
        },
        {
            "chapter": 6,
            "verse": 75,
            "text": "ထိုသို့ပင် (တမန်‌တော်)အိဗ်ရာဟီမ်ကို နက်နဲစွာ ယုံကြည်‌သောသူများထဲ၌ အပါအဝင်ဖြစ်ရန်အတွက် ငါအရှင်မြတ်သည် ‌ကောင်းကင်များနှင့် ‌မြေပထဝီကို စိုးပိုင်‌တော်မူ‌ကြောင်း ပြသ‌တော်မူခဲ့သည်။"
        },
        {
            "chapter": 6,
            "verse": 76,
            "text": "ထို့‌နောက် ညသည် ၎င်း(တမန်‌တော်အိဗ်ရာဟီမ်)ကို ဖုံးလွှမ်း‌သောအခါ ၎င်းသည် ကြယ်တစ်လုံးကို ‌တွေ့မြင်ခဲ့သည်။ ၎င်းက‌ပြောသည်- “ဤသည် ငါ့အား ဖန်ဆင်း‌မွေးမြူ‌တော်မူ‌သော အရှင်ဖြစ်သည်“။ ထို့‌နောက် ထိုကြယ်သည် ‌ပျောက်ကွယ်သွား‌သောအခါ ၎င်းက‌ပြောဆိုသည်- “ငါသည် ‌ပျောက်ကွယ်သွား‌သောအရာများကို မနှစ်သက်‌ပေ။“"
        },
        {
            "chapter": 6,
            "verse": 77,
            "text": "ထို့‌နောက် ၎င်းသည် လကို‌တောက်ပလျက်(စတင်ထွက်‌ပေါ်လာသည်ကို)‌တွေ့မြင်‌သောအခါ ‌ပြောဆိုပြန်သည်- “ဤသည် ငါ့အား ဖန်ဆင်း‌မွေးမြူ‌တော်မူ‌သော အရှင်ဖြစ်သည်“။ သို့ရာတွင် ထိုလသည် ‌ပျောက်ကွယ်သွား‌သောအခါ ၎င်းက‌ပြောဆိုသည်- “အကယ်၍သာ ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်အား လမ်မှန်မညွှန်ကြား မပြသခဲ့လျှင် ကျွန်ုပ်သည် လမ်းမှားသူများထဲ၌ အမှန်စင်စစ် အပါအဝင်ဖြစ်သွားမည်ပင်။“"
        },
        {
            "chapter": 6,
            "verse": 78,
            "text": "ထို့‌နောက် ၎င်းက ‌နေကို‌တောက်ပလျက်(စတင်ထွက်‌ပေါ်လာသည်ကို)‌တွေ့မြင်‌သောအခါ ၎င်းက ‌ပြောဆိုပြန်သည်- “ဤသည် ငါ့အား ဖန်ဆင်း‌မွေးမြူ‌တော်မူ‌သောအရှင်၊ ဤသည် အကြီးဆုံးဖြစ်သည်“။ ထို့‌နောက် ‌နေသည်လည်း ‌ပျောက်ကွယ်သွားပြန်‌သောအခါ ၎င်း(တမန်‌တော်အိဗ်ရာဟီမ်)က ‌ပြောဆိုသည်- “အို- ငါ၏အမျိုးသားအ‌ပေါင်းတို့၊ ငါသည် အသင်တို့ တွဲဖက်ယှဉ်ပြိုင် ကိုးကွယ်လျက်ရှိကြ‌သောအရာများမှ လုံးဝ လွတ်ကင်းသည်။“"
        },
        {
            "chapter": 6,
            "verse": 79,
            "text": "အမှန်စင်စစ် ငါသည် ငါ၏မျက်နှာလှည့်ခြင်းကို* ‌ကောင်းကင်များနှင့် ‌မြေပထဝီကို ဖန်ဆင်း‌တော်မူ‌သော အရှင်မြတ်ဘက်သို့သာ တစ်စိတ်တစ်လက်တည်း*လှည့်ခဲ့ပြီဖြစ်သည်။ ထို့ပြင် ငါသည် တွဲဖက်ယှဉ်ပြိုင်ကိုးကွယ်သူများထဲမှ မဟုတ်‌ပေ။"
        },
        {
            "chapter": 6,
            "verse": 80,
            "text": "ထို့‌နောက် ၎င်း၏အမျိုးသားများသည် ၎င်းနှင့် အငြင်းအခုံ ပြုလုပ်ခဲ့ကြသည်။ ၎င်း(တမန်‌တော်အိဗ်ရာဟီမ်-အလိုင်ဟိ)က ‌ပြောသည်- အသင်တို့သည် အလ္လာဟ်အရှင်မြတ်နှင့် စပ်လျဉ်း၍ပင် ငါနှင့် အငြင်းအခုံပြုလုပ်ကြသ‌လော။ အမှန်စင်စစ် အရှင်မြတ်သည် ငါ့အား လမ်းမှန် ညွှန်ကြားပြသပြီးဖြစ်သည်။ ထို့ပြင် ငါသည် ငါ့အား ဖန်ဆင်း‌မွေးမြူ‌တော်မူ‌သောအရှင်မြတ် အလိုရှိသည်မှလွဲ၍* အသင်တို့ ယှဉ်တွဲကိုးကွယ်ကြ‌သောအရာများအား မ‌ကြောက်‌ပေ။* ငါ၏အရှင်သည် အရာအားလုံးကို အသိပညာနှင့် ဝန်းခြုံလျက်ရှိ‌တော်မူသည်။ သို့ပါလျက် အသင်တို့သည် အသိတရား မရကြ‌လေသ‌လော။"
        },
        {
            "chapter": 6,
            "verse": 81,
            "text": "ငါသည် အသင်တို့ တွဲဖက်ကိုးကွယ်ကြ‌သောအရာများကို အဘယ့်‌ကြောင့် ‌ကြောက်ရမည်နည်း။ ၎င်းပြင် အသင်တို့သည် အသင်တို့အ‌ပေါ်တွင် အလ္လာဟ်အရှင်မြတ်က သက်‌သေသာဓကတစ်ခုမျှ ချမ‌ပေးခဲ့‌သောအရာများအား အရှင်မြတ်နှင့် တွဲဖက်ကိုးကွယ်‌နေကြသည်ကို အမှန်ပင် အသင်တို့ မ‌ကြောက်ရွံ့ကြ‌ပေ။ သို့ဖြစ်ရာ အုပ်စုနှစ်စုထဲမှ မည်သည့်အုပ်စုသည် ငြိမ်းချမ်းမှုနှင့် ပိုထိုက်သည်ဆိုသည်ကို အကယ်၍ အသင်တို့သိကြလျှင် (‌ပြောပြကြပါ)။"
        },
        {
            "chapter": 6,
            "verse": 82,
            "text": "အကြင်သူများသည် အီမာန်ယုံကြည်ခဲ့ကြသည်၊ ၎င်းပြင် သူတို့သည် သူတို့၏အီမာန်ယုံကြည်မှုကို ရှိရ်က်တွဲဖက်ကိုးကွယ်မှုနှင့်*‌ရော‌နှောခြင်း မပြုခဲ့ကြ‌ပေ။ ထိုသူများအတွက်သာ ငြိမ်းချမ်းမှုရှိသည်။ ၎င်းပြင် ထိုသူများသည်သာ လမ်းမှန်ရရှိ‌သောသူများဖြစ်ကြသည်။"
        },
        {
            "chapter": 6,
            "verse": 83,
            "text": "ထို့ပြင် ဤသည် ငါအရှင်မြတ်၏ သက်‌သေသာဓကဖြစ်သည်၊ ငါအရှင်မြတ်သည် ထိုသက်‌သေသာဓကကို (တမန်‌တော်)အိဗ်ရာဟီမ်အား ၎င်း၏အမျိုးသားများနှင့် ပြိုင်ဆိုင်ရာတွင် ချီးမြှင့်‌တော်မူခဲ့သည်။ ငါအရှင်မြတ်သည် ငါအရှင်မြတ်အလိုရှိ‌တော်မူ‌သောသူအား အဆင့်အတန်းများ တိုးမြှင့်‌ပေး‌တော်မူသည်။ အမှန်စင်စစ် အသင်(တမန်‌တော့်)အား ဖန်ဆင်း‌မွေးမြူ‌တော်မူ‌သောအရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 84,
            "text": "ထို့ပြင် ငါအရှင်သည် ၎င်း(အိဗ်ရာဟီမ်)အား(သား‌တော်)အစ္စဟာက်နှင့် (‌မြေး‌တော်)ယအ်ကူဗ်တို့ကို ‌ပေးသနား‌တော်မူခဲ့သည်။ ငါအရှင်မြတ်သည် (၎င်းတို့)အသီးသီးကို လမ်းမှန်ညွှန်ကြားပြသပို့‌ဆောင်‌တော်မူခဲ့သည်။ ထိုကဲ့သို့ပင် ငါအရှင်မြတ်သည် ၎င်း(တမန်‌တော်အိဗ်ရာဟီမ်)၏ မတိုင်မီတွင်ရှိ‌သော (တမန်‌တော်)နူးဟ်ကိုလည်း လမ်းမှန်ညွှန်ကြားပြသပို့‌ဆောင်‌တော်မူခဲ့ပြီးဖြစ်သည်။ ထို့ပြင် ၎င်း(တမန်‌တော်အိဗ်ရာဟီမ်)၏ သား‌မြေးများထဲမှ (တမန်‌တော်များဖြစ်သည့်) ဒါဝူဒ်၊ စုလိုင်မာန်၊ အိုင်ယူဗ်၊ ယူစွဖ်၊ မူစာနှင့် ဟာရှုန်တို့ကိုလည်း (ငါအရှင်မြတ်က လမ်းမှန်ညွှန်ကြားပြသပို့‌ဆောင်‌တော်မူခဲ့သည်။) ထို့ပြင် ငါအရှင်မြတ်သည် ‌ကောင်းကျိုးပြုလုပ်သူများအား ဤနည်းအတိုင်း အကျိုး‌ပေး‌လေ့ရှိ‌တော်မူသည်။"
        },
        {
            "chapter": 6,
            "verse": 85,
            "text": "ထို့ပြင် (တမန်‌တော်များဖြစ်သည့်) ဇကရိယာ၊ ယဟ်ယာ၊ အီစာနှင့် အိလ်ယာစ် တို့ကိုလည်း (ငါအရှင်မြတ်သည် လမ်းမှန်ညွှန်ကြားပြသပို့‌ဆောင်‌တော်မူခဲ့သည်။) (၎င်းတို့)အသီးသီးသည် ‌ကောင်းမြတ်‌သော သူ‌တော်စင်များထဲမှပင် ဖြစ်ကြသည်။"
        },
        {
            "chapter": 6,
            "verse": 86,
            "text": "(တမန်‌တော်များဖြစ်သည့်) အစ္စမာအီလ်၊ အလ်ယစအ်၊ ယူနွတ်စ်နှင့် လူသ်ွ တို့ကိုလည်း (ငါအရှင်မြတ်သည် လမ်းမှန်ညွှန်ကြားပြသပို့‌ဆောင်‌တော်မူခဲ့သည်)။ ထို့ပြင် ငါအရှင်မြတ်သည် (၎င်းတို့)အသီးသီးကို စကြဝဠာအားလုံးအ‌ပေါ်တွင် မြင့်မြတ်ထူးကဲမှု ချီးမြှင့်‌တော်မူခဲ့သည်။"
        },
        {
            "chapter": 6,
            "verse": 87,
            "text": "ထို့ပြင် ၎င်းတို့၏ အဘ၊ အဘိုး၊ ‌ဘေးများထဲမှ အချို့နှင့် ၎င်းတို့၏ သား‌မြေးများထဲမှ အချို့အပြင် ၎င်းတို့၏ ညီ၊ အစ်ကိုများထဲမှ အချို့တို့ကို (ငါအရှင်မြတ်သည် လမ်းမှန်ညွှန်ကြားပြသပို့‌ဆောင်‌တော်မူခဲ့သည်)။ ထို့ပြင် ငါအရှင်မြတ်သည် ၎င်းတို့ကို ‌ရွေးချယ်‌တော်မူပြီး ‌ဖြောင့်မတ်မှန်ကန်‌သော တရားလမ်းကို ညွှန်ကြားပြသ‌တော်မူခဲ့သည်။"
        },
        {
            "chapter": 6,
            "verse": 88,
            "text": "ဤသည် အလ္လာဟ်အရှင်မြတ်၏တရား‌တော်ပင်ဖြစ်သည်။ အရှင်မြတ်သည် အရှင်မြတ်၏ကျွန်များထဲမှ အလိုရှိ‌တော်မူ‌သောသူကို ထိုတရား‌တော်နှင့် လမ်းမှန်ကို ညွှန်ကြားပြသပို့‌ဆောင်‌တော်မူသည်။ ထို့‌နောက် အကယ်၍ သူတို့သည် တစ်စုံတစ်ရာကို အလ္လာဟ်အရှင်မြတ်နှင့် တွဲဖက်ကိုးကွယ်ခဲ့ကြလျှင် သူတို့ပြုလုပ်ခဲ့‌သော ‌ကောင်းမှုဟူသမျှသည် အမှန်စင်စစ် အချည်းအနှီး အကျိုးမဲ့ဖြစ်သွားခဲ့လိမ့်မည်။"
        },
        {
            "chapter": 6,
            "verse": 89,
            "text": "ထိုသူများသည် ငါအရှင်မြတ်အ‌နေနှင့် သူတို့ကို ကျမ်းဂန်၊ ပညာဉာဏ်အ‌မြော်အမြင်နှင့် တမန်‌တော်ဖြစ်ခြင်းတို့ကို ချီးမြှင့်‌ပေးသနား‌တော်မူခဲ့‌သောသူများပင် ဖြစ်သည်။ သို့ဖြစ်ရာ အကယ်၍ ဤသူ(ကာဖိရ်)များသည် ဤသည်တို့ကို ငြင်းပယ်ကြလျှင် အမှန်ပင် ငါအရှင်မြတ်သည် ဤသည်တို့ကို မငြင်းပယ်မည့် လူမျိုးများထံသို့ လွှဲအပ်‌ပေးလိုက်‌တော်မူမည်။"
        },
        {
            "chapter": 6,
            "verse": 90,
            "text": "ထိုသူများသည် အလ္လာဟ်အရှင်မြတ်က သူတို့အား လမ်းမှန်ညွှန်ကြားပြသပို့‌ဆောင်‌တော်မူခဲ့ပြီးဖြစ်‌သောသူများပင် ဖြစ်သည်။ သို့ဖြစ်ရာ အသင်(တမန်‌တော်)သည်လည်း သူတို့၏လမ်းစဉ်အတိုင်းလိုက်ပါ။ (အို- တမန်‌တော်)အသင် ‌ပြောလိုက်ပါ- ငါသည် ဤအရာ (ကုရ်အာန်ကျမ်း‌တော်ကို ပို့ချရှင်းပြမှု) နှင့်ပတ်သက်၍ အသင်တို့ထံမှ မည်သည့် အဖိုးအခမှ မ‌တောင်းဆို‌ပေ။ ထိုအရာ(ကုရ်အာန်)သည် စကြဝဠာအားလုံး(ရှိ သတ္တဝါအားလုံး)အတွက် ဆုံးမဩဝါဒပင် ဖြစ်သည်။"
        },
        {
            "chapter": 6,
            "verse": 91,
            "text": "ထို့ပြင် “အလ္လာဟ်အရှင်မြတ်သည် မည်သည့်လူသားအ‌ပေါ်မှာ မည်သည့်အရာမျှ ချမ‌ပေးခဲ့ပါ“ဟူ၍ သူတို့က ‌ပြောဆိုကြ‌သောအခါ သူတို့သည် အလ္လာဟ်အရှင်မြတ်အား ‌လေးစားထိုက်သည်ခန့် မ‌လေးစားခဲ့ကြ‌ပေ။ (အို- တမန်‌တော်)အသင် ‌ပြောလိုက်ပါ- (တမန်‌တော်)မူစာသည် လူများအတွက် လင်း‌ရောင်ခြည်အဖြစ်နှင့် တရားလမ်းညွှန်အဖြစ် ယူ‌ဆောင်လာခဲ့‌သော ကျမ်းဂန်ကို မည်သူချ‌ပေးခဲ့သနည်း။ အသင်တို့သည် ထိုကျမ်းဂန်ကို ‌ရေးမှတ်စရာများနှင့် ပြုလုပ်(‌ရေးသား)ထားခဲ့ကြသည်။ အသင်တို့သည် ထိုအရာများ(၏ အချို့)ကို ‌ဖော်ထုတ်ပြသကြပြီး အများအပြားကိုမူ ထိမ်ချန်လျှို့ဝှက်ထားကြသည်။ ထို့ပြင် အသင်တို့သည် အသင်တို့၏ အဘ၊ အဘိုး၊ ‌ဘေးများ မသိရှိခဲ့ကြ‌သောအရာများကို သင်ကြားပို့ချခြင်းခံခဲ့ကြရသည်။ (အို- တမန်‌တော်)အသင် ‌ပြောလိုက်ပါ- “အလ္လာဟ်အရှင်မြတ်သည်ပင် (ထိုကျမ်းဂန်ကို ချ‌ပေး‌တော်မူ‌သောအရှင်)ဖြစ်‌တော်မူသည်“။ ထို့‌နောက် အသင်သည် သူတို့အား (သူတို့၏ အကျိုးမဲ့ မှားယွင်းစွာ ‌ပြောဆိုမှုများထဲ၌) နစ်မွန်း‌ပြောဆိုကစား‌နေကြသည့်အတိုင်းသာ စွန့်ပစ်ထားလိုက်ပါ။"
        },
        {
            "chapter": 6,
            "verse": 92,
            "text": "ထို့ပြင် ဤအရာ(ကုရ်အာန်)သည် ငါအရှင်မြတ်ချ‌ပေး‌တော်မူခဲ့‌သော ကျမ်းဂန်ဖြစ်သည်။* (ဤကျမ်းဂန်သည်)ဗရကသ်မဂင်္လာ*နှင့် ပြည့်စုံပြီး ၎င်းမတိုင်မီက ကျမ်းဂန်များကိုလည်း (အလ္လာဟ်အရှင်မြတ်ထံ‌တော်မှ ထုတ်ပြန်ချမှတ်‌ပေး‌တော်မူ‌ကြောင်း) ‌ထောက်ခံအတည်ပြု‌သော ကျမ်းဂန်ဖြစ်သည်။ ထို့ပြင် အသင်သည် (ထိုကျမ်းဂန်နှင့်)မက္ကဟ်မြို့*(သားများ)နှင့် ထိုမြို့၏ပတ်ဝန်းကျင်၌*ရှိ‌သောသူများကို သတိ‌ပေးနှိုုး‌ဆော်ရန်ဖြစ်သည်။ ထို့ပြင် တမလွန်ဘဝကို ယုံကြည်‌သောသူများသည် သူတို့၏ စွလာသ်ဝတ်ပြုမှုကို ထိန်းသိမ်းကြလျက်* ဤ(ကုရ်အာန်)ကျမ်းကိုလည်း ယုံကြည်ကြသည်။"
        },
        {
            "chapter": 6,
            "verse": 93,
            "text": "ထို့ပြင် အကြင်သူထက် ပို၍မတရားသူသည် မည်သူရှိသနည်း။ ထိုသူသည် အလ္လာဟ်အရှင်မြတ်အ‌ပေါ်တွင် မုသား‌ပြောဆို လုပ်ကြံစွပ်စွဲသည်။* သို့မဟုတ် ထိုသူသည် သူ၏အ‌ပေါ်တွင် ဝဟီ အမိန့်‌တော်ကျ‌ရောက်သည်ဟု ‌ပြောဆိုသည်။* ထို့‌နောက်လည်း သူ၏အ‌ပေါ်တွင် မည်သည့်အမိန့်တစ်ခုမျှ ကျ‌ရောက်ခဲ့ခြင်းမရှိ‌ပေ။ ထို့ပြင် (အကြင်သူထက် ပို၍မတရားသူသည် မည်သူရှိသနည်း) ထိုသူသည် အလ္လာဟ်အရှင်မြတ် ချ‌ပေး‌တော်မူသကဲ့သို့ ကျွန်ုပ်လည်း မကြာမီ (ထိုကဲ့သို့ အာယသ်များကို)ချ‌ပေးမည်ဟု ‌ပြောဆိုသည်။ အကယ်၍ အသင်(တမန်‌တော်)သည် အကြင်အခါ၌ ‌တွေ့မြင်နိုင်လျှင် ‌ကောင်း‌လေစွပင်၊ ထိုအခါ၌ မတရားလုပ်သူများသည် ‌သေခြင်း၏ပြင်းထန်(စွာ ခံစားရ)မှုများတွင် ရှိ‌နေကြလိမ့်မည်။ ၎င်းပြင် ‌ကောင်းကင်တမန်များသည် သူတို့၏လက်များကိုဖြန့်လျက် (ဤသို့ ‌ပြောကြမည်) “အသင်တို့သည် အသင်တို့၏ အသက်များအား ထုတ်(‌ပေး)ကြပါ။* ယ‌နေ့၌မူ အသင်တို့သည် အလ္လာဟ်အရှင်မြတ်အ‌ပေါ်၌ မဟုတ်မမှန် လုပ်ကြံ‌ပြောဆိုသည်သာမက အရှင်မြတ်၏ သက်‌သေလက္ခဏာများမှ မာန‌ထောင်လွှား‌နေကြသည့်အတွက်‌ကြောင့် ‌သေးသိမ်‌စေ‌သောပြစ်ဒဏ်ကို ခံစားကြရမည်။“"
        },
        {
            "chapter": 6,
            "verse": 94,
            "text": "ထို့ပြင် အသင်တို့သည် ငါအရှင်မြတ်ထံ‌တော်သို့ ပထမအကြိမ် ငါအရှင်မြတ် အသင်တို့အား ဖန်ဆင်း‌တော်မူခဲ့သည့်အတိုင်းပင် တစ်ဦးစီ၊ တစ်ဦးစီ(‌သေဆုံးလျက်) အမှန်ပင် လာကြပြီဖြစ်သည်။* ထို့ပြင် အသင်တို့သည် ငါအရှင်မြတ်က အသင်တို့အား ‌ပေးသနား‌တော်မူခံ‌သောအရာ(ပစ္စည်းဥစ္စာ)များကိုလည်း အသင်တို့‌နောက်တွင် စွန့်ထားခဲ့ကြပြီ ဖြစ်သည်။ ထို့ပြင် ငါအရှင်မြတ်သည် အသင်တို့နှင့်အတူတကွ အသင်တို့ကို ကြားဝင်အသနားခံ‌ပေးမည့် အကြင်သူများကိုလည်း မ‌တွေ့မြင်‌ပေ၊ ထိုသူများသည် အသင်တို့၏ အ‌ရေးကိစ္စများတွင် (ငါအရှင်မြတ်နှင့်) ဖက်စပ်ပါဝင်သူများဖြစ်ကြသည်ဟု အသင်တို့ ထင်မြင်ယူဆခဲ့ကြသည်။ (ယခုမူ) အသင်တို့၏စပ်ကြားတွင် အဆက်ပြတ်သွားပြီးဖြစ်သည်။ ထို့ပြင် အသင်တို့ ထင်မြင်ယူဆခဲ့ကြ‌သောအရာသည်လည်း အသင်တို့ထံမှ ‌ပျောက်ကွယ်သွားပြီဖြစ်သည်။"
        },
        {
            "chapter": 6,
            "verse": 95,
            "text": "အမှန်စင်စစ် အလ္လာဟ်အရှင်မြတ်သည် ‌စေ့အဆန်ကိုခွဲပြီး ‌ညှောင့်ထွက်‌စေ‌တော်မူ‌သောအရှင်ပင် ဖြစ်‌တော်မူသည်။* အရှင်မြတ်သည်ပင် သက်မဲ့အရာများမှ သက်ရှိသတ္တဝါများကို ထုတ်ယူ‌တော်မူသည်။ ၎င်းပြင် အရှင်မြတ်သည်ပင် သက်ရှိ(သတ္တဝါ)များမှ သက်မဲ့(အရာ)များကို ထုတ်ယူ‌တော်မူ‌သောအရှင်မြတ်လည်း ဖြစ်‌တော်မူသည်။ ထိုအရှင်သည် အလ္လာဟ်အရှင်မြတ်ပင်ဖြစ်သည်။ သို့ဖြစ်ပါလျက် အသင်တို့သည် အဘယ်သို့ ပြန်လှည့်သွားကြသနည်း။"
        },
        {
            "chapter": 6,
            "verse": 96,
            "text": "(အရှင်မြတ်သည်) အလင်းကို ခွဲထုတ်‌ပေး‌တော်မူ‌သောအရှင် ဖြစ်‌တော်မူသည်။* ထို့ပြင် အရှင်မြတ်သည်ပင် ညအချိန်ကို(သတ္တဝါအားလုံး)အနားယူရန် ပြုလုပ်ထား‌တော်မူသည်။* ‌နေနှင့်လတို့ကိုလည်း (အချိန်)တိုင်းတာ တွက်ချက်ရန် ပြုလုပ်ထား‌တော်မူသည်။* ဤသည် တန်ခိုး‌တော်နှင့် အလွန်လွှမ်းမိုး‌သောမူ‌သောအရှင်၊ အကြွင်းမဲ့သိ‌တော်မူ‌သောအရှင်၏ စီမံခန့်ခွဲမှုပင်ဖြစ်သည်။"
        },
        {
            "chapter": 6,
            "verse": 97,
            "text": "ထို့ပြင် အရှင်မြတ်သည် ကြယ်များအား အသင်တို့အတွက် ကုန်း‌မြေနှင့် ပင်လယ်၏အ‌မှောင်များထဲတွင် လမ်းမှန်ရရှိ‌စေရန် ပြုလုပ်‌တော်မူခဲ့‌သော အရှင်မြတ်ပင်ဖြစ်‌တော်မူသည်။* အမှန်စင်စစ် ငါအရှင်မြတ်သည် သက်‌သေသာဓကများကို သိနားလည်‌သောသူများအတွက် အ‌သေးစိတ် ရှင်းလင်းပြသ‌တော်မူသည်။"
        },
        {
            "chapter": 6,
            "verse": 98,
            "text": "ထို့ပြင် အရှင်မြတ်သည် အသင်တို့အား လူတစ်ဦးတည်းမှ ‌ပေါက်ဖွား‌စေ‌တော်မူခဲ့‌သော အရှင်မြတ်ပင် ဖြစ်‌တော်မူသည်။* ထို့‌နောက် ကြာရှည်‌နေရမည့်‌နေရာ တစ်ခုနှင့် ခဏ‌နေရမည့်‌နေရာ တစ်ခု(ပြုလုပ်‌ပေး‌တော်မူခဲ့သည်)။* အမှန်စင်စစ် ငါအရှင်မြတ်သည် အသိဉာဏ်ရှိ‌သောသူများအတွက် သက်‌သေသာဓကများကို အ‌သေးစိတ် ရှင်းလင်းပြသခဲ့ပြီးဖြစ်သည်။"
        },
        {
            "chapter": 6,
            "verse": 99,
            "text": "ထို့ပြင် အရှင်မြတ်သည် မိုး‌ကောင်းကင်မှ မိုး‌ရေကို ရွာသွန်းချ‌ပေး‌တော်မူခဲ့သည်။ ထို့‌နောက် ငါအရှင်မြတ်သည် ထိုမိုး‌ရေနှင့် ‌ကောက်ပဲသီးနှံ အ‌ညှောင့်မျိုးစုံကို ထွက်‌ပေါ်‌စေ‌တော်မူခဲ့သည်။ ထို့‌နောက် ငါအရှင်မြတ်သည် ထိုအ‌ညှောင့်မှ စိမ်းစို‌သောအကိုင်းအခက်ကို ထွက်‌စေ‌တော်မူသည်။ ငါအရှင်မြတ်သည် ထိုအကိုင်းအခက်မှ ပြွတ်သိပ်‌နေ‌သော ‌စေ့အဆန်များကို ထွက်‌စေ‌တော်မူသည်။ ထို့ပြင် စွန်ပလွန်ပင်၏အဖူးဝတ်ဆံများမှ တွဲ‌လောင်းကျ‌နေ‌သော အခိုင်များ(ထွက်သည်)။ ၎င်းပြင် (ငါအရှင်မြတ်သည်) စပျစ်ခြံများ၊ သံလွင်သီး၊ သလဲသီးများကိုလည်း (ဖန်ဆင်း‌တော်မူခဲ့သည်)။ အချို့မှာ အချင်းချင်းတူကြပြီး အချို့မှာမူ (ပုံစံတူ‌သော်လည်း အရသာ)မတူကြ‌ပေ။* အသင်တို့သည် ထိုအသီးများ သီး‌သောအခါနှင့် မှည့်‌သောအခါတွင် ထိုအသီးများအား ကြည့်ကြပါ။ အမှန်စင်စစ် ၎င်းတို့ထဲ၌ ယုံကြည်‌သောသူများအတွက် သက်‌သေသာဓကများ ရှိသည်။"
        },
        {
            "chapter": 6,
            "verse": 100,
            "text": "ထို့‌နောက် သူတို့သည် အလ္လာဟ်အရှင်မြတ်၏ တွဲဖက်များအဖြစ် ဂျင်န်သတ္တဝါများကို ပြုလုပ်ခဲ့ကြသည်။* ထို့ပြင် (အမှန်မှာ) အရှင်မြတ်သည်ပင် သူတို့အား ဖန်ဆင်း‌တော်မူခဲ့ခြင်းဖြစ်သည်။ (ဂျင်န်များက သူတို့ကို ဖန်ဆင်းခဲ့သည် မဟုတ်‌ပေ)။ ထို့ပြင် သူတို့သည် မသိနားမလည်ဘဲနှင့် အလ္လာဟ်အရှင်မြတ်မှာ သားများသမီးများရှိသည်ဟု လုပ်ကြံစွပ်စွဲ ‌ပြောဆိုကြသည်။ အရှင်မြတ်သည် သန့်ရှင်းစင်ကြယ်‌တော်မူသည်။ ၎င်းပြင် အရှင်မြတ်သည် သူတို့ စွပ်စွဲ‌ပြောဆိုကြသည်များမှ အလွန်မြင့်မား‌တော်မူသည်။"
        },
        {
            "chapter": 6,
            "verse": 101,
            "text": "(အရှင်မြတ်သည်) ‌ကောင်းကင်များနှင့် ‌မြေပထဝီကို ဆန်းကြယ်စွာ စတင်ဖန်ဆင်း‌တော်မူ‌သောအရှင်မြတ်ပင် ဖြစ်‌တော်မူသည်။ အရှင်မြတ်၌ ကြင်ရာမရှိဘဲ မည်ကဲ့သို့ အရှင်မြတ်တွင် သားသမီးရှိမည်နည်း။* ၎င်းပြင် အရှင်မြတ်ပင် အရာအားလုံးကို ဖန်ဆင်း‌တော်မူခဲ့သည်။ ထို့ပြင် အရှင်မြတ်ပင် အရာအားလုံးကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 102,
            "text": "ဤသည် အသင်တို့အား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်ပင် ဖြစ်‌တော်မူသည်။ ထိုအရှင်မြတ်မှလွဲ၍ အခြားကိုးကွယ်ထိုက်‌သောအရှင် မရှိ‌ပေ။ (ထိုအရှင်မြတ်သည်)အရာရာကို ဖန်ဆင်း‌တော်မူ‌သောအရှင် ဖြစ်‌တော်မူသည်။ သို့ဖြစ်ရာ အသင်တို့သည် အရှင်မြတ်ကိုသာ ကိုးကွယ်ကြပါ။ ထို့ပြင် အရှင်မြတ်သည် အရာအားလုံးကို စီမံခန့်ခွဲ ပြီး‌မြောက်‌စေ‌တော်မူ‌သော အလွန်ယုံပုံလွှဲအပ်ခြင်းခံထိုက်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 103,
            "text": "မျက်စိများသည် အရှင်မြတ်ကို ခြုံငုံကြည့်မြင်နိုင်ခြင်း မရှိ‌ပေ။* အရှင်မြတ်ကမူ မျက်စိများကို ခြုံငုံကြည့်မြင်‌နေလျက်ရှိ‌တော်မူသည်။ ထို့ပြင် အရှင်မြတ်သည် အလွန်နူးညံ့သိမ်‌မွေ့‌တော်မူ‌သောအရှင်၊ အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 104,
            "text": "အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ သက်‌သေခံအ‌ထောက်အထားများ ‌ရောက်ရှိလာပြီဖြစ်သည်။ သို့ဖြစ်ရာ မည်သူမဆို ထိုအရာများကိုမြင်လျှင် သူ့အတွက် အကျိုးရှိမည်။ ၎င်းပြင် မည်သူမဆို မျက်စိကန်း‌နေလျှင် သူ့အတွက် ဆုံးရှုံးမှုရှိမည်။* ၎င်းပြင် ကျွန်ုပ်(တမန်‌တော်)သည် အသင်တို့အ‌ပေါ်တွင် ကြီးကြပ်အုပ်ထိန်းသူ မဟုတ်‌ပေ။"
        },
        {
            "chapter": 6,
            "verse": 105,
            "text": "ထို့ပြင် ထိုကဲ့သို့ပင် ငါအရှင်မြတ်သည် သက်‌သေလက္ခဏာများကို အမျိုးမျိုး ‌ပြောင်းလဲရှင်းပြ‌တော်မူသည်။ ထို့ပြင် (ထိုကဲ့သို့ ရှင်းလင်းပြသရခြင်းသည်) ကာဖိရ်များက “အသင်(တမန်‌တော်)သည် သင်ယူထားသည်“ဟု ‌ပြောဆိုကြရန်အတွက်နှင့် ငါအရှင်မြတ်သည် ဤ(ကုရ်အာန်)ကို အသိရှိ‌သောသူများအတွက် ရှင်းလင်းထင်ရှားစွာ ပြသ‌တော်မူရန်အတွက် ဖြစ်သည်။"
        },
        {
            "chapter": 6,
            "verse": 106,
            "text": "အသင်(တမန်‌တော်)သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ကျ‌ရောက်လာ‌သော ဝဟီအမိန့်‌တော်များကို လိုက်နာပြီး‌နေပါ။ ထိုအရှင်မြတ်မှလွဲ၍ အခြားကိုးကွယ်ထိုက်‌သောအရှင် မရှိ‌ပေ။ ၎င်းပြင် အသင်သည် မုရှ်ရိက်များဘက်မှ မျက်နှာလွှဲပြီး‌နေပါ။"
        },
        {
            "chapter": 6,
            "verse": 107,
            "text": "ထို့ပြင် အကယ်၍ အလ္လာဟ်အရှင်မြတ်အလိုရှိ‌တော်မူခဲ့လျှင် သူတို့သည် ရှိရ်က် တွဲဖက်ကိုးကွယ်ခြင်းကို ပြုလုပ်ကြမည် မဟုတ်‌ပေ။* ထို့ပြင် ငါအရှင်မြတ်သည် အသင့်အား သူတို့အ‌ပေါ်၌ ကြီးကြပ်အုပ်ထိန်းသူအဖြစ် ခန့်အပ်ထားသည် မဟုတ်‌ပေ။ အသင်သည် သူတို့အတွက် တာဝန်ခံလည်း မဟုတ်‌ပေ။"
        },
        {
            "chapter": 6,
            "verse": 108,
            "text": "ထို့ပြင် အသင်တို့သည် ၎င်း(အခြားဘာသာဝင်)တို့က အလ္လာဟ်အရှင်မြတ်မှလွဲ၍ ကိုးကွယ်‌နေကြ‌သော ကိုးကွယ်ရာများကို ကဲ့ရဲ့ရှုတ်ချခြင်း မပြုကြနှင့်။ ထိုကဲ့သို့ပြုလုပ်လျှင် သူတို့သည် အသိတရားမရှိသည့်အတွက် စည်း‌ဘောင်‌ကျော်ပြီး အလ္လာဟ်အရှင်မြတ်အား ကဲ့ရဲ့ရှုတ်ချမှုပြုလုပ်ကြမည်။* ငါအရှင်မြတ်သည် ထိုကဲ့သို့ပင် အုပ်စုတိုင်း၏အမြင်တွင် သူတို့၏လုပ်ရပ်များကို လှပတင့်တယ်‌အောင် တန်ဆာဆင်‌ပေးထား‌တော်မူခဲ့သည်။* ထို့‌နောက် သူတို့အားလုံး၏ ပြန့်လှည့်ရာသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ပင်ဖြစ်သည်။ ထိုအခါ အရှင်မြတ်သည် သူတို့အား သူတို့ပြုမူခဲ့‌သောအရာများကို အသိ‌ပေး‌တော်မူမည်။"
        },
        {
            "chapter": 6,
            "verse": 109,
            "text": "ထို့ပြင် အကယ်၍ သူတို့ထံသို့ သက်‌သေလက္ခဏာ တစ်စုံတစ်ခု‌ရောက်လာခဲ့လျှင် ၎င်းကို အမှန်စင်စစ် ယုံကြည်လက်ခံကြပါမည်ဟု သူတို့က အလ္လာဟ်အရှင်မြတ်ကို တိုင်တည်ပြီး အစွမ်းကုန်ကျိန်ဆိုကြသည်။ (အို- တမန်‌တော်)အသင် ‌ပြောလိုက်ပါ၊ သက်‌သေလက္ခဏာ တန်ခိုး‌တော်များသည် အလ္လာဟ်အရှင်မြတ်ထံ‌တော်၌သာရှိသည်။* ထို့ပြင် အမှန်စင်စစ် ထိုသက်‌သေလက္ခဏာများ ကျ‌ရောက်လာခဲ့လျှင်လည်း သူတို့သည် ယုံကြည်ကြမည်မဟုတ် ဆိုသည်ကို အသင်တို့ သိကြပါ၏‌လော။"
        },
        {
            "chapter": 6,
            "verse": 110,
            "text": "ထို့ပြင် သူတို့သည် ပထမအကြိမ် ထို(တန်ခိုး‌တော်များဖြစ်‌သော ကုရ်အာန်ကျမ်း‌တော်မြတ်)ကို ယုံကြည်ခြင်းမရှိကြသကဲ့သို့ပင် ငါအရှင်မြတ်သည် သူတို့၏စိတ်နှလုံးများနှင့် မျက်စိများကို လှည့်ထား‌ပေးလိုက်‌တော်မူမည်။ ထို့ပြင် ငါအရှင်မြတ်သည် သူတို့ကို သူတို့၏‌ခေါင်းမာမှုထဲ၌ပင် တဝဲလည်လည် လွှတ်ထား‌တော်မူမည်။"
        },
        {
            "chapter": 6,
            "verse": 111,
            "text": "ထို့ပြင် အကယ်၍ ငါအရှင်မြတ်သည် အမှန်စင်စစ် သူတို့ထံသို့ ‌ကောင်းကင်တမန်များ ‌စေလွှတ်‌တော်မူခဲ့လျှင်၊ ၎င်းပြင် ‌သေသူများသည် သူတို့နှင့် စကား‌ပြောဆိုခဲ့ကြလျှင်၊ ၎င်းပြင် ငါအရှင်မြတ်သည် အရာရာကို သူတို့‌ရှေ့‌မှောက်တွင် စုရုံး‌ပေး‌တော်မူခဲ့လျှင်လည်း အလ္လာဟ်အရှင်မြတ် အလိုရှိ‌တော်မူ‌သောသူမှလွဲ၍ သူတို့သည် အီမာန်ယုံကြည်ကြမည် မဟုတ်‌ပေ။* သို့ရာတွင် သူတို့ထဲမှ အ‌မြောက်အမြားသည် အသိကင်းမဲ့ကြသည်။"
        },
        {
            "chapter": 6,
            "verse": 112,
            "text": "ထို့ပြင် ထိုကဲ့သို့ပင် ငါအရှင်မြတ်သည် တမန်‌တော်တိုင်းအတွက် လူရှိုင်သွာန်နှင့် ဂျင်န်ရှိုင်သွာန်များကို ရန်သူများအဖြစ် ပြုလုပ်ထား‌တော်မူသည်။ ထိုရှိုင်သွာန်များထဲမှ အချို့သူများသည် အချို့သူများ၏ထံသို့ အပြင်ပန်းလှ‌သော နှစ်လိုဖွယ်စကားများကို လှည့်ဖြားရန် ထည့်သွင်း‌လေ့ရှိကြသည်။ ထို့ပြင် အကယ်၍ အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ် အလိုရှိ‌တော်မူပါလျှင် ထိုရှိုင်သွာန်များသည် ထိုသို့ပြုလုပ်နိုင်ကြမည် မဟုတ်‌ပေ။ သို့ဖြစ်ရာ အသင်သည် သူတို့နှင့် သူတို့လုပ်ကြံလိမ်လည်‌ပြောဆိုသည်များကို စွန့်ထားလိုက်ပါ။"
        },
        {
            "chapter": 6,
            "verse": 113,
            "text": "ထို့ပြင် (ထိုကဲ့သို့နှစ်လိုဖွယ်စကားများကို ရှိုင်သွာန်က ထည့်သွင်းရခြင်းအ‌ကြောင်းမှာ) တမလွန်ဘဝကို မယုံကြည်သူများ၏စိတ်နှလုံးများသည် ထို(စကားများ)ဘက်သို့ ယိမ်းညွတ်‌စေရန်အတွက်နှင့် ‌ကျေနပ်နှစ်သက်‌နေရန်အပြင် သူတို့ပြုလုပ်မြဲဖြစ်‌သောအရာများကို ပြုလုပ်‌နေကြရန်အတွက် ဖြစ်သည်။"
        },
        {
            "chapter": 6,
            "verse": 114,
            "text": "(အသင်တမန်‌တော် ‌ပြောလိုက်ပါ) ထို့‌နောက် ငါသည် အလ္လာဟ်အရှင်မြတ်မှလွဲ၍ ထိုအရှင်မြတ်သည် အသင်တို့အ‌ပေါ်တွင် အ‌သေးစိတ် ရှင်းလင်းဖွင့်ဆိုထား‌သော (ကုရ်အာန်)ကျမ်း‌တော်ကို ချ‌ပေး‌တော်မူခဲ့ပါလျက် အခြားသူကို စီရင်ဆုံးဖြတ်သူ တရားသူကြီးအဖြစ် ရှာ‌ဖွေရမည်‌လော။ ထို့ပြင် ငါအရှင်မြတ်က ကျမ်းဂန်‌ပေးသနားထား‌သောသူများသည်လည်း အမှန်ပင် ဤ(ကုရ်အာန်)ကျမ်း‌တော်မြတ်သည် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ မှန်ကန်မှုနှင့်တကွ ကျ‌ရောက်လာ‌သောကျမ်းဖြစ်သည်ကို သိရှိကြသည်။ သို့ဖြစ်ရာ အသင်(တမန်‌တော်)သည် သံသယဖြစ်သူများထဲ၌ အပါအဝင် မဖြစ်‌လေနှင့်။"
        },
        {
            "chapter": 6,
            "verse": 115,
            "text": "ထို့ပြင် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်၏စကား‌တော်သည် မှန်ကန်မှု၊ တရားမျှတမှုတို့နှင့် ပြည့်စုံသည်။* အရှင်မြတ်၏စကား‌တော်များကို ‌ပြောင်းလဲနိုင်သူ မရှိ‌ပေ။ ထို့ပြင် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 116,
            "text": "ထို့ပြင် အကယ်၍ အသင်သည် ကမာ္ဘ‌မြေရှိ လူအ‌မြောက်အမြား၏ စကားများကို လိုက်နာခဲ့လျှင် သူတို့သည် အသင့်ကို အလ္လာဟ်အရှင်မြတ်၏လမ်း‌တော်မှ လွဲ‌ချော်‌စေကြလိမ့်မည်။ သူတို့သည် ထင်မြင်ယူဆချက်မှလွဲ၍ အခြားမည်သည့်အရာကိုမှ လိုက်နာကြသည်မဟုတ်‌ပေ။ ၎င်းပြင် သူတို့သည် ရမ်းဆ‌ပြောဆိုသူများပင် ဖြစ်ကြသည်။"
        },
        {
            "chapter": 6,
            "verse": 117,
            "text": "အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အရှင်မြတ်၏လမ်းမှ မည်သူလွဲ‌ချော်‌နေသည်ကို အသိဆုံးအရှင်ဖြစ်‌တော်မူသည်။ ၎င်းပြင် အရှင်မြတ်သည် လမ်းမှန်ရရှိထားသူများကိုလည်း အသိဆုံးအရှင်ဖြစ်‌တော်မူသည်။"
        },
        {
            "chapter": 6,
            "verse": 118,
            "text": "သို့ဖြစ်ရာ အသင်တို့သည် အရှင်မြတ်၏အာယသ်‌တော်များကို ယုံကြည်ကြသူများဖြစ်ကြလျှင် အသင်တို့သည် အလ္လာဟ်အရှင်မြတ်၏နာမ‌တော်ကို တသပြီး (လှီးဖြတ်ထား‌သော)သား‌ကောင်ကို စားသုံးကြပါ။"
        },
        {
            "chapter": 6,
            "verse": 119,
            "text": "အသင်တို့သည် အလ္လာဟ်အရှင်မြတ်၏နာမ‌တော်ကို တသပြီး (လှီးဖြတ်ထား‌သော)အရာ (တိရစာ္ဆန်)များကို စားသုံးမှုမပြုရန် မည်သည့်အ‌ကြောင်းရှိသနည်း။* ထို့ပြင် အမှန်စင်စစ် အရှင်မြတ်သည် အသင်တို့အ‌ပေါ်တွင် မလွှဲမ‌ရှောင်သာဖြစ်‌သော အခါမှလွဲ၍ (မစားသုံးရန်) အရှင်မြတ်တားမြစ်ထား‌တော်မူ‌သောအရာ(တိရစာ္ဆန်)များကို အ‌သေးစိတ် ရှင်းလင်းပြသပြီးဖြစ်သည်။ ထို့ပြင် အမှန်စင်စစ် အများစုသည် သူတို့၏အလိုဆန္ဒများ(‌နောက်ကို လိုက်ခြင်း)‌ကြောင့် အသိမရှိ‌တော့ဘဲ (သူတစ်ပါးကို လမ်းမှန်မှ) လွဲ‌ချော်‌စေကြသည်။ အမှန်မှာ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျူး‌ကျော်‌သောသူများကို အသိဆုံးအရှင်ဖြစ်‌တော်မူသည်။"
        },
        {
            "chapter": 6,
            "verse": 120,
            "text": "အသင်တို့သည် (မြင်‌နေရ‌သော သိသာ‌ပေါ်လွင်)ထင်ရှားသည့် မ‌ကောင်းမှုများနှင့် (မမြင်ရဘဲ ဖုံးကွယ်)လျှို့ဝှက်‌နေ‌သော အတွင်းမ‌ကောင်းမှုများကို* စွန့်လွှတ်ကြပါ။ စင်စစ် မ‌ကောင်းမှုများကို ရှာ‌ဖွေဆည်းပူးတတ်ကြ‌သောသူများသည် မကြာမီ သူတို့ ကျူးလွန်ခဲ့သည်များ၏ အကျိုးကို ခံစားကြရလိမ့်မည်။"
        },
        {
            "chapter": 6,
            "verse": 121,
            "text": "ထို့ပြင် အသင်တို့သည် အလ္လာဟ်အရှင်မြတ်၏နာမ‌တော်ကို တသ(၍ လှီးဖြတ်ခဲ့)ခြင်းမရှိ‌သောအရာ (တိရစာ္ဆန်)များထဲမှ မစားသုံးကြနှင့်။ ထို့ပြင် အမှန်မှာ ထိုအရာ(ထိုစားသုံးခြင်း)သည် အမိန့်‌တော်ကို ‌သွေဖည်ခြင်းဖြစ်သည်။ ထို့ပြင် အမှန်စင်စစ် ရှိုင်သွာန်များသည် အသင်တို့နှင့် ‌ပြောဆိုငြင်းခုံရန်အတွက် သူတို့၏မိတ်‌ဆွေများထံသို့ (သံသယများ)သွတ်သွင်း‌ပေးကြသည်။ သို့ဖြစ်ရာ အသင်တို့သည် အကယ်၍ သူတို့(၏ စကားများ)ကို လိုက်နာကြမည်ဆိုလျှင် အမှန်စင်စစ် အသင်တို့လည်း အခြားအရာများကို အလ္လာဟ်အရှင်မြတ်နှင့် တွဲဖက်ကိုးကွယ်သူများထဲတွင် အပါအဝင်ဖြစ်ကြလိမ့်မည်။"
        },
        {
            "chapter": 6,
            "verse": 122,
            "text": "ထို့ပြင် အကြင်သူသည် ‌သေသူဖြစ်ခဲ့သည်။ ၎င်းပြင် ငါအရှင်မြတ်သည် ထိုသူကို ရှင်‌စေ‌တော်မူခဲ့သည်။ ၎င်းပြင် ငါအရှင်မြတ်သည် သူ့အတွက်(အီမာန်)အလင်း‌ရောင်ကို ပြုလုပ်‌ပေးခဲ့သည်။ ထိုအလင်း‌ရောင်ဖြင့် သူသည် လူများထဲတွင် သွားလာ‌နေသည်။ ထိုသူသည် (ကုဖ်ရ်)အ‌မှောင်ထုများထဲတွင် နစ်မွန်း‌နေ၍ ထိုအ‌မှောင်ထုထဲမှ မထွက်နိုင်‌သောသူနှင့် တူနိုင်ပါမည်‌လော။ ဤကဲ့သို့ပင် ကာဖိရ်ငြင်းပယ်သူများ၏အမြင်၌ သူတို့၏အပြုအမူများသည် လှပတင့်တယ်‌အောင် တန်ဆာဆင်မြန်းခြင်းခံရသည်။"
        },
        {
            "chapter": 6,
            "verse": 123,
            "text": "ထို့ပြင် ဤသို့ပင် ငါအရှင်မြတ်သည် မြို့ရွာတိုင်း၌ ထိုမြို့ရွာများ၏အကြီးအကဲများအား ထိုမြို့ရွာထဲ၌ မ‌ကောင်းကြံစည်ကြရန် ထိုမြို့ရွာ၏ပြစ်မှုကျူးလွန်သူများအဖြစ် ပြုလုပ်‌တော်မူခဲ့သည်။* ၎င်းပြင် သူတို့သည် အသိမရှိကြဘဲလျက် သူတို့ကိုယ်သူတို့သာ မ‌ကောင်းကြံစည်‌နေကြခြင်းဖြစ်သည်။"
        },
        {
            "chapter": 6,
            "verse": 124,
            "text": "ထို့ပြင် သူတို့ထံသို့ အာယသ်တစ်စုံတစ်ရာ ‌ရောက်လာ‌သောအခါ သူတို့က “အလ္လာဟ်အရှင်မြတ်၏တမန်‌တော်များ ‌ပေးသနားခြင်းခံရသကဲ့သို့ ငါတို့ကို ‌ပေးသနားမခံရမချင်း ငါတို့သည် မည်သည့်အခါမှ အီမာန်ယုံကြည်ကြမည် မဟုတ်‌ပေ“ဟု ‌ပြောဆိုကြသည်။* အလ္လာဟ်အရှင်မြတ်ပင် အရှင်မြတ်၏တမန်‌တော်ဘွဲ့ကို မည်သူ့အား ‌ပေးရမည်ကို အသိဆုံးဖြစ်‌တော်မူသည်။* ပြစ်မှုကျူးလွန်သူများသည် သူတို့၏ မ‌ကောင်းကြံစည်ခဲ့မှုများ‌ကြောင့် မကြာမီ အလ္လာဟ်အရှင်မြတ်ထံ‌တော်တွင် ‌သေးသိမ်မှုနှင့် ပြင်းထန်‌သောအပြစ်ဒဏ်ကို ခံစားကြရလိမ့်မည်။"
        },
        {
            "chapter": 6,
            "verse": 125,
            "text": "သို့ဖြစ်ရာ အလ္လာဟ်အရှင်မြတ်သည် အကြင်သူကို လမ်းမှန်‌ရောက်‌အောင်ပို့‌ဆောင်ရန် ရည်ရွယ်‌တော်မူလျှင် ထိုသူ၏ရင်(စိတ်နှလုံး)အား အစ္စလာမ်သာသနာ(ကို လက်ခံနိုင်ရန်)အတွက် ဖွင့်ဟ‌ပေး‌တော်မူသည်။ ထို့ပြင် အရှင်မြတ်သည် အကြင်သူအား လမ်းမှား၌ပင်ထားရန် ရည်ရွယ်‌တော်မူလျှင် အရှင်မြတ်သည် သူ၏ရင်(စိတ်နှလုံး)ကို အလွန်ခက်ခဲ ကျဉ်းကျပ်‌စေ‌တော်မူသည်။ ထိုသူသည် မိုး‌ကောင်းကင်သို့ တက်‌နေရသကဲ့သို့ (ခက်ခဲကျဉ်းကျပ်မှု)ဖြစ်လိမ့်မည်။ ဤကဲ့သို့ပင် အလ္လာဟ်အရှင်မြတ်သည် အီမာန်မယုံကြည်သူများအ‌ပေါ်တွင် အညစ်အ‌ကြေး(အပြစ်ဒဏ်)များကို ပြုလုပ်ထား‌တော်မူသည်။"
        },
        {
            "chapter": 6,
            "verse": 126,
            "text": "ထို့ပြင် ၎င်း(အစ္စလာမ်သာသနာ)သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏ ‌ဖြောင့်မတ်မှန်ကန်‌သောလမ်းပင် ဖြစ်သည်။ အမှန်စင်စစ် ငါအရှင်မြတ်သည် အာယသ်‌တော်များကို တရားသံ‌ဝေဂရသူများအတွက် အ‌သေးစိပ်ရှင်းလင်းပြသ‌တော်မူပြီး ဖြစ်သည်။"
        },
        {
            "chapter": 6,
            "verse": 127,
            "text": "သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် ထိုသူများအတွက် ငြိမ်းချမ်းသာယာ‌သော (ဂျန္နသ်)သုခဘုံသည် အဆင်သင့်ရှိသည်။ ၎င်းပြင် ထိုအရှင်မြတ်သည် သူတို့၏(‌ကောင်းမြတ်‌သော)လုပ်ရပ်များ‌ကြောင့် သူတို့၏မိတ်‌ဆွေအဖြစ်*ရှိသည်။"
        },
        {
            "chapter": 6,
            "verse": 128,
            "text": "ထို့ပြင် အရှင်မြတ်သည် ထို‌နေ့တွင် သူတို့အားလုံးကို စုရုံး‌တော်မူမည်။ (၎င်းပြင် ဤသို့ မိန့်ကြား‌တော်မူမည်)။ “အို- ဂျင်န်အ‌ပေါင်းတို့၊ အမှန်ပင် အသင်တို့သည် လူများအား (လမ်းမှား‌ရောက်‌အောင် ‌သွေး‌ဆောင်မှု)များစွာ ပြုလုပ်ခဲ့ကြပြီးဖြစ်သည်။“ ထို့‌နောက် လူသားများထဲမှ ဂျင်န်များ၏မိတ်‌ဆွေများက ‌ပြောဆိုကြသည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ ကျွန်ုပ်တို့ထဲမှ အချို့သည် အချို့ထံမှ အကျိုးခံစားခဲ့ပါသည်။ ၎င်းပြင် ကျွန်ုပ်တို့သည် ကျွန်ုပ်တို့အတွက် အရှင်မြတ်က သတ်မှတ်ထား‌သော အချိန်ကာလ(ကိယာမသ်‌နေ့)ကို ‌ရောက်လာခဲ့ပြီဖြစ်ပါသည်။“ အရှင်မြတ်က မိန့်ကြား‌တော်မူမည်- “ဂျဟန္နမ်ငရဲဘုံသည် အသင်တို့၏ ‌နေရာဌာနဖြစ်သည်။ ထိုအထဲတွင် အမြဲ‌နေကြရမည်။ သို့ရာတွင် အလ္လာဟ်အရှင်မြတ် အလိုရှိလျှင်မူ (ထိုထဲမှ ထုတ်လိုကထုတ်မည်ဖြစ်သည်)။“ အသင်(တမန်‌တော့်)အား ဖန်ဆင်း‌မွေးမြူ‌တော်မူ‌သောအရှင်မြတ်သည် အမှန်စင်စစ် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 129,
            "text": "ထို့ပြင် ငါအရှင်မြတ်သည် ဤသို့ပင် မတရားကျူး‌ကျော်သူများထဲမှ အချို့ကို အချို့အ‌ပေါ်၌ သူတို့၏လုပ်ရပ်များ‌ကြောင့် လွှမ်းမိုးအုပ်ချုပ်‌စေ‌တော်မူမည်။"
        },
        {
            "chapter": 6,
            "verse": 130,
            "text": "အို- ဂျင်န်နှင့် လူသားအ‌ပေါင်းတို့၊ အသင်တို့ထံသို့ အသင်တို့ထဲမှပင် တမန်‌တော်များ*သည် ‌ရောက်ရှိလာကြပြီး အသင်တို့အား ငါအရှင်မြတ်၏အမိန့်‌တော်များကို ‌ပြောပြကြကာ အသင်တို့အား ဤ‌နေ့နှင့် ‌တွေ့ဆုံရမည့်အ‌ကြောင်း သတိ‌ပေးနှိုုး‌ဆော်ခဲ့ကြသည် မဟုတ်‌လော။ ထိုဂျင်န်နှင့် လူသားများက ‌ပြောဆိုကြမည်- “ကျွန်ုပ်တို့သည် ကျွန်ုပ်တို့နှင့်ဆန့်ကျင်၍ပင် သက်‌သေခံကြပြီ ဖြစ်ပါသည်“။ ထို့ပြင် သူတို့ကို ‌လောကီဘဝ၏အသက်ရှင်မှုက လှည့်ဖြားထားခဲ့သည်။ ထို့ပြင် သူတို့သည် (ကိယာမသ်‌နေ့၌) သူတို့ကိုယ်များနှင့် ဆန့်ကျင်ပြီး အမှန်ပင် သူတို့သည် ကာဖိရ်ငြင်းပယ်သူများ ဖြစ်ခဲ့ကြပါသည်ဟု သက်‌သေခံကြလိမ့်မည်။"
        },
        {
            "chapter": 6,
            "verse": 131,
            "text": "ထိုကဲ့သို့ (တမန်‌တော်များကို ‌စေလွှတ်ခြင်း၏)အ‌ကြောင်းမှာ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် မြို့ရွာများကို ထိုမြို့ရွာသားများသည် ‌မေ့‌လျော့‌နေကြသူများဖြစ်လျက် မတရားကျူးလွန်မှု (ကုဖ်ရ် ငြင်းပယ်မှု)‌ကြောင့် မဖျက်ဆီးလိုသည့်အတွက်ပင် ဖြစ်သည်။"
        },
        {
            "chapter": 6,
            "verse": 132,
            "text": "ထို့ပြင် (ဂျင်န်နှင့် လူ)အားလုံးတွင် သူတို့၏ အပြုအမူများနှင့်အညီ အဆင့်အတန်းများရှိသည်။* ၎င်းပြင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့၏ အပြုအမူများကို ‌မေ့‌လျော့‌တော်မူ‌သောအရှင် မဟုတ်‌ပေ။"
        },
        {
            "chapter": 6,
            "verse": 133,
            "text": "ထို့ပြင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင်၊ သနားကရုဏာရှင် ဖြစ်‌တော်မူသည်။* အကယ်၍ အရှင်မြတ်သည် အလိုရှိ‌တော်မူလျှင် အသင်တို့အား ဖယ်ရှား‌တော်မူပြီး အသင်တို့အား အခြားလူမျိုးများ၏ သားသမီးများမှ ‌ပေါက်ဖွား‌စေ‌တော်မူသကဲ့သို့ အသင်တို့(မရှိသည့်)‌နောက် အရှင်မြတ်အလိုရှိ‌တော်မူ‌သောသူများအား (အသင်တို့‌နေရာတွင်) ဆက်ခံ‌စေ‌တော်မူမည်။"
        },
        {
            "chapter": 6,
            "verse": 134,
            "text": "အမှန်စင်စစ် အသင်တို့အား ကတိ‌ပေးထားပြီးဖြစ်‌သောအရာ (ကိယာမသ်‌နေ့နှင့် ပြစ်ဒဏ်များ)သည် အမှန် ဆိုက်‌ရောက်လာမည်ဖြစ်သည်။ ထို့ပြင် အသင်တို့သည် (အရှင်မြတ်အား အသင်တို့ကို အပြစ်ဒဏ်ခတ်ခြင်းမှ) မစွမ်း‌ဆောင်နိုင်‌အောင် ပြုလုပ်နိုင်ကြသူများ မဟုတ်ကြ‌ပေ။"
        },
        {
            "chapter": 6,
            "verse": 135,
            "text": "(အို- တမန်‌တော်)အသင် ‌ပြောလိုက်ပါ- အို- ငါ၏အမျိုးသားအ‌ပေါင်းတို့၊ အသင်တို့သည် အသင်တို့၏‌နေရာ၌ (အသင်တို့၏ နည်းလမ်းအတိုင်း) ပြုလုပ်‌နေကြပါ။ အမှန်စင်စစ် ငါလည်း(ငါ၏ နည်းလမ်းအတိုင်း)ပြုလုပ်‌နေသူဖြစ်သည်။ ထို့‌နောက် ဤ‌လောက၏(‌ကောင်းမွန်‌သော)အဆုံးသတ် နိဂုံးချုပ်သည် မည်သူ့အတွက်ဖြစ်သည်ဆိုသည်ကို မကြာမီ အသင်တို့ သိကြရလိမ့်မည်။ အမှန်စင်စစ် မတရားကျူးလွန်သူများသည် ‌အောင်မြင်မည် မဟုတ်‌ပေ။"
        },
        {
            "chapter": 6,
            "verse": 136,
            "text": "ထို့ပြင် သူတို့သည် အလ္လာဟ်အရှင်မြတ်အတွက် အရှင်မြတ်မှ ဖန်ဆင်း‌ပေါက်‌ရောက်‌စေ‌တော်မူထား‌သော လယ်ယာများထဲမှလည်း‌ကောင်း၊ ‌ခြေ‌လေး‌ချောင်း သတ္တဝါများထဲမှလည်း‌ကောင်း ‌ဝေစု‌ဝေပုံကို သတ်မှတ်၍ထားကြသည်။ ၎င်းပြင် သူတို့သည် သူတို့၏ ထင်မြင်ယူဆချက်အတိုင်း ဤသည် အလ္လာဟ်အရှင်မြတ်အတွက်ဖြစ်သည်၊ ဤသည်ကမူ ငါတို့၏ ကိုးကွယ်ရာများအတွက်ဖြစ်သည်ဟု ‌ပြောဆိုကြသည်။ ၎င်းပြင် သူတို့၏ ကိုးကွယ်ရာများအတွက်ဖြစ်‌သောအရာ(‌ဝေစု)သည် အလ္လာဟ်အရှင်မြတ်(အတွက်ဖြစ်‌သော ‌ဝေစု)ထဲသို့ ‌ရောက်လာသည်ဟူ၍ မရှိ‌ပေ။ သို့ရာတွင် အလ္လာဟ်အရှင်မြတ်အတွက်ဖြစ်သာအရာ(‌ဝေစု)ကမူ သူတို့၏ ကိုးကွယ်ရာများ(အတွက်ဖြစ်‌သော ‌ဝေစု)ထဲသို့ ‌ရောက်သွား‌ပေသည်။ သူတို့၏ဆုံးဖြတ်ချက်သည် ဆိုးယုတ်လှသည်။"
        },
        {
            "chapter": 6,
            "verse": 137,
            "text": "ထို့ပြင် ထိုသို့ပင် မုရှ်ရိက်များထဲမှ အများစု၏အမြင်တွင် သူတို့၏ကိုးကွယ်ရာ(ရှိုင်သွာန်)များက သူတို့အား ဖျက်ဆီးကြရန်အတွက်နှင့် သူတို့အ‌ပေါ်တွင် သူတို့၏သာသနာကို ရှုပ်‌ထွေးကြ‌စေရန်အတွက် သူတို့၏သားသမီးများအား သတ်ဖြတ်ခြင်းကို လှပတင့်တယ်‌အောင် တန်ဆာဆင်ထားခဲ့ကြသည်။ ထို့ပြင် အကယ်၍ အလ္လာဟ်အရှင်မြတ်အလိုရှိ‌တော်မူခဲ့လျှင် သူတို့သည် ထိုကဲ့သို့ ပြုလုပ်ခဲ့ကြမည်မဟုတ်‌ပေ။ သို့ဖြစ်ရာ အသင်(တမန်‌တော်)သည် သူတို့နှင့် သူတို့လုပ်ကြံ‌ပြောဆို‌သောစကားများကို စွန့်လွှတ်ထားလိုက်ပါ။"
        },
        {
            "chapter": 6,
            "verse": 138,
            "text": "ထို့ပြင် သူတို့က သူတို့၏ထင်မြင်ယူဆချက်အတိုင်း ဤသို့ ‌ပြောဆိုကြသည်၊ ဤသည် တိရစာ္ဆန်များနှင့် လယ်ယာ(ထွက်ပစ္စည်း)များဖြစ်သည်။ ဤအရာများသည် ငါတို့ အလိုရှိ‌သောသူများမှလွဲ၍ အခြားမည်သူမှ မစားရ‌အောင် တားမြစ်ပြီးဖြစ်သည်။ ၎င်းပြင် ဤသည် သူတို့၏‌ကျောကုန်း‌ပေါ်၌(စီးနင်းကုန်တင်ရန်) တားမြစ်ထား‌သော တိရစာ္ဆန်များဖြစ်သည်။ ၎င်းပြင် ဤသည် (လှီးဖြတ်ရာ၌) အလ္လာဟ်အရှင်မြတ်၏နာမ‌တော်ကို တသခြင်းမပြုရ‌သော တိရစာ္ဆန်များဖြစ်သည်။ ဤသည် အရှင်မြတ်အ‌ပေါ်တွင် လုပ်ကြံလိမ်လည်‌ပြောဆိုခြင်းပင်ဖြစ်သည်။ အရှင်မြတ်သည် မကြာမီ သူတို့ကို သူတို့၏ လုပ်ကြံစွပ်စွဲလိမ်လည် ‌ပြောဆိုမှု‌ကြောင့် အစား‌ပေး‌တော်မူမည်။"
        },
        {
            "chapter": 6,
            "verse": 139,
            "text": "ထို့ပြင် သူတို့က ‌ပြောဆိုကြသည်- “ဤတိရစာ္ဆန်များ၏ဝမ်းထဲ၌ရှိ‌သော (နို့ရည် သို့မဟုတ် သ‌န္ဓေသား)သည် ငါတို့‌ယောက်ျားများအတွက်သာဖြစ်သည်။ ငါတို့၏ဇနီးများအ‌ပေါ်တွင် ဟရာမ် တားမြစ်ထားပြီးဖြစ်သည်။ သို့ရာတွင် (ထိုတိရစာ္ဆန်များ၏ဝမ်းထဲ၌ရှိ‌သော သ‌န္ဓေသားသည်) အ‌သေဖြစ်ခဲ့လျှင် ထိုအရာကို သူတို့(‌ယောက်ျားနှင့်မိန်းမပါ) အတူတူ(ဖက်စပ်ပါဝင်) စားသုံးနိုင်ကြသည်။“ အရှင်မြတ်သည် သူတို့၏ ထိုကဲ့သို့ မဟုတ်မမှန်‌ပြောဆိုမှုများ‌ကြောင့် သူတို့ကို မကြာမီ အစား‌ပေး‌တော်မူမည်။ အမှန်စင်စစ် အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 140,
            "text": "အမှန်စင်စစ် အကြင်သူများသည် ဆုံးရှုံးခဲ့ကြပြီးဖြစ်သည်။ ထိုသူများသည် သူတို့၏ သားသမီးများကို အသိမရှိဘဲ မိုက်မဲစွာ သတ်ဖြတ်ကြသည်။ ထို့‌နောက် အလ္လာဟ်အရှင်မြတ်အ‌ပေါ်တွင် လုပ်ကြံလိမ်လည်‌ပြောဆိုပြီး အရှင်မြတ်က သူတို့အား ‌ပေးထား‌သောအရာများကို ဟရာမ် တားမြစ်ထား‌သောအရာများဟု သတ်မှတ်ကြသည်။ အမှန်မှာ သူတို့သည် လမ်းမှားခဲ့ကြပြီဖြစ်သည်။ ၎င်းပြင် သူတို့သည် (မူလကလည်း) လမ်းမှန်ရရှိခဲ့‌သောသူများ မဟုတ်ခဲ့ကြ‌ပေ။"
        },
        {
            "chapter": 6,
            "verse": 141,
            "text": "ထို့ပြင် အရှင်မြတ်သည် အမှီပြု၍ နွယ်တက်‌သောဥယျာဉ်များ၊ အမှီမပြုရဘဲ ‌ထောင်တက်‌သောဥယျာဉ်များ၊ အရသာအမျိုးမျိုးရှိ‌သော စွန်ပလွန်ပင်များ၊ ‌ကောက်ပဲသီးနှံများ၊ ဆင်တူယိုးမှားဖြစ်‌သော သံလွင်(ပင်)များ၊ သလဲသီး(ပင်)များနှင့် ဆင်တူမှုမရှိ‌သော သစ်သီး(ပင်)များကို ‌ပေါက်‌ရောက်ဖြစ်ထွန်း‌စေ‌တော်မူခဲ့သည်။ အသင်တို့သည် ထိုအပင်များ၏အသီးအနှံများ သီးပွင့်‌သောအခါ စားသုံးကြပါ။ ၎င်းပြင် အသင်တို့သည် ထိုအသီးအနှံများ ဆွတ်ခူးရိတ်သိမ်း‌သော‌နေ့၌ (ပြဋ္ဌာန်းထား‌သော)တာဝန်*ကို ‌ပေးဆပ်ကြပါ။ ၎င်းပြင် အသင်တို့သည် မဖြုန်းတီးကြနှင့်။ အမှန်စင်စစ် အရှင်မြတ်သည် ဖြုန်းတီး‌သောသူများကို နှစ်သက်‌တော်မမူ‌ပေ။"
        },
        {
            "chapter": 6,
            "verse": 142,
            "text": "ထို့ပြင် (အရှင်မြတ်သည်) ‌ခြေ‌လေး‌ချောင်းတိရစာ္ဆန်များထဲမှ ထမ်းပိုးနိုင်‌သော (ကုလားအုတ်ကဲ့သို့)အရပ်မြင့်‌သော တိရစာ္ဆန်များနှင့် (အသားစား နို့စား သိုးဆိတ်ကဲ့သို့)အရပ်နိမ့်‌သော တိရစာ္ဆန်များကိုလည်း (ဖန်ဆင်း‌တော်မူခဲ့သည်)။ အသင်တို့သည် အသင်တို့အား အလ္လာဟ်အရှင်မြတ်က ‌ပေးသနား‌တော်မူ‌သောအရာများကို စားသုံးကြပါ။ ၎င်းပြင် အသင်တို့သည် ရှိုင်သွာန်၏ ‌လျှောက်လှမ်းမှု‌ခြေရာများ‌နောက်ကို မလိုက်ကြနှင့်။ အမှန်စင်စစ် ထိုရှိုင်သွာန်သည် အသင်တို့၏ ထင်ရှား‌သောရန်သူပင်ဖြစ်သည်။"
        },
        {
            "chapter": 6,
            "verse": 143,
            "text": "(‌ခြေ‌လေး‌ချောင်းသတ္တဝါများထဲမှ)ရှစ်မျိုး*ကို (အရှင်မြတ်က ဖန်ဆင်း‌တော်မူခဲ့သည်)။ သိုးများထဲမှနှစ်မျိုး(အထီးနှင့်အမ)၊ ဆိတ်များထဲမှနှစ်မျိုး(အထီးနှင့်အမ)။ (အို- တမန်‌တော်)အသင် ‌ပြောလိုက်ပါ- အရှင်မြတ်က အထီးနှစ်‌ကောင်ကို ဟရာမ်ဟု တားမြစ်‌တော်မူသ‌လော။ သို့မဟုတ် အမနှစ်‌ကောင်ကို တားမြစ်‌တော်မူသ‌လော။ သို့မဟုတ် အမနှစ်‌ကောင်၏ သားအိမ်၌လွယ်ထား‌သော သ‌န္ဓေသားများကို တားမြစ်‌တော်မူသ‌လော။ အကယ်၍ အသင်တို့သည် အမှန်‌ပြောဆိုသူများဖြစ်လျှင် ငါ့အား အ‌ထောက်အထားပညာရပ်နှင့်တကွ တင်ပြကြပါ။"
        },
        {
            "chapter": 6,
            "verse": 144,
            "text": "၎င်းပြင် ကုလားအုတ်များထဲမှနှစ်မျိုး(အထီးနှင့်အမ)၊ နွားများထဲမှနှစ်မျိုး(အထီးနှင့်အမ)ကို (လည်း အရှင်မြတ်က ဖန်ဆင်း‌တော်မူခဲ့သည်)။ (အို- တမန်‌တော်)အသင် ‌ပြောလိုက်ပါ- အရှင်မြတ်သည် အထီးနှစ်‌ကောင်ကို တားမြစ်‌တော်မူသ‌လော။ သို့မဟုတ် အမနှစ်‌ကောင်ကို တားမြစ်‌တော်မူသ‌လော။ သို့မဟုတ် အမနှစ်‌ကောင်၏ သားအိမ်၌လွယ်ထား‌သော သ‌န္ဓေသားများကို တားမြစ်‌တော်မူသ‌လော။ သို့မဟုတ် အသင်တို့သည် အလ္လာဟ်အရှင်မြတ်က အသင်တို့ကို ထိုအမိန့်ချမှတ်စဉ်က (သက်‌သေအဖြစ်နှင့်) ‌ရှေ့‌မှောက်၌ ရှိ‌နေကြသ‌လော။* သို့ဖြစ်ရာ အသိပညာမရှိဘဲနှင့် လူများအား လမ်းမှား‌စေရန် အလ္လာဟ်အရှင်မြတ်အ‌ပေါ်တွင် လုပ်ကြံလိမ်လည်‌ပြောဆိုသူထက် မတရားသူ မည်သူရှိမည်နည်း။ အမှန်စင်စစ် အလ္လာဟ်အရှင်မြတ်သည် မတရားကျူးလွန်သူများကို လမ်းမှန်‌ရောက်‌အောင် ပို့‌ဆောင်‌တော်မူမည် မဟုတ်‌ပေ။"
        },
        {
            "chapter": 6,
            "verse": 145,
            "text": "(အို- တမန်‌တော်)အသင် ‌ပြောလိုက်ပါ- ငါသည် ငါ၏ထံသို့ကျ‌ရောက်လာ‌သော ဝဟီ အမိန့်‌တော်တွင် (ယခုအငြင်းပွား‌နေ‌သော တိရစာ္ဆန်များထဲမှ)တစ်‌ကောင်မျှပင် မည်သည့်စားသုံးသူအ‌ပေါင်းအ‌ပေါ်၌မှ ထိုအရာကို စားသုံးခြင်း ဟရာမ်ဟု တားမြစ်ထားသည်ကို မ‌တွေ့ရ‌ပေ။* သို့ရာတွင် အ‌သေသား၊ သို့မဟုတ် စီး‌တွေ‌သော‌သွေး၊ သို့မဟုတ် ဝက်သား အမှန်ပင် ဤအရာ(အားလုံး)သည် အလွန်ညစ်ငြမ်း၍ မသန့်စင်သည့်အတွက်၊ သို့မဟုတ် အရှင်မြတ်၏အမိန့်ကို စည်း‌ဖောက်ပြီး အလ္လာဟ်အရှင်မြတ်မှလွဲ၍ အခြားကို ရည်စူးပြီး ဇဗဟ်လှီးဖြတ်ခဲ့လျှင် (ဟရာမ်ဟု တားမြစ်ထား‌တော်မူသည်။) ထို့‌နောက် အကြင်သူသည် (ထို တားမြစ်ထား‌သောအရာများကို)အရသာ ခံစားလိုသည်လည်းမဟုတ်ဘဲ၊ အစားကျူးသည်လည်း မဟုတ်ဘဲ မလွှဲမ‌ရှောင်သာ အကျပ်အတည်းဖြစ်(၍ အသက်မ‌သေရုံမျှသာ စားသုံး)ခဲ့လျှင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အမှန်စင်စစ် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 6,
            "verse": 146,
            "text": "ထို့ပြင် ငါအရှင်မြတ်သည် ယဟူဒီဖြစ်‌သောသူများအ‌ပေါ်တွင် ‌ခြေသည်း လက်သည်းရှိ‌သော တိရစာ္ဆန်တိုင်းကို ဟရာမ်ဟု တားမြစ်‌တော်မူခဲ့သည်။ ၎င်းပြင် နွား\tဆိတ်ထဲမှ သူတို့၏‌ကျောကုန်းမျာနှင့်ကပ်‌နေ‌သောအဆီ၊ သို့မဟုတ် အူများနှင့်ကပ်‌နေ‌သောအဆီ၊ သို့မဟုတ် အရိုးနှင့်ကပ်‌နေ‌သောအဆီများမှလွဲ၍ ထိုနွားဆိတ်များထဲမှ အခြားအဆီများကို ဟရာမ်ဟု တားမြစ်‌တော်မူခဲ့သည်။* ဤသည် သူတို့အား သူတို့၏ ဆိုးသွမ်းပုန်ကန်မှု‌ကြောင့် ပြစ်ဒဏ်‌ပေး‌တော်မူခြင်းသာ ဖြစ်သည်။ ထို့ပြင် အမှန်မှာ ငါအရှင်မြတ်သည် စင်စစ် မှန်ကန်စွာ မိန့်ကြား‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 6,
            "verse": 147,
            "text": "ထို့‌နောက်လည်း သူတို့သည် အသင်(တမန်‌တော်)အား (အသင် ယူလာ‌သောအရာကို) လိမ်လည်ငြင်းပယ်လျှင် အသင်‌ပြောလိုက်ပါ- အသင်တို့အား ဖန်ဆင်း‌မွေးမြူ‌တော်မူ‌သောအရှင်သည် အလွန်ကျယ်ဝန်း‌သော သနားကရုဏာ‌တော်ရှင်ဖြစ်သည်။ ၎င်းပြင် အရှင်မြတ်၏အပြစ်ဒဏ်သည်လည်း အပြစ်ရှိ‌သောသူများထံမှ ဆုတ်ခွာသွားမည် မဟုတ်‌ပေ။ (ခုခံ ဖယ်ရှားခံရမည် မဟုတ်‌ပေ)။"
        },
        {
            "chapter": 6,
            "verse": 148,
            "text": "မကြာမီ ရှိရ်က် တုဖက်ကိုးကွယ်သူများက ‌ပြောဆိုကြမည်- အကယ်၍ အလ္လာဟ်အရှင်မြတ်သည် အလိုရှိ‌တော်မူခဲ့ပါလျှင် ကျွန်ုပ်တို့နှင့် ကျွန်ုပ်တို့၏ အဘ၊ ဘိုး၊ ‌ဘေး၊ ဘီ၊ ဘင်တို့သည် တစ်စုံတစ်ရာကို အလ္လာဟ်အရှင်မြတ်နှင့်တွဲဖက်ပြီး ကိုးကွယ်နိုင်ကြမည် မဟုတ်‌ပေ။ ၎င်းပြင် တစ်စုံတစ်ရာကို ဟရာမ်ဟုလည်း တားမြစ်နိုင်ကြမည် မဟုတ်‌ပေ။* ထိုသို့ပင် သူတို့မတိုင်မီက သူများသည်လည်း (တမန်‌တော်များကို) မဟုတ်မမှန်ဟု စွပ်စွဲငြင်းပယ်ခဲ့ကြသည်။ ‌နောက်ဆုံးတွင် သူတို့သည် ငါအရှင်မြတ်၏အပြစ်ဒဏ်ကို မြည်းစမ်းခဲ့ကြရသည်။ (အို- တမန်‌တော်)အသင်‌ပြောလိုက်ပါ- အသင်တို့ထံတွင် (အသင်တို့ ထင်မြင်ယူဆ ‌ပြောဆိုသည်မှာ မှန်ကန်‌ကြောင်း) သက်‌သေသာဓက တစ်စုံတစ်ခုရှိသ‌လော။ ရှိခဲ့လျှင် ငါတို့အား ထိုသက်‌သေသာဓကကို ထုတ်‌ဖော်တင်ပြကြပါ။ အသင်တို့သည် (သက်‌သေသာဓက မရှိဘဲ အသင်တို့၏) ထင်မြင်ယူဆချက်ကိုသာ လိုက်နာကြခြင်းဖြစ်သည်။ ၎င်းပြင် အသင်တို့သည် ရမ်းဆ‌ပြောဆိုသူများပင်ဖြစ်သည်။"
        },
        {
            "chapter": 6,
            "verse": 149,
            "text": "(အို- တမန်‌တော်)အသင် ‌ပြောလိုက်ပါ- အလ္လာဟ်အရှင်မြတ်၏သက်‌သေ သာဓကသည် ပြည့်စုံလုံ‌လောက်‌သော သာဓကဖြစ်သည်။ သို့ဖြစ်ရာ အကယ်၍ အရှင်မြတ်အလိုရှိ‌တော်မူလျှင် အသင်တို့အားလုံးကို လမ်းမှန်‌ရောက်‌အောင် အမှန်စင်စစ် ပို့‌ဆောင်‌တော်မူခဲ့ပြီး ဖြစ်မည်။"
        },
        {
            "chapter": 6,
            "verse": 150,
            "text": "(အို- တမန်‌တော်)အသင် ‌ပြောလိုက်ပါ- အသင်တို့သည် အလ္လာဟ်အရှင်မြတ်က ဤအရာ (တိရစာ္ဆန်များနှင့် လယ်ယာများ)ကို ဟရာမ်ဟု တားမြစ်ထား‌ကြောင်း သက်‌သေခံကြမည့် အသင်တို့၏ သက်‌သေများကို ‌ခေါ်ယူခဲ့ကြပါ။ အကယ်၍ သူတို့သည် (လိမ်လည်)သက်‌သေခံကြလျှင်ပင် အသင်သည် သူတို့နှင့်အတူ သက်‌သေမခံပါနှင့်။* ထို့ပြင် အသင်သည် အကြင်သူများ၏ အလိုဆန္ဒများ‌နောက်ကို မလိုက်‌လေနှင့်။ ထိုသူများသည် ငါအရှင်မြတ်၏ အမိန့်‌တော်များကို မဟုတ်မမှန်ဟု စွပ်စွဲငြင်းပယ်ခဲ့ကြသည်။ ၎င်းပြင် ထိုသူများသည် တမလွန်ဘဝကိုလည်း မယုံကြည်ကြသည့်အပြင် သူတို့အား ဖန်ဆင်း‌မွေးမြူ‌တော်မူ‌သောအရှင်နှင့် (အခြားအရာများကို)တန်းတူထားပြီး ကိုးကွယ်ကြသည်။"
        },
        {
            "chapter": 6,
            "verse": 151,
            "text": "(အို- တမန်‌တော်)အသင် ‌ပြောလိုက်ပါ- အသင်တို့လာကြပါ၊ အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်က အသင်တို့အ‌ပေါ်တွင် ဟရာမ်ဟု တားမြစ်ထား‌သောအရာများကိုု ကျွန်ုပ် ရွတ်ဖတ်ပြမည်။ (ထိုအရာများမှာ) အသင်တို့သည် အလ္လာဟ်အရှင်မြတ်နှင့်တွဲဖက်ပြီး မည်သည့်အရာကိုမှ မကိုးကွယ်ကြနှင့်။ ၎င်းပြင် မိဘနှစ်ပါးနှင့် ‌ကောင်းမွန်စွာ ဆက်ဆံမှု(ပြုကြပါ)။ ထို့ပြင် အသင်တို့၏ သားသမီးများအား ဆင်းရဲမှု‌ကြောင့် မသတ်ဖြတ်ကြနှင့်။ ငါအရှင်မြတ်သည် အသင်တို့နှင့် ၎င်း(သာသမီး)တို့ကို စားနပ်ရိက္ခာ ‌ပေး‌နေ‌တော်မူသည်။ ၎င်းပြင် အသင်တို့သည် အလ္လာဟ်အရှင်မြတ်က (မသတ်ဖြတ်ရန်) တားမြစ်ထား‌သော အသက်ကို မတရား မသတ်ဖြတ်ကြနှင့်။ သို့ရာတွင် (အစ္စလာမ့်)တရား‌တော်နှင့်အညီ (သတ်ဖြတ်ပိုင်ခွင့် ခြွင်းချက်ရှိသည်)။ အရှင်မြတ်သည် အသင်တို့ သိနားလည်ကြရန်အတွက် အသင်တို့အား ဤသည်နှင့်ပတ်သက်၍ (အ‌လေးအနက်) မှာကြား‌တော်မူသည်။"
        },
        {
            "chapter": 6,
            "verse": 152,
            "text": "ထို့ပြင် အသင်တို့သည် ‌ကောင်းမွန်(တိုးတက်‌စေလို)‌သောနည်းလမ်းမှလွဲ၍ အဘမဲ့က‌လေးများ၏ ပစ္စည်းဥစ္စာ၏အနားသို့ သူတို့အရွယ်မ‌ရောက်မချင်း မချဉ်းကပ်ကြနှင့်။ ၎င်းပြင် အသင်တို့သည် ခြင်ခွက်နှင့် ချိန်ခွင်များကို မျှတပြည့်ဝစွာ ခြင်တွယ်ချိန်ဆ‌ပေးကြပါ။ ငါအရှင်မြတ်သည် မည်သူ့ကိုမှ သူတတ်စွမ်းနိုင်သည်ထက်ပိုပြီး တာဝန်‌ပေး‌တော်မမူ‌ပေ။ ၎င်းပြင် အသင်တို့သည် အလ္လာဟ်အရှင်မြတ်နှင့်ထားရှိ‌သော ကတိသစ္စာကိုလည်း တည်ကြရမည်။ အရှင်မြတ်သည် အသင်တို့ သတိတရားရရန်အတွက် ဤသည်နှင့်ပတ်သက်၍ ‌လေးနက်စွာ မှာကြား‌တော်မူခြင်းဖြစ်သည်။"
        },
        {
            "chapter": 6,
            "verse": 153,
            "text": "ထို့ပြင် အမှန်စင်စစ် ဤသည် ငါ၏‌ဖြောင့်မတ်မှန်ကန်‌သော တရားလမ်းစဉ်ဖြစ်သည်။ သို့ဖြစ်ရာ အသင်တို့သည် ထိုလမ်းစဉ်ကိုသာ လိုက်ကြပါ။ ထို့ပြင် အသင်တို့သည် အခြားလမ်းစဉ်များကို မလိုက်ကြနှင့်။ အဘယ့်‌ကြောင့်ဆို‌သော် ထိုလမ်းစဉ်များသည် အသင်တို့အား အရှင်မြတ်၏လမ်းစဉ်မှ ကွဲကွာ‌စေမည့်အတွက်‌ကြောင့် ဖြစ်သည်။ အရှင်မြတ်သည် အသင်တို့ (အပြစ်)‌ရှောင်ကြဉ်နိုင်ရန်အတွက် ဤသည်နှင့်ပတ်သက်၍ အသင်တို့အား ‌လေးနက်စွာ မှာကြား‌တော်မူသည်။"
        },
        {
            "chapter": 6,
            "verse": 154,
            "text": "ထို့‌နောက် ငါအရှင်မြတ်သည် (တမန်‌တော်)မူစာကို ၎င်း၏အမျိုးသားများသည် သူတို့အား ဖန်ဆင်း‌မွေးမြူ‌တော်မူ‌သောအရှင်နှင့် ‌တွေ့ဆုံကြရမည်ကို ယုံကြည်နိုင်ကြရန်အတွက် အ‌ကောင်းပြုသူများအ‌ပေါ်တွင် ‌သောင်ရသ်ကျမ်းကို* ပြည့်စုံ‌သော‌ကျေးဇူး‌တော်အဖြစ်၊ အရာရာကို ရှင်းလင်းပြသ‌သောကျမ်းအဖြစ်၊ တရားလမ်းမှန်ကို ညွှန်ကြားပြသ‌သောအရာအဖြစ်နှင့် သနားကရုဏာ‌တော်အဖြစ် ချီးမြှင့်‌ပေးသနား‌တော်မူခဲ့သည်။"
        },
        {
            "chapter": 6,
            "verse": 155,
            "text": "ထို့ပြင် ဤသည် ငါအရှင်မြတ်ချ‌ပေး‌တော်မူ‌သော (ကုရ်အာန်)ကျမ်းမြတ်ဖြစ်သည်။ ‌ကောင်းချီးမဂင်္လာနှင့် ပြည့်စုံ‌သောကျမ်းဖြစ်သည့်အတွက် (ကုရ်အာန်က တားမြစ်ထားသည်များကို) ‌ရှောင်ကြဉ်ကြပါ။"
        },
        {
            "chapter": 6,
            "verse": 156,
            "text": "(ကယာမသ်‌နေ့တွင်) အသင်တို့က “ကျွန်ုပ်တို့မတိုင်မီရှိခဲ့ကြ‌သော အုပ်စုနှစ်ခု(ယဟူဒီနှင့် နတ်စွ်ရာနီ)အ‌ပေါ်၌သာ ကျမ်းဂန်များ* ကျ‌ရောက်လာခဲ့သည်။ ကျွန်ုပ်တို့မှာမူ သူတို့၏ သင်ကြား‌လေ့ကျင့်မှုများကို အမှန်ပင် မသိခဲ့ကြပါ“ဟု မ‌ပြောနိုင်ကြရန် (ငါအရှင်မြတ်သည် ဤ ကုရ်အာန်ကျမ်း‌တော်ကို ချ‌ပေး‌တော်မူခဲ့သည်)။"
        },
        {
            "chapter": 6,
            "verse": 157,
            "text": "သို့မဟုတ် အသင်တို့က “အကယ်၍ ကျွန်ုပ်တို့အ‌ပေါ်၌ ကျမ်းဂန်ကျ‌ရောက်ခဲ့လျှင် အမှန်စင်စစ် ကျွန်ုပ်တို့သည် သူတို့ထက်ပိုပြီး လမ်းမှန်ရရှိသူများ ဖြစ်ကြပါမည်“ဟု မ‌ပြောနိုင်ကြရန် (ငါအရှင်မြတ်သည် ဤကျမ်းကို ချ‌ပေး‌တော်မူခဲ့ခြင်းဖြစ်သည်)။ သို့ဖြစ်ရာ အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ထင်ရှား‌သောလက္ခဏာ၊ လမ်းမှန်ညွှန်ကြားချက်နှင့် သနားကရုဏာသည် ‌ရောက်ရှိလာခဲ့ပြီဖြစ်သည်။ သို့ဖြစ်ရာ အကြင်သူထက်ပို၍ မတရားသူသည် မည်သူရှိဦးမည်နည်း။ ထိုသူသည် အလ္လာဟ်အရှင်မြတ်၏ သက်‌သေလက္ခဏာများကို မဟုတ်မမှန်ငြင်းပယ်ပြီး (အခြားသူများအားလည်း) ထိုသက်‌သေလက္ခဏာများ(ကို အီမာန်ယုံကြည်ခြင်း)မှ တားမြစ်သည်။ ငါအရှင်မြတ်သည် မကြာမီ ငါအရှင်မြတ်၏ သက်‌သေလက္ခဏာများ(ကို ယုံကြည်ခြင်း)မှ တားမြစ်‌သောသူများအား သူတို့၏တားမြစ်မှု‌ကြောင့် အလွန်ဆိုးဝါး‌သော အပြစ်ဒဏ်ကို အစား‌ပေး‌တော်မူမည်။"
        },
        {
            "chapter": 6,
            "verse": 158,
            "text": "သူတို့သည် သူတို့ထံသို့ ‌ကောင်းကင်တမန်များ‌ရောက်လာသည်ကို၊ သို့မဟုတ် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်ကိုယ်တိုင် ကြွ‌ရောက်လာ‌တော်မူသည်ကို၊ သို့မဟုတ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ သက်‌သေလက္ခဏာအချို့ ‌ရောက်ရှိလာသည်ကို ‌စောင့်ဆိုင်း‌နေကြသ‌လော။ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ သက်‌သေလက္ခဏာအချို့ ‌ရောက်ရှိလာ‌သော‌နေ့တွင် ယခင်ကတည်းက အီမာန်ယုံကြည်မှုမရှိခဲ့‌သောသူ သို့မဟုတ် သူ၏ယုံကြည်မှုနှင့် ‌ကောင်းမှုတစ်စုံတစ်ရာ မပြုလုပ်ခဲ့သူအား သူ၏အီမာန်ယုံကြည်မှုက အကျိုးဖြစ်ထွန်း‌စေမည် မဟုတ်‌ပေ။* (အို- တမန်‌တော်)အသင် (သူတို့အား)‌ပြောလိုက်ပါ- “အသင်တို့‌စောင့်ဆိုင်း‌နေကြပါ။ ငါတို့လည်း ‌စောင့်ဆိုင်း‌နေကြသည်။“"
        },
        {
            "chapter": 6,
            "verse": 159,
            "text": "အမှန်စင်စစ် အကြင်သူတို့သည် သူတို့၏သာသနာကို အစိတ်စိတ်ခွဲပစ်ခဲ့ကြသည်။* ထို့‌နောက် သူတို့သည် ဂိုဏ်းဂဏများ ကွဲခဲ့ကြသည်။ အသင်သည် သူတို့နှင့် မည်သို့မှ မပတ်သက်‌ပေ။ စင်စစ် သူတို့၏ကိစ္စသည် အလ္လာဟ်အရှင်မြတ်ထံ‌တော်သို့ လွှဲအပ်ထားပြီး ဖြစ်သည်။ ထို့‌နောက် အရှင်မြတ်သည်ပင် သူတို့အား သူတို့ ပြုလုပ်ခဲ့သည်များကို အသိ‌ပေး‌တော်မူမည်။"
        },
        {
            "chapter": 6,
            "verse": 160,
            "text": "မည်သူမဆို ‌ကောင်းမှုကို ယူ‌ဆောင်လာခဲ့လျှင် ထိုသူသည် ထို‌ကောင်းမှု၏ဆယ်ဆကို ရရှိမည်။ ၎င်းပြင် မည်သူမဆို မ‌ကောင်းမှုကို ယူ‌ဆောင်လာလျှင် ထိုသူသည် ထိုမ‌ကောင်းမှုနှင့်ဆတူ အညီအမျှ အစား‌ပေးခြင်းခံရမည်။* ၎င်းပြင် သူတို့သည် မတရားနှိပ်စက်ခြင်း ခံကြရမည် မဟုတ်‌ပေ။"
        },
        {
            "chapter": 6,
            "verse": 161,
            "text": "(အို- တမန်‌တော်)အသင် ‌ပြောလိုက်ပါ- ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အမှန်ပင် ငါ့ကို ‌ဖြောင့်မတ်မှန်ကန်‌သောလမ်းသို့ ပို့‌ဆောင်‌တော်မူခဲပြီဖြစ်သည်။ (ထိုလမ်းသည်) အလွန်တည်တံ့ခိုင်မာ‌သော သာသနာပင်ဖြစ်သည်။ (တမန်‌တော်)အိဗ်ရာဟီမ်၏လမ်းစဉ်ပင်ဖြစ်သည်။ ၎င်းသည် (အရှင်မြတ်ဘက်) တစ်ဖက်တည်းကို ဦးလှည့်သူဖြစ်သည်။ ထို့ပြင် ၎င်းသည် တုဖက်ကိုးကွယ်သူများထဲတွင် အပါအဝင် မဖြစ်ခဲ့‌ပေ။"
        },
        {
            "chapter": 6,
            "verse": 162,
            "text": "(အို- တမန်‌တော်)အသင် ‌ပြောလိုက်ပါ- အမှန်စင်စစ် ငါ၏ စွလာသ်ဝတ်ပြုမှု၊ ငါ၏ခဝပ်ကိုးကွယ်မှု၊ ငါ၏အသက်ရှင်ခြင်းနှင့် ငါ၏အသက်‌သေခြင်းတို့သည် စကြဝဠာအားလုံးအား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်(နှစ်သက်ရန်)အတွက်သာဖြစ်သည်။"
        },
        {
            "chapter": 6,
            "verse": 163,
            "text": "ထိုအရှင်မြတ်၌ တွဲဖက်လုံးဝ မရှိ‌ပေ။ ၎င်းပြင် ငါသည် ထိုအရာနှင့်ပတ်သက်ပြီး အမိန့်‌ပေးခြင်းခံရသည်။ ၎င်းပြင် ငါသည် အမိန့်နာခံ‌သောသူများထဲတွင် ပထမဦးဆုံးနာခံသူဖြစ်သည်။"
        },
        {
            "chapter": 6,
            "verse": 164,
            "text": "(အို- တမန်‌တော်)အသင် ‌ပြောလိုက်ပါ- “အရှင်မြတ်သည် အရာရာကို ဖန်ဆင်း‌မွေးမြူ‌တော်မူ‌သောအရှင် ဖြစ်‌နေပါလျက်နှင့် ငါသည် အလ္လာဟ်အရှင်မြတ်မှလွဲ၍ အခြားကို ဖန်ဆင်း‌မွေးမြူ‌တော်မူ‌သောအရှင်အဖြစ် ရှာ‌ဖွေရဦးမည်‌လော။“ ထို့‌နောက် မည်သူမဆို ရှာ‌ဖွေဆည်းပူးပြုလုပ်ခဲ့လျှင် ထိုသူ၏အ‌ပေါ်၌သာ(တာဝန်)ရှိသည်။ ၎င်းပြင် မည်သည့် သယ်ပိုးသူတစ်ဦးကမှ သူတစ်ပါး၏ဝန်ထုပ်ကို သယ်ပိုးမည် မဟုတ်‌ပေ။* ထို့‌နောက် အသင်တို့၏ ပြန်လည်ရာသည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ပင် ဖြစ်သည်။ ၎င်းပြင် အရှင်မြတ်သည် အသင်တို့အား အသင်တို့ ကွဲလွဲခဲ့ကြ‌သော ကိစ္စရပ်များကို အသိ‌ပေး‌တော်မူမည်။"
        },
        {
            "chapter": 6,
            "verse": 165,
            "text": "အရှင်မြတ်သည်ပင် အသင်တို့အား ‌မြေပထဝီတွင် ကိုယ်စားလှယ်များအဖြစ် ပြုလုပ်‌ပေးသနား‌တော်မူခဲ့သည်။* ၎င်းပြင် အရှင်မြတ်သည်ပင် အသင်တို့အား အရှင်မြတ်‌ပေးထား‌သော ‌ကျေးဇူး‌တော်များနှင့်ပတ်သက်၍ စမ်းသပ်‌တော်မူရန် အသင်တို့ထဲမှ အချို့ကို အချို့ထက် အဆင့်အတန်းမြင့်‌စေ‌တော်မူခဲ့သည်။ အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလွန်လျင်မြန်စွာ အ‌ရေးယူ‌တော်မူ‌သောအရှင် ဖြစ်‌တော်မူသည်။ ၎င်းပြင် အမှန်စင်စစ် အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်လည်း ဖြစ်‌တော်မူသည်။"
        },
        {
            "chapter": 7,
            "verse": 1,
            "text": "အလိဖ် လာမ် မီမ် စွာဒ်*။"
        },
        {
            "chapter": 7,
            "verse": 2,
            "text": "(ဤသည်)အသင်(တမန်‌တော်)ထံသို့ ချ‌ပေးခံရ‌သောကျမ်းတစ်‌စောင်ဖြစ်သည်။ အသင်သည် ထိုကျမ်းနှင့် သတိ‌ပေးနှိုး‌ဆော်ရန်ဖြစ်သည်။ သို့ဖြစ်ရာ အသင်၏စိတ်ထဲ၌ ထိုကျမ်း‌ကြောင့် မည်သည့် ကျဉ်းကျပ်မှုမှ မဖြစ်ပါ‌စေနှင့်။* ထို့ပြင် (ဤကျမ်းသည်) အီမာန်ယုံကြည်‌သောသူများအတွက် ဆုံးမဩဝါဒလည်းဖြစ်သည်။"
        },
        {
            "chapter": 7,
            "verse": 3,
            "text": "အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ အသင်တို့ထံသို့ ကျ‌ရောက်လာ‌သောအရာကိုသာ လိုက်နာကြပါ။ ၎င်းပြင် အသင်တို့သည် အရှင်မြတ်မှလွဲ၍ (အခြား)မိတ်‌ဆွေများ‌နောက်သို့ မလိုက်ကြနှင့်။* အသင်တို့သည် ဆုံးမဩဝါဒများကို အနည်းငယ်သာ နာခံကြသည်။"
        },
        {
            "chapter": 7,
            "verse": 4,
            "text": "ထို့ပြင် ငါအရှင်မြတ်သည် မြို့ရွာအများအပြားကို ဖျက်ဆီး‌တော်မူခဲ့သည်။* ထိုကဲ့သို့ဖျက်ဆီးရာတွင် ငါအရှင်မြတ်၏အပြစ်ဒဏ်သည် ထိုမြို့ရွာသားများအ‌ပေါ် ညအချိန်၌ သို့မဟုတ် ‌နေ့လယ်အချိန် အပန်း‌ဖြေ‌နေကြ‌သောအခါ၌ ကျ‌ရောက်လာခဲ့သည်။"
        },
        {
            "chapter": 7,
            "verse": 5,
            "text": "သို့ဖြစ်ရာ သူတို့ထံသို့ ငါအရှင်မြတ်၏အပြစ်ဒဏ် ကျ‌ရောက်လာ‌သောအခါ သူတို့က “အမှန်စင်စစ် ကျွန်ုပ်တို့သာ မတရားကျူးလွန်သူများ ဖြစ်ကြပါသည်“ဟု ‌ပြောဆိုသည်မှလွဲ၍ အခြားမည်သည့်အရာမှ (အ‌ကြောင်းပြနိုင်ခြင်း)မရှိခဲ့ကြ‌ပေ။"
        },
        {
            "chapter": 7,
            "verse": 6,
            "text": "၎င်းပြင် ငါအရှင်မြတ်သည် တမန်‌တော်များ ‌စေလွှတ်ခြင်းခံခဲ့ကြရ‌သောသူ (လူမျိုးအုပ်စု)များအား အမှန်ပင် စစ်‌ဆေး‌တော်မူမည်။ ၎င်းပြင် ငါအရှင်မြတ်သည် တမန်‌တော်များအားလည်း အမှန်ပင် စစ်‌ဆေး‌မေးမြန်း‌တော်မူမည်။"
        },
        {
            "chapter": 7,
            "verse": 7,
            "text": "၎င်းပြင် ငါအရှင်မြတ်သည် သူတို့‌ရှေ့၌ (သူတို့၏ အ‌ခြေအ‌နေများကို ကိုယ်တိုင်)သိရှိထား‌တော်မူသည့်အတိုင်း အမှန်‌ပြောပြ‌တော်မူမည်။* ၎င်းပြင် ငါအရှင်မြတ်သည် (ဖြစ်ပျက်သမျှ မသိရဘဲ)‌ပျောက်ကွယ်‌နေခဲ့သည် မဟုတ်‌ပေ။"
        },
        {
            "chapter": 7,
            "verse": 8,
            "text": "ထို့ပြင် ထို‌နေ့တွင် ချိန်တွယ်မှုသည် အမှန်ပင်ဖြစ်သည်။ သို့ဖြစ်ရာ အကြင်သူ၏ (‌ကောင်းမှုများ၏)အ‌လေးချိန်သည် အချိန်စီးလျှင် ထိုသူများပင် ‌အောင်မြင်သူများဖြစ်ကြမည်။"
        },
        {
            "chapter": 7,
            "verse": 9,
            "text": "အကြင်သူ၏ (‌ကောင်းမှုများ၏)အ‌လေးချိန်*သည် ‌ပေါ့လျှင် ထိုသူများပင် သူတို့ကိုယ်သူတို့ နစ်နာဆုံးရှုံး‌အောင် ပြုလုပ်ခဲ့သူများဖြစ်ကြသည်။ (အဘယ့်‌ကြောင့်ဆို‌သော်) သူတို့သည် ငါအရှင်မြတ်၏ သက်‌သေလက္ခဏာများနှင့်ပတ်သက်၍ မတရားပြုလုပ်ခဲ့ခြင်း‌ကြောင့်ဖြစ်သည်။"
        },
        {
            "chapter": 7,
            "verse": 10,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့အား ‌မြေပထဝီတွင် တန်ခိုးအာဏာ (‌နေရာထိုင်ခင်း)‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် အသင်တို့အတွက် ထို‌မြေပထဝီတွင် အသက်‌မွေးဝမ်း‌ကျောင်းပြုနိုင်ရန် နည်းလမ်းများကိုလည်း ပြုလုပ်‌ပေး‌တော်မူခဲ့သည်။* အသင်တို့ကမူ အနည်းငယ်မျှသာ ‌ကျေးဇူးသိတတ်ကြသည်။"
        },
        {
            "chapter": 7,
            "verse": 11,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့အား ဖန်ဆင်း‌တော်မူခဲ့သည်။ ထို့‌နောက် ငါအရှင်မြတ်သည် အသင်တို့၏ ရုပ်ဆင်းသဏ္ဍန်ကို ပြုလုပ်‌တော်မူခဲ့သည်။ ထို့‌နောက် ငါအရှင်မြတ်သည် ‌ကောင်းကင်တမန်များအား အမိန့်ရှိ‌တော်မူသည်- “အသင်တို့သည် အာဒမ်ကို ဦးချ(၍ ရို‌သေသမှုပြု)ကြပါ“။ သို့ဖြစ်ရာ အိဗ်လီစ်မှလွဲ၍ ‌ကောင်းကင်တမန်အားလုံးသည် ဦးချခဲ့ကြသည်။ ထို အိဗ်လီစ်ကမူ ဦးချသူများထဲတွင် အပါအဝင် မဖြစ်ခဲ့‌ပေ။"
        },
        {
            "chapter": 7,
            "verse": 12,
            "text": "အရှင်မြတ်က အမိန့်ရှိ‌တော်မူသည်- “ငါအရှင်မြတ်သည် အသင့်အား အမိန့်‌ပေး‌သောအခါ အသင့်ကို ဦးမချရန် မည်သည့်အရာက တားခဲ့သနည်း။“ အိဗ်လီစ်က‌ပြောသည်- “ကျွန်ုပ်သည် ၎င်း(အာဒမ်-အလိုင်ဟိ)ထက်မြင့်မြတ်ပါသည်။ အရှင်မြတ်သည် ကျွန်ုပ်ကို မီးဖြင့် ဖန်ဆင်း‌တော်မူခဲ့ပြီး ၎င်းကိုမူ ရွှံ့‌မြေဖြင့် ဖန်ဆင်း‌တော်မူခဲ့ပါသည်။“"
        },
        {
            "chapter": 7,
            "verse": 13,
            "text": "အရှင်မြတ်က အမိန့်ရှိ‌တော်မူသည်- “သို့ဖြစ်လျှင် အသင်သည် ဤ(ဂျန္နသ်)မှ ဆင်းသွား‌လော့ အသင်သည် ဤ‌နေရာ၌ မာန‌ထောင်ရမည် မဟုတ်‌ပေ။ သို့ဖြစ်ရာ အသင်သည် (ဤ‌နေရာမှ)ထွက်‌လော့။ အမှန်စင်စစ် အသင်သည် ‌သေးသိမ်သူများထဲ၌ အပါအဝင်ဖြစ်သည်။“"
        },
        {
            "chapter": 7,
            "verse": 14,
            "text": "အိဗ်လီစ်က‌ပြောသည်- “အရှင်မြတ်သည် ကျွန်ုပ်အား (အသက်‌သေဆုံး‌စေခြင်းနှင့် အပြစ်ဒဏ်ခတ်ခြင်းမှ) ကိယာမသ် ရှင်ပြန်ထမည့်‌နေ့အထိ ဆိုင်းငံ့ထား‌ပေး‌တော်မူပါ။“"
        },
        {
            "chapter": 7,
            "verse": 15,
            "text": "အရှင်မြတ်က အမိန့်ရှိ‌တော်မူသည်- “အမှန်စင်စစ် အသင်သည် ဆိုင်းငံ့ခြင်းခံရ‌သောသူများထဲတွင် အပါအဝင်ဖြစ်သည်။“"
        },
        {
            "chapter": 7,
            "verse": 16,
            "text": "အိဗ်လီစ်က‌ပြောသည်- “အရှင်မြတ်သည် ကျွန်ုပ်အား လမ်းမှား‌စေ‌တော်မူခြင်း‌ကြောင့်* အမှန်စင်စစ် ကျွန်ုပ်သည်လည်း သူတို့(အား လမ်းမှား‌စေရန်)အတွက် အရှင်မြတ်၏လမ်းမှန်တွင် မုချ(‌မှောင်ခိုပြီး)ထိုင်‌နေမည်ဖြစ်သည်။“"
        },
        {
            "chapter": 7,
            "verse": 17,
            "text": "“ထို့‌နောက် ကျွန်ုပ်သည် သူတို့ထံသို့ သူတို့၏‌ရှေ့မှလည်း‌ကောင်း၊ သူတို့၏‌နောက်မှလည်း‌ကောင်း၊ သူတို့၏လက်ယာဘက်မှလည်း‌ကောင်း၊ သူတို့၏လက်ဝဲဘက်မှလည်း‌ကောင်း (အဘက်ဘက်မှ) အမှန်ပင် ဝင်‌ရောက်ရမည်ဖြစ်သည်။* ထို့‌နောက် အရှင်မြတ်သည် သူတို့ထဲမှ အများစုအား ‌ကျေးဇူးသိတတ်သူများအဖြစ် ‌တွေ့ရ‌တော့မည် မဟုတ်‌ပေ“။"
        },
        {
            "chapter": 7,
            "verse": 18,
            "text": "အရှင်မြတ်က မိန့်ကြား‌တော်မူသည်- “ အသင်သည် ထို(ဂျန္နသ်)မှ ‌သေးသိမ်သူအဖြစ်နှင့် နှင်ထုတ်ခံရသူအဖြစ် ထွက်သွားလိုက်ပါ။* အမှန်စင်စစ် သူတို့ထဲမှ မည်သူမဆို အသင်၏‌နောက်ကို လိုက်ခဲ့လျှင် ငါအရှင်မြတ်သည် ဂျဟန္နမ်ငရဲဘုံကို အမှန်ပင် အသင်တို့အားလုံးနှင့် ဖြည့်‌တော်မူမည်။“"
        },
        {
            "chapter": 7,
            "verse": 19,
            "text": "“၎င်းပြင် အို- အာဒမ်၊ အသင်သည် အသင်၏ကြင်ရာနှင့်တကွ ဂျန္နသ်သုခဘုံ၌ ‌နေထိုင်ပါ။ ၎င်းပြင် အသင်တို့နှစ်ဦးသည် အသင်တို့နှစ်ဦးအလိုရှိရာကို အလိုရှိ‌သော‌နေရာမှ စားသုံးကြပါ။ သို့ရာတွင် အသင်တို့နှစ်ဦးသည် ဤသစ်ပင်အနီးကိုမူ မချဉ်းကပ်ကြ‌လေနှင့်။ ထိုသို့ (ချဉ်းကပ်လိုက်မည်)ဆိုလျှင်မူ အသင်တို့နှစ်ဦးသည် ကျူးလွန်သူများထဲ၌ အပါအဝင် ဖြစ်သွားကြ‌ပေလိမ့်မည်။“"
        },
        {
            "chapter": 7,
            "verse": 20,
            "text": "ထို့‌နောက် ရှိုင်သွာန်သည် သူတို့နှစ်ဦး၏စိတ်ထဲ၌* သူတို့နှစ်ဦးမှ ဖုံးကွယ်‌နေ‌သော သူတို့နှစ်ဦး၏အရှက်ကို သူတို့နှစ်ဦး‌ရှေ့တွင် ‌ပေါ်လွင်သွား‌စေရန်* အကြံ‌ပေးသည်။ ၎င်းပြင် (ဤသို့)‌ပြောဆိုသည်- “အသင်တို့အား ဖန်ဆင်း‌မွေးမြူ‌တော်မူ‌သောအရှင်သည် အသင်တို့နှစ်ဦးကို အသင်တို့နှစ်ဦး ‌ကောင်းကင်တမန်များမဖြစ်ကြရန်အတွက်၊ သို့မဟုတ် အမြဲအသက်ရှင်‌နေသူများ မဖြစ်ကြရန်အတွက် ဤသစ်ပင်မှ တားမြစ်‌တော်မူခဲ့ခြင်းဖြစ်သည်။“"
        },
        {
            "chapter": 7,
            "verse": 21,
            "text": "ထို့ပြင် အိဗ်လီစ်က သူတို့နှစ်ဦး‌ရှေ့၌ ကျိန်ဆိုပြီး‌ပြောသည်- “အမှန်စင်စစ် ကျွန်ုပ်သည် အသင်တို့နှစ်ဦး၏‌ကောင်းခြင်းကိုသာ လိုလားသူဖြစ်ပါသည်“။"
        },
        {
            "chapter": 7,
            "verse": 22,
            "text": "ထို့‌နောက် ရှိုင်သွာန်သည် ၎င်းတို့နှစ်ဦးအား ပရိယာယ်ဖြင့် ဆွဲ‌ဆောင်သည်။ ၎င်းပြင် ၎င်းတို့နှစ်ဦးသည် ထိုသစ်ပင်(၏အသီး)ကို မြည်းစမ်းကြ‌သောအခါ ၎င်းတို့နှစ်ဦး၏ ဖုံးကွယ်‌နေ‌သောအရှက်သည် ၎င်းတို့နှစ်ဦး‌ရှေ့၌ ‌ပေါ်သွား‌တော့သည်။ ထို့‌နောက် ၎င်းတို့နှစ်ဦးသည် ၎င်းတို့ကိုယ်ကို၎င်းတို့ ဂျန္နသ်မှသစ်ရွက်(များ)ဖြင့် စတင်ဖုံးအုပ်ခဲ့ကြသည်။* ၎င်းပြင် ၎င်းတို့နှစ်ဦးအား ဖန်ဆင်း‌မွေးမြူ‌တော်မူ‌သောအရှင်က ၎င်းတို့နှစ်ဦးအား မိန့်ကြား‌တော်မူသည်- “ငါအရှင်မြတ်သည် အသင်တို့နှစ်ဦးအား ထိုသစ်ပင်မှ တားမြစ်‌တော်မူခဲ့သည် မဟုတ်‌လော။ ၎င်းပြင် ငါအရှင်မြတ်သည် အသင်တို့နှစ်ဦးစလုံးအား အမှန်စင်စစ် ရှိုင်သွာန်သည် အသင်တို့နှစ်ဦး၏ ထင်ရှား‌သောရန်သူဖြစ်သည်ဟု မိန့်ကြား‌တော်မူခဲ့သည် မဟုတ်‌လော။“"
        },
        {
            "chapter": 7,
            "verse": 23,
            "text": "၎င်းတို့နှစ်ဦးက ‌လျှောက်ထားကြသည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်တို့သည် ကျွန်ုပ်တို့ကိုယ်ကိုကျွန်ုပ်တို့ နှိပ်စက်ပြီး နစ်နာ‌အောင်လုပ်မိခဲ့ပြီဖြစ်ပါသည်။ ထို့‌နောက် အကယ်၍ အရှင်မြတ်သည် ကျွန်ုပ်တို့အား လွတ်ငြိမ်းချမ်းသာခွင့်‌ပေး‌တော်မမူပါလျှင် ၎င်းပြင် ကျွန်ုပ်တို့အား သနားညှာတာခြင်း ပြု‌တော်မမူပါလျှင် အမှန်စင်စစ် ကျွန်ုပ်တို့သည် ပျက်စီးဆုံးရှုံးသူများထဲတွင် အပါအဝင် ဖြစ်ကြရပါ‌တော့မည်။“"
        },
        {
            "chapter": 7,
            "verse": 24,
            "text": "အရှင်မြတ်က မိန့်ကြား‌တော်မူသည်- “အသင်တို့သည် (ဂျန္နသ်မှ)ဆင်းသွားကြ‌လော့။ အသင်တို့ထဲမှ အချို့သည် အချို့၏ရန်သူဖြစ်လိမ့်မည်။ ၎င်းပြင် အသင်တို့အတွက် ‌မြေပထဝီတွင် သတ်မှတ်ထား‌သောသက်တမ်းထိ ‌နေရာထိုင်ခင်းနှင့် အကျိုးခံစားခွင့်ရှိသည်။“"
        },
        {
            "chapter": 7,
            "verse": 25,
            "text": "အရှင်မြတ်က မိန့်ကြား‌တော်မူသည်- “အသင်တို့သည် ထို‌မြေပထဝီတွင် အသက်ရှင် ‌နေထိုင်ကြရမည်။ ၎င်း‌နောက် ထိုထဲ၌ပင် ‌သေဆုံးကြရမည်။ ၎င်းပြင် (ကိယာမသ် ရှင်ပြန်ထမည့်‌နေ့၌) ထို‌မြေပထဝီမှပင် ထွက်လာကြရမည်။“"
        },
        {
            "chapter": 7,
            "verse": 26,
            "text": "အို- အာဒမ်၏ သားသမီးအ‌ပေါင်းတို့၊ ငါအရှင်မြတ်သည် အသင်တို့၏ အရှက်ကိုဖုံးအုပ်သည့် အဝတ်အစားကို ဖန်ဆင်း‌တော်မူခဲ့သည်။* ၎င်းပြင် အလှအပအတွက် ဖြစ်‌စေ‌သော အဝတ်အစားကိုလည်း ဖန်ဆင်း‌တော်မူခဲ့သည်။* ၎င်းပြင် အရှင်မြတ်အား ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ခြင်းတည်းဟူသည့် သက္ကဝါ၏အဝတ်အစားသည် အမြင့်မြတ်ဆုံးပင်ဖြစ်သည်။* ဤသည် သူတို့ အသိတရားရယူကြရန်အတွက် အလ္လာဟ်အရှင်မြတ်၏ သက်‌သေလက္ခဏာများထဲမှ ဖြစ်သည်။"
        },
        {
            "chapter": 7,
            "verse": 27,
            "text": "အို- အာဒမ်၏ သားသမီးအ‌ပေါင်းတို့၊ အမှန်စင်စစ် ရှိုင်သွာန်သည် အသင်တို့၏မိဘနှစ်ပါး (အာဒမ်နှင့် ‌ဟောင်ဝါ- အလိုင်ဟိစလာမ်)ကို ၎င်းတို့နှစ်ဦးသည် ၎င်းတို့၏အရှက်ကို မြင်နိုင်‌စေရန် ၎င်းတို့(၏ ခန္ဓာကိုယ်)မှ ၎င်းတို့၏အဝတ်အစားများကို ချွတ်ပြီး ဂျန္နသ်မှထွက်‌စေသကဲ့သို့ အသင်တို့အားလည်း လမ်းမှားဘက် ‌သွေး‌ဆောင်ခြင်း မဖြစ်‌စေနှင့်။ အမှန်မှာ ထိုရှိုင်သွာန်နှင့် သူ၏မျိုးနွယ်များသည် အသင်တို့ကို၊ အသင်တို့ သူတို့အား မမြင်နိုင်‌သောနည်းဖြင့် မြင်ကြသည်။* အမှန်စင်စစ် ငါအရှင်မြတ်သည် ရှိုင်သွာန်များကို အီမာန်ယုံကြည်မှု မရှိ‌သောသူများ၏ မိတ်‌ဆွေများအဖြစ် ပြုလုပ်‌တော်မူခဲ့သည်။"
        },
        {
            "chapter": 7,
            "verse": 28,
            "text": "ထို့ပြင် (ကာဖိရ်ငြင်းပယ်)သူတို့သည် စက်ဆုပ်ဖွယ်ရာ ကိစ္စတစ်ခုခုကို ပြုလုပ်ကြ‌သောအခါ “ ကျွန်ုပ်တို့သည် ကျွန်ုပ်တို့၏ အဘ၊ ဘိုး၊ ‌ဘေး၊ ဘီ၊ ဘင်တို့အား ဤသို့ပင် (ပြုလုပ်‌နေသည်ကို) ‌တွေ့ရှိခဲ့ကြပါသည်၊ ၎င်းပြင် အလ္လာဟ်အရှင်မြတ်သည်လည်း ကျွန်ုပ်တို့အား ဤအတိုင်းပင် အမိန့်‌ပေး‌တော်မူခဲ့သည်ဟု ‌ပြောဆိုကြသည်။ (အို- တမန်‌တော်)အသင်‌ပြောလိုက်ပါ- အလ္လာဟ်အရှင်မြတ်သည် စက်ဆုပ်ဖွယ်ရာကိစ္စများကို (ပြုလုပ်ရန်)လုံးဝ အမိန့်‌ပေး‌တော်မမူ‌ပေ။ အသင်တို့သည် အလ္လာဟ်အရှင်မြတ်အ‌ပေါ်တွင် အသင်တို့ မသိနားမလည်‌သောကိစ္စများကို လုပ်ကြံ‌ပြောဆိုကြသ‌လော။"
        },
        {
            "chapter": 7,
            "verse": 29,
            "text": "(အို- တမန်‌တော်)အသင်‌ပြောလိုက်ပါ- ကျွန်ုပ်၏အရှင်မြတ်သည် တရားမျှတရန် အမိန့်‌ပေး‌တော်မူခဲ့သည်။ ထို့ပြင် အသင်တို့သည် အိဗာဒသ်လုပ် စဂျ်ဒဟ်ဦးချ‌သော ‌နေရာတိုင်း၌ အသင်တို့၏မျက်နှာများကို အရှင်မြတ်ဘက် (တစ်စိတ်တစ်လက်တည်း) မျက်နှာမူပြီး ပြုလုပ်ကြပါ။ ၎င်းပြင် အရှင်မြတ်အတွက် ဝတ်ပြုမှုကို အရှင်မြတ်အတွက်သာ စိတ်‌စေတနာဖြူစင်မှုဖြင့် ပြုလုပ်‌သောသူများအဖြစ်နှင့် အရှင်မြတ်ကို ဟစ်‌ခေါ်ပန်ကြားကြပါ။ အရှင်မြတ်သည် အသင်တို့အား စတင် ဖန်ဆင်း‌တော်မူသကဲ့သို့ပင် အသင်တို့သည် (အရှင်မြတ်ထံ‌တော်သို့) ပြန်လှည့်ကြရမည်။"
        },
        {
            "chapter": 7,
            "verse": 30,
            "text": "အရှင်မြတ်သည် လူတစ်စုအား လမ်းမှန်ကို ‌ရောက်‌စေ‌တော်မူခဲ့သည်။ ၎င်းပြင် လူတစ်စုမှာမူ လမ်းလွဲခြင်းသည် သူတို့အ‌ပေါ်၌ အတည်ဖြစ်ခဲ့သည်။* (အဘယ့်‌ကြောင့်ဆို‌သော်) အမှန်ပင် သူတို့သည် အလ္လာဟ်အရှင်မြတ်အား စွန့်ပြီး ရှိုင်သွာန်များကို မိတ်‌ဆွေဖွဲ့ခဲ့ကြသည်။ ၎င်းပြင် အမှန်ပင် သူတို့သည် သူတို့ကိုယ်သူတို့ လမ်းမှန်ရရှိသူများဟု ထင်မှတ်ကြသည်။"
        },
        {
            "chapter": 7,
            "verse": 31,
            "text": "အို- အာဒမ်၏ သားသမီးအ‌ပေါင်းတို့၊ အသင်တို့သည် ဗလီဝတ်‌ကျောင်း‌တော်သို့ တက်‌ရောက်သည့်အခါတိုင်း၌ အသင်တို့၏(အဝတ်အစားကို ဝတ်ဆင်၍) တင့်တယ်မှုကို ရယူကြပါ။ ၎င်းပြင် အသင်တို့သည် စား‌သောက်ကြပါ၊ သို့ရာတွင် အသင်တို့သည် မဖြုန်းတီးကြ‌လေနှင့်။ (အဘယ့်‌ကြောင့်ဆို‌သော်) အမှန်ပင် အရှင်မြတ်သည် ဖြုန်းတီးသူများကို နှစ်သက်‌တော်မမူ‌ပေ။"
        },
        {
            "chapter": 7,
            "verse": 32,
            "text": "(အို- တမန်‌တော်)အသင်‌ပြောလိုက်ပါ- အလ္လာဟ်အရှင်သည် အရှင်၏ကျွန်များအတွက် လှပတင့်တယ်မှုအဖြစ် ပြုလုပ်ထား‌သော အဝတ်အစားများနှင့် သန့်ပြန့်စင်ကြယ်‌သော အစားအစာများကို မည်သူက ဟရာမ်ဟု တားမြစ်ခဲ့သနည်း။* (အို- တမန်‌တော်)အသင်‌ပြောလိုက်ပါ- အီမာန်ယုံကြည်သူများအတွက် ဤ‌လောကတွင် ရရှိ‌နေ‌သော ၎င်းအရာများသည် ကိယာမသ် ရှင်ပြန်ထမည့်‌နေ့၌မူ (သူတို့အတွက်) သီးသန့်ပင်ဖြစ်လိမ့်မည်။* ငါအရှင်မြတ်သည် ဤသို့ပင် အာယသ်‌တော်များကို အသိပညာရှိသူများအတွက် အ‌သေးစိတ်ရှင်းလင်းပြသ‌တော်မူသည်။"
        },
        {
            "chapter": 7,
            "verse": 33,
            "text": "(အို- တမန်‌တော်)အသင်‌ပြောလိုက်ပါ- ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် စက်ဆုပ်ဖွယ်ရာများထဲမှ ထင်ရှားသည့်အရာများ၊ ဖုံးကွယ်‌နေ‌သောအရာများ၊ မ‌ကောင်းမှုများ၊ မတရားနှိပ်စက်မှုများ၊ ၎င်းပြင် အသင်တို့သည် အလ္လာဟ်အရှင်မြတ်က မည်သည့်သက်‌သေ သာဓကတစ်ခုမျှ ချမ‌ပေးခဲ့‌သောအရာကို အရှင်မြတ်နှင့် တွဲဖက်ကိုးကွယ်ခြင်း၊ ၎င်းပြင် အသင်တို့သည် အသင်တို့မသိ‌သောအရာများကို အရှင်မြတ်အ‌ပေါ်၌ လုပ်ကြံ‌ပြောဆိုခြင်း (ထိုအရာများအားလုံး)ကိုသာ ဟရာမ်ဟု တားမြစ်‌တော်မူခဲ့ခြင်းဖြစ်သည်။"
        },
        {
            "chapter": 7,
            "verse": 34,
            "text": "လူမျိုးတိုင်းအတွက် (အသက်ရှင်ရန်) သတ်မှတ်ထား‌သော အချိန်ကာလရှိသည်။ သို့ဖြစ်ရာ သူတို့၏ အချိန်ကာလ‌ရောက်လာလျှင် သူတို့သည် အချိန်အနည်းငယ်မျှပင် ‌နောက်ဆုတ်နိုင်ကြမည်လည်း မဟုတ်‌ပေ၊ ‌ရှေ့တိုးနိုင်ကြမည်လည်း မဟုတ်‌ပေ။"
        },
        {
            "chapter": 7,
            "verse": 35,
            "text": "အို- အာဒမ်၏ သားသမီးအ‌ပေါင်းတို့၊ အကယ်၍ အသင်တို့ထံသို့ အသင်တို့ထဲမှပင် ငါအရှင်မြတ်၏အမိန့်‌တော်များကို အသင်တို့‌ရှေ့‌မှောက်၌ ရှင်းလင်း‌ပြောပြကြ‌သော တမန်‌တော်များ အမှန်စင်စစ် ‌ရောက်လာခဲ့‌သောအခါ အကြင်သူသည် မ‌ကောင်းမှုများမှ ‌ရှောင်ကြဉ်ပြီး ပြုပြင်‌နေထိုင်လျှင် ထိုသူများအ‌ပေါ်တွင် စိုးရိမ်စရာမရှိသည့်အပြင် သူတို့သည် ပူ‌ဆွေးကြရမည်လည်း မဟုတ်‌ပေ။"
        },
        {
            "chapter": 7,
            "verse": 36,
            "text": "၎င်းပြင် အကြင်သူများသည် ငါအရှင်မြတ်၏အမိန့်‌တော်များကို မဟုတ်မမှန်ငြင်းပယ်ကြပြီး အရှင်မြတ်၏အမိန့်‌တော်များမှ မာန‌ထောင်လွှားလျက် မျက်နှာလွှဲ‌နေခဲ့ကြသည်။ ထိုသူများသည် ငရဲသားများဖြစ်ကြသည်။ သူတို့သည် ငရဲ၌ပင် အမြဲ‌နေထိုင်ကြရမည့်သူများ ဖြစ်ကြသည်။"
        },
        {
            "chapter": 7,
            "verse": 37,
            "text": "အကြင်သူထက် ပို၍ မတရားသူ မည်သူရှိဦးမည်နည်း။ ထိုသူသည် အလ္လာဟ်အရှင်မြတ်အ‌ပေါ်တွင် မုသားကို လုပ်ကြံစွပ်စွဲခဲ့သည်။* သို့မဟုတ် ထိုသူသည် အရှင်မြတ်၏ အာယသ်‌တော်များကို မဟုတ်မမှန်ငြင်းဆိုခဲ့သည်။ ထိုသူတို့ထံသို့ သူတို့အတွက် ‌လောင်ဟိမဟ်ဖူးဇွ်၌ သတ်မှတ်ထား‌သော‌ဝေစုသည် (ဤဘဝ၌ပင်)‌ရောက်ရှိလာလိမ့်မည်။ ‌နောက်ဆုံး၌ သူတို့ထံသို့ ငါအရှင်မြတ်၏ ‌စေတမန်များသည် သူတို့၏အသက်ကို နှုတ်သိမ်းရန် ‌ရောက်လာကြ‌သောအခါ ထို‌စေတမန်များက ‌မေးမြန်းကြလိမ့်မည်- အလ္လာဟ်အရှင်မြတ်မှလွဲ၍ အသင်တို့ ဟစ်‌ခေါ်ခဲ့‌သောအရာများသည် အဘယ်မှာနည်း။“ သူတို့က ‌ပြောကြမည်- “ထိုအရာများသည် ကျွန်ုပ်တို့ထံမှ ‌ပျောက်ကွယ်သွားကြပြီဖြစ်သည်။“ ၎င်းပြင် သူတို့သည် သူတို့နှင့် ဆန့်ကျင်ပြီး ကျွန်ုပ်တို့သည် အမှန်စင်စစ် ကာဖိရ်ငြင်းပယ်သူများ ဖြစ်ကြပါသည်ဟု သက်‌သေခံကြလိမ့်မည်။"
        },
        {
            "chapter": 7,
            "verse": 38,
            "text": "အရှင်မြတ်သည် (ကိယာမသ်‌နေ့တွင်) အမိန့်ရှိ‌တော်မူမည်- အသင်တို့မတိုင်မီက ဂျင်န်အုပ်စုနှင့် လူအုပ်စုများနှင့်အတူ အသင်တို့သည် ဂျဟန္နမ်ငရဲဘုံထဲသို့ ဝင်ကြပါ။ အုပ်စုတစ်စုသည် (ငရဲဘုံထဲသို့)ဝင်‌ရောက်သည့်အခါတိုင်း သူတို့နှင့် အယူဝါဒတူအုပ်စု အချင်းချင်းကို ကျိန်ဆဲကြမည်။* ‌နောက်ဆုံး ထိုငရဲဘုံတွင် အားလုံးဆုံမိကြ‌သောအခါ သူတို့ထဲမှ ‌နောင်လာ‌နောင်သားများက သူတို့၏ ပထမလူများနှင့်ပတ်သက်၍* ‌ပြောဆိုကြမည်- အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ ဤသူများပင် ကျွန်ုပ်တို့အား လမ်းလွဲ‌စေခဲ့ကြသည့်အတွက် အရှင်မြတ်သည် သူတို့အား ငရဲဘုံ၏အပြစ်ဒဏ်ကို အဆတိုးပြီး ‌ပေး‌တော်မူပါ။“ အရှင်မြတ်က မိန့်‌တော်မူမည်- “အဆတိုးပြစ်ဒဏ်သည် (အသင်တို့) အသီးသီး၌ရှိသည်။ သို့ရာတွင် အသင်တို့သည် အသိ မရှိကြ‌ပေ။“"
        },
        {
            "chapter": 7,
            "verse": 39,
            "text": "ထို့ပြင် သူတို့၏ ပထမလူများက သူတို့၏‌နောက်လူများအား ‌ပြောဆိုကြမည်- “သို့ဖြစ်လျှင် အသင်တို့၌ ငါတို့ထက်သာပိုသည်ဟူ၍ မည်သည့်အရာမျှ မရှိ‌ပေ၊ သို့ဖြစ်ရာ အသင်တို့သည် အသင်တို့ ဆည်းပူးခဲ့သည်များ‌ကြောင့် အပြစ်ဒဏ်ကို မြည်းစမ်းကြပါ။“"
        },
        {
            "chapter": 7,
            "verse": 40,
            "text": "အမှန်စင်စစ် အကြင်သူများသည် ငါအရှင်မြတ်၏ အာယသ်‌တော်များကို မဟုတ်မမှန်ငြင်းဆိုကြသည်။ ၎င်းပြင် သူတို့သည် ထိုအာယသ်‌တော်များမှ (မျက်နှာလွှဲ၍) မာန‌ထောင်လွှားမှု ပြုကြသည်။ ထိုသူများအတွက် ‌ကောင်းကင်၏တံခါးများသည် ဖွင့်ထားခြင်းခံရမည် မဟုတ်‌ပေ။* ‌နောက်ဆုံး ကုလားအုတ်သည် အပ်‌ပေါက်ထဲသို့ ဝင်သွားသည်ဆိုလျှင်ပင်* သူတို့သည် ဂျန္နသ်သုခဘုံထဲသို့ ဝင်‌ရောက်ကြရမည် မဟုတ်‌ပေ။ ထို့ပြင် ငါအရှင်မြတ်သည် ဤသို့ပင် အပြစ်ရှိသူများအား အပြစ်‌ပေး‌တော်မူသည်။"
        },
        {
            "chapter": 7,
            "verse": 41,
            "text": "သူတို့အတွက် ဂျဟန္နမ်ငရဲမီး၏ အခင်းရှိမည်။ ၎င်းပြင် သူတို့၏အ‌ပေါ်၌လည်း (ငရဲမီး၏)အမိုး(အဖုံးအအုပ်များ)ရှိမည်*၊ ထို့ပြင် ငါအရှင်မြတ်သည် မတရားကျူးလွန်သူများအား ဤသို့ပင် ပြစ်ဒဏ်‌ပေး‌တော်မူသည်။"
        },
        {
            "chapter": 7,
            "verse": 42,
            "text": "ထို့ပြင် အကြင်သူများသည် အီမာန်ယုံကြည်ကြပြီး ‌ကောင်းမြတ်‌သော လုပ်ရပ်များကို ပြုလုပ်ကြသည်။ ငါအရှင်မြတ်သည် မည်သူ့ကိုမှ သူ၏အင်အားရှိသည်မှလွဲ၍ ပိုပြီး တာဝန်‌ပေး‌တော်မမူ‌ပေ။* ထိုသူများပင် ဂျန္နသ်သုခဘုံသားများ ဖြစ်ကြသည်။ သူတို့သည် ထိုဂျန္နသ်ထဲတွင် အမြဲ‌နေထိုင်ကြရမည်။"
        },
        {
            "chapter": 7,
            "verse": 43,
            "text": "ထို့ပြင် ငါအရှင်မြတ်သည် သူတို့၏စိတ်များထဲ၌ (ကျန်)ရှိ‌နေ‌သော အာဃတ အငြိုးအ‌တေးကို ထုတ်ပစ်‌တော်မူမည်။* သူတို့၏‌အောက်တွင် စမ်း‌ရေ‌ချောင်းများ စီးဆင်း‌နေမည်။ ၎င်းပြင် သူတို့သည် (ဤသို့)‌ပြောဆိုကြမည်- “ချီးမွမ်းခြင်းဟူသမျှသည် ကျွန်ုပ်တို့အား ဤ‌နေရာသို့ ပို့‌ဆောင်‌ပေး‌သော အလ္လာဟ်အရှင်မြတ်အတွက်ပင် ဖြစ်ပါသည်။ ထို့ပြင် အလ္လာဟ်အရှင်မြတ်ကသာ ကျွန်ုပ်တိုု့ကို ပို့‌ဆောင်‌တော်မမူပါလျှင် (ဤ‌နေရာသို့) ‌ရောက်ရှိမည် မဟုတ်‌ပေ။ အမှန်စင်စစ် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ တမန်‌တော်များသည် အမှန်ကို ယူ‌ဆောင်လာခဲ့ကြသည်ပင် ဖြစ်သည်။ ၎င်းပြင် သူတို့သည် (ဤသို့)ဟစ်‌အော်သံကို ကြားကြရမည်- “ဤသည် အကြင် ဂျန္နသ်သုခဘုံဖြစ်သည်၊ ထိုအရာကို အသင်တို့သည် အသင်တို့ပြုလုပ်ခဲ့‌သောအရာ (‌ကောင်း‌သောလုပ်ရပ်)များ‌ကြောင့် အ‌မွေရရှိခဲ့ခြင်းဖြစ်သည်။"
        },
        {
            "chapter": 7,
            "verse": 44,
            "text": "ထို့ပြင် ဂျန္နသ်သုခဘုံသားများသည် ဂျဟန္နမ်ငရဲသားများကို ဟစ်‌ခေါ်‌ပြောဆိုကြမည်- “ငါတို့သည် ငါတို့အား ဖန်ဆင်‌မွေးမြူ‌တော်မူ‌သော အရှင်မြတ်က ငါတို့နှင့် ထားရှိ‌တော်မူခဲ့သည့် ကတိ‌တော်အတိုင်း မှန်ကန်စွာ ရရှိကြပြီဖြစ်သည်။ ၎င်းပြင် အသင်တို့သည်လည်း အသင်တို့အား ဖန်ဆင်‌မွေးမြူ‌တော်မူ‌သော အရှင်မြတ်က အသင်တို့နှင့် ထားရှိ‌တော်မူခဲ့သည့် ကတိ‌တော်အတိုင်း မှန်ကန်စွာ ရရှိကြပြီ။“ သူတို့က “ဟုတ်ကဲ့ (ရရှိကြပြီဖြစ်ပါသည်)“ဟု ‌ဖြေကြလိမ့်မည်။* ထို့‌နောက် ဟစ်‌အော်သူတစ်ဦးက* သူတို့ကြား၌ (တရားဝင်‌ကြေညာ) ဟစ်‌အော်‌ပြောဆိုမည်- “မတရားကျူးလွန်သူများသည် အလ္လာဟ်အရှင်မြတ်၏ ကရုဏာ‌တော်မှ ကင်‌ဝေးကြပြီဖြစ်သည်။“"
        },
        {
            "chapter": 7,
            "verse": 45,
            "text": "ထို(မတရားကျူးလွန်)သူများသည် အလ္လာဟ်အရှင်မြတ်၏လမ်း‌တော်မှ ပိတ်ပင်တားဆီးခဲ့ကြ၍ ထိုလမ်း‌တော်တွင် ‌ကွေ့‌ကောက်မှုကို ရှာ‌ဖွေခဲ့ကြသည်။* ၎င်းပြင် သူတို့သည် ‌နောင်ဘဝကိုလည်း ငြင်းပယ်သူများ ဖြစ်ခဲ့ကြသည်။"
        },
        {
            "chapter": 7,
            "verse": 46,
            "text": "ထို့ပြင် ထို(ဂျန္နသ်နှင့်ဂျဟန္နမ်)ကြား၌ အကာအကွယ် တံတိုင်းတစ်ခု တည်ရှိလိမ့်မည်။* ထို့ပြင် ထိုတံတိုင်း‌ပေါ်မှ‌နေရာများ၌လည်း လူအများအပြားရှိကြလိမ့်မည်။ သူတို့သည် (သုခဘုံသားနှင့် ငရဲသားများ)အားလုံးကို သူတို့၏အမှတ်အသားများဖြင့် မှတ်မိကြလိမ့်မည်။ ထို့ပြင် လူများသည် သုခဘုံသားများကို “ငြိမ်းချမ်းသာယာမှုသည် အသင်တို့‌ပေါ်တွင် ရှိပါ‌စေ“ဟု ဟစ်‌အော်(‌ပြောဆို)ကြမည်။ သူတို့သည် ဂျန္နသ်ထဲသို့ မဝင်ကြရ‌သေး‌သော်လည်း (ဝင်‌ရောက်ကြရလိမ့်မည် ဟု) ‌မျှော်လင့်‌နေကြမည်။"
        },
        {
            "chapter": 7,
            "verse": 47,
            "text": "ထို့‌နောက် သူတို့၏မျက်စိများကို ငရဲသားများဘက် လှည့်လိုက်‌သောအခါ သူတို့က ‌ပြောဆိုကြမည်၊ “အို- ကျွန်ုပ်တို့အား ဖန်ဆင်‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အား ဤမတရားကျူးလွန်သူများနှင့်အတူ ထား‌တော်မမူပါနှင့်။“"
        },
        {
            "chapter": 7,
            "verse": 48,
            "text": "ထို့ပြင် ထိုတံတိုင်း‌ပေါ်မှ‌နေရာများ၌ရှိ‌သောသူများက အကြင်သူများကို ဟစ်‌ခေါ်ကြမည်။ (တံတိုင်း‌ပေါ်မှ)သူများက ထို(မတရားကျူးလွန်)သူများအား ၎င်းတို့၏ အမှတ်အသားများနှင့် မှတ်မိကြမည်။ ၎င်းပြင် (တံတိုင်း‌ပေါ်မှသူများက)‌ပြောဆိုကြမည်- “အသင်တို့၏ လူအုပ်စုများပြားခြင်းနှင့် အသင်တို့၏မာန‌ထောင်လွှားခြင်းတို့သည် အသင်တို့အတွက် အသုံးမဝင်ခဲ့‌ပေ။“"
        },
        {
            "chapter": 7,
            "verse": 49,
            "text": "ဤသူများသည် အကြင်သူများ‌လော။ အသင်တို့သည် (ထိုမွတ်စ်လင်မ်များနှင့်ပတ်သက်၍) “အလ္လာဟ်အရှင်မြတ်သည် သူတို့အ‌ပေါ် ကရုဏာ‌တော်ပြု‌တော်မူမည် မဟုတ်‌ပေ“ ဟု ကျိန်တွယ်‌ပြောဆိုခဲ့ကြသည်။* (ယခုမူ အသင်တို့ အထင်‌သေးခဲ့‌သောသူများနှင့်ပတ်သက်၍ အမိန့်ကျလာခဲ့သည်-) အသင်တို့သည် ဂျန္နသ်ထဲသို့ ဝင်‌ရောက်ကြပါ၊ အသင်တို့အ‌ပေါ်တွင် မည်သည့်စိုးရိမ်စရာမှလည်း မရှိ‌ပေ၊ ၎င်းပြင် အသင်တို့သည် ပူ‌ဆွေးကြရမည်လည်း မဟုတ်‌ပေ။"
        },
        {
            "chapter": 7,
            "verse": 50,
            "text": "၎င်းပြင် ငရဲသားများသည် သုခဘုံသားများအား ‌အော်ဟစ်ပြီး ‌တောင်းခံကြမည်- “အသင်တို့သည် ‌ရေအနည်းငယ်မျှ သို့မဟုတ် အလ္လာဟ်အရှင်မြတ်က အသင်တို့အား ‌ပေး‌တော်မူထား‌သောစားစရာများထဲမှ အချို့ကို ကျွန်ုပ်တို့အား ‌ပေးသနားကြပါ။“ သူတို့(သုခဘုံသားများ)က ‌ပြောဆို‌ဖြေကြားကြမည်- “အမှန်စင်စစ် အလ္လာဟ်အရှင်မြတ်သည် ထိုနှစ်ခုလုံးအား ကာဖိရ်ငြင်းပယ်သူများအ‌ပေါ်၌ ဟရာမ်ဟု တားမြစ်ထား‌တော်မူသည်။“"
        },
        {
            "chapter": 7,
            "verse": 51,
            "text": "အကြင်သူများသည် သူတို့၏သာသနာကို ‌ပျော်ရွှင်ဖွယ်ရာနှင့် ကစားစရာအဖြစ် ပြုလုပ်ခဲ့ကြသည်။ ၎င်းပြင် ဤဘဝ၏အသက်ရှင်ခြင်းသည် သူတို့ကို လှည့်ဖြားခဲ့သည်။ သို့ဖြစ်ရာ ဤ‌နေ့၌မူ ထိုသူများသည် သူတို့၏ ဤ(ကိယာမသ်)‌နေ့နှင့် ‌တွေ့ဆုံရမည်ကို ‌မေ့ထားခဲ့ကြသကဲ့သို့၊ ၎င်းပြင် ငါအရှင်မြတ်၏အာယသ်‌တော်များကို ငြင်းပယ်ခဲ့ကြသကဲ့သို့၊ ငါအရှင်မြတ်သည်လည်း ထိုသူများကို ‌မေ့ထားပစ်လိုက်‌တော်မူမည်။"
        },
        {
            "chapter": 7,
            "verse": 52,
            "text": "ထို့ပြင် အမှန်စင်စစ် ငါအရှင်မြတ်သည် သူတို့ထံသို့ ကျမ်းတစ်‌စောင်ကို* ယူ‌ဆောင်လာခဲ့သည်။ ငါအရှင်မြတ်သည် ထိုကျမ်းကို အသိပညာဉာဏ်နှင့် ရှင်းလင်း‌ဖော်ပြ‌တော်မူခဲ့သည်။ (ထိုကျမ်းသည်) အီမာန်ယုံကြည်သူများအတွက် လမ်းမှန်ညွှန်ကြား ပြသချက်လည်းဖြစ်သည်။ သနားကရုဏာလည်းဖြစ်သည်။"
        },
        {
            "chapter": 7,
            "verse": 53,
            "text": "သူတို့သည် ထို(ကုရ်အာန်)ကျမ်း(ထဲမှ အမိန့်ရှိထားသည်များ)၏ ‌နောက်ဆုံးရလာဒ်ကိုသာ ‌စောင့်‌မျှော်‌နေကြခြင်းဖြစ်သည်။* ထိုကျမ်း၏‌နောက်ဆုံးရလာဒ် ‌ရောက်ရှိလာ‌သော‌နေ့တွင် ထို‌နေ့ကို ယခင်က ‌မေ့‌နေခဲ့‌သောသူများသည် (ဤသို့)‌ပြောဆိုကြမည်- “အမှန်ပင် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ တမန်‌တော်များသည် အမှန်ကို ယူ‌ဆောင်လာခဲ့ကြသည်။ သို့ဖြစ်ရာ ကျွန်ုပ်တို့အတွက် ကြားဝင်‌တောင်းပန်‌ပေးမည့်သူ ရှိပါဦးမည်‌လော။ ထိုသို့ရှိမည်ဆိုလျှင် သူတို့သည် ကျွန်ုပ်တို့အတွက် ကြားဝင်‌တောင်းပန်‌ပေးလိမ့်မည်။ သို့မဟုတ် ကျွန်ုပ်တို့သည် (‌လောကကို)ပြန်လွှတ်ခြင်း ခံကြရဦးမည်‌လော။ ထိုသို့ဆိုလျှင် ကျွန်ုပ်တို့သည် ကျွန်ုပ်တို့ပြုလုပ်ခဲ့ကြ‌သောအရာ (မ‌ကောင်းမှု)များနှင့် ဆန့်ကျင်၍ (‌ကောင်းမှုများကိုသာ) ပြုလုပ်ကြပါမည်။“* သူတို့သည် အမှန်စင်စစ် သူတို့ကိုယ်ကို သူတို့နစ်နာဆုံးရှုံး‌စေရန် ပြုလုပ်ခဲ့ကြခြင်းသာဖြစ်သည်။ ထို့ပြင် သူတို့လုပ်ကြံ‌ပြောဆိုခဲ့ကြသည်များကလည်း သူတို့ထံမှ ‌ပျောက်ကွယ်သွားကြပြီဖြစ်သည်။"
        },
        {
            "chapter": 7,
            "verse": 54,
            "text": "အမှန်စင်စစ် အသင်တို့အား ဖန်ဆင်း‌မွေးမြူ‌တော်မူ‌သောအရှင်သည် အကြင်အလ္လာဟ်အရှင်မြတ်ပင်ဖြစ်သည်။ ထိုအရှင်မြတ်သည် မိုး‌ကောင်းကင်များနှင့် ‌မြေပထဝီကို ‌ခြောက်ရက်(နှင့် ညီမျှ‌သောအချိန်)ဖြင့်* ဖန်ဆင်း‌တော်မူခဲ့သည်။ ထို့‌နောက်အရှင်မြတ်သည် အရ်ရှ်ပလ္လင်‌တော်အ‌ပေါ်တွင် (၎င်းကို မမှီခိုဘဲ)တည်(ရှိလျက် အရှင်မြတ်နှင့် ထိုက်တန်‌တော်မူသည့်အတိုင်း စံမြန်း‌နေ)‌တော်မူသည်။ အရှင်မြတ်သည် ‌နေ့ကိုညနှင့် ဖုံးအုပ်‌တော်မူသည်။ ထိုညသည် ‌နေ့၏‌နောက်မှ အမြန်‌ရောက်လာသည်။ ထို့ပြင် ‌နေနှင့်လအပြင် ကြယ်များကိုလည်း (အရှင်မြတ်က) အရှင်မြတ်၏အမိန့်နာခံသူများအဖြစ် (ဖန်ဆင်း‌တော်မူခဲ့သည်)။ ဖန်ဆင်းမှုနှင့် အမိန့်အာဏာသည် အရှင်မြတ်သာ စိုးပိုင်‌တော်မူသည်ကို မှတ်ထားကြပါ။* စကြဝဠာအားလုံးကို ဖန်ဆင်း‌တော်မူ‌သော အလ္လာဟ်အရှင်မြတ်သည် ‌ကောင်းချီးမဂင်္လာအ‌ပေါင်းနှင့် ပြည့်စုံ‌တော်မူသည်။"
        },
        {
            "chapter": 7,
            "verse": 55,
            "text": "အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် ရိုးကျိုးစွာ(ကျို့ငဲ့စွာ)နှင့် (တီးတိုးစွာ)လျှို့ဝှက်လျက် ဆု‌တောင်းကြပါ၊* အမှန်စင်စစ် အရှင်မြတ်သည် စည်း‌ဖောက်‌သောသူများကို နှစ်သက်‌တော်မမူ‌ပေ။"
        },
        {
            "chapter": 7,
            "verse": 56,
            "text": "ထို့ပြင် ကမာ္ဘ‌မြေပြင်ကို ‌ကောင်းမွန်‌အောင် ပြုပြင်ထားပြီးသည့်‌နောက် အသင်တို့သည် ထိုကမာ္ဘ‌မြေပြင်တွင် ဖျက်လိုဖျက်ဆီး မပြုလုပ်ကြနှင့်။* ၎င်းပြင် အသင်တို့သည် အရှင်မြတ်ကို ‌ကြောက်ရွံ့စိုးရိမ်မှုနှင့် ‌မျှော်လင့်ချက်ထား၍ ဟစ်‌ခေါ်‌တောင်းခံကြပါ။ အမှန်စင်စစ် အလ္လာဟ်အရှင်မြတ်၏ သနားကရုဏာသည် ‌ကောင်းကျိုး‌ဆောင်ရွက်‌သောသူများနှင့် အလွန်နီးကပ်‌နေသည်။"
        },
        {
            "chapter": 7,
            "verse": 57,
            "text": "ထို့ပြင် အရှင်မြတ်ပင် အရှင်မြတ်၏အသနား‌တော်မိုးမရွာမီ ‌လေ(ပြည်‌လေညင်း)များကို (‌ရှေ့‌ပြေး)သတင်း‌ကောင်းအဖြစ် ‌စေလွှတ်‌တော်မူ‌သောအရှင်ဖြစ်‌တော်မူသည်။ ‌နောက်ဆုံး ထို‌လေများသည် ‌လေးလံ‌သောမိုးတိမ်များကို သယ်ပိုးလာ‌သောအခါ ငါအရှင်မြတ်သည် ထိုမိုးတိမ်များကို ‌ခြောက်‌သွေ့‌နေ‌သော မြို့ရွာ‌ဒေသထံသို့ ‌ရွေ့လျား‌စေ‌တော်မူသည်။ ထို့‌နောက် ငါအရှင်မြတ်သည် ထိုမိုးတိမ်နှင့်မိုး‌ရေကို ချ‌ပေး‌တော်မူသည်။ ၎င်းပြင် ငါအရှင်မြတ်သည် ထို‌ရေနှင့် သစ်သီးဝလံမျိုးစုံတို့ကို ‌ပေါက်‌ရောက်‌စေ‌တော်မူသည်။ ဤသို့ပင် ငါအရှင်မြတ်သည် အသင်တို့ တရားရကြရန်အတွက် ‌သေသူများကို (သချင်္ီုင်းတွင်းမှ) ထွက်‌စေ‌တော်မူမည်။"
        },
        {
            "chapter": 7,
            "verse": 58,
            "text": "ထို့ပြင် ‌ကောင်းမွန်သန့်စင်‌သော‌မြေတွင် သူ့အား ဖန်ဆင်း‌မွေးမြူ‌တော်မူ‌သောအရှင်၏ အမိန့်‌တော်ဖြင့် ထို‌မြေမှ ဟင်းသီးဟင်းရွက်၊ ‌ကောက်ပဲသီးနှံများ ‌ပေါက်‌ရောက်သည်။ ထို့ပြင် မ‌ကောင်း‌သော‌မြေမှ အလွန်ခက်ခဲစွာဖြင့်ပင် ‌ပေါက်‌ရောက်သည်။ ငါအရှင်မြတ်သည် ဤကဲ့သို့ပင် သက်‌သေသာဓကများကို ‌ကျေးဇူးတင်တတ်သူများအတွက် နည်းအမျိုးမျိုးဖြင့် မိန့်ကြား‌တော်မူသည်။"
        },
        {
            "chapter": 7,
            "verse": 59,
            "text": "အမှန်စင်စစ် ငါအရှင်မြတ်သည် (တမန်‌တော်)နူးဟ်ကို ၎င်း၏အမျိုးသားများထံ ‌စေလွှတ်‌တော်မူခဲ့သည်။ ၎င်း(တမန်‌တော်နူးဟ်)က ‌ပြောဆိုခဲ့သည်- “အို- ငါ၏အမျိုးသားအ‌ပေါင်းတို့၊ အသင်တို့သည် အလ္လာဟ်အရှင်မြတ်ကိုသာ ခဝပ်ကိုးကွယ်ကြပါ။ အသင်တို့တွင် ထိုအရှင်မြတ်မှလွဲ၍ အခြားကိုးကွယ်ထိုက်သည့်အရှင် မရှိ‌ပေ။ ငါသည် အသင်တို့အ‌ပေါ်တွင် အလွန်ကြီး‌လေး‌သော‌နေ့၏ပြစ်ဒဏ်ကို အမှန်စင်စစ် စိုးရိမ်မိသည်။“"
        },
        {
            "chapter": 7,
            "verse": 60,
            "text": "၎င်း၏အမျိုးသားများထဲမှ အကြီးအကဲများက ‌ပြောဆိုကြသည်- “အမှန်ပင် ကျွန်ုပ်တို့သည် အသင်(တမန်‌တော်နူးဟ်)ကို ထင်ရှား‌သော မှားယွင်းမှုထဲ၌ (ကျ‌ရောက်‌နေသည်ကို) ‌တွေ့မြင်ရပါသည်။“"
        },
        {
            "chapter": 7,
            "verse": 61,
            "text": "၎င်း(တမန်‌တော်နူးဟ်)က ‌ပြောဆို‌ဖြေကြားသည်- “အို- ငါ၏အမျိုးသားအ‌ပေါင်းတို့၊ ငါ့ထံ၌ မှားယွင်းမှု လုံးဝ မရှိ‌ပေ။ အမှန်စင်စစ် ငါသည် စကြဝဠာအားလုံးအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ‌စေလွှတ်လိုက်‌သော တမန်‌တော်တစ်ပါးပင်ဖြစ်သည်။“"
        },
        {
            "chapter": 7,
            "verse": 62,
            "text": "ငါသည် ငါ့အား ဖန်ဆင်း‌မွေးမြူ‌တော်မူ‌သောအရှင်မြတ် မှာကြားလိုက်‌သောအမိန့်‌တော်များကို အသင်တို့ထံသို့ ပို့‌ဆောင်သည်။ ၎င်းပြင် ငါသည် အသင်တို့၏အကျိုးကိုလည်း လိုလားစွာနှင့် သယ်ပိုးသည်။ ထို့ပြင် ငါသည် အလ္လာဟ်အရှင်မြတ်ထံ‌တော်မှ အသင်တို့ မသိနားမလည်‌သောအရာများကိုလည်း သိရှိသည်။"
        },
        {
            "chapter": 7,
            "verse": 63,
            "text": "အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အသင်တို့အား သတိ‌ပေးနှိုး‌ဆော်ရန် ဆုံးမဩဝါဒသည် အသင်တို့ထဲမှ လူတစ်ဦးမှတဆင့် အသင်တို့ထံသိုု့ ‌ရောက်ရှိလာသည်ကိုပင် အံ့ဩ‌နေကြသ‌လော။* အသင်တို့သည် မ‌ကောင်းမှုများမှ ‌ရှောင်ကြဉ်ကြရန်နှင့် အသင်တို့သည် (အရှင်မြတ်၏) သနားကြင်နာမှု ခံကြရရန်အတွက် ဖြစ်သည်။"
        },
        {
            "chapter": 7,
            "verse": 64,
            "text": "ထို့‌နောက် သူတို့က ၎င်း(တမန်‌တော်နူးဟ်)ကို မဟုတ်မမှန် ငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်သည် ၎င်း(တမန်‌တော်နူးဟ်)နှင့်တကွ ၎င်းနှင့်အတူ သ‌ဘေင်္ာ‌ပေါ်၌ ပါရှိ‌သောသူများကို ကယ်ဆယ်‌တော်မူခဲ့သည်။ ၎င်းပြင် ငါအရှင်မြတ်သည် ငါအရှင်မြတ်၏အာယသ်‌တော်များကို ငြင်းပယ်‌သောသူများအား နစ်မြှပ်‌စေ‌တော်မူခဲ့သည်။ အမှန်မှာ သူတို့သည် (သိမြင်မှု မရှိ‌သော)မျက်ကန်းများဖြစ်ခဲ့ကြသည်။"
        },
        {
            "chapter": 7,
            "verse": 65,
            "text": "၎င်းပြင် အာဒ်အမျိုးသားများထံ သူတို့၏ညီ‌နောင်ဖြစ်‌သော (တမန်‌တော်)ဟူဒ်ကို (‌စေလွှတ်‌တော်မူခဲ့သည်)။ ၎င်း(တမန်‌တော်ဟူဒ်)က ‌ပြောဆိုသည်- “အို- ငါ၏အမျိုးသားအ‌ပေါင်းတို့၊ အသင်တို့သည် အလ္လာဟ်အရှင်မြတ်ကိုသာ ခဝပ်ကိုးကွယ်ကြပါ။ အသင်တို့တွင် ထိုအရှင်မြတ်မှလွဲ၍ အခြားကိုးကွယ်ထိုက်သည့်အရှင် မရှိ‌ပေ။ သို့ပါလျက် အသင်တို့သည် မ‌ကြောက်ကြသ‌လော။“"
        },
        {
            "chapter": 7,
            "verse": 66,
            "text": "၎င်း၏အမျိုးသားများထဲမှ ငြင်းပယ်ကြ‌သော အကြီးအကဲများက ‌ပြောဆိုကြသည်- “အမှန်စင်စစ် ကျွန်ုပ်တို့သည် အသင်(တမန်‌တော်ဟူဒ်)ကို အသိဉာဏ်နည်းပါးမှုတွင် (ကျ‌ရောက်‌နေသည်ကို) ‌တွေ့မြင်ကြရပါသည်။ ၎င်းပြင် အမှန်စင်စစ် ကျွန်ုပ်တို့သည် အသင့်ကို လိမ်လည်‌ပြောဆိုသူများထဲတွင် ပါဝင်သည်ဟုလည်း အမှန်ပင် ထင်မြင်ယူဆကြသည်။“"
        },
        {
            "chapter": 7,
            "verse": 67,
            "text": "၎င်း(တမန်‌တော်ဟူဒ်)က ‌ပြောဆို‌ဖြေကြားသည်- “အို- ငါ၏အမျိုးသားအ‌ပေါင်းတို့၊ ငါ့တွင် အသိဉာဏ်နည်းပါးမှု လုံးဝ မရှိ‌ပေ။ အမှန်စင်စစ် ငါသည် စကြဝဠာအားလုံးအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ‌စေလွှတ်‌တော်မူခြင်းခံရ‌သော တမန်‌တော်ပင်ဖြစ်သည်။“"
        },
        {
            "chapter": 7,
            "verse": 68,
            "text": "ငါသည် ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်က မှာကြား‌တော်မူလိုက်‌သော အမိန့်‌တော်များကို အသင်တို့ထံ ပို့‌ဆောင်‌ပေးသည်။ ၎င်းပြင် ငါသည် အသင်တို့၏‌ကောင်းကျိုးကို လိုလားသယ်ပိုးသူ၊ ယုံကြည်စိတ်ချရသူလည်း ဖြစ်သည်။"
        },
        {
            "chapter": 7,
            "verse": 69,
            "text": "ထို့ပြင် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အသင်တို့အား သတိ‌ပေးနှိုး‌ဆော်ရန် ဆုံးမဩဝါဒသည် အသင်တို့ထဲမှ လူတစ်ဦးမှတဆင့် အသင်တို့ထံသိုု့ ‌ရောက်ရှိလာသည်ကိုပင် အံ့ဩကြပါသ‌လော။ ထို့ပြင် အသင်တို့သည် အသင်တို့ကို အရှင်မြတ်က (တမန်‌တော်)နူဟ်း၏အမျိုးသားများမရှိသည့်‌နောက်တွင် ကိုယ်စားလှယ်များပြုလုပ်(‌နေရာချ‌ပေး)‌တော်မူခဲ့ခြင်းနှင့် အသင်တိုု့ကို အရပ်အ‌မောင်း ပိုမိုထွားကြိုင်း ကြီးမား‌စေ‌တော်မူခဲ့ခြင်းကို (ပြန်ပြီး)သတိရကြပါ။* သို့ဖြစ်ရာ အသင်တို့သည် ‌အောင်မြင်ကြရန်အတွက် အလ္လာဟ်အရှင်မြတ်၏ ‌ကျေးဇူး‌တော်များကို အသင်တို့(ပြန်၍) သတိရကြပါ။"
        },
        {
            "chapter": 7,
            "verse": 70,
            "text": "၎င်း(တမန်‌တော်ဟူဒ်၏အမျိုးသား)တို့က ‌ပြောဆိုကြသည်- “ကျွန်ုပ်တို့သည် ကျွန်ုပ်တို့၏ အဘ၊ ဘိုး၊ ‌ဘေး၊ ဘီ၊ ဘင်တို့ကိုးကွယ်ခဲ့ကြ‌သောအရာများကို စွန့်လွှတ်ပြီး အလ္လာဟ်အရှင်မြတ် တစ်ပါးတည်းကိုသာ ကိုးကွယ်ရန်အတွက် ကျွန်ုပ်တို့ထံသို့ အသင်‌ရောက်ရှိလာပါသ‌လော။ သို့ဖြစ်လျှင် အကယ်၍ အသင်သည် အမှန်‌ပြောဆိုသူတစ်ဦးဖြစ်လျှင် ကျွန်ုပ်တို့ထံ အသင်ခြိမ်း‌ခြောက်‌သောအရာ (ပြစ်ဒဏ်)ကိုယူခဲ့ပါ။“"
        },
        {
            "chapter": 7,
            "verse": 71,
            "text": "၎င်း(တမန်‌တော်ဟူဒ်)က ‌ပြောဆိုသည်- “အသင်တို့အား ဖန်ဆင်း‌မွေးမြူ‌တော်မူသာ အရှင်မြတ်ထံ‌တော်မှ ပြစ်ဒဏ်နှင့် အမျက်‌ဒေါသသည် အသင်တို့အ‌ပေါ် အမှန်ပင် ကျ‌ရောက်‌တော့မည် ဖြစ်သည်။ အသင်တို့သည် အသင်တို့နှင့် အသင်တို့၏ အဘ၊ ဘိုး၊ ‌ဘေး၊ ဘီ၊ ဘင်များ မှည့်‌ခေါ်ထားခဲ့ကြ‌သော အမည်နာမများနှင့် ပတ်သက်၍ ငါနှင့် အငြင်းအခုံ ပြုလုပ်ကြသည်‌လော။ အလ္လာဟ်အရှင်မြတ်သည် ထိုအမည်နာမများနှင့်ပတ်သက်၍ မည်သည့်သက်‌သေ သာဓကမှ ချ‌ပေး‌တော်မမူခဲ့‌ပေ။ သို့ဖြစ်ရာ အသင်တို့သည် (ပြစ်ဒဏ်ကို)‌စောင့်ဆိုင်းပြီး‌နေကြပါ။ အမှန်စင်စစ် ငါလည်း အသင်တို့နှင့်အတူ ‌စောင့်ဆိုင်းသူများထဲတွင် အပါအဝင်ဖြစ်သည်။“"
        },
        {
            "chapter": 7,
            "verse": 72,
            "text": "ထို့‌နောက် ငါအရှင်မြတ်သည် ၎င်း(တမန်‌တော်ဟူဒ်)နှင့်တကွ ၎င်း(တမန်‌တော်ဟူဒ်)နှင့်အတူ ရှိသူများအား အရှင်မြတ်၏သနားကရုဏာ‌တော်နှင့် ကယ်ဆယ်‌တော်မူခဲ့သည်။ ထို့ပြင် ငါအရှင်မြတ်၏ အာယသ်‌တော်များကို မဟုတ်မမှန်ဟု ငြင်းပယ်‌သောသူများ၏အမြစ်ကို ဖြတ်‌တောက်‌တော်မူခဲ့သည်။ ၎င်းပြင် သူတို့သည် အီမာန်ယုံကြည်‌သောသူများ မဟုတ်ကြ‌ပေ။"
        },
        {
            "chapter": 7,
            "verse": 73,
            "text": "ထို့‌နောက် ဆမူဒ်အမျိုးသားများထံ သူတို့၏ညီ‌နောင်ဖြစ်‌သော စွာလိဟ်ကို (‌စေလွှတ်‌တော်မူခဲ့သည်)။ ၎င်း(တမန်‌တော်စွာလိဟ်)က ‌ပြောဆိုသည်- “အို- ငါ၏အမျိုးသားအ‌ပေါင်းတို့၊ အသင်တို့သည် အလ္လာဟ်အရှင်မြတ်ကိုသာ ခဝပ်ကိုးကွယ်ကြပါ။ အသင်တို့တွင် ထိုအရှင်မြတ်မှလွဲ၍ အခြားကိုးကွယ်ထိုက်‌သောအရှင် မရှိ‌ပေ။ အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သောအရှင်ထံ‌တော်မှ ထင်ရှား‌သော သက်‌သေသာဓက ‌ရောက်ရှိလာခဲ့ပြီဖြစ်သည်။ ဤသည် အလ္လာဟ်အရှင်မြတ်၏ ကုလားအုတ်မဖြစ်သည်။ အသင်တို့အတွက် သက်‌သေလက္ခဏာတစ်ခု(အဖြစ် လွှတ်လိုက်ခြင်း)ဖြစ်သည်။ သို့ဖြစ်ရာ အသင်တို့သည် ထိုကုလားအုတ်မကို အလ္လာဟ်အရှင်မြတ်၏ ‌မြေပထဝီတွင် စား‌သောက်ရန် လွှတ်ထားကြပါ။ ၎င်းပြင် အသင်တို့သည် ထိုကုလားအုတ်မကို မ‌ကောင်း‌သောရည်ရွယ်ချက်ဖြင့် မထိကြနှင့်။ ထိုသို့(ထိလိုက်မည်)ဆိုလျှင် အလွန်နာကျင်‌စေ‌သော အပြစ်ဒဏ်သည် အသင်တို့အား ဖမ်းဆီးကွပ်မျက်လိမ့်မည်။"
        },
        {
            "chapter": 7,
            "verse": 74,
            "text": "၎င်းပြင် အသင်တို့သည် အသင်တို့အား အရှင်မြတ်က အာဒ်အမျိုးသားများ မရှိသည့်‌နောက်တွင် ကိုယ်စားလှယ်များအဖြစ် ပြုလုပ်‌တော်မူခဲ့ခြင်းနှင့် ‌မြေပထဝီတွင် အသင်တို့အား ‌နေရာချထား‌တော်မူခဲ့ခြင်းကို (ပြန်လည်)သတိရကြပါ။ အသင်တို့သည် ‌မြေပထဝီ၏ကျယ်ဝန်းညီညာပြီး ‌မြေပြန့်‌နေ‌သော‌နေရာများ၌ ကြီးကျယ်ခန်းနားသည့် အ‌ဆောက်အအုံများကို ‌ဆောက်လုပ်ကြသည်။ ၎င်းပြင် အသင်တို့သည် ‌တောင်များကို ‌ဖောက်ထွင်းပြီး ‌နေအိမ်များပြုလုပ်ကြသည်။ သို့ဖြစ်ရာ အသင်တို့သည် အလ္လာဟ်အရှင်မြတ်၏ ‌ကျေးဇူး‌တော်များကို သတိရကြပါ။ ထို့ပြင် အသင်တို့သည် ‌မြေပထဝီတွင် ‌သောင်းကျန်းဖျက်ဆီးသူများအဖြစ် မဆိုးသွမ်းကြနှင့်။"
        },
        {
            "chapter": 7,
            "verse": 75,
            "text": "၎င်း၏အမျိုးသားများထဲမှ မာန‌ထောင်လွှား‌သော အကြီးအကဲများက အားနည်းသူများဟု အထင်ခံကြရသူများထဲမှ ယုံကြည်‌သောသူများအား (ဤသို့)‌ပြောဆို‌မေးမြန်းကြသည်- “စွာလိဟ်သည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ‌စေလွှတ်‌တော်မူခြင်းခံရ‌သော တမန်‌တော်ဖြစ်‌ကြောင်း အသင်တို့ ယုံကြည်ကြသ‌လော။“ ထိုသူများက ပြန်လည်‌ပြောဆို‌ဖြေကြားသည်- “ကျွန်ုပ်တို့သည် ထိုစွာလိဟ် ယူ‌ဆောင်လာ‌သောအမိန့်‌တော်များကို ယုံကြည်သူများဖြစ်ကြပါသည်။“"
        },
        {
            "chapter": 7,
            "verse": 76,
            "text": "‌မောက်မာပလွှား‌သောသူများက ‌ပြောဆိုကြသည်- “အမှန်ပင် ငါတိုု့သည် အသင်တို့ ယုံကြည်ကြ‌သောအရာကို ငြင်းပယ်သူများဖြစ်ကြသည်။“"
        },
        {
            "chapter": 7,
            "verse": 77,
            "text": "၎င်းပြင် သူတို့သည် ကုလားအုတ်မကို သတ်ဖြတ်ခဲ့ကြသည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏အမိန့်‌တော်ကို(နာခံခြင်းမှ)လည်း မာန ‌ထောင်လွှားခဲ့ကြသည်။ ၎င်းပြင် သူတို့က ‌ပြောကြသည်- “အို- စွာလိဟ်၊ အသင်သည် အကယ်၍ တမန်‌တော်များထဲမှ တစ်ဦးဖြစ်ခဲ့လျှင် ကျွန်ုပ်တို့အား အသင်ခြိမ်း‌ခြောက်‌သောအရာ(ပြစ်ဒဏ်)ကို ကျွန်ုပ်တို့ထံ ယူလာခဲ့ပါ။“"
        },
        {
            "chapter": 7,
            "verse": 78,
            "text": "ထို့‌နောက် ပြင်းထန်‌သောငလျင်သည် သူတို့အား ဖမ်းဆီးကွပ်မျက်ခဲ့သည်။* သို့ဖြစ်ရာ သူတို့သည် သူတို့‌နေရာ၌ ‌မှောက်လျက်သား(‌သေ‌ကြေပျက်စီး)သွားခဲ့ကြသည်။"
        },
        {
            "chapter": 7,
            "verse": 79,
            "text": "ထို့‌နောက် ၎င်းသည် သူတို့ဘက်မှ မျက်နှာလွှဲထွက်ခဲ့သည်။ ထို့ပြင် ၎င်းက‌ပြောသည်- “အို- ငါ၏အမျိုးသားအ‌ပေါင်းတို့၊ ငါသည် ငါ့အား ဖန်ဆင်း‌မွေးမြူ‌တော်မူ‌သောအရှင် မှာကြား‌တော်မူလိုက်‌သော အမိန့်‌တော်ကိုလည်း အသင်တို့ထံသို့ အမှန်စင်စစ် ပို့‌ဆောင်ခဲ့ပြီးဖြစ်သည်။ ထို့ပြင် ငါသည် အသင်တို့၏ ‌ကောင်းကျိုးကိုလည်း သယ်ပိုး‌ဆောင်ရွက်ခဲ့သည်။ သို့ရာတွင် အသင်တို့ကမူ ‌ကောင်းကျိုးသယ်ပိုး ‌ဆောင်ရွက်သူများကိုပင် မနှစ်သက်ကြ‌ပေ“။"
        },
        {
            "chapter": 7,
            "verse": 80,
            "text": "ထို့ပြင် (တမန်‌တော်)လူသွ်ကို(လည်း ‌စေလွှတ်‌တော်မူခဲ့သည်)။ တစ်ခါတွင် ၎င်း(တမန်‌တော်လူသွ်)က ၎င်း၏အမျိုးသားများအား ‌ပြောကြားခဲ့သည်- အသင်တို့သည် အသင်တို့မတိုင်မီ စကြဝဠာအားလုံးတွင် မည်သူတစ်ဦးတစ်‌ယောက်မျှ မကျူးလွန်ခဲ့‌သော စက်ဆုပ်ရွံရှာဖွယ်ကိစ္စကို ကျူးလွန်ကြသ‌လော။"
        },
        {
            "chapter": 7,
            "verse": 81,
            "text": "အမှန်စင်စစ် အသင်တို့သည် မိန်းမများကို စွန့်ပြီး ‌ယောက်ျားများထံသို့ ကာမဂုဏ်ခံစားရန် ‌ရောက်လာကြသည်။ အမှန်စင်စစ် အသင်တို့သည် စည်း‌ဖောက်‌သော လူမျိုးပင်ဖြစ်သည်။"
        },
        {
            "chapter": 7,
            "verse": 82,
            "text": "ထို့ပြင် ထို(တမန်‌တော်လူသွ်)၏အမျိုးသားများက (သူတို့အချင်းချင်း) အသင်တို့သည် ၎င်း(တမန်‌တော်လူသွ်နှင့် ယုံကြည်သူ)တို့အား အသင်တို့၏ မြို့ရွာမှ နှင်ထုတ်ကြပါ။ အမှန်စင်စစ် ၎င်းတို့သည် အလွန်သန့်ပြန့် စင်ကြယ်‌သောသူများပင် ဖြစ်ကြသည်။*ဟု ‌ပြောဆိုသည်မှလွဲ၍ အခြားမည်သည့်အရာကိုမျှ ‌ဖြေကြားနိုင်ခြင်းမရှိခဲ့‌ပေ။"
        },
        {
            "chapter": 7,
            "verse": 83,
            "text": "ထို့‌နောက် ငါအရှင်မြတ်သည် ၎င်း(တမန်‌တော်လူသွ်)၏ကြင်ရာတစ်ဦးမှလွဲ၍ ၎င်းနှင့်တကွ အိမ်သူအိမ်သားများအား ကယ်ဆယ်‌တော်မူခဲ့သည်။ ထိုကြင်ရာကမူ ‌နောက်ကျန်ရစ်ခဲ့သူများထဲတွင် အပါအဝင်ဖြစ်ခဲ့သည်။"
        },
        {
            "chapter": 7,
            "verse": 84,
            "text": "ထို့ပြင် ငါအရှင်မြတ်သည် သူတို့အ‌ပေါ်တွင် (ခဲ)မိုးရွာသွန်း‌စေ‌တော်မူခဲ့သည်။* သို့ဖြစ်ရာ ပြစ်မှုကျူးလွန်သူများ၏အကျိုးဆက်သည် မည်သို့ဖြစ်ခဲ့သည်ကို အသင်(တမန်‌တော်မုဟမ္မဒ်-ဆွ)ကြည့်လိုက်ပါ။"
        },
        {
            "chapter": 7,
            "verse": 85,
            "text": "၎င်းပြင် မဒ်ယန်(မြို့သားများ)ထံသို့ သူတို့၏ညီ‌နောင်ဖြစ်‌သော ရှုအိုင်ဗ်ကို(‌စေလွှတ်‌တော်မူခဲ့သည်)။ ၎င်း(တမန်‌တော် ရှုအိုင်ဗ်)က ‌ပြောကြားခဲ့သည်- “အို- ငါ၏အမျိုးသားအ‌ပေါင်းတို့၊ အသင်တို့သည် အလ္လာဟ်အရှင်မြတ်ကိုသာ ခဝပ်ကိုးကွယ်ကြပါ။ အသင်တို့၌ ထိုအရှင်မြတ်မှလွဲ၍ အခြားကိုးကွယ်ထိုက်‌သောအရှင် မရှိ‌ပေ။ အမှန်စင်စစ် အသင်တို့အား ဖန်ဆင်း‌မွေးမြူ‌တော်မူ‌သောအရှင်ထံ‌တော်မှ ထင်ရှား‌သော သက်‌သေသာဓကသည် အသင်တို့ထံသို့ ‌ရောက်ရှိလာခဲ့ပြီဖြစ်သည်။ သို့ဖြစ်ရာ အသင်တို့သည် ပမာဏခြင်ခွက်များနှင့် အ‌လေးချိန်ခွင်များကို ခြင်ရာချိန်ရာ၌ (တရားမျှတမှုနှင့်) ပြည့်ဝစွာ (ခြင်၊ချိန်)‌ပေးကြပါ။ ထို့ပြင် အသင်တို့သည် လူများအား သူတို့၏ပစ္စည်းဥစ္စာများကို မတရား‌လျှော့‌ပေးခြင်း မပြုလုပ်ကြနှင့်။ ၎င်းပြင် အသင်တို့သည် ယုံကြည်သူများဖြစ်ကြလျှင် အသင်တို့အတွက် အ‌ကောင်းဆုံးပင် ဖြစ်သည်။"
        },
        {
            "chapter": 7,
            "verse": 86,
            "text": "ထို့ပြင် အသင်တို့သည် (ယုံကြည်သူများအား)ခြိမ်း‌ခြောက်ရန်နှင့် အလ္လာဟ်အရှင်မြတ်၏ လမ်း‌တော်မှ အရှင်မြတ်အား ယုံကြည်သူများကို ပိတ်ပင်တားဆီးရန်အပြင် အရှင်မြတ်၏လမ်း‌တော်တွင် ‌ကွေ့‌ကောက်မှုကို ရှာ‌ဖွေရန်အတွက် မည်သည့်လမ်း‌ပေါ်၌မှ မထိုင်ကြနှင့်။ ထို့ပြင် အသင်တို့သည် အနည်းငယ်သာရှိခဲ့ရာမှ အရှင်မြတ်က အသင်တို့အား များပြား‌အောင် ပြုလုပ်‌ပေး‌တော်မူခဲ့သည်ကိုလည်း (ပြန်လည်)သတိရကြပါ။ ၎င်းပြင် အသင်တို့သည် ဖျက်လိုဖျက်ဆီးပြုလုပ်‌သောသူများ၏ ‌နောက်ဆုံးအကျိုးဆက်သည် မည်သို့ဖြစ်ခဲ့သည်ဆိုသည်ကို ကြည့်ကြပါ။"
        },
        {
            "chapter": 7,
            "verse": 87,
            "text": "ထို့ပြင် အမှန်စင်စစ် အသင်တို့ထဲမှ အုပ်စုတစ်စုသည် ငါ(ရှုအိုင်ဗ်ထံသို့ မှာကြား)‌စေလွှတ်ခြင်းခံရ‌သော အမိန့်များကို ယုံကြည်ပြီး အုပ်စုတစ်စုက မယုံကြည်ဘဲ ‌နေခဲ့သည်။ သို့ဖြစ်ရာ ငါတို့၏ကြား၌ အလ္လာဟ်အရှင်မြတ်သည် ဆုံးဖြတ်‌ပေး‌တော်မူသည်အထိ အသင်တို့သည် သည်းခံ‌စောင့်ဆိုင်း‌နေကြပါ။ ထို့ပြင် အရှင်မြတ်သည် အ‌ကောင်းဆုံး ဆုံးဖြတ်‌ပေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 7,
            "verse": 88,
            "text": "၎င်း(တမန်‌တော်ရှုအိုင်ဗ်)၏အမျိုးသားများထဲမှ ‌မောက်မာ‌သော အကြီးအကဲများက ‌ပြောဆိုခဲ့ကြသည်- “အို- ရှုအိုင်ဗ်၊ ကျွန်ုပ်တို့သည် အသင်နှင့် အသင်အား အီမာန်ယုံကြည်ကြ‌သောသူများကို ကျွန်ုပ်တို့မြို့ရွာမှ* အမှန်ပင် နှင်ထုတ်ပစ်ကြမည်။ သို့မဟုတ် အသင်တို့သည် ကျွန်ုပ်တို့၏သာသနာထဲသို့ အမှန်ပင် ပြန်လှည့်လာကြရမည်။“* ၎င်း(တမန်‌တော်ရှုအိုင်ဗ်)က ‌ပြောဆို‌ဖြေကြားသည်- “ငါတို့သည် (အသင်တို့၏သာသနာကို) မလိုလားဘဲနှင့် (ပြန်ဝင်ကြရမည်)‌လော။“"
        },
        {
            "chapter": 7,
            "verse": 89,
            "text": "“အလ္လာဟ်အရှင်မြတ်က ငါတို့အား ၎င်း(အသင်တို့၏သာသနာ)မှ ကယ်တင်ပြီး ‌နောက်မှ အကယ်၍ ငါတို့သည် အသင်တို့၏သာသနာထဲသို့ ပြန်လည်ဝင်‌ရောက်ခဲ့ကြမည်ဆိုလျှင် အမှန်စင်စစ် ငါတို့အ‌နေနှင့် အလ္လာဟ်အရှင်မြတ်အ‌ပေါ်တွင် လုပ်ကြံဖန်တီး၍ မုသားစွပ်စွဲသူများပင် ဖြစ်ကြလိမ့်မည်။ အမှန်ပင် ငါတို့သည် ငါတို့အား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူသည့် အလ္လာဟ်အရှင်မြတ် အလိုရှိ‌တော်မူသည်မှလွဲ၍ ငါတို့အတွက် ထိုသာသနာထဲသို့ ပြန်ဝင်ကြရန် မဖြစ်နိုင်‌ပေ။* ငါတို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အသိပညာနှင့် အရာအားလုံးကို လွှမ်းခြုံထား‌တော်မူသည်။ ငါတို့သည် အလ္လာဟ်အရှင်မြတ်အ‌ပေါ်၌သာ ယုံပုံလွှဲအပ်ခဲ့ကြပြီဖြစ်သည်။ အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့နှင့် ကျွန်ုပ်တို့အမျိုးသားများ၏ကြားတွင် မှန်ကန်စွာ စီရင်ဆုံးဖြတ်‌ပေးသနား‌တော်မူပါ။ ထို့ပြင် အရှင်မြတ်ပင် အ‌ကောင်းဆုံး စီရင်ဆုံးဖြတ်‌ပေးသနား‌တော်မူ‌သောအရှင် ဖြစ်‌တော်မူပါသည်။“"
        },
        {
            "chapter": 7,
            "verse": 90,
            "text": "ထို့ပြင် ၎င်း၏အမျိုးသားများထဲမှ ငြင်းပယ်ကြ‌သော အကြီးအကဲများက (သူတို့၏လူများကို)‌ပြောဆိုခဲ့ကြသည်- “အကယ်၍ အသင်တို့သည် (တမန်‌တော်)ရှုအိုင်ဗ်၏အမိန့်ကို လိုက်နာကြလျှင် အမှန်ပင် အသင်တို့သည် ပျက်စီးဆုံးရှုံးသူများ ဖြစ်ကြလိမ့်မည်။“"
        },
        {
            "chapter": 7,
            "verse": 91,
            "text": "ထို့‌နောက် သူတို့အား ပြင်းထန်‌သော‌မြေငလျင်သည် ဖမ်းဆီးကွပ်မျက်လိုက်သည်။ သို့ဖြစ်ရာ သူတို့သည် သူတို့၏‌နေအိမ်များ၌ပင် ‌မှောက်လျက်နှင့် ‌သေ‌ကြေပျက်စီးသွားကြ‌တော့သည်။"
        },
        {
            "chapter": 7,
            "verse": 92,
            "text": "(တမန်‌တော်)ရှုအိုင်ဗ်ကို မဟုတ်မမှန် စွပ်စွဲငြင်းပယ်ခဲ့ကြ‌သောသူများသည် ထို‌နေရာတွင် လုံးဝ မ‌နေထိုင်ဖူးသကဲ့သို့ပင် ပျက်စီးခဲ့ကြသည်။ (တမန်‌တော်)ရှုအိုင်ဗ်ကို မဟုတ်မမှန် စွပ်စွဲငြင်းပယ်ခဲ့ကြ‌သောသူများသာလျှင် ပျက်စီးဆုံးရှုံးသူများ ဖြစ်ခဲ့ကြသည်။"
        },
        {
            "chapter": 7,
            "verse": 93,
            "text": "ထို့‌နောက် ၎င်း(တမန်‌တော်ရှုအိုင်ဗ်)သည် သူတို့ထံမှ မျက်နှာလွှဲပြီးထွက်ခဲ့သည်၊ ထို့ပြင် ၎င်းက ‌ပြောဆိုခဲ့သည်- “အို- ငါ၏အမျိုးသားအ‌ပေါင်းတို့၊ ငါသည် အမှန်စင်စစ် ငါ့အား ဖန်ဆင်း‌မွေးမြူ‌တော်မူ‌သောအရှင် မှာကြား‌တော်မူလိုက်သည့် အမိန့်‌တော်များကို အသင်တို့ထံ ‌ရောက်‌အောင် ပို့‌ဆောင်ခဲ့ပြီးဖြစ်သည်။ ၎င်းပြင် ငါသည် အသင်တို့၏ ‌ကောင်းကျိုးကိုလည်း သယ်ပိုး‌ဆောင်ရွက်ခဲ့ပြီးဖြစ်သည်။“"
        },
        {
            "chapter": 7,
            "verse": 94,
            "text": "ထို့ပြင် ငါအရှင်မြတ်သည် မည်သည့်မြို့ရွာကိုမဆို တမန်‌တော်တစ်ပါးပါးအား ‌စေလွှတ်‌တော်မူခဲ့လျှင် ထိုမြို့သူရွာသားများအား ကျိုးနွံလာကြရန် ဆင်းရဲဒုက္ခ၊ ‌ရောဂါ‌ဝေဒနာများနှင့် ဒဏ်ခတ်‌တော်မူသည်။"
        },
        {
            "chapter": 7,
            "verse": 95,
            "text": "ထို့‌နောက် ငါအရှင်မြတ်သည် မ‌ကောင်း‌သောအ‌ခြေအ‌နေမှ ‌ကောင်း‌သောအ‌ခြေအ‌နေသို့ ‌ပြောင်းလဲ‌ပေး‌တော်မူခဲ့သည်။ ‌နောက်ဆုံး၌ သူတို့သည် ကြီးပွားများပြားလာကြ‌သောအခါ ကျပ်တည်းမှုနှင့် ‌ချောင်လည်မှုသည် အမှန်ပင် ငါတို့၏အဘ၊ ဘိုး၊ ‌ဘေး၊ ဘီ၊ ဘင်များ၌လည်း ကျ‌ရောက်ခဲ့ကြသည်ပင်ဖြစ်သည်ဟု ‌ပြောဆိုခဲ့ကြသည်။ သို့ဖြစ်ရာ ငါအရှင်မြတ်သည် သူတို့ကို သူတို့မသိလိုက်ဘဲလျက် ရုတ်တရက် ဖမ်းဆီးအ‌ရေးယူ‌တော်မူလိုက်သည်။"
        },
        {
            "chapter": 7,
            "verse": 96,
            "text": "ထို့ပြင် အကယ်၍ မြို့ရွာ‌ဒေသများတွင် ‌နေထိုင်ကြသူများသည် အီမာန်ယုံကြည်ပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ခဲ့ကြလျှင် ငါအရှင်မြတ်သည် သူတို့အတွက် မိုး‌ကောင်းကင်နှင့် ‌မြေပထဝီမှ ‌ကောင်းချီးမဂင်္လာများ(၏တံခါးများ)ကို ဖွင့်‌ပေး‌တော်မူခဲ့မည် အမှန်ပင်။* သို့ရာတွင် သူတို့သည် (တမန်‌တော်များကို) မဟုတ်မမှန် စွပ်စွဲငြင်းပယ်ခဲ့ကြသည့်အတွက် ငါအရှင်မြတ်သည် သူတို့အား သူတို့ရှာ‌ဖွေဆည်းပူးခဲ့ကြ‌သောအရာ(အပြစ်)များ‌ကြောင့် ဖမ်းဆီးအ‌ရေးယူ‌တော်မူခဲ့သည်။"
        },
        {
            "chapter": 7,
            "verse": 97,
            "text": "သို့ဖြစ်ရာ မြို့ရွာ‌ဒေသများတွင် ‌နေထိုင်ကြသူများ*သည် ညအခါ၌ သူတို့ အိပ်‌ပျော်‌နေလျက်ရှိစဉ် ငါအရှင်မြတ်၏အပြစ်ဒဏ် သူတို့ထံ‌ရောက်လာမည်ကို စိုးရိမ်မှု ကင်းမဲ့‌နေကြသ‌လော။"
        },
        {
            "chapter": 7,
            "verse": 98,
            "text": "သို့မဟုတ် မြို့ရွာ‌ဒေသများတွင် ‌နေထိုင်ကြသူများသည် နံနက်အချိန်၌ သူတို့ ကစား‌နေကြလျက်ရှိစဉ် ငါအရှင်မြတ်၏အပြစ်ဒဏ် သူတို့ထံ‌ရောက်လာမည်ကို စိုးရိမ်မှု ကင်းမဲ့‌နေကြသ‌လော။"
        },
        {
            "chapter": 7,
            "verse": 99,
            "text": "၎င်းပြင် သူတို့သည် အလ္လာဟ်အရှင်မြတ်၏ အစီအစဉ်ချမှတ်မှုကို စိုးရိမ်မှုကင်းမဲ့ပြီး စိတ်ချ‌နေကြသ‌လော။ သို့ဖြစ်လျှင် နစ်နာမည့်သူများ*မှလွဲ၍ အလ္လာဟ်အရှင်၏ အစီအစဉ်ချမှတ်မှုကို စိုးရိမ်မှုကင်းမဲ့‌သောသူ မည်သူမျှမရှိ‌ပေ။"
        },
        {
            "chapter": 7,
            "verse": 100,
            "text": "၎င်းပြင် (ထို)‌ဒေသတွင် ‌နေထိုင်ခဲ့ကြ‌သောသူများ မရှိ‌တော့သည့်‌နောက် ဤ‌ဒေသကို အ‌မွေဆက်ခံ‌နေထိုင်သူများအတွက် အကယ်၍ ငါအရှင်မြတ်အလိုရှိ‌တော်မူလျှင် သူတို့ကိုလည်း သူတို့၏အပြစ်များ‌ကြောင့် (ထိုလူများကဲ့သို့) ဒုက္ခ‌ရောက်‌စေ‌တော်မူမည်ဆိုသည်ကို သင်ခန်းစာ မရရှိကြ‌လေသ‌လော။ ထို့ပြင် ငါအရှင်မြတ်သည် သူတို့၏စိတ်နှလုံးများအ‌ပေါ်၌ တံဆိပ်ခတ်နှိပ်ထား‌တော်မူခြင်း‌ကြောင့် သူတို့သည် နား‌ထောင်နိုင်ကြ‌တော့မည် မဟုတ်‌ပေ။"
        },
        {
            "chapter": 7,
            "verse": 101,
            "text": "ဤသည် အကြင်‌ဒေသများပင်ဖြစ်သည်။ ထို‌ဒေသများ၏ အချို့အ‌ကြောင်းများကို အသင်၏အ‌ပေါ်တွင် ငါအရှင်မြတ်က ပြန်‌ပြောပြ‌တော်မူသည်။ ထို့ပြင် အမှန်စင်စစ် ထို‌ဒေသတွင် ‌နေထိုင်သူများထံသို့ သူတို့၏နဗီတမန်‌တော်များသည် ထင်ရှား‌သော သက်‌သေလက္ခဏာများနှင့်အတူ ‌ရောက်ရှိလာခဲ့ကြသည်။* သို့ရာတွင် သူတို့သည် ယခင်က သူတို့ ငြင်းပယ်ခဲ့ကြ‌သောအရာများ‌ကြောင့် ယုံကြည်ကြမည့်သူများ မဟုတ်ကြ‌ပေ။ ဤသို့ပင် အလ္လာဟ်အရှင်မြတ်သည် ကာဖိရ်ငြင်းပယ်သူများ၏စိတ်နှလုံးများအ‌ပေါ်၌ တံဆိပ်ခတ်နှိပ်‌တော်မူသည်။"
        },
        {
            "chapter": 7,
            "verse": 102,
            "text": "ထို့ပြင် ငါအရှင်မြတ်သည် သူတို့ထဲမှ အ‌မြောက်အမြား၌ ကတိတည်ကြည်မှု*ကို ‌တွေ့ရှိ‌တော်မမူခဲ့‌ပေ။ ၎င်းပြင် အမှန်စင်စစ် ငါအရှင်မြတ်သည် သူတို့ထဲမှ အ‌မြောက်အမြားကို စည်း‌ဖောက်သူများအဖြစ်သာ ‌တွေ့ရှိ‌တော်မူခဲ့သည်။"
        },
        {
            "chapter": 7,
            "verse": 103,
            "text": "ထို့‌နောက် ငါအရှင်မြတ်သည် ထိုတမန်‌တော်များ၏‌နောက်တွင် (တမန်‌တော်)မူစာကို ငါအရှင်မြတ်၏ သက်‌သေသာဓကများနှင့်တကွ* ဖိရ်‌အောင်န်နှင့် သူ၏မှူးမတ်များထံသို့ ‌စေလွှတ်‌တော်မူခဲ့‌သောအခါ သူတို့က ထိုသက်‌သေသာဓကများကို မတရားငြင်းပယ်မှုပြုကြသည်။ သို့ဖြစ်ရာ ဖျက်ဆီးပြုလုပ်သူများ၏ ‌နောက်ဆုံးဖြစ်ရပ်သည် မည်သို့ဖြစ်ခဲ့သနည်းဆိုသည်ကို အသင်(တမန်‌တော်)ကြည့်ရှုပါ။"
        },
        {
            "chapter": 7,
            "verse": 104,
            "text": "ထို့ပြင် (တမန်‌တော်)မူစာက ‌ပြောဆိုခဲ့သည်- “အို-ဖိရ်‌အောင်န်၊ အမှန်စင်စစ် ငါသည် စကြဝဠာအားလုံးကို ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ‌စေလွှတ်‌တော်မူခြင်းခံရ‌သော တမန်‌တော်တစ်ပါးဖြစ်သည်။“"
        },
        {
            "chapter": 7,
            "verse": 105,
            "text": "အလ္လာဟ်အရှင်မြတ်နှင့်ပတ်သက်၍ အမှန်ကိုသာ‌ပြောဆိုရန် ငါ့တွင် တာဝန်ရှိသည်။ ငါသည် အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ထင်ရှား‌သော သက်‌သေလက္ခဏာကို ယူ‌ဆောင်ခဲ့ပြီဖြစ်သည်။ သို့ဖြစ်ရာ အသင်သည် အစ္စရာအီလ်မျိုးနွယ်များကို ငါနှင့်အတူ ထည့်လိုက်ပါ။"
        },
        {
            "chapter": 7,
            "verse": 106,
            "text": "သူ(ဖိရ်‌အောင်န်)က‌ပြောဆိုသည်- “အသင်သည် အကယ်၍ သက်‌သေလက္ခဏာ တစ်စုံတစ်ခု ယူ‌ဆောင်လာခဲ့သည်ဆိုလျှင် အသင်သည် အမှန်ကို‌ပြောသူဖြစ်လျှင် ထိုသက်‌သေလက္ခဏာကို တင်ပြပါ။"
        },
        {
            "chapter": 7,
            "verse": 107,
            "text": "သို့ဖြစ်ရာ ၎င်း(တမန်‌တော်မူစာ)သည် ၎င်း၏‌တောင်‌ဝှေးကို ပစ်ချလိုက်‌သောအခါ ရုတ်တရက် ထို‌တောင်‌ဝှေးသည် ထင်ရှား‌သော‌မြွေကြီးတစ်‌ကောင်ဖြစ်‌နေ‌တော့သည်။"
        },
        {
            "chapter": 7,
            "verse": 108,
            "text": "ထို့ပြင် ၎င်း(တမန်‌တော်မူစာ)သည် ၎င်း၏လက်ကို (အပြင်)ဆွဲထုတ်လိုက်‌သောအခါ ရုတ်တရက် ထိုလက်သည် ကြည့်ရှုသူများအတွက် ဝင်းလက်‌တောက်ပ‌နေ‌တော့သည်။"
        },
        {
            "chapter": 7,
            "verse": 109,
            "text": "ဖိရ်‌အောင်န်၏အမျိုးသားများထဲမှ အကြီးအကဲများက ‌ပြောဆိုကြသည်- “အမှန်စင်စစ် ဤသူသည် အလွန်သိကျွမ်း‌သော ‌မှော်ဆရာတစ်ဦးပင်ဖြစ်သည်။“"
        },
        {
            "chapter": 7,
            "verse": 110,
            "text": "၎င်းသည် (၎င်း၏‌မှော်ဆရာအတတ်နှင့်) အသင်တို့ကို အသင်တို့၏နယ်‌မြေမှ နှင်ထုတ်ရန်ကြံစည်‌နေခြင်းဖြစ်သည်။ သို့ဖြစ်ရာ အသင်တို့သည် မည်သို့ အကြံပြုချင်ကြသနည်း။"
        },
        {
            "chapter": 7,
            "verse": 111,
            "text": "သူတိုု့က ‌ပြောဆိုအကြံပြုကြသည်- “၎င်း(တမန်‌တော်မူစာ)နှင့် ၎င်း၏အစ်ကိုအား ဆိုင်းငံ့ထားလိုက်ပါ။ ထို့ပြင် မြို့ရွာများသို့ မင်း‌စေများ ‌စေလွှတ်လိုက်ပါ။“"
        },
        {
            "chapter": 7,
            "verse": 112,
            "text": "“ထိုမင်း‌စေများက အသင်ဘုရင်မင်းထံသို့ သိကျွမ်း‌သော‌မှော်ဆရာများကို (စု‌ဆောင်း)‌ခေါ်‌ဆောင်လာကြမည်။“"
        },
        {
            "chapter": 7,
            "verse": 113,
            "text": "ထို့‌နောက် ‌မှော်ဆရာများသည် ဖိရ်‌အောင်န်ထံသို့ ‌ရောက်ရှိလာခဲ့ကြ၍ ‌ပြောဆိုကြသည်- “အကယ်၍ ကျွန်ုပ်တို့သည် ‌အောင်နိုင်ခဲ့ကြလျှင် အမှန်ပင် ကျွန်ုပ်တို့အတွက် အမှန်ပင် ကျွန်ုပ်တို့အတွက် ဆုလာဘ်တစ်စုံတစ်ရာ ရရှိကြပါမည်‌လော။“"
        },
        {
            "chapter": 7,
            "verse": 114,
            "text": "သူ(ဖိရ်‌အောင်န်)က ‌ပြောဆိုသည်- “ဟုတ်သည်၊ (ဆုလာဘ်များရမည်)ထို့ထက်မက အသင်တို့သည် (ငါ၏အပါး၌)အနီးကပ်‌နေရမည့်သူများအထဲတွင် အမှန်ပင် ပါဝင်ကြလိမ့်မည်။"
        },
        {
            "chapter": 7,
            "verse": 115,
            "text": "ထို‌မှော်ဆရာများက ‌ပြောဆိုကြသည်- “အို- မူစာ၊ အသင်သည် (အသင်၏‌တောင်‌ဝှေးကို ဦးစွာ)ချပြမည်‌လော၊ သို့မဟုတ် ကျွန်ုပ်တို့သည် (ကျွန်ုပ်တို့၏တုတ်များ၊ ကြိုးများကို ဦးစွာ)ချပြရမည်‌လော။"
        },
        {
            "chapter": 7,
            "verse": 116,
            "text": "၎င်း(တမန်‌တော်မူစာ)က ‌ပြောဆိုသည်- “အသင်တို့ပင် (ဦးစွာ)ပစ်ချကြပါ။“ ထို့‌နောက် သူတို့သည် (သူတို့၏ တုတ်များနှင့် ကြိုးများကို)ပစ်ချလိုက်ကြ‌သောအခါ လူများ၏မျက်စိများကို လှည့်စားလိုက်ကြသည်။ ၎င်းပြင် လူများအား ‌ကြောက်လန့်‌စေခဲ့ကြသည်။ ထို့ပြင် သူတို့သည် ကြီးကျယ်‌သော စုန်းပ‌ယောဂကို* ယူ‌ဆောင်လာခဲ့ခြင်းဖြစ်သည်။"
        },
        {
            "chapter": 7,
            "verse": 117,
            "text": "ထို့ပြင် ငါအရှင်မြတ်သည် (တမန်‌တော်)မူစာထံသို့ အမိန့်ထုတ်ပြန်‌တော်မူခဲ့သည်- “အသင်သည် အသင်၏‌တောင်‌ဝှေးကို ပစ်ချလိုက်ပါ။“ ထိုအခါ ရုတ်တရက်ပင် ထို‌တောင်‌ဝှေးသည် (‌မြွေနဂါးကြီးဖြစ်သွားပြီး) သူတို့(‌မှော်ဆရာများ)လှည့်စားထား‌သောအရာများကို မျိုချပစ်လိုက်‌တော့သည်။"
        },
        {
            "chapter": 7,
            "verse": 118,
            "text": "ထို့‌နောက် အမှန်သည် ထင်ရှားသွားခဲ့ပြီဖြစ်သည်။ ၎င်းပြင် သူတို့(‌မှော်ဆရာများ) ပြုလုပ်ထားသည်များမှာ ပျက်စီးသွားခဲ့ပြီးဖြစ်သည်။"
        },
        {
            "chapter": 7,
            "verse": 119,
            "text": "၎င်းပြင် သူ(ဖိရ်‌အောင်န်နှင့် မှူးမတ်)များသည် ထို‌နေရာ၌ပင် အ‌ရေးရှုံးနိမ့်ခဲ့ကြသည့်အပြင် ‌သေးသိမ်မှုဖြစ်လျက် လှည့်ပြန်ကြရသည်။"
        },
        {
            "chapter": 7,
            "verse": 120,
            "text": "၎င်းပြင် ‌မှော်ဆရာများသည် ‌မှောက်လှဲ(၍ စဂျ်ဒဟ်)ဦးချခဲ့လိုက်ကြသည်။"
        },
        {
            "chapter": 7,
            "verse": 121,
            "text": "သူတို့က ‌ပြောဆိုကြသည်- “ကျွန်ုပ်တို့သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သောအရှင်မြတ်ကို ယုံကြည်ကြပါပြီ။“"
        },
        {
            "chapter": 7,
            "verse": 122,
            "text": "(ထိုအရှင်သည် တမန်‌တော်)မူစာနှင့် (တမန်‌တော်)ဟာရူန်တို့အား ဖန်ဆင်း‌မွေးမြူ‌တော်မူ‌သော အရှင်မြတ်လည်း(ဖြစ်‌တော်မူပါသည်ဟု ‌မှော်ဆရာများက ဆက်‌ပြောကြသည်)။"
        },
        {
            "chapter": 7,
            "verse": 123,
            "text": "ဖိရ်‌အောင်န်က ‌ပြောသည်- “ငါသည် အသင်တို့အား ခွင့်မပြု‌သေးမီအလျင် အသင်တို့သည် ထိုအရှင်ကို ယုံကြည်ကြ(ပြီး မူစာကို ‌ထောက်ခံခဲ့ကြ)ပြီ‌လော။ ဤသည် အမှန်စင်စစ် အသင်တို့သည် မြို့ထဲ၌ပြုလုပ်ခဲ့‌သော ဟန်‌ဆောင်လှည့်စားမှုတစ်ခုသာဖြစ်သည်။* ထိုလှည့်စားမှုဖြင့် ထိုမြို့သူမြို့သားများအား မြို့ထဲမှ ထုတ်ပစ်ကြရန် (မူစာနှင့် လျှို့ဝှက်ပူး‌ပေါင်းပြီး) ကြံစည်ခဲ့ကြခြင်းဖြစ်သည်။ သို့ဖြစ်ရာ မကြာမီ အသင်တို့သည် သိကြရလိမ့်မည်။“"
        },
        {
            "chapter": 7,
            "verse": 124,
            "text": "“ငါသည် အမှန်ပင် အသင်တို့၏ လက်များနှင့်‌ခြေများကို (ဝဲယာ)ဘက်လွှဲပြီးဖြတ်‌တောက်ပစ်မည်။ ၎င်းပြင် ငါသည် အမှန်စင်စစ် အသင်တို့အားလုံးကို လက်ဝါးကပ်တိုင်(လူသတ်စင်‌ပေါ်)တင်မည်။“"
        },
        {
            "chapter": 7,
            "verse": 125,
            "text": "သူတို့(‌မှော်ဆရာ)များက ‌ပြောဆိုကြသည်- “ကျွန်ုပ်တို့သည် အမှန်စင်စစ် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့သာ ပြန်သွားကြရမည့်သူများ ဖြစ်ကြသည်။“"
        },
        {
            "chapter": 7,
            "verse": 126,
            "text": "“ထို့ပြင် ကျွန်ုပ်တို့ထံသို့ ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ သက်‌သေလက္ခဏာများ ‌ရောက်ရှိလာ‌သောအခါ ကျွန်ုပ်တို့ ယုံကြည်လက်ခံလိုက်ကြသည်ကလွဲ၍ ကျွန်ုပ်တို့ထံမှ မည်သည့်အပြစ်မှ အသင်မ‌တွေ့ရ‌ပေ။“ (ထို့‌နောက် သူတို့သည် အရှင်မြတ်ထံ‌တော်တွင် ဆု‌တောင်းကြသည်)။ “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အ‌ပေါ်၌ သည်းခံမှုကို သွန်း‌လောင်း‌ပေးသနား‌တော်မူပါ။ ၎င်းပြင် အရှင်မြတ်သည် ကျွန်ုပ်တို့အား အမိန့်‌တော်လိုက်နာသူ (မွတ်စ်လင်မ်)များအဖြစ် ‌သေဆုံး‌စေ‌တော်မူပါ။“"
        },
        {
            "chapter": 7,
            "verse": 127,
            "text": "ထို့‌နောက် ဖိရ်‌အောင်န်၏အမျိုးသားများထဲမှ အကြီးအကဲများက ‌ပြောဆိုကြသည်- “အသင်သည် မူစာနှင့် ၎င်း၏အမျိုးသားများအား တိုင်းပြည်တွင် ဖျက်လိုဖျက်ဆီးပြုလုပ်နိုင်ရန်နှင့် ၎င်း(တမန်‌တော်မူစာ)သည် အသင်နှင့်အသင်၏ ကိုးကွယ်ရာများကိုပါ* စွန့်ပစ်ထားရန်အတွက် (ဤအတိုင်း)လွှတ်ထားမည်‌လော။* သူ(ဖိရ်‌အောင်န်)က ‌ပြောဆိုသည်- “ငါတို့သည် မကြာမီ သူတို့၏ သား‌ယောက်ျား‌လေးများကို သတ်ဖြတ်ကြမည်။ ၎င်းပြင် သူတို့၏ (သမီး)မိန်းမများကို‌တော့ (အသုံးခံရန်)အရှင်ထားမည်။ တကယ်‌တော့ ငါတို့သည် သူတိုု့ကို နိုင်နင်းသူများပင်ဖြစ်ကြသည်။“"
        },
        {
            "chapter": 7,
            "verse": 128,
            "text": "၎င်း(တမန်‌တော် မူစာ)က ၎င်း၏အမျိုးသားများကို ‌ပြောဆိုသည်- “အသင်တို့သည် အလ္လာဟ်အရှင်မြတ်ထံမှ အကူအညီကို အသနားခံ‌တောင်းကြပါ။ ၎င်းပြင် အသင်တို့သည် သည်းခံကြပါ။ အမှန်စင်စစ် ပထဝီ‌မြေသည် အလ္လာဟ်အရှင်မြတ်ပင် စိုးပိုင်‌တော်မူသည်။ အရှင်မြတ်သည် ထို‌မြေကို အရှင်မြတ်၏ကျွန်များထဲမှ အလိုရှိ‌တော်မူ‌သောသူအား စိုးပိုင်‌စေ‌တော်မူသည်။* ၎င်းပြင် ‌နောက်ဆုံး(‌ကောင်း‌သော)အကျိုးဆက်သည် (အရှင်မြတ်အား) ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများအတွက်သာ ဖြစ်သည်။"
        },
        {
            "chapter": 7,
            "verse": 129,
            "text": "၎င်း(တမန်‌တော်မူစာ)၏အမျိုးသားများက ‌ပြောဆိုကြသည်- “ကျွန်ုပ်တို့သည် အသင် ကျွန်ုပ်တို့ထံ မ‌ရောက်မီကလည်း နှိပ်စက်သည်ကို ခံခဲ့ကြရပါသည်။ အသင် ကျွန်ုပ်တို့ထံ ‌ရောက်ပြီး‌နောက်၌လည်း နှိပ်စက်သည်ကို ခံ‌နေကြရလျက်ပင်ဖြစ်ပါသည်။“* ၎င်း(တမန်‌တော်မူစာ)က ‌ပြောဆိုသည်- “အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် မကြာမီ အသင်တို့၏ရန်သူကို ဖျက်ဆီး‌တော်မူပြီး အသင်တို့ကို တိုင်းပြည်တွင် အရိုက်အရာ ဆက်ခံအုပ်စိုး‌စေ‌တော်မူမည်ဖြစ်သည်။ ထို့‌နောက် အသင်တို့သည် မည်သို့ပြုမူကြမည်နည်းဆိုသည်ကို ကြည့်ရှု‌တော်မူလိမ့်မည်။“"
        },
        {
            "chapter": 7,
            "verse": 130,
            "text": "ထို့ပြင် ငါအရှင်မြတ်သည် အမှန်စင်စစ် ဖိရ်‌အောင်န်၏အမျိုးသားများကို ‌နောင်တ တရားရကြရန်အတွက် နှစ်ရှည်လများ မိုး‌ခေါင် ‌ရေရှား‌စေမှု၊ သစ်သီးဝလံရှားပါး‌စေမှုတို့နှင့် ဖမ်းဆီးအ‌ရေးယူ‌တော်မူခဲ့သည်။"
        },
        {
            "chapter": 7,
            "verse": 131,
            "text": "ထို့‌နောက် သူတို့သည် သူတို့၌ ‌ကောင်းမွန်‌သောအ‌ခြေအ‌နေဆိုက်‌ရောက်လာ‌သောအခါ ဤသည် ငါတို့အတွက် (ငါတို့၏ကြိုးစားမှု‌ကြောင့်)ဖြစ်သည်ဟု ‌ပြောဆိုကြသည်။ ၎င်းပြင် အကယ်၍ သူတို့တွင် ‌ဘေးဒုက္ခတစ်စုံတစ်ခုကျ‌ရောက်လာခဲ့လျှင် သူတို့က(တမန်‌တော်)မူစာနှင့်တကွ သူနှင့်အတူရှိ‌သောသူများ‌ကြောင့်ဆိုပြီး မ‌ကောင်းအတိတ် ‌ကောက်ယူကြသည်။ အသင်တို့ သတိပြုမှတ်ယူကြပါ- သူတို့၏အတိတ်နမိတ်သည် အလ္လာဟ်အရှင်မြတ်ထံ‌တော်တွင်သာ ရှိသည်။ သို့ရာတွင် သူတို့ထဲမှ အ‌မြောက်အမြားသည် မသိနားမလည်ကြ‌ပေ။"
        },
        {
            "chapter": 7,
            "verse": 132,
            "text": "ထို့ပြင် သူတို့က ‌ပြောဆိုကြသည်- “အသင်သည် ကျွန်ုပ်တို့ကို ကိုယ်စားပြုရန် မည်ကဲ့သို့ သက်‌သေလက္ခဏာများကိုမဆို ကျွန်ုပ်တို့ထံ ယူ‌ဆောင်လာခဲ့လျှင်လည်း ကျွန်ုပ်တို့ကမူ အသင့်ကို ယုံကြည်ကြမည် မဟုတ်‌ပေ။“"
        },
        {
            "chapter": 7,
            "verse": 133,
            "text": "သို့ဖြစ်ရာ ငါအရှင်မြတ်သည် သူတို့အ‌ပေါ်တွင် ‌ရေလွှမ်းမိုးမှု၊ ကျိုင်း‌ကောင်များ၊ သန်း‌ကောင်များ၊ ပိုးမွှားများ၊ ဖားပြုပ်များ၊ ‌သွေးများကို တသီးတခြား သက်‌သေလက္ခဏာများအဖြစ် ပို့‌တော်မူခဲ့သည်။ သို့ပါလျက် သူတို့သည် မာန‌ထောင်လွှားမှုသာ ပြုခဲ့ကြသည်။ ၎င်းပြင် သူတို့သည် ပြစ်မှုကျူးလွန်သူများပင် ဖြစ်ကြသည်။"
        },
        {
            "chapter": 7,
            "verse": 134,
            "text": "ထို့ပြင် သူတို့အ‌ပေါ်တွင် ပြစ်ဒဏ်များကျ‌ရောက်လာ‌သောအခါ သူတို့က ‌ပြောဆိုကြသည်- “အို(တမန်‌တော်)မူစာ၊ အသင်၏အရှင်သည် အသင်နှင့် ကတိပြုထား‌တော်မူသည့်အတိုင်း* အသင်သည် ကျွန်ုပ်တို့အတွက် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် ဆု‌တောင်း‌ပေးပါ။* အကယ်၍ အသင်သည် ကျွန်ုပ်တို့အ‌ပေါ်မှ အပြစ်ဒဏ်ကို အမှန်စင်စစ် ဖယ်ရှား‌ပေးခဲ့လျှင် ကျွန်ုပ်တို့သည် အသင့်ကို ယုံကြည်ပြီး အစ္စရာအီလ်အမျိုးသားများအား အသင်နှင့်အတူ အမှန်ပင် ထည့်လိုက်ကြပါမည်။“"
        },
        {
            "chapter": 7,
            "verse": 135,
            "text": "ထို့‌နောက် ငါအရှင်မြတ်သည် သူတို့အ‌ပေါ်မှ အပြစ်ဒဏ်ကို သူတို့‌ရောက်ကြရမည့် သတ်မှတ်ထား‌သောအချိန်ထိ* ဖယ်ရှား‌ပေး‌တော်မူလိုက်‌သောအခါ သူတို့သည် ရုတ်တရက် ကတိဖျက်လိုက်ကြ‌တော့သည်။"
        },
        {
            "chapter": 7,
            "verse": 136,
            "text": "သို့ဖြစ်ရာ ငါအရှင်မြတ်သည် သူတို့အား တန်ပြန်အ‌ရေးယူ‌တော်မူခဲ့သည်။* သို့ဖြစ်ရာ ငါအရှင်မြတ်သည် သူတို့အား ငါအရှင်မြတ်၏ အာယသ်‌တော်များကို ငြင်းပယ်ခဲ့ကြသည့်အတွက်နှင့် ထိုသက်‌သေလက္ခဏာ‌တော်များကို လျစ်လျူရှု‌နေခဲ့ကြသည့်အတွက်‌ကြောင့် ပင်လယ်ထဲ၌ နစ်မြှပ်‌စေ‌တော်မူခဲ့သည်။"
        },
        {
            "chapter": 7,
            "verse": 137,
            "text": "ထို့‌နောက် ငါအရှင်မြတ်သည် အားအင်ချည့်နဲ့သည်ဟု ထင်မြင်ခံကြရ‌သော (အစ္စရာအီလ်)အမျိုးသားများအား အကြင်နယ်‌မြေ‌ဒေသ၏ အ‌ရှေ့ပိုင်းနှင့်အ‌နောက်ပိုင်း‌ဒေသများကို စိုးပိုင်‌စေ‌တော်မူခဲ့သည်။ ထိုနယ်‌မြေ‌ဒေသများတွင် ငါအရှင်မြတ်သည် မဂင်္လာနှင့်ပြည့်စုံ‌စေ‌တော်မူခဲ့သည်။ ၎င်းပြင် အစ္စရာအီလ်အမျိုးသားများနှင့်ပတ်သက်၍ အသင့်အား ဖန်ဆင်း‌မွေးမြူ‌တော်မူ‌သောအရှင်၏ အလွန်မွန်မြတ်‌သောကတိ‌တော်သည်လည်း သူတို့ သည်းခံခဲ့ကြသည့်အတွက်‌ကြောင့် ပြီး‌မြောက်အတည်ဖြစ်သွားခဲ့သည်။ ထို့ပြင် ငါအရှင်မြတ်သည် ဖိရ်‌အောင်န်နှင့် သူ၏အမျိုးသားများ ပြုလုပ်ထားခဲ့ကြ‌သောအရာများနှင့် မြင့်မားစွာတည်‌ဆောက်ထားခဲ့ကြ‌သော အ‌ဆောက်အအုံများကို (လုံးဝ)ဖျက်ဆီးပစ်‌တော်မူခဲ့သည်။"
        },
        {
            "chapter": 7,
            "verse": 138,
            "text": "ထို့ပြင် ငါအရှင်မြတ်သည် အစ္စရာအီလ်အမျိုးသားများအား ပင်လယ်ကို ဖြတ်သန်း(၍ တစ်ဖက်ကမ်းသို့‌ရောက်)‌စေ‌တော်မူခဲ့သည်။ ထို့‌နောက် သူတို့သည် လူမျိုးတစ်မျိုးထံသို့ ‌ရောက်ရှိခဲ့ကြသည်၊ ထိုလူမျိုးများသည် သူတို့၏ ရုပ်ပွားဆင်းတုများကို ချဉ်းကပ်(ကိုးကွယ်)လျက်ရှိကြသည်။ သူတို့(အစ္စရာအီလ်အမျိုးသား)များက ‌ပြောဆိုကြသည်- “အို- (တမန်‌တော်)မူစာ၊ အသင်သည် ကျွန်ုပ်တို့အတွက်လည်း သူတို့တွင်ရှိ‌သော ကိုးကွယ်ရာများကဲ့သို့ ကိုးကွယ်ရာတစ်ဆူ ပြုလုပ်‌ပေးပါ။“ (တမန်‌တော်)မူစာက ‌ပြောဆိုသည်၊ “အသင်တို့သည် အမှန်စင်စစ် အသိတရား(လုံးဝ)မရှိကြ‌သောသူများပင် ဖြစ်ကြသည်။“"
        },
        {
            "chapter": 7,
            "verse": 139,
            "text": "အမှန်စင်စစ် သူတို့ ကြိုးပမ်း‌နေကြ‌သောကိစ္စများ‌ကြောင့် သူတို့သည် ဖျက်ဆီးခြင်းခံရမည် ဖြစ်သည်။ ၎င်းပြင် သူတို့ ပြုလုပ်‌နေ‌သောကိစ္စများသည် အကျိုးမဲ့ကိစ္စများပင်ဖြစ်သည်။"
        },
        {
            "chapter": 7,
            "verse": 140,
            "text": "၎င်း(တမန်‌တော်မူစာ)က ‌ပြောဆိုသည်- “ငါသည် အသင်တို့အတွက် အလ္လာဟ်အရှင်မြတ်မှလွဲ၍ ထိုအရှင်မြတ်သည် အသင်တို့အား စကြဝဠာအားလုံးထက် ထွတ်မြတ်‌စေ‌တော်မူခဲ့ပါလျက် အခြားကိုးကွယ်ရာတစ်ပါးကို ရှာ‌ဖွေ‌ပေးရဦးမည်‌လော။“"
        },
        {
            "chapter": 7,
            "verse": 141,
            "text": "ထို့ပြင် တစ်ခါက ငါအရှင်မြတ်သည် အသင်တို့အား ဖိရ်‌အောင်န်၏အမျိုးသားများမှ လွတ်‌မြောက်‌စေ‌တော်မူခဲ့သည်။ သူတို့သည် အသင်တို့အ‌ပေါ်တွင် အလွန်ဆိုးရွား‌သော ‌ဘေးဒုက္ခများကို သက်‌ရောက်‌စေခဲ့ကြသည်။ သူတို့သည် အသင်တို့၏ သား‌ယောက်ျား‌လေးများကို သတ်ဖြတ်ကြသည်။ ၎င်းပြင် အသင်တို့၏(သမီး)မိန်းမများကို‌တော့ (ကျွန်မအဖြစ် အသုံးခံရန်) မသတ်ဘဲ အရှင်ထားကြသည်။ ၎င်းပြင် ထိုထဲ၌ အသင်တို့အတွက် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ကြီးကျယ်လှ‌သော စမ်းသပ်မှုရှိသည်။"
        },
        {
            "chapter": 7,
            "verse": 142,
            "text": "ထို့ပြင် ငါအရှင်မြတ်သည် (တမန်‌တော်)မူစာကို ည‌ပေါင်းသုံးဆယ် ချိန်းဆို‌တော်မူခဲ့သည်။ ၎င်းပြင် ငါအရှင်မြတ်သည် ထိုည‌ပေါင်းသုံးဆယ်ကို ဆယ်ညနှင့် ထပ်‌ပေါင်း‌တော်မူခဲ့သည်။ သို့ဖြစ်ရာ ၎င်းအား ဖန်ဆင်း‌မွေးမြူ‌တော်မူ‌သောအရှင် သတ်မှတ်‌တော်မူ‌သောအချိန်သည် ည‌ပေါင်း‌လေးဆယ်ပြည့်သွားခဲ့သည်။ ထို့ပြင် (တမန်‌တော်)မူစာသည် ၎င်း၏အစ်ကို (တမန်‌တော်)ဟာရူန်ကို ‌ပြောဆိုမှာကြားခဲ့သည်-*“အသင်သည် ကျွန်ုပ်၏အမျိုးသားများထဲတွင် ကျွန်ုပ်၏ကိုယ်စား‌နေခဲ့ပါ။ ၎င်းပြင် အသင်သည် (သူတို့အား)မှန်ကန်‌အောင်ပြုပြင်‌ပေးပါ။ သို့ရာတွင် အသင်သည် ဖျက်ဆီးသူများ၏လမ်းစဉ်ကို မလိုက်ပါနှင့်။"
        },
        {
            "chapter": 7,
            "verse": 143,
            "text": "ထို့ပြင် (တမန်‌တော်)မူစာသည် ငါအရှင်မြတ် သတ်မှတ်‌တော်မူ‌သော အချိန်နှင့်‌နေရာတွင် ‌ရောက်ရှိလာခဲ့ပြီး ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်သည် ၎င်းနှင့် စကား‌ပြောဆို‌တော်မူ‌သောအခါ ၎င်းက ‌ပြောဆို‌လျှောက်ထားသည်- “အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်အား (အရှင်မြတ်ကို) မြင်‌အောင်ပြသ‌တော်မူပါ၊ ကျွန်ုပ်သည် အရှင်မြတ်ကို ဖူး‌မြော်ပါရ‌စေ။* အရှင်မြတ်က အမိန့်ရှိ‌တော်မူသည်- “အသင်သည် (ဤ‌လောက၌) ငါအရှင်မြတ်ကို (မျက်ဝါးထင်ထင်) လုံးဝ ဖူး‌မြော်နိုင်မည် မဟုတ်‌ပေ။* သို့ရာတွင် အသင်သည် (ဤ)‌တောင်ကို ကြည့်လိုက်ပါ။ အကယ်၍ ထို‌တောင်သည် သူ၏‌နေရာတွင် တည်ငြိမ်စွာရှိ‌နေခဲ့လျှင် အသင်လည်း ငါအရှင်မြတ်ကို မုချ ဖူး‌မြော်နိုင်လိမ့်မည်။“* ထို့‌နောက် ၎င်းအား ဖန်ဆင်း‌မွေးမြူ‌တော်မူ‌သောအရှင်သည် ‌တောင်‌ပေါ်သို့ တန်ခိုး‌တော် ထင်ရှား‌စေလိုက်‌သောအခါ* ထိုတန်ခိုး‌တော်သည် ထို‌တောင်ကို အစိတ်စိတ် အမြွှာမြွှာဖြစ်‌စေခဲ့သည်။ ၎င်းပြင် (တမန်‌တော်)မူစာသည်လည်း သတိလစ်ပြီး လဲကျသွားခဲ့သည်။ ထို့‌နောက် ၎င်းသည် သတိပြန်ရလာ‌သောအခါ ‌ပြောဆို‌လျှောက်ထားခဲ့သည်- “အရှင်မြတ်သည် (‌လောကမျက်စိနှင့် မြင်‌တွေ့နိုင်ခြင်းမှ) သန့်ရှင်းစင်ကြယ်‌တော်မူပါသည်။ ကျွန်ုပ်သည် အရှင်မြတ်ထံ‌တော်တွင် (ဤသို့ ‌ပြောဆိုမိသည့်အတွက်) ဝန်ချ‌တောင်းပန်ပါသည်။ ထို့ပြင် ကျွန်ုပ်သည် (အရှင်မြတ်အား ‌လောက၌ မည်သူမျှ မဖူးမြင်နိုင်သည်ကို) ပထမဦးဆုံး ယုံကြည်သူဖြစ်ပါသည်။"
        },
        {
            "chapter": 7,
            "verse": 144,
            "text": "အရှင်မြတ်က မိန့်ကြား‌တော်မူသည်- “အို-(တမန်‌တော်)မူစာ၊ အမှန်စင်စစ် ငါအရှင်မြတ်သည် အသင့်အား လူများအ‌ပေါ်၌ တမန်‌တော်အဖြစ် ချီးမြှင့်ပြီး ငါအရှင်မြတ်သည် အသင်နှင့် စကား‌ပြော‌တော်မူခြင်းအားဖြင့် ‌ရွေးချယ်‌မြှောက်စား‌တော်မူလိုက်ပြီဖြစ်သည်။ သို့ဖြစ်ရာ အသင်သည် အသင့်အား ငါအရှင်မြတ် ‌ပေးသနား‌တော်မူသည်များကို ယူလိုက်ပါ။ ထို့ပြင် အသင်သည် ‌ကျေးဇူးသိတတ်သူများထဲ၌ အပါအဝင်ဖြစ်လိုက်ပါ။"
        },
        {
            "chapter": 7,
            "verse": 145,
            "text": "ထို့ပြင် ငါအရှင်မြတ်သည် ၎င်းအား ဆုံးမဩဝါဒ အစုံအလင်နှင့် အရာအားလုံး*၏ရှင်းလင်းချက်ကို သင်ပုန်းများ၌ ‌ရေးမှတ်‌ပေး‌တော်မူခဲ့သည်။* သို့ဖြစ်ရာ အသင်သည် ထိုအရာကို စွဲမြဲစွာ ကိုင်ထားပါ။ ၎င်းပြင် အသင်သည် အသင်၏အမျိုးသားများအား ထိုဩဝါဒ‌တော်များထဲမှ အ‌ကောင်းဆုံးများကို လိုက်နာကြရန် အမိန့်‌ပေးလိုက်ပါ။ မကြာမီ ငါအရှင်မြတ်သည် အသင်တို့အား အမိန့်မနာခံသူများ၏ ‌နေရာကို ပြသ‌တော်မူမည်ဖြစ်သည်။"
        },
        {
            "chapter": 7,
            "verse": 146,
            "text": "ငါအရှင်မြတ်သည် ကမာ္ဘ‌မြေတွင် မတရား မာန‌ထောင်‌နေသူများအား ငါအရှင်မြတ်၏ အာယသ်‌တော်များ(ကို နားလည်မှု)မှ လှည့်ထား‌တော်မူမည်။* အကယ်၍ သူတို့သည် သက်‌သေလက္ခဏာအားလုံးကို ‌တွေ့မြင်လျှင်လည်း ထိုသက်‌သေလက္ခဏာများကို ယုံကြည်ကြမည် မဟုတ်‌ပေ။ ၎င်းပြင် သူတို့သည် ‌ဖြောင့်မတ်မှန်ကန်‌သော တရားလမ်းကို ‌တွေ့မြင်ကြလျှင်လည်း ထိုလမ်းကို (သူတို့၏)လမ်းအဖြစ်ပြုလုပ်ကြမည် မဟုတ်‌ပေ။ သို့ရာတွင် သူတို့သည် အကယ်၍ ‌ကွေ့‌ကောက်‌သောလမ်းကို ‌တွေ့မြင်ကြလျှင်မူ ထိုလမ်းကို (သူတို့၏)လမ်းအဖြစ်ပြုလုပ်ကြလိမ့်မည်။ ဤ(သို့ ဖြစ်ရ)သည်မှာ သူတို့သည် ငါအရှင်မြတ်၏ သက်‌သေလက္ခဏာများကို မဟုတ်မမှန် စွပ်စွဲငြင်းပယ်ခဲ့ကြသည့်အတွက်‌ကြောင့်နှင့် ထိုသက်‌သေလက္ခဏာများမှ လျစ်လျူရှုခဲ့ကြသည့်အတွက်‌ကြောင့်ပင် ဖြစ်သည်။"
        },
        {
            "chapter": 7,
            "verse": 147,
            "text": "ထို့ပြင် ငါအရှင်မြတ်၏အာယသ်‌တော်များနှင့် တမလွန်ဘဝ၏ ‌တွေ့ဆုံမှုကို ငြင်းပယ်ခဲ့ကြ‌သောသူများ၏ အပြုအမူဟူသမျှသည် အကျိုးမဲ့ဖြစ်သွားပြီးဖြစ်သည်။ သူတို့သည် သူတို့ ပြုလုပ်ခဲ့သည်များကိုသာ အစား‌ပေးခြင်းခံကြရမည်ဖြစ်သည်။"
        },
        {
            "chapter": 7,
            "verse": 148,
            "text": "ထို့ပြင် (တမန်‌တော်)မူစာ၏အမျိုးသားများသည်* ၎င်း၏‌နောက်တွင် (အရှင်မြတ်နှင့် ‌တွေ့ဆုံရန် သွား‌နေစဉ်ကာလ၌) သူတို့၏ လက်ဝတ်တန်ဆာများဖြင့် နွားရုပ်က‌လေးတစ်ခု ထုလုပ်လိုက်ကြသည်။ ထိုနွားငယ်၏ခန္ဓာကိုယ်ထဲမှ အသံတစ်မျိုး(ပဲ့တင်သံ)ထွက်ခဲ့သည်။ စင်စစ် ထိုနွားငယ်သည် သူတို့နှင့် စကားလည်းမ‌ပြော၊ သူတို့အား မည်သည့်လမ်းမှ ညွှန်ကြားပြသနိုင်သည်လည်း မရှိသည်ကို သူတို့ မသိမြင်ကြ‌လေသ‌လော။ သူတို့သည် ထိုနွားငယ်ကိုပင် (ကိုးကွယ်ရာအဖြစ်)ပြုလုပ်ခဲ့ကြသည်။ ၎င်းပြင် သူတို့သည် မတရားနှိပ်စက် ကျူးလွန်သူများ ဖြစ်သွားခဲ့ကြသည်။"
        },
        {
            "chapter": 7,
            "verse": 149,
            "text": "၎င်းပြင် သူတို့သည် မိမိတို့ပြုလုပ်မှုအ‌ပေါ် ဝမ်းနည်းပက်လက်ဖြစ်ပြီး* သူတို့ လမ်းမှား‌နေသည်ကို သိမြင်ကြ‌သောအခါ (‌ပြောဆိုကြသည်) “အကယ်၍ ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်တို့ကို သနား‌တော်မမူပါလျှင်၊ ၎င်းပြင် အပြစ်များမှ လွတ်ငြိမ်းချမ်းသာခွင့် ‌ပေး‌တော်မမူပါလျှင် အမှန်ပင် ကျွန်ုပ်တို့သည် ပျက်စီး ဆုံးရှုံးသူများထဲတွင် အပါအဝင် ဖြစ်ကြရ‌တော့မည်ပင် ဖြစ်သည်။"
        },
        {
            "chapter": 7,
            "verse": 150,
            "text": "ထို့‌နောက် (တမန်‌တော်)မူစာသည် ၎င်း၏အမျိုးသားများထံသို့ ‌ဒေါသထွက် ပူ‌ဆွေး‌သောက‌ရောက်လျက် ပြန်လာခဲ့‌သောအခါ ၎င်းက ‌ပြောဆိုသည်- “အသင်တို့သည် ငါ၏‌နောက်ကွယ်၌ ပြုမူခဲ့ကြသည်မှာ အဘယ်မျှ ဆိုးယုတ်လိုက်သနည်း။* အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်(မတိုင်မီ)၌ပင် အလျင်စလို ပြုလုပ်လိုက်ကြသ‌လော။* ထို့ပြင် ၎င်း(တမန်‌တော်မူစာ)သည် သင်ပုန်းများကို ပစ်ချလိုက်သည်။ ထို့ပြင် ၎င်းအစ်ကို၏ဦး‌ခေါင်းကိုကိုင်ပြီး ၎င်းဘက်သို့ ဆွဲ‌ခေါ်လိုက်သည်။ ၎င်း၏အစ်ကိုက ‌ပြောဆိုသည်- “အို- ငါ၏မိခင်၏သား၊ အမှန်စင်စစ် အမျိုးသားများသည် ငါ့ကို အားနည်းသူဟု ယူဆခဲ့ပြီး သူတို့သည် ငါ့ကိုသတ်မည့်ဆဲဆဲပင် ဖြစ်ခဲ့ကြသည်။ သို့ဖြစ်ရာ အသင်သည် ငါ၏ရန်သူအ‌ပေါ်တွင် ရန်သူများ အားရဝမ်းသာဖြစ်‌အောင် မပြုပါနှင့်။ ၎င်းပြင် အသင်သည် ငါ့ကို မတရားကျူးလွန်သူများနှင့်အတူ မပြုလုပ်ပါနှင့်။“"
        },
        {
            "chapter": 7,
            "verse": 151,
            "text": "၎င်း(တမန်‌တော်မူစာ)က ‌ပြောဆို‌လျှောက်ထားသည်- “အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်နှင့် ကျွန်ုပ်၏အစ်ကိုအား လွတ်ငြိမ်းချမ်းသာခွင့် ‌ပေးသနား‌တော်မူပါ။ ၎င်းပြင် အရှင်မြတ်သည် ကျွန်ုပ်တို့အား အရှင်မြတ်၏ သနားကရုဏာထဲသို့ သွတ်သွင်း‌တော်မူပါ။ ထို့ပြင် အရှင်မြတ်သည် သနားကြင်နာသူများထဲတွင် သနားကြင်နာဆုံးအရှင် ဖြစ်‌တော်မူပါသည်။"
        },
        {
            "chapter": 7,
            "verse": 152,
            "text": "အမှန်စင်စစ် နွားငယ်(ရုပ်တု)ကို (ကိုးကွယ်ရာအဖြစ်) ပြုလုပ်ခဲ့ကြ‌သောသူများအ‌ပေါ်တွင် သူတို့အား ဖန်ဆင်း‌မွေးမြူ‌တော်မူ‌သော အရှင်ထံမှ ဤ‌လောက၏ ရှင်သန်မှု၌ပင် ‌ဒေါသအမျက်နှင့် ‌သေးသိမ်မှု မကြာမီ သက်‌ရောက်မည်။* ထို့ပြင် ငါအရှင်မြတ်သည် လုပ်ကြံစွပ်စွဲသူများအား ဤသို့ပင် အပြစ်‌ပေး‌တော်မူသည်။"
        },
        {
            "chapter": 7,
            "verse": 153,
            "text": "၎င်းပြင် အကြင်သူများသည် မ‌ကောင်းမှုများကို ပြုလုပ်မိခဲ့ကြသည်။ ထို့‌နောက် သူတို့သည် ထိုကဲ့သို့ မ‌ကောင်းမှုများ(ပြုလုပ်ပြီး)‌နောက် ဝန်ချ‌တောင်းပန်ကြသည်။ ၎င်းပြင် သူတို့သည် အီမာန်ယုံကြည်မှုလည်း ရှိကြသည်။ အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် ထို(ဝန်ချပြီးသည့်)‌နောက် အမှန်ပင် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 7,
            "verse": 154,
            "text": "ထို့‌နောက် (တမန်‌တော်)မူစာ၏ ‌ဒေါသ‌ပြေသွား‌သောအခါ သင်ပုန်းများကို ‌ကောက်ယူလိုက်သည်။ ၎င်းပြင် ထို(သင်ပုန်း)ထဲ၌ သူတို့အား ဖန်ဆင်း‌မွေးမြူ‌တော်မူ‌သောအရှင်ကို ‌ကြောက်ရွံ့ကြသူများအတွက် တရားလမ်းမှန်ညွှန်ကြားချက်နှင့် သနားကရုဏာ ပါရှိခဲ့သည်။"
        },
        {
            "chapter": 7,
            "verse": 155,
            "text": "ထို့ပြင် (တမန်‌တော်)မူစာသည် ၎င်း၏အမျိုးသားများထဲမှ ‌ယောက်ျားခုနှစ်ဆယ်ကို ငါအရှင်မြတ် ချိန်းဆိုသတ်မှတ်‌တော်မူ‌သောအချိန်*(၌ ‌ခေါ်‌ဆောင်သွားရန်)အတွက် ‌ရွေးချယ်‌တော်မူခဲ့သည်။ ထို့ပြင် သူတို့အား ပြင်းထန်‌သော ‌မြေငလျင်က ဖျက်ဆီးလိုက်‌သောအခါ ၎င်း(တမန်‌တော် မူစာ)က ‌ပြောဆို‌လျှောက်ထားခဲ့သည်- “အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အကယ်၍ အရှင်မြတ် အလိုရှိ‌တော်မူခဲ့လျှင် သူတို့နှင့်တကွ ကျွန်ုပ်ကို ယခင်ကတည်းက ဖျက်ဆီးလိုက်‌တော်မူပြီး ဖြစ်ပါလိမ့်မည်။ အရှင်မြတ်သည် ကျွန်ုပ်တို့ကို ကျွန်ုပ်တို့ထဲမှ အသိတရားမရှိ‌သောသူများ၏ အပြုအမူ‌ကြောင့် ‌သေ‌ကြေပျက်စီး‌အောင် ပြုလုပ်‌တော်မူပါမည်‌လော။ ဤသည် အရှင်မြတ်၏ စမ်းသပ်မှုတစ်ခုပင် ဖြစ်ပါသည်။ ထိုစမ်းသပ်မှုနှင့် အရှင်မြတ်သည် အရှင်မြတ်အလိုရှိသူကို လမ်းမှား‌စေ‌တော်မူပြီး အလိုရှိသူကို လမ်းမှန်ပို့‌ဆောင်‌တော်မူပါသည်။ အရှင်မြတ်သည် ကျွန်ုပ်တို့၏ အ‌ရေးကိစ္စများကို ‌ဆောင်ရွက်‌ပေး‌တော်မူ‌သောအရှင် ဖြစ်‌တော်မူပါသည်။ သို့ဖြစ်ရာ အရှင်မြတ်သည် ကျွန်ုပ်တို့အား လွတ်ငြိမ်းချမ်းသာခွင့် ‌ပေးသနား‌တော်မူပါ။ ၎င်းပြင် အရှင်မြတ်သည် ကျွန်ုပ်တို့အား သနားညှာတာ‌တော်မူပါ။ ထို့ပြင် အရှင်မြတ်သည် အ‌ကောင်းဆုံး လွတ်ငြိမ်းချမ်းသာခွင့် ‌ပေး‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 7,
            "verse": 156,
            "text": "ထို့ပြင် အရှင်မြတ်သည် ကျွန်ုပ်တို့အတွက် ဤ‌လောကတွင်လည်း‌ကောင်း၊ တမလွန်ဘဝတွင်လည်း‌ကောင်း ‌ကောင်းကျိုးချမ်းသာကို သတ်မှတ်ပြဋ္ဌာန်း‌ပေး‌တော်မူပါ။ ကျွန်ုပ်တို့သည် အမှန်စင်စစ် အရှင်မြတ်ဘက်သို့သာ ပြန်လှည့်လာကြပါပြီ။ (ထိုအခါ)အရှင်မြတ်က မိန့်ကြား‌တော်မူသည်- “ငါအရှင်မြတ်သည် ငါအရှင်မြတ်၏အပြစ်ဒဏ်ကို ငါအရှင်မြတ်အလိုရှိ‌သောသူအ‌ပေါ်၌သာ သက်‌ရောက်‌စေ‌တော်မူသည်။ ၎င်းပြင် ငါအရှင်၏ သနားကရုဏာသည် အရာအားလုံးအ‌ပေါ်တွင် လွှမ်းခြုံ‌နေသည်။ သို့ဖြစ်ရာ ငါအရှင်မြတ်သည် ထိုသနားကရုဏာကို ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်၍ ဇကာသ်(ဆင်းရဲသားနှင့် လိုအပ်သူများ၏‌ဝေစု)ကို ‌ပေး‌ဆောင်သူများနှင့် ငါအရှင်မြတ်၏ သက်‌သေလက္ခဏာများကို ယုံကြည်သူများအတွက် မကြာမီ သတ်မှတ်ပြဋ္ဌာန်း‌တော်မူမည်။"
        },
        {
            "chapter": 7,
            "verse": 157,
            "text": "အကြင်သူများသည် အကြင်စာ‌ပေမတတ်‌သော*တမန်‌တော်ကို လိုက်နာကြသည်။ ဤသူများသည် ထိုတမန်‌တော်(၏ အရည်အချင်းလက္ခဏာများ)ကို သူတို့ထံတွင်ရှိ‌သော ‌သောင်ရာသ်ကျမ်းနှင့် အင်ဂျီလ်ကျမ်းထဲတွင် ‌ရေးသားထားသည်ကို ‌တွေ့ရှိကြသည်။ ထိုတမန်‌တော်သည် သူတို့ကို ‌ကောင်းမှုပြုရန် ညွှန်ကြားပြီး မ‌ကောင်းမှုများမှ ‌ရှောင်ကြဉ်ရန် တားမြစ်သည်။ ၎င်းပြင် သူတို့အ‌ပေါ်တွင် တင်ရှိ‌နေ‌သော ဝန်ထုပ်ဝန်ပိုးနှင့် လည်ကွင်းစွပ်များကိုလည်း သူတို့အ‌ပေါ်မှ ဖယ်ချ‌ပေးသည်။ သို့ဖြစ်ရာ အကြင်သူများသည် ထိုတမန်‌တော်မြတ်အား ယုံကြည်ခဲ့ကြ၍ ၎င်းအား(ရို‌သေ‌လေးစား ချစ်ခင်မှုနှင့်တကွ) ကာကွယ်‌စောင့်‌ရှောက်ခဲ့ကြသည်သာမက ကူညီရိုင်းပင်းမှုလည်း ပြုခဲ့ကြသည်။ ၎င်းပြင် ထိုတမန်‌တော်နှင့်အတူတကွ ကျ‌ရောက်လာ‌သော လင်း‌ရောင်ခြည်(ကျမ်း‌တော်မြတ် ကုရ်အာန်)ကိုလည်း ‌နောက်လိုက်မှုပြုခဲ့ကြသည်။ ထိုသူများပင် ‌အောင်မြင်သူများဖြစ်ကြသည်။"
        },
        {
            "chapter": 7,
            "verse": 158,
            "text": "(အို- တမန်‌တော်)အသင် ‌ပြောလိုက်ပါ- “အို- လူသားအ‌ပေါင်းတို့၊ ငါသည် အမှန်စင်စစ် အသင်တို့အားလုံးထံသို့ အလ္လာဟ်အရှင်မြတ်ထံ‌တော်မှ ‌စေလွှတ်‌တော်မူခြင်းခံရ‌သော တမန်‌တော်ပင်ဖြစ်သည်။* မိုး‌ကောင်းကင်များနှင့် ‌မြေပထဝီ၏ စိုးမိုးအုပ်ချုပ်မှုသည် ထိုအရှင်မြတ်သာ ပိုင်ဆိုင်‌တော်မူသည်။ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ ထိုအရှင်မြတ်ပင် အသက်ရှင်‌စေ‌တော်မူသည်။ ၎င်းပြင် ထိုအရှင်မြတ်ပင် အသက်‌သေ‌စေ‌တော်မူသည်။ သို့ဖြစ်ရာ အသင်တို့သည် အလ္လာဟ်အရှင်မြတ်နှင့် အရှင်မြတ်၏အာယသ်‌တော်များ (အရှင်မြတ်ချ‌ပေး‌တော်မူ‌သော ကျမ်းဂန်များ)ကို ယုံကြည်သည်။ ၎င်းပြင် အသင်တို့သည် တရားလမ်းမှန်ရရှိရန်အတွက် ထိုတမန်‌တော်(၏ အမိန့်‌ပေးဆုံးမမှု)ကို လိုက်နာကြပါ။"
        },
        {
            "chapter": 7,
            "verse": 159,
            "text": "ထို့ပြင် (တမန်‌တော်)မူစာ၏ အမျိုးသားများတွင် လူတစ်စုရှိသည်။* သူတို့သည် မှန်ကန်‌သော တရား‌တော်နှင့်အညီ လမ်းမှန်ညွှန်ကြားပြသကြသည်။ ၎င်းပြင် သူတို့ကိုယ်တိုင်လည်း ထိုမှန်ကန်‌သော တရား‌တော်နှင့်အညီပင် စီရင်ဆုံးဖြတ်ကြသည်။"
        },
        {
            "chapter": 7,
            "verse": 160,
            "text": "ထို့ပြင် ငါအရှင်မြတ်သည် သူတို့အား မျိုးနွယ်ဆယ့်နှစ်ခုခွဲပြီး အုပ်စုများ လုပ်‌ပေး‌တော်မူခဲ့သည်။* ထို့ပြင် (တမန်‌တော်)မူစာထံသို့ ၎င်း၏အမျိုးသားများက ‌ရေ‌တောင်းကြ‌သောအခါ၊ ငါအရှင်မြတ်သည် (တမန်‌တော်)မူစာထံသို့ ဝဟီချ အမိန့်‌ပေး‌တော်မူခဲ့သည်- “အသင်သည် အသင်၏‌တောင်‌ဝှေးနှင့် ‌ကျောက်တုံးကို ရိုက်လိုက်ပါ။“ ထို(အမိန့်အတိုင်း ရိုက်လိုက်သည့်)အတွက် ထို‌ကျောက်တုံးမှ စမ်း‌ရေ‌ချောင်း ဆယ့်နှစ်သွယ် ပန်းထွက်လာခဲ့သည်။ ထိုမျိုးနွယ်အသီးသီးသည် သူတို့‌သောက်သုံးရာ‌နေရာများကို သိရှိမှတ်မိကြသည်။ ၎င်းပြင် ငါအရှင်မြတ်သည် ထိုအမျိုးသားများအ‌ပေါ်တွင် မိုးတိမ်များကို အရိပ်အာဝါသ ပြု‌ပေး‌တော်မူခဲ့သည်။ ထို့ပြင် ငါအရှင်မြတ်သည် မန်းဟု‌ခေါ်‌သောနှင်းမုန့်နှင့် စလ်ဝါဟု‌ခေါ်‌သောငုံး‌ကောင်ကို သူတို့အ‌ပေါ်တွင် ချ‌ပေး‌တော်မူခဲ့သည်။ အသင်တို့သည် ငါအရှင်မြတ် ‌ပေးသနား‌တော်မူ‌သော ‌ကောင်းမြတ်သန့်စင်သည့် စားစရာများကို စားသုံးကြပါ။ ထို့‌နောက် သူတို့သည် ငါအရှင်မြတ်ကို နှိပ်စက်ခဲ့ကြသည် မဟုတ်‌ပေ။ ၎င်းပြင် သူတို့သည် သူတို့ကိုယ်သူတို့ပင် နှိပ်စက်ညှဉ်းပန်းခဲ့ကြခြင်းဖြစ်သည်။"
        },
        {
            "chapter": 7,
            "verse": 161,
            "text": "ထို့ပြင် တစ်ခါက ထို(မူစာ၏)အမျိုးသားများထံသို့ အမိန့်‌တော် ကျ‌ရောက်လာခဲ့သည်။ အသင်တို့သည် ဤမြို့ရွာတွင် ‌နေထိုင်ကြပြီး ဤမြို့ရွာတွင် အသင်တို့နှစ်သက်ရာ ‌နေရာများမှ စားသုံးကြပါ။ ၎င်းပြင် အသင်တို့သည် ဟိသွ်သွသွန် “ကျွန်ုပ်တိုု့ကို အပြစ်မှ ချမ်းသာ‌ပေး‌တော်မူပါ“ဟု ရွတ်ဆို၍ (ငါအရှင်မြတ်အား ရိုကျိုးသည့်အ‌နေဖြင့်)မြို့ရွာ၏ တံခါး‌ပေါက်သို့ ဝပ်တွားပြီး ဝင်‌ရောက်ကြပါ။ (ထိုကဲ့သို့ ပြုလုပ်လျှင်) ငါအရှင်မြတ်သည် အသင်တို့အတွက် အသင်တို့၏အမှားများကို ခွင့်လွှတ်‌တော်မူမည့်အပြင် မကြာမီ၌ပင် ‌ကောင်းမှုပြု‌သောသူများကို ငါအရှင်မြတ်က ပိုတိုး၍ ‌ပေး‌တော်မူမည်ဖြစ်သည်။"
        },
        {
            "chapter": 7,
            "verse": 162,
            "text": "ထို့‌နောက် သူတို့ထဲမှ မတရားကျူးလွန်သူများသည် သူတို့ကို မိန့်ကြား‌တော်မူထား‌သော စကားရပ်အစား အခြား(မသင့်‌တော်‌သော)စကားနှင့် ‌ပြောင်းလဲ‌ပြောဆိုခဲ့ကြသည်။ သို့ဖြစ်ရာ ငါအရှင်မြတ်သည် သူတို့အ‌ပေါ်တွင် မတရားနှိပ်စက်‌လေ့ရှိကြသည့်အတွက် ဒုက္ခကပ်ဆိုးပြစ်ဒဏ်ကို မိုး‌ကောင်းကင်မှ သက်‌ရောက်‌စေ‌တော်မူခဲ့သည်။"
        },
        {
            "chapter": 7,
            "verse": 163,
            "text": "ထို့ပြင် အသင်သည် သူတို့ကို ပင်လယ်ဆိပ်ကမ်းမြို့ရွာနှင့်ပတ်သက်၍ ‌မေးမြန်းလိုက်ပါ။* တစ်ခါက သူတို့သည် စဗ်သ် စ‌နေ‌နေ့နှင့်ပတ်သက်၍ စည်းကမ်းကျူး‌ကျော်ကြသည်။ တစ်ခါက သူတို့၏ (ပင်လယ်မှ)ငါးများသည် သူတို့ထံသို့ သူတို့၏စ‌နေ‌နေ့၌ အုပ်လိုက်(‌ရေ‌ပေါ်)‌ပေါ်လာ‌လေ့ရှိသည်။ ၎င်းပြင် စ‌နေ‌နေ့မဟုတ်‌သောအချိန်၌မူ သူတို့ထံသို့(‌ပေါ်)လာ‌လေ့မရှိ‌ပေ။ ထိုသို့ပင် ငါအရှင်မြတ်သည် သူတို့ကို သူတို့၏‌သွေဖည်‌လေ့ရှိကြသည့်အတွက် စမ်းသပ်‌တော်မူခဲ့သည်။"
        },
        {
            "chapter": 7,
            "verse": 164,
            "text": "ထို့ပြင် တစ်ခါက သူတို့ထဲမှ လူတစ်စုက(ဆိုဆုံးမ‌သောသူများအား) ‌ပြောဆိုကြသည်- “အသင်တို့သည် အလ္လာဟ်အရှင်မြတ်က ဖျက်ဆီးပစ်‌တော်မူမည့် လူမျိုးအုပ်စု သို့မဟုတ် ပြင်းထန်‌သော အပြစ်ဒဏ်‌ပေး‌တော်မူမည့် လူမျိုးအုပ်စုကို အဘယ့်‌ကြောင့် ဆိုဆုံးမ‌နေကြသနည်း။* ထို(ဆိုဆုံးမ)သူများက ‌ပြောဆိုကြသည်- “အသင်တို့အား ဖန်ဆင်း‌မွေးမြူ‌တော်မူ‌သောအရှင်၏ထံတွင် တာဝန်‌ကျေ‌ကြောင်း အ‌ကြောင်းပြရန်အတွက်နှင့် သူတို့သည် အပြစ်‌ရှောင်ကြဉ်‌ကောင်း ‌ရှောင်ကြဉ်ကြရန်အတွက်ပင် ဖြစ်သည်။“"
        },
        {
            "chapter": 7,
            "verse": 165,
            "text": "ထို့‌နောက် သူတို့သည် သူတို့သတိ‌ပေးခြင်းခံရ‌သော အမှုကိစ္စကို ‌မေ့‌လျော့‌နေစဉ်၌ ငါအရှင်မြတ်သည် မ‌ကောင်းမှုမှ တားမြစ်‌နေသူများကို ကယ်ဆယ်‌တော်မူပြီး မတရားကျူးလွန်သူများကို သူတို့၏ ‌သွေဖည်မှုများ‌ကြောင့် ပြင်းထန်‌သောပြစ်ဒဏ်နှင့် ဖမ်းဆီးအ‌ရေးယူ‌တော်မူခဲ့သည်။"
        },
        {
            "chapter": 7,
            "verse": 166,
            "text": "ထို့‌နောက် သူတို့သည် သူတို့တားမြစ်ခြင်းခံခဲ့ကြရ‌သော အမှုကိစ္စနှင့်ပတ်သက်၍ စည်းကမ်း ‌ဖေါက်ဖျက်ကျူးလွန်ကြ‌သောအခါ ငါအရှင်မြတ်သည် သူတို့ကို မိန့်ကြား‌တော်မူလိုက်သည်- “အသင်တို့သည် ယုတ်ညံ့သိမ်ဖျင်း‌သော ‌မျောက်တိရစာ္ဆန်များဖြစ်ကြ‌လော့။“"
        },
        {
            "chapter": 7,
            "verse": 167,
            "text": "ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်က ‌ကြေညာ‌တော်မူခဲ့သည်။ အရှင်မြတ်သည် သူတို့အ‌ပေါ်တွင် ဤကဲ့သို့လူများကို ကိယာမသ်‌နေ့အထိ အမှန်စင်စစ် လွှမ်းမိုး‌စေ‌တော်မူမည်။ သူတို့သည် ပြင်းထန်‌သောပြစ်ဒဏ်ကို သူတို့အ‌ပေါ်တွင် သက်‌ရောက်‌စေလိမ့်မည်။ အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် လျင်မြန်စွာ အပြစ်‌ပေး‌တော်မူ‌သောအရှင် ဖြစ်‌တော်မူသည်။ ထို့ပြင် အရှင်မြတ်သည် အမှန်ပင် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 7,
            "verse": 168,
            "text": "ထို့ပြင် ငါအရှင်မြတ်သည် သူတို့အား ကမာ္ဘ‌ပေါ်တွင် အုပ်စုများ ကွဲပြား‌စေ‌တော်မူခဲ့သည်။* သူတို့ထဲမှ အချို့သည် ‌ကောင်းမြတ်‌သောသူများဖြစ်ကြသည်။ ၎င်းပြင် သူတို့ထဲတွင် ထို(‌ကောင်းမြတ်‌သော)သူများမှလွဲ၍ အခြားသူများလည်း ရှိခဲ့ကြသည်။ ထို့ပြင် ငါအရှင်မြတ်သည် သူတို့ ပြန်လှည့်လာကြရန်အတွက် သုခချမ်းသာများနှင့်လည်း‌ကောင်း၊ ဆင်းရဲဒုက္ခများနှင့်လည်း‌ကောင်း စမ်းသပ်‌တော်မူခဲ့သည်။"
        },
        {
            "chapter": 7,
            "verse": 169,
            "text": "ထို့‌နောက် သူတို့မရှိသည့်‌နောက်တွင် အကြင်ယုတ်မာ‌သော သား‌မြေးများက (သူတို့၏)‌နေရာတွင် အ‌မွေဆက်ခံခဲ့ကြသည်။ သူတို့သည် ကျမ်းဂန်ကို အ‌မွေရယူခဲ့ကြသည်။ သူတို့သည် (ကျမ်းဂန်ထဲမှ တရား‌တော်များကို) ဤ‌လောက(၏‌သေးသိမ်‌သော)ပစ္စည်းများနှင့် (အစားလဲလှယ်ပြီး)ယူကြသည်။ ထို့ပြင် သူတိုု့က မကြာမီ ကျွန်ုပ်တို့သည် (ဤကျမ်းဂန်ထဲမှ တရား‌တော်များကို ‌ရောင်းစားခဲ့ကြသည့်အပြစ်မှ) အမှန်ပင် လွတ်ငြိမ်းချမ်းသာခွင့်‌ပေး‌တော်မူခြင်း ခံကြရမည်ဟုလည်း ‌ပြောဆိုကြသည်။ ထို့ပြင် အကယ်၍ ထိုကဲ့သို့ ပစ္စည်းဥစ္စာများသည် သူတို့ထံသို့ (ထပ်မံ)‌ရောက်လာလျှင်လည်း ထိုပစ္စည်းများကို သူတို့သည် ယူကြဦးမည်ပင်ဖြစ်သည်။ သူတို့သည် အလ္လာဟ်အရှင်မြတ်အ‌ပေါ်တွင် အမှန်ကိုသာ ‌ပြောဆိုကြရန် (‌သောင်ရသ်)ကျမ်း‌တော်၌ သူတို့ထံမှ ကတိကဝတ်ယူထားခဲ့ပြီး မဟုတ်‌လော၊ ထို့ပြင် သူတို့သည် ထိုကျမ်းထဲမှ အမိန့်‌တော်များကိုလည်း ဖတ်ခဲ့ကြပြီးဖြစ်သည်။ ထို့ပြင် တမလွန်ဘဝ(ဂျန္နသ် သုခဘုံ)သည် (အလ္လာဟ်အရှင်မြတ်အား)‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများအတွက် အ‌ကောင်းဆုံးပင် ဖြစ်သည်။ သို့ပါလျက် အသင်တို့သည် မသိနားမလည်ကြသ‌လော။"
        },
        {
            "chapter": 7,
            "verse": 170,
            "text": "ထို့ပြင် အကြင်သူများသည် ကျမ်းဂန်(ထဲမှ တရား‌တော်များ)ကို* စွဲမြဲစွာ ဆုပ်ကိုင်ထားကြသည်။ ၎င်းပြင် စွလာသ်ဝတ်ပြုမှုကိုလည်း အမြဲ တည်‌ဆောက်ကြသည်။ အမှန်စင်စစ် ငါအရှင်မြတ်သည် (မိမိကိုယ်မိမိ) မှန်ကန်‌အောင် ပြုပြင်ကြ‌သောသူများ၏ အကျိုးရလာဒ်ကို ပျက်စီး‌စေမည် မဟုတ်‌ပေ။"
        },
        {
            "chapter": 7,
            "verse": 171,
            "text": "ထို့ပြင် တစ်ခါက ငါအရှင်မြတ်သည် (သွူရ်)‌တောင်ကို သူတို့အ‌ပေါ်၌ ပင့်‌မြှောက်‌တော်မူခဲ့‌သောအခါ ထို‌တောင်သည် အမိုးကဲ့သို့ဖြစ်‌နေခဲ့သည်။ ၎င်းပြင် သူတို့က ထို‌တောင်သည် သူတို့အ‌ပေါ်သို့ အမှန်ပင် ကျ‌တော့မည်ဟု ယုံကြည်ခဲ့ကြသည်။ (ထိုအခါ အရှင်မြတ်က ဤသို့ မိန့်ကြား‌တော်မူသည်) “အသင်တို့သည် အသင်တို့အား ငါအရှင်မြတ် ‌ပေးသနား‌တော်မူ‌သော ကျမ်း‌တော်ကို စွဲမြဲစွာ ဆုပ်ကိုင်ထားကြပါ။ ၎င်းပြင် အသင်တို့သည် အပြစ်‌ရှောင်ကြဉ်ကြရန်အတွက် ထိုကျမ်းထဲမှ တရား‌တော်များကိုလည်း ‌လေ့ကျင့်မှတ်သား(လိုက်နာ)ကြပါ။“"
        },
        {
            "chapter": 7,
            "verse": 172,
            "text": "ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်သည် အာဒမ်၏ သား‌မြေးများကို ထုတ်‌ဆောင်‌တော်မူခဲ့သည်။ ထို့‌နောက် အရှင်မြတ်သည် သူတို့အား သူတို့အ‌ပေါ်၌ပင် သက်‌သေထား‌တော်မူပြီး မိန့်ကြား‌တော်မူခဲ့သည်- “ငါအရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ပင် မဟုတ်‌လော။“* သူတို့က ‌ပြောဆို‌လျှောက်ထားခဲ့ကြသည်- “အမှန်ပင် ဟုတ်ပါသည်၊ ကျွန်ုပ်တို့ကိုယ်တိုင် သက်‌သေခံကြပါသည်။“* (ဤကဲ့သို့ ပြုလုပ်ခြင်းမှာ) အသင်တို့သည် ကိယာမသ်ရှင်ပြန်ထမည့်‌နေ့တွင် “ကျွန်ုပ်တို့သည် ဤသည်ကို မသိခဲ့ကြပါ“ဟု မ‌ပြောဆိုနိုင်ကြရန်ပင် ဖြစ်သည်။"
        },
        {
            "chapter": 7,
            "verse": 173,
            "text": "သို့မဟုတ် အသင်တို့သည် “ကျွန်ုပ်တို့၏ အဘ၊ ဘိုး၊ ‌ဘေး၊ ဘီ၊ ဘင်တို့သည် ယခင်ကတည်းက အခြားအရာများကို အရှင်မြတ်နှင့် တွဲဖက်ကိုးကွယ်ခဲ့ကြခြင်းဖြစ်ပါသည်။ ကျွန်ုပ်တို့မှာမူ သူတို့၏‌နောက်တွင် (သူတို့၏) သား‌မြေးများမျှသာ ဖြစ်ကြပါသည်။* သို့ဖြစ်ရာ အရှင်မြတ်သည် (ယခင်ကတည်းက) မဟုတ်မမှန် ပြုလုပ်ခဲ့ကြ‌သောသူများ‌ကြောင့် ကျွန်ုပ်တို့အား ဖျက်ဆီးပစ်‌တော်မူပါမည်‌လော“ဟု မ‌ပြောဆို(နို်င်)ကြရန်အတွက် ဖြစ်သည်။"
        },
        {
            "chapter": 7,
            "verse": 174,
            "text": "ထို့ပြင် ငါအရှင်မြတ်သည် သူတို့ ပြန်လှည့်ကြရန်အတွက် သက်‌သေလက္ခဏာများကို ဤသို့ပင် ရှင်းလင်းစွာ ထုတ်‌ဖော်မိန့်ကြား‌တော်မူသည်။"
        },
        {
            "chapter": 7,
            "verse": 175,
            "text": "ထို့ပြင် အသင်သည် သူတို့‌ရှေ့၌ အကြင်သူ၏အ‌ကြောင်းကို ဖတ်ကြားလိုက်ပါ။ ငါအရှင်မြတ်သည် ထိုသူအား အရှင်မြတ်၏ သက်‌သေလက္ခဏာများ (အမိန့်ပညတ်‌တော်များ၏ အသိပညာများ)ကို ‌ပေးသနား‌တော်မူခဲ့သည်။ ထို့‌နောက် သူသည် ထိုသက်‌သေလက္ခဏာများကို စွန့်ပစ်ထွက်သွားခဲ့သည်။ သို့ဖြစ်ရာ ရှိုင်သွာန်သည် သူ၏ ‌နောက်သို့ လိုက်လာခဲ့သည်။ ထို့‌နောက် သူသည် လမ်းမှားသူများထဲတွင် အပါအဝင် ဖြစ်သွားခဲ့သည်။"
        },
        {
            "chapter": 7,
            "verse": 176,
            "text": "ထို့ပြင် ငါအရှင်မြတ်သည် အကယ်၍သာ အလိုရှိ‌တော်မူခဲ့လျှင် သူ့အား ထိုသက်‌သေလက္ခဏာများနှင့် (ဂုဏ်သိက္ခာ)မြှင့်တင်‌ပေး‌တော်မူခဲ့လိုက်မည်။ သို့ရာတွင် သူသည် ကမာ္ဘ‌မြေ(‌လောကီစည်းစိမ်)ဘက်ကို ယိမ်းယိုင်သွားပြီး သူ့စိတ်အလိုဆန္ဒ‌နောက်ကို လိုက်စားခဲ့သည်။ သို့ဖြစ်ရာ သူ၏ပမာသည် ‌ခွေး၏ပမာကဲ့သို့ဖြစ်ခဲ့သည်။* အကယ်၍ အသင်သည် ထို‌ခွေးအား တိုက်ခိုက်လျှင်လည်း ထို‌ခွေးသည် ‌မောဟိုက်၍ လျှာထုတ်‌နေမည်။ သို့မဟုတ် အကယ်၍ အသင်သည် ထို‌ခွေးအား တိုက်ခိုက်လျှင်လည်း ‌မောဟိုက်၍ လျှာထုတ်‌နေမည်ပင်* ဖြစ်သည်။ ဤသည် ငါအရှင်မြတ်၏ သက်‌သေလက္ခဏာများကို မဟုတ်မမှန်ဟု ငြင်းပယ်‌သောသူများ၏ ပမာပင်ဖြစ်သည်။ သို့ဖြစ်ရာ အသင်သည် သူတို့ စဉ်းစားဆင်ခြင်နိုင်ရန်အတွက် (ဤ)အ‌ကြောင်းအရာကို ‌ပြောပြလိုက်ပါ။"
        },
        {
            "chapter": 7,
            "verse": 177,
            "text": "အကြင်သူတို့၏ပမာသည် ဆိုးယုတ်လှသည်။ ထိုသူများသည် ငါအရှင်မြတ်၏ သက်‌သေလက္ခဏာများကို မဟုတ်မမှန်ဟု ငြင်းပယ်ကြသည်။ ၎င်းပြင် သူတို့သည် သူတို့ကိုယ်သူတို့ပင် နှိပ်စက်ညှဉ်းပန်း‌နေခဲ့ကြသည်။"
        },
        {
            "chapter": 7,
            "verse": 178,
            "text": "အကြင်သူ့ကို အလ္လာဟ်အရှင်မြတ်သည် တရားလမ်းမှန်သို့ ညွှန်ကြားပြသ‌တော်မူမည်ဆိုလျှင် ထိုသူသည်သာ တရားလမ်းမှန်ကို ရရှိသူဖြစ်မည်။ ထို့ပြင် အကြင်သူများကို အရှင်မြတ်သည် လမ်းမှားသို့ ‌ရောက်‌စေ‌တော်မူလျှင် ထိုသူများပင် ပျက်စီးဆုံးရှုံးမည့်သူများ ဖြစ်ကြမည်။"
        },
        {
            "chapter": 7,
            "verse": 179,
            "text": "ထို့ပြင် အမှန်စင်စစ် ငါအရှင်မြတ်သည် လူနှင့်ဂျင်န်များထဲမှ အ‌မြောက်အမြားကို ငရဲဘုံအတွက် ဖန်ဆင်းထား‌တော်မူသည်။* ထိုသူများ၌ စိတ်နှလုံးများကမူ ရှိကြသည်။ သို့ရာတွင် ထိုစိတ်နှလုံးများဖြင့် သူတို့ နားလည်မှုမရှိကြ‌ပေ။ သူတို့၌ အမြင်အာရုံများလည်းရှိကြသည်။ သို့ရာတွင် သူတို့သည် ထိုအမြင်အာရုံများဖြင့် မမြင်ကြ‌ပေ။ သူတု့ိ၌ အကြားအာရုံများလည်းရှိကြသည်။ သို့ရာတွင် သူတို့သည် ထိုအကြားအာရုံများဖြင့် မကြားကြ‌ပေ။* ထိုသူများသည် တိရစာ္ဆန်များနှင့် တူကြရုံမက တိရစာ္ဆန်များထက်ပင် အလွန်မိုက်မဲ လမ်းလွဲသူများဖြစ်ကြသည်။ (အမှန်မှာ)သူတို့သည် (သူတို့၏ တာဝန်ဝတ္တရားများကို) ‌မေ့‌လျော့သူများပင်ဖြစ်ကြသည်။"
        },
        {
            "chapter": 7,
            "verse": 180,
            "text": "ထို့ပြင် အလ္လာဟ်အရှင်မြတ်တွင် ‌ကောင်းမြတ်‌သော (ဂုဏ်)နာမ‌တော်များရှိသည်။ သို့ဖြစ်ရာ အသင်တို့သည် အရှင်မြတ်အား ထိုနာမ‌တော်များဖြင့် (‌ခေါ်၍)တသကြပါ။* ထို့ပြင် အသင်တို့သည် အရှင်မြတ်၏နာမ‌တော်များနှင့်ပတ်သက်၍ တိမ်း‌ချော်‌စေသူများအား စွန့်ပယ်ထားကြပါ။ သူတို့သည် မကြာမီ သူတို့၏ အပြုအမူများနှင့်ပတ်သက်၍ အစား‌ပေးခြင်းခံကြရမည်။"
        },
        {
            "chapter": 7,
            "verse": 181,
            "text": "ထို့ပြင် ငါအရှင်မြတ် ဖန်ဆင်း‌တော်မူ‌သောသူများထဲတွင် မှန်ကန်‌သောတရား‌တော်နှင့်အညီ လမ်းမှန် ညွှန်ကြားပြသကြသည့်အပြင် သူတို့(ကိုယ်တိုင်)လည်း ထိုတရား‌တော်နှင့်အညီ စီရင်ဆုံးဖြတ်‌သော လူတစ်စုရှိကြသည်။"
        },
        {
            "chapter": 7,
            "verse": 182,
            "text": "ထို့ပြင် အကြင်သူတို့သည် ငါအရှင်မြတ်၏ သက်‌သေလက္ခဏာများကို မဟုတ်မမှန်ဟု ငြင်းပယ်ကြသည်။ ငါအရှင်မြတ်သည် ထိုသူများအား မကြာမီ(ဂျဟန္နမ်ဘက်သို့) သူတို့မသိ‌သောနည်းဖြင့် တဖြည်းဖြည်း ဆွဲယူ‌တော်မူမည်။"
        },
        {
            "chapter": 7,
            "verse": 183,
            "text": "၎င်းပြင် ငါအရှင်မြတ်သည် သူတို့အား အချိန် ဆိုင်းထား‌ပေးသည်။ အမှန်စင်စစ် ငါအရှင်မြတ်၏ လျှို့ဝှက်ကြံစည်မှုသည် အလွန်ခိုင်ခံ့သည်။"
        },
        {
            "chapter": 7,
            "verse": 184,
            "text": "သူတို့သည် သူတို့၏အ‌ဖော် (နဗီတမန်‌တော် မုဟမ္မဒ်-ဆွ)၌ ရူးသွပ်မှုလုံးဝမရှိ‌ကြောင်း၊ ၎င်းသည် ထင်ရှားစွာ သတိ‌ပေးနှိုး‌ဆော်သူ တစ်ဦးသာဖြစ်‌ကြောင်း (‌ကောင်းစွာ)ဆင်ခြင်သုံးသပ်မှု မပြုခဲ့ကြ‌လေသ‌လော။"
        },
        {
            "chapter": 7,
            "verse": 185,
            "text": "သူတို့သည် မိုး‌ကောင်းကင်များနှင့် ကမာ္ဘ‌မြေ၏ စိုးမိုးအုပ်ချုပ်မှုကိုလည်း‌ကောင်း၊ အလ္လာဟ်အရှင်မြတ်ဖန်ဆင်း‌တော်မူ‌သောအရာများကိုလည်း‌ကောင်း၊ သူတို့(‌သေဆုံးရန်)သတ်မှတ်ထား‌သောအချိန်ကာလသည် အမှန်ပင် နီးကပ်လာပြီဆိုသည့် အ‌ကြောင်းကိုလည်း‌ကောင်း (စဉ်းစားဆင်ခြင်)မကြည့်ကြ‌လေသ‌လော။ သို့ဖြစ်ရာ သူတို့သည် ဤ(ကုရ်အာန်၏)‌နောက်တွင် မည်သည့်စကားကို ယုံကြည်ကြဦးမည်နည်း။"
        },
        {
            "chapter": 7,
            "verse": 186,
            "text": "မည်သူ့ကိုမဆို အလ္လာဟ်အရှင်မြတ်သည် လမ်းမှား‌စေ‌တော်မူမည်ဆိုလျှင် ထိုသူ့အတွက် လမ်းမှန်ကို ညွှန်ကြားပြသမည့်သူ လုံးဝ မရှိ‌တော့‌ပေ။ ၎င်းပြင် အရှင်မြတ်သည် သူတို့အား သူတို့၏ ဆိုးသွမ်းမှုထဲ၌ပင် တဝဲလည်လည်ဖြစ်‌စေလျက် စွန့်ပစ်ထား‌တော်မူမည်။"
        },
        {
            "chapter": 7,
            "verse": 187,
            "text": "သူတို့သည် အသင့်အား ကိယာမသ် ရှင်ပြန်ထမည့်‌နေ့နှင့်ပတ်သက်၍ (ဤသို့)‌မေးမြန်းကြသည်- “ထို ကိယာမသ်‌နေ့သည် မည်သည့်အခါ ဆိုက်‌ရောက်မည်နည်း။“ (အို-တမန်‌တော်)အသင်သည် (သူတို့အား) ‌ဖြေကြားလိုက်ပါ- “ထိုကိယာမသ်‌နေ့နှင့်ပတ်သက်‌သောအသိသည် ငါ့အား ဖန်ဆင်း‌မွေးမြူ‌တော်မူ‌သောအရှင်ထံ၌သာရှိသည်။ အရှင်မြတ်ပင် ထိုကိယာမသ်‌နေ့ကို ထိုကိယာမသ်(ဆိုက်‌ရောက်မည့်)အချိန်၌ ထင်ရှား‌ပေါ်လွင်‌စေ‌တော်မူမည်ဖြစ်သည်။ ထိုကိယာမသ်သည် မိုး‌ကောင်းကင်များနှင့် ‌မြေပထဝီတွင် အလွန်‌လေးလံ(‌သော ကိစ္စရပ်ဖြစ်)သည်။ ထိုကိယာမသ်သည် အသင်တို့ထံသို့ ရုတ်တရက်ပင် ဆိုက်‌ရောက်လာမည်ဖြစ်သည်။ “သူတို့သည် အသင့်အား ထိုကိယာမသ်နှင့်ပတ်သက်၍ အသင်သည် ‌ကောင်းစွာ သိထားသကဲ့သို့ ‌မေးမြန်းကြသည်။ (အို- တမန်‌တော်)အသင် ‌ပြောလိုက်ပါ- “ထိုကိယာမသ်‌နေ့နှင့်ပတ်သက်‌သောအသိသည် အလ္လာဟ်အရှင်မြတ်ထံ‌တော်၌သာရှိသည်။ သို့ရာတွင် များစွာ‌သောလူတို့သည် မသိရှိကြ‌ပေ။“"
        },
        {
            "chapter": 7,
            "verse": 188,
            "text": "(အို- တမန်‌တော်)အသင် ‌ပြောလိုက်ပါ- “ငါသည် အလ္လာဟ်အရှင်မြတ်အလိုရှိ‌တော်မူသည်မှလွဲ၍ ငါ့အတွက်ပင် အကျိုးဖြစ်ထွန်းမှုနှင့် အကျိုးယုတ်မှုတို့ကို ပိုင်ဆိုင်သည် မဟုတ်‌ပေ။ ထို့ပြင် အကွယ်၌ရှိသည်များကို ငါသိရှိလျှင် အကျိုးဖြစ်ထွန်းသည်များကိုသာ များစွာရယူခဲ့မည်ဖြစ်သည်။ ၎င်းပြင် ငါ့တွင် မည်သည့်ဒုက္ခမှ ‌ရောက်မည် မဟုတ်‌တော့‌ပေ။ ငါသည် ယုံကြည်သူများအတွက် သတိ‌ပေးနှိုး‌ဆော်သူနှင့် သတင်း‌ကောင်း‌ပေးသူမျှသာ ဖြစ်သည်။"
        },
        {
            "chapter": 7,
            "verse": 189,
            "text": "အရှင်မြတ်သည် အသင်တို့အား အသက်တစ်‌ချောင်းတည်းမှ ဖန်ဆင်း‌တော်မူ‌သော အရှင်မြတ်ဖြစ်‌တော်မူသည်။ ၎င်းပြင် အရှင်မြတ်သည် အသက်တစ်‌ချောင်းတည်းမှပင် သူ၏ဇနီးကြင်ရာကို သူ၏ထံတွင် တည်ငြိမ်စွာ‌နေနိုင်ရန် ပြုလုပ်ဖန်ဆင်း‌တော်မူခဲ့သည်။ ထို့‌နောက် သူသည် သူမကို ဖုံးလွှမ်း‌သောအခါ သူမသည် ‌ပေ့ါပါး‌သောကိုယ်ဝန်ကိုလွယ်၍ ထိုကိုယ်ဝန်နှင့်အတူ သွားလာမှုပြုသည်။ ထို့‌နောက် ထိုကိုယ်ဝန်ရင့်လာ‌သောအခါ သူတို့နှစ်ဦးသည် သူတို့အား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူ‌သော အလ္လာဟ်အရှင်မြတ်ထံ‌တော်တွင် (ဤသို့)ဆု‌တောင်းကြသည်- “အကယ်၍ အရှင်မြတ်သည် ကျွန်ုပ်တို့အား (သားသမီး)‌ကောင်းမွန်စွာ ‌ပေးသနား‌တော်မူပါလျှင် ကျွန်ုပ်တို့သည် အမှန်ပင် ‌ကျေးဇူးသိတတ်ကြ‌သောသူများထဲမှ ဖြစ်ကြပါမည်။“"
        },
        {
            "chapter": 7,
            "verse": 190,
            "text": "ထို့‌နောက် အရှင်မြတ်သည် သူတို့နှစ်ဦးအား (သားသမီး)‌ကောင်းမွန်စွာ ‌ပေးသနား‌တော်မူလိုက်‌သောအခါ သူတို့နှစ်ဦးစလုံးသည် အရှင်မြတ်က သူတို့အား ‌ပေးသနား‌တော်မူ‌သောအရာနှင့်ပတ်သက်၍ (အခြားအရာများကို) အရှင်မြတ်နှင့် တွဲဖက်ကိုးကွယ်ကြသည်။* ၎င်းပြင် (အမှန်စင်စစ်) အလ္လာဟ်အရှင်မြတ်သည် သူတို့ တွဲဖက်ကိုးကွယ်ကြသည်များထက် အလွန်မြင့်မားလှ‌တော်မူသည်။"
        },
        {
            "chapter": 7,
            "verse": 191,
            "text": "ထိုအရာများသည် မည်သည့်အရာကိုမှ မဖန်ဆင်းနိုင်သည့်အပြင် ထိုအရာများကိုယ်တိုင် ဖန်ဆင်းခံထားရ‌သောအရာများဖြစ်‌နေပါလျက် ထိုအရာများကို သူတို့သည် (အလ္လာဟ်အရှင်မြတ်နှင့်) တုဖက်ကိုးကွယ်ကြသ‌လော။"
        },
        {
            "chapter": 7,
            "verse": 192,
            "text": "ထို့ပြင် ထိုအရာများသည် သူတို့အား မည်သည့်အကူအညီမှ မ‌ပေးနိုင်ကြသည်သာမက သူတို့ကိုယ်သူတို့လည်း ကူညီနိုင်ကြမည် မဟုတ်‌ပေ။"
        },
        {
            "chapter": 7,
            "verse": 193,
            "text": "ထို့ပြင် အကယ်၍ အသင်တို့သည် သူတို့အား မှန်ကန်‌သောတရားလမ်းဘက်သို့ ဖိတ်‌ခေါ်ကြလျှင်လည်း သူတို့သည် အသင်တို့‌နောက်ကို လိုက်နိုင်ကြမည် မဟုတ်‌ပေ။* (သို့ဖြစ်ရာ)အသင်တို့သည် သူတို့အား ဟစ်‌ခေါ်ကြသည်ဖြစ်‌စေ၊ ဆိတ်ဆိတ်‌နေကြသည်ဖြစ်‌စေ၊ အသင်တို့အ‌ပေါ်၌ အတူတူပင်ဖြစ်သည်။"
        },
        {
            "chapter": 7,
            "verse": 194,
            "text": "အမှန်စင်စစ် အသင်တို့သည် အလ္လာဟ်အရှင်မြတ်မှလွဲ၍ ဟစ်‌ခေါ်(ကိုးကွယ်)ကြ‌သောအရာများသည် အသင်တို့ကဲ့သို့ပင် (အဖန်ဆင်းခံ)ကျွန်များပင်ဖြစ်ကြသည်။ သို့ဖြစ်ရာ အသင်တို့သည် အကယ်၍ အမှန်ကို ‌ပြောဆိုသူများဖြစ်ကြလျှင် အသင်တို့သည် သူတို့အား ဟစ်‌ခေါ်(ကြည့်)ကြပါ။ ထို့‌နောက် သူတို့သည်လည်း အသင်တို့အား လက်ခံ‌ဖြေကြား‌စေကြပါ။"
        },
        {
            "chapter": 7,
            "verse": 195,
            "text": "သူတို့၌ လမ်း‌လျှောက်ရန် ‌ခြေများရှိကြသ‌လော။ သို့မဟုတ် သူတို့၌ ကိုင်တွယ်ရန် လက်များရှိကြသ‌လော။ သို့မဟုတ် သူတို့၌ ကြည့်ရန် မျက်စိများရှိကြသ‌လော။ သို့မဟုတ် သူတို့၌ ကြားရန် နားများရှိကြသ‌လော။ (အို- တမန်‌တော်)အသင်‌ပြောလိုက်ပါ- “အသင်တို့သည် အသင်တို့၏ တွဲဖက်ကိုးကွယ်ရာများကို ‌ခေါ်ယူကြပါ။ ၎င်းပြင် အသင်တို့သည် ငါ့အား ဆိုင်းမထားဘဲ (သူတို့နှင့်‌ပေါင်းပြီး) ငါ့အား ကြံစည်မှု ပြုလိုက်ကြပါ။"
        },
        {
            "chapter": 7,
            "verse": 196,
            "text": "အမှန်စင်စစ် ကျမ်းဂန်ကိုချ‌ပေး‌တော်မူ‌သော အလ္လာဟ်အရှင်မြတ်သည် ငါ့အား ကာကွယ်‌စောင့်‌ရှောက်‌တော်မူ‌သော မိတ်‌ဆွေဖြစ်‌တော်မူသည်။ ထို့ပြင် အရှင်မြတ်သည် ‌ကောင်းမြတ်‌သောသူများကိုလည်း ကာကွယ်‌စောင့်‌ရှောက်‌တော်မူသည်။"
        },
        {
            "chapter": 7,
            "verse": 197,
            "text": "၎င်းပြင် အရှင်မြတ်မှလွဲ၍ အသင်တို့ ဟစ်‌ခေါ်(ကိုးကွယ်)ကြ‌သောသူများသည် အသင်တို့ကိုလည်း ကူညီနိုင်ကြသည် မဟုတ်‌ပေ။ သူတို့ကိုယ်သူတို့လည်း (သူတို့) ကူညီနိုင်ကြသည် မဟုတ်‌ပေ။"
        },
        {
            "chapter": 7,
            "verse": 198,
            "text": "ထို့ပြင် အကယ်၍ အသင်တို့သည် သူတို့ကို လမ်းမှန်ဘက်သို့ ဖိတ်‌ခေါ်ကြလျှင်လည်း သူတို့သည် ကြားနိုင်ကြသည် မဟုတ်‌ပေ။ ထို့ပြင် အသင်(တမန်‌တော်)သည် ထို(မမှန်‌သော ကိုးကွယ်ရာရုပ်တု)များအား သူတို့သည် ကြည့်မြင်နိုင်ကြသည် မဟုတ်ဘဲလျက် အသင့်ဘက်သို့ ကြည့်‌နေသကဲ့သို့ ‌တွေ့မြင်ရမည်။"
        },
        {
            "chapter": 7,
            "verse": 199,
            "text": "အသင်သည် ခွင့်လွှတ်မှုကို အမြဲလက်ကိုင်ထား၍ ‌ကောင်းမြတ်သည်ကို ပြုလုပ်ကြရန် အမိန့်‌ပေး‌နေပါ။ ၎င်းပြင် အသင်သည် အသိပညာကင်းမဲ့သူများအား လျစ်လျူရှုပြီး‌နေပါ။"
        },
        {
            "chapter": 7,
            "verse": 200,
            "text": "ထို့ပြင် အကယ်၍ ရှိုင်သွာန်၏ထံမှ လှုံ့‌ဆော်မှု တစ်စုံတစ်ခုသည် အသင်(၏စိတ်ထဲ)၌ ကျ‌ရောက်လာလျှင် အသင်သည် အလ္လာဟ်အရှင်မြတ်ထံ‌တော်တွင် ခိုလှုံလိုက်ပါ။* အမှန်စင်စစ် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 7,
            "verse": 201,
            "text": "အမှန်စင်စစ် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသည် ရှိုင်သွာန်၏ထံမှ လှည့်ဖြားမှု တစ်စုံတစ်ခုသည် သူတို့အ‌ပေါ် ကျ‌ရောက်ခဲ့သည့်အခါ (အရှင်မြတ်အား)သတိရ တသကြသည်။ ထို့‌နောက် သူတို့သည် ချက်ချင်းပင် အမြင်မှန်ရလာကြသည်။"
        },
        {
            "chapter": 7,
            "verse": 202,
            "text": "ထို့ပြင် ရှိုင်သွာန်များ၏ ညီအစ်ကိုများကမူ သူတို့အား ထိုရှိုင်သွာန်များက လမ်းမှားထဲ၌ပင် ဆွဲ‌ခေါ်ထားကြသည်။ ထို့‌နောက် သူတို့သည် မရပ်စဲကြ‌ပေ။ (လမ်းမှားထဲ၌ပင် ရှိုင်သွာန်များက ဆက်ဆွဲထား၍ အဆွဲခံရသူများကလည်း လမ်းမှားထဲ၌ပင် ဆက်လက်‌နေကြ‌တော့သည်)။"
        },
        {
            "chapter": 7,
            "verse": 203,
            "text": "ထို့ပြင် အသင်သည် သူတို့ထံသို့ (သူတို့ ‌တောင်းဆို‌သော)မုအ်ဂျိဇဟ် တန်ခိုး‌တော် တစ်စုံတစ်ခု မယူလာ‌သောအခါ သူတို့က ‌ပြောဆိုကြသည်- “အသင်သည် တန်ခိုး‌တော်တစ်စုံတစ်ခုကို အဘယ့်‌ကြောင့် ‌ရွေးချယ်မယူခဲ့သနည်း။“ (အို- တမန်‌တော်)အသင်‌ပြောလိုက်ပါ- “ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ငါ့ထံသို့ ‌ပေးပို့‌တော်မူ‌သော ဝဟီအမိန့်‌တော်ကိုသာ လိုက်နာသူဖြစ်သည်။ ဤ(ကုရ်အာန်ကျမ်း‌တော်မြတ်)သည် အသင်တို့ကို ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ (‌ပေးသနား‌တော်မူလိုက်‌သော) ထင်ရှားစွာ သိမြင်နိုင်‌သော သက်‌သေသာဓက တန်ခိုး‌တော်ပင် ဖြစ်သည်။ ၎င်းပြင် ယုံကြည်သူများအတွက် လမ်းမှန်ညွှန်ကြားပြသချက်ဖြစ်သည့်အပြင် သနားကရုဏာလည်းဖြစ်သည်။"
        },
        {
            "chapter": 7,
            "verse": 204,
            "text": "ထို့ပြင် ကုရ်အာန်ကျမ်း‌တော်မြတ် ဖတ်ရွတ်ခြင်းခံရ‌သောအခါ အသင်တို့သည် (အရှင်မြတ်၏)သနားကရုဏာ‌တော်ကို ရရှိခံစားရရန်အတွက် ထိုကုရ်အာန်ကျမ်း‌တော်မြတ်ကို ဆိတ်ငြိမ်စွာ အာရုံစိုက်၍ နား‌ထောင်ကြပါ။"
        },
        {
            "chapter": 7,
            "verse": 205,
            "text": "ထို့ပြင် အသင်သည် နံနက်နှင့်ည‌နေ၌* အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ကို အသင့်စိတ်နှလုံးထဲ၌ ကျို့ငဲ့၍ ‌ကြောက်ရွံ့ရိုကျိုးလျက် ကျယ်‌လောင်‌သော အသံဖြင့် မဟုတ်ဘဲ သတိရ တသပါ။ ၎င်းပြင် အသင်သည် ဂရုမစိုက်‌သောသူများထဲတွင် အပါအဝင် မဖြစ်‌လေနှင့်။"
        },
        {
            "chapter": 7,
            "verse": 206,
            "text": "အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင်ရှိ‌သောသူ (‌ကောင်းကင်တမန်)များသည် အရှင်မြတ်အား ခဝပ်ကိုးကွယ်မှုပြုခြင်းမှ မာန‌ထောင် မ‌နေကြ‌ပေ။ ၎င်းပြင် သူတို့သည် အရှင်မြတ်၏ သန့်ရှင်းစင်ကြယ်‌တော်မူ‌ကြောင်းကို ‌ပြောဆိုကြသည့်အပြင် သူတို့သည် အရှင်မြတ်ကိုသာ စဂျ်ဒဟ် ဦးချပြီး‌နေကြသည်။"
        },
        {
            "chapter": 8,
            "verse": 1,
            "text": "သူတို့သည် အသင်(တမန်‌တော်)အား (စစ်တိုက်ရာမှ ရရှိ‌သော)လက်ရ(သုံ့ပန်း)ပစ္စည်းများနှင့်ပတ်သက်၍ ‌မေးမြန်းကြသည်။* (အို- တမန်‌တော်)အသင် ‌ပြောလိုက်ပါ၊ “လက်ရပစ္စည်းများသည် (အမှန်မှာ)အလ္လာဟ်အရှင်မြတ်နှင့် ရစူလ်တမန်‌တော်မြတ်ပိုင်ဆိုင်‌တော်မူ‌သော ပစ္စည်းများပင်ဖြစ်သည်၊* သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။* ၎င်းပြင် အသင်တို့သည် ယုံကြည်သူများဖြစ်ကြလျှင် အလ္လာဟ်အရှင်မြတ်၏အမိန့်‌တော်နှင့် အရှင်မြတ်၏တမန်‌တော်၏အမိန့်‌တော်များကို လို်က်နာကြပါ။"
        },
        {
            "chapter": 8,
            "verse": 2,
            "text": "ဤသူများပင် (အမှန်)ယုံကြည်သူများဖြစ်ကြသည်။ (ထိုသူများ‌ရှေ့၌)အလ္လာဟ်အရှင်မြတ်အား သတိရခဲ့လျှင်၊ သူတို့၏စိတ်နှလုံးများသည် ထိတ်လန့်တုန်လှုပ်သွားကြသည်။ ၎င်းပြင် အကယ်၍ သူတို့‌ရှေ့၌ အရှင်မြတ်၏အာယသ်‌တော်များကို ဖတ်ကြားခဲ့လျှင် သူတို့၏အီမာန်ယုံကြည်မှုကို တိုးပွားခိုင်မြဲ‌စေကြသည်။ ထို့ပြင် သူတို့သည် (ကိစ္စရပ်တိုင်းကို) သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အ‌ပေါ်၌သာ ယုံပုံအပ်နှင်းကြသည်။"
        },
        {
            "chapter": 8,
            "verse": 3,
            "text": "အကြင်သူများသည် စွလာသ်ဝတ်ပြုမှုကို အမြဲ‌ဆောက်တည်ကြသည်။ ၎င်းပြင် သူတို့အား ငါအရှင်မြတ် ို‌ပေးသနား‌တော်မူ‌သောအရာများထဲမှ (လှူဒါန်း)သုံးစွဲကြသည်။"
        },
        {
            "chapter": 8,
            "verse": 4,
            "text": "ထိုသူများပင် အမှန်ယုံကြည်သူများဖြစ်ကြသည်။ သူတို့အတွက် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် (မြင့်မား‌သော)အဆင့်အတန်းများနှင့် လွတ်ငြိမ်းချမ်းသာခွင့်အပြင် မြင့်မြတ်‌သော ရိက္ခာလည်းရှိမည်။"
        },
        {
            "chapter": 8,
            "verse": 5,
            "text": "အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်သည် မှန်ကန်မှုနှင့် ဆုံးဖြတ်၍ အသင့်အား အသင်၏အိမ်မှ ထွက်‌စေ‌တော်မူသကဲ့သို့ပင် ဖြစ်သည်။* အမှန်မှာ ယုံကြည်သူများထဲမှ လူတစ်စုသည် (ထိုကဲ့သို့ စစ်ထွက်ကြရသည်ကို) နှစ်သက်လိုလားမှု မရှိခဲ့ကြ‌ပေ။"
        },
        {
            "chapter": 8,
            "verse": 6,
            "text": "သူတို့သည် အမှန်တရားနှင့် ပတ်သက်၍ ထိုအမှန်တရားသည် ထင်ရှားခဲ့ပြီး‌နောက် သူတို့သည် ‌သေခြင်းကို မြင်‌နေရလျက် ‌သေခြင်းဘက်သို့ ‌မောင်းနှင်ခံရသကဲ့သို့ အသင်နှင့် ငြင်းခုံခဲ့ကြ‌သေးသည်။"
        },
        {
            "chapter": 8,
            "verse": 7,
            "text": "ထို့ပြင် တစ်ခါက အလ္လာဟ်အရှင်မြတ်သည် အသင်တို့အား အုပ်စုနှစ်စုထဲမှ တစ်စုနှင့်ပတ်သက်၍ ထိုတစ်စုသည် အသင်တို့၏လက်တွင်းသို့ အမှန်ပင် ကျ‌ရောက်လိမ့်မည်ဟု ကတိပြု‌တော်မူသည်။ ထို့‌နောက် အသင်တို့ကမူ ဆူး‌ငြောင့်(လက်နက်)မပါ‌သောအုပ်စုကိုသာ အသင်တို့၏လက်တွင်းသို့ ကျ‌ရောက်ရန် ‌မျှော်လင့်‌တောင့်တကြသည်။ ထို့ပြင် အလ္လာဟ်အရှင်မြတ်သည် အရှင်မြတ်၏အမိန့်‌တော်များ အ‌ကြောင်းခံဖြင့် အမှန်တရားကို ထင်ရှား‌စေရန်အတွက်နှင့် ငြင်းပယ်သူများ၏ အ‌ခြေအမြစ်ကို ဖြတ်‌တောက်ပစ်‌တော်မူရန်အတွက်* ရည်ရွယ်‌တော်မူသည်။"
        },
        {
            "chapter": 8,
            "verse": 8,
            "text": "(ထိုကဲ့သို့ ရည်ရွယ်‌တော်မူသည်ကို) အပြစ်ရှိသူများကမူ နှစ်သက်ကြမည် မဟုတ်‌သော်လည်း အမှန်ကို အတည်ဖြစ်‌စေရန်နှင့် အမှားကို ပယ်ပျက်သွား‌စေရန်အတွက် ဖြစ်သည်။"
        },
        {
            "chapter": 8,
            "verse": 9,
            "text": "တစ်ခါက အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်၌ ကူညီရန် ‌တောင်းခံ‌နေကြသည်။ ထို့‌နောက် အရှင်မြတ်သည် အသင်တို့၏‌တောင်းခံမှုကို (ဤသို့)ပြန်ကြား‌တော်မူခဲ့သည်- “အမှန်စင်စစ် ငါအရှင်မြတ်သည် အသင်တို့အား တစ်ပါးပြီးတစ်ပါး(ဆက်တိုက်)လာမည့်* ‌ကောင်းကင်တမန်တစ်‌ထောင်နှင့် ကူညီ‌တော်မူမည်။“"
        },
        {
            "chapter": 8,
            "verse": 10,
            "text": "ထို့ပြင် အလ္လာဟ်အရှင်မြတ်သည် ထို(သို့ ‌ကောင်းကင်တမန် ‌စေလွှတ်ပြီး ကူညီ‌တော်မူမည်ဟု) ကတိ‌ပေး‌တော်မူခြင်းသည် (အသင်တို့အတွက်) ဝမ်း‌မြောက်ဖွယ်သတင်း‌ကောင်းအဖြစ်နှင့် အသင်တို့၏ စိတ်နှလုံးများကို ထိုသတင်းနှင့် နှစ်သိမ့်‌အေးချမ်းရန်အတွက် ပြုလုပ်‌တော်မူခဲ့ခြင်းသာဖြစ်သည်။ ၎င်းပြင် ‌အောင်မြင်မှုသည် အလ္လာဟ်အရှင်မြတ်ထံ‌တော်မှသာ ဖြစ်သည်။ အမှန်စင်စစ် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 11,
            "text": "တစ်ခါက အရှင်မြတ်သည် အရှင်မြတ်ထံ‌တော်မှ အသင်တို့အ‌ပေါ်၌ အ‌မောပန်း‌ပြေ‌စေရန်အတွက် ငိုက်မျဉ်းခြင်းကို ဖုံးလွှမ်း‌စေ‌တော်မူခဲ့သည်။ (စစ်ပွဲတွင် မွတ်စ်လင်မ်စစ်သားများ အိပ်ငိုက်‌နေသည်ကို ကာဖိရ်စစ်သားများ မြင်‌တွေ့ပြီး ဤအချိန်၌ပင် အိပ်ငိုက်နိုင်‌သေးသည့် စစ်သားများ၏ရဲရင့်မှုအ‌ပေါ် ‌ကြောက်ရွံ့မှု ဖြစ်‌ပေါ်ခဲ့ကြသည်။) ၎င်းပြင် အသင်တို့(၏ စိတ်နှလုံး)ထဲမှ ရှိုင်သွာန်၏လှုံ့‌ဆော်ချက်ကို ပ‌ပျောက်‌စေရန်အတွက်၊ ၎င်းပြင် အသင်တို့၏စိတ်နှလုံးများ ကြံ့ခိုင်‌စေရန်အတွက်နှင့် ‌ခြေများကို ထို(မိုး‌ရေ)နှင့် ခိုင်မြဲ‌စေရန်အတွက် ရွာသွန်းချ‌ပေး‌တော်မူခဲ့သည်။"
        },
        {
            "chapter": 8,
            "verse": 12,
            "text": "တစ်ခါက အသင်(တမန်‌တော့်)ကို ဖန်ဆင်း‌မွေးမြူ‌တော်မူ‌သောအရှင်မြတ်သည် ‌ကောင်းကင်တမန်များထံသို့ ဝဟီ အမိန့်‌တော် (ဤသို့)ချမှတ်‌တော်မူခဲ့သည်- “ငါအရှင်မြတ်သည် အမှန်ပင် အသင်တို့နှင့် အတူရှိ‌တော်မူသည်။ သို့ဖြစ်ရာ အသင်တို့သည် ယုံကြည်သူများအား တည်မြဲ‌အောင်လုပ်ကြပါ။* မကြာမီ ငါအရှင်မြတ်သည် ကာဖိရ်များ၏စိတ်နှလုံးများထဲ၌ ‌ကြောက်ရွံ့ထိတ်လန့်မှုကို ထည့်သွင်း‌တော်မူမည်။ သို့ဖြစ်ရာ အသင်တို့သည် သူတို့၏လည်ကုပ်များကို ခုတ်ဖြတ်ကြပါ။ ၎င်းပြင် အသင်တို့သည် သူတို့၏ လက်‌ချောင်းများ၏အဆစ်များကို တစ်ခုစီ ဖြတ်‌တောက်ကြပါ။“ (‌ခေတ်တိုင်း၊ ‌နေရာတိုင်းက ကာဖိရ်တိုင်းကို ဤသို့သတ်ဖြတ်ရန် အမိန့်‌ပေးထားသည် မဟုတ်‌ပေ။)"
        },
        {
            "chapter": 8,
            "verse": 13,
            "text": "ဤသည် အမှန်မှာ သူတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်အား ဆန့်ကျင်ခဲ့ခြင်း‌ကြောင့် (ဤသို့ အမိန့်ချမှတ်ခြင်း)ဖြစ်သည်။ ၎င်းပြင် မည်သူမဆို အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ဆန့်ကျင်လျှင် အလ္လာဟ်အရှင်မြတ်သည် အမှန်စင်စစ် ပြင်းထန်စွာ ပြစ်ဒဏ်စီရင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 14,
            "text": "သို့ဖြစ်ရာ အသင်တို့သည် ဤ(ပြစ်ဒဏ်)ကို မြည်းစမ်းလိုက်ကြပါ။ ၎င်းပြင် အမှန်စင်စစ် ကာဖိရ်ငြင်းပယ်သူများ ခံစားကြရန်အတွက် ဂျဟန္နမ်ငရဲဘုံ၏ပြစ်ဒဏ်သည် (အဆင်သင့်)ရှိသည်။"
        },
        {
            "chapter": 8,
            "verse": 15,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် ကာဖိရ်ငြင်းပယ်သူများကို စစ်‌မြေပြင်တွင် ‌တွေ့ဆုံကြ‌သောအခါ သူတို့ကို ‌ကျောခိုင်းထွက်မ‌ပြေးကြ‌လေနှင့်။"
        },
        {
            "chapter": 8,
            "verse": 16,
            "text": "ထို့‌နောက် မည်သူမဆို ထို‌နေ့တွင် ချီတက်မှုလွှဲ‌ပြောင်းစစ်ဆင်ခြင်း သို့မဟုတ် (မိမိ၏)တပ်ဖွဲ့တစ်ဖွဲထံသို့ ပူး‌ပေါင်း‌နေရာယူခြင်းမှလွဲ၍ သူတို့ကို ‌ကျောခိုင်းသွားခဲ့လျှင် ထိုသူသည် အလ္လာဟ်အရှင်မြတ်၏ အမျက်‌တော်သင့်၍ ပြန်ခဲ့သည်ပင်ဖြစ်သည်။ ၎င်းပြင် ဂျဟန္နမ်ငရဲဘုံသည် သူ၏‌နေရာထိုင်ခင်း ဖြစ်သည်။ ထို့ပြင် (ငရဲဘုံသည်) အဘယ်မျှ ဆိုးရွား‌သော ပြန်လည်ရာစခန်းဖြစ်လိုက်သနည်း။"
        },
        {
            "chapter": 8,
            "verse": 17,
            "text": "ထို့‌နောက် အသင်တို့သည် ထို(ကာဖိရ်ငြင်းပယ်‌သော)သူများအား သတ်ဖြတ်ခဲ့ကြသည် မဟုတ်‌ပေ။ သို့ရာတွင် အလ္လာဟ်အရှင်မြတ်သည်ပင် သူတို့အား သတ်ဖြတ်‌တော်မူခဲ့ခြင်းဖြစ်သည်။ ၎င်းပြင် အသင်(တမန်‌တော်)သည် (သူတို့အား သဲများနှင့်)ပစ်ပက်စဉ်ကလည်း အသင်ပစ်ပက်ခဲ့သည် မဟုတ်‌ပေ။ သို့ရာတွင် အလ္လာဟ်အရှင်မြတ်သည်ပင် ပစ်ပက်‌တော်မူခဲ့ခြင်းဖြစ်သည်။* ၎င်းပြင် ယုံကြည်‌သောသူများအား အရှင်မြတ်ထံ‌တော်မှ ‌ကောင်းမွန်‌သောစမ်းသပ်မှုနှင့် စမ်းသပ်‌ကျေးဇူးပြု‌တော်မူရန်အတွက် ဖြစ်သည်။ အမှန်စင်စစ် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 18,
            "text": "ဤသည် ဖြစ်ပျက်ခဲ့‌သောကိစ္စတစ်ခုဖြစ်သည်၊ ၎င်းပြင် (‌နောက်ကိစ္စတစ်ခုမှာ ဤသို့ ဖြစ်ခဲ့သည်) အလ္လာဟ်အရှင်မြတ်သည် ငြင်းပယ်သူများ၏ အကြံအစည်ကိုလည်း အမှန်စင်စစ် ချည့်နဲ့(ပျက်စီး)‌စေ‌တော်မူမည်။"
        },
        {
            "chapter": 8,
            "verse": 19,
            "text": "အကယ်၍ အသင်တို့သည် စီရင်ဆုံးဖြတ်ချက်ကို ရလိုသည်ဆိုလျှင် စီရင်ဆုံးဖြတ်ချက်သည် အသင်တို့‌ရှေ့၌ပင် အမှန်စင်စစ် အသင့်‌ရောက်ရှိ‌နေပြီဖြစ်သည်။* ၎င်းပြင် အကယ်၍ အသင်တို့သည် ထပ်ပြီးပြုလုပ်ကြဦးမည်ဆိုလျှင် ငါအရှင်မြတ်လည်း ထပ်ပြီးပြုလုပ်‌တော်မူမည်ဖြစ်သည်။ ထို့‌နောက် အသင်တို့၏အုပ်စုသည် မည်မျှပင် များသည်ဖြစ်‌စေ၊ အသင်တို့အတွက် အနည်းငယ်မျှပင် လုံးဝ အသုံးဝင်မည် မဟုတ်‌ပေ။ ထို့ပြင် အမှန်စင်စစ် အလ္လာဟ်အရှင်မြတ်သည် ယုံကြည်‌သောသူများနှင့်အတူတကွ ရှိ‌တော်မူသည်။"
        },
        {
            "chapter": 8,
            "verse": 20,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်၏အမိန့်‌တော်များနှင့် အရှင်မြတ်၏တမန်‌တော့် အမိန့်‌တော်များကို လိုက်နာကြပါ။ ၎င်းပြင် အသင်တို့သည် ကြားသိလျက်နှင့် ထိုအမိန့်‌တော်များမှ လွှဲဖယ်မသွားကြနှင့်။"
        },
        {
            "chapter": 8,
            "verse": 21,
            "text": "ထို့ပြင် အသင်တို့သည် အကြင်သူများကဲ့သို့ မဖြစ်ကြနှင့်၊ ထိုသူများသည် (မည်သည့်အရာကိုမျှ) ကြားကြသည်မဟုတ်ဘဲလျက် ကျွန်ုပ်တို့ကြားကြပါပြီ*ဟု ‌ပြောဆိုခဲ့ကြသည်။"
        },
        {
            "chapter": 8,
            "verse": 22,
            "text": "အမှန်စင်စစ် အလ္လာဟ်အရှင်မြတ်ထံ‌တော်တွင် အဆိုးဆုံးသတ္တဝါသည် နားပင်း၊ ဆွံ့အ‌သော သတ္တဝါများပင်ဖြစ်ကြသည်။ ထိုသတ္တဝါများသည် (မည်သည့်အရာကိုမျှ) သိနားလည်ခြင်း မရှိကြ‌ပေ။"
        },
        {
            "chapter": 8,
            "verse": 23,
            "text": "ထို့ပြင် အလ္လာဟ်အရှင်မြတ်သည် အကယ်၍ သူတို့တွင် ‌ကောင်း‌သောအချက် တစ်စုံတစ်ရာကိုသာ သိမြင်‌တော်မူခဲ့လျှင် သူတို့အား အမှန်ပင် ကြားနာ‌စေ‌တော်မူခဲ့မည်ဖြစ်သည်။ ၎င်းပြင် အကယ်၍ သူတို့အား (ယခု)ကြားနာ‌စေ‌တော်မူမည်ဆိုလျှင်လည်း သူတို့သည် ဂရုမစိုက်‌သောသူများဖြစ်လျက် အမှန်စင်စစ် မျက်နှာလွှဲသွားကြမည်ဖြစ်သည်။"
        },
        {
            "chapter": 8,
            "verse": 24,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်နှင့် တမန်‌တော်၏အမိန့်‌တော်များကို ထိုတမန်‌တော်သည် အသင်တို့အား အသင်တို့ အသက်ရှင်‌စေနိုင်‌သော ကိစ္စများဘက်သို့ ဖိတ်‌ခေါ်‌သောအခါ လက်ခံလိုက်နာကြပါ။* ထို့ပြင် အမှန်စင်စစ် အလ္လာဟ်အရှင်မြတ်သည် လူနှင့်လူ၏စိတ်နှလုံးကြား၌ ကာဆီးလျက်ရှိ‌နေ‌တော်မူသည်*ဆိုသည်ကိုလည်း‌ကောင်း၊ အမှန်ပင် အရှင်မြတ်ထံ‌တော်တွင် အသင်တို့ စုရုံးခြင်း ခံကြရမည်ဆိုသည်ကိုလည်း‌ကောင်း အသင်တို့ သိရှိထားကြပါ။"
        },
        {
            "chapter": 8,
            "verse": 25,
            "text": "ထို့ပြင် အသင်တို့သည် အကြင်အပြစ်ဒဏ်ကို ‌ကြောက်ရွံ့ကြပါ။ ထိုပြစ်ဒဏ်သည် အသင်တို့ထဲမှ မတရားကျူးလွန်သူများအ‌ပေါ်၌သာ သီးသန့် ကျ‌ရောက်လာမည်မဟုတ်‌ပေ။* ၎င်းပြင် စင်စစ် အလ္လာဟ်အရှင်မြတ်သည် အလွန်ပြင်းထန်စွာ ပြစ်ဒဏ်ခတ်‌တော်မူ‌သောအရှင် ဖြစ်သည်ကိုလည်း အသင်တို့ သိရှိထားကြပါ။"
        },
        {
            "chapter": 8,
            "verse": 26,
            "text": "ထို့ပြင် အသင်တို့သည် သတိရကြပါ။ တစ်ခါက အသင်တို့သည် အနည်းငယ်မျှသာ ရှိခဲ့ကြသည်။ ကမာ္ဘ‌မြေတွင် အင်အားချည့်နဲ့သူများ ဖြစ်ခဲ့ကြသည်။ အသင်တို့သည် အသင်တို့အား လူများက ရုတ်တရက် လုယက်တိုက်ခိုက် သတ်ဖြတ်ကြမည်ကိုပင် စိုးရိမ်‌နေကြရသည်။ ထို့‌နောက် အရှင်မြတ်သည် အသင်တို့ ‌ကျေးဇူးသိတတ်ကြရန်အတွက် အသင်တို့အား ခိုကိုးရန်‌နေရာ(မဒီနာဟ်မြို့တွင်)ချ‌ပေး‌တော်မူခဲ့သည်။ ၎င်းပြင် အရှင်မြတ်သည် အသင်တို့အား အရှင်မြတ်၏အကူအညီဖြင့် အင်အားဖြည့်တင်း‌ပေး‌တော်မူခဲ့သည်။ ထို့ပြင် အသင်တို့အား သန့်ပြန့်‌သော ရိက္ခာများကိုလည်း ‌ပေးသနား‌တော်မူခဲ့သည်။"
        },
        {
            "chapter": 8,
            "verse": 27,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်နှင့် တမန်‌တော်အ‌ပေါ်တွင် (တာဝန်ပျက်ကွက်ခြင်းနှင့်) သစ္စာမ‌ဖောက်ကြနှင့်။* ၎င်းပြင် အသင်တို့သည် အသင်တို့အား အပ်နှံထား‌သောပစ္စည်းများကို အသင်တို့ သိပါလျက်နှင့် သစ္စာ‌ဖောက် အလွဲသုံးစား မလုပ်ကြနှင့်။"
        },
        {
            "chapter": 8,
            "verse": 28,
            "text": "ထို့ပြင် အသင်တို့၏ပစ္စည်းဥစ္စာများနှင့် သားသမီးများသည် စမ်းသပ်မှုတစ်ခုပင်* ဖြစ်သည့်အပြင် အလ္လာဟ်အရှင်မြတ်ထံ‌တော်၌ ကြီးမား‌သောဆုလာဘ် အမှန်စင်စစ်ရှိသည်ကို အသင်တို့ သိရှိထားကြပါ။"
        },
        {
            "chapter": 8,
            "verse": 29,
            "text": "အို- အီမာန်ယုံကြည်သူအ‌ပေါင်းတို့၊ အကယ်၍ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြလျှင် အရှင်မြတ်သည် အသင်တို့အား (အမှားနှင့်အမှန်)ခွဲခြားသိရှိနိုင်‌စေ‌သောအရာ*ကို ‌ပေးသနား‌တော်မူမည်ဖြစ်သည်။ ထို့ပြင် အသင်တို့၏ မ‌ကောင်းမှုများကိုလည်း ပ‌ပျောက်‌စေ‌တော်မူမည့်အပြင် အသင်တို့အား အပြစ်မှလည်း လွတ်ငြိမ်းချမ်းသာခွင့်‌ပေး‌တော်မူမည်ဖြစ်သည်။ ထို့ပြင် အလ္လာဟ်အရှင်မြတ်သည် အလွန်ကြီးမား‌သော ‌ကျေးဇူး‌တော်ရှင် ဖြစ်‌တော်မူသည်။"
        },
        {
            "chapter": 8,
            "verse": 30,
            "text": "ထို့ပြင် တစ်ခါက ကာဖိရ်ငြင်းပယ်သူများသည် အသင်(တမန်‌တော်)နှင့်ပတ်သက်၍ အသင့်အား ဖမ်းချုပ်ရန်၊ သို့မဟုတ် အသင့်အား သတ်ဖြတ်ရန်၊ သို့မဟုတ် အသင့်အား(မက္ကဟ်မြို့မှ)နှင်ထုတ်ကြရန် (တိတ်ဆိတ်စွာ)ကြံစည်‌နေကြသည်။ ထို့ပြင် သူတို့သည် (သူတို့၏ကြံစည်မှုများကို)ကြံစည်‌နေကြသည်။ ထို့ပြင် အလ္လာဟ်အရှင်မြတ်သည်လည်း (အရှင်မြတ်၏ကြံစည်မှုကို)ကြံစည်‌နေ‌တော်မူသည်။ ထို့ပြင် အလ္လာဟ်အရှင်မြတ်သည် အ‌ကောင်းဆုံး ကြံစည်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 31,
            "text": "ထို့ပြင် သူတို့‌ရှေ့၌ ငါအရှင်မြတ်၏အာယသ်‌တော်များကို ဖတ်ရွတ်ပြခြင်းခံရ‌သောအခါ သူတို့က (ဤသို့)‌ပြောဆိုကြသည်- “ငါတို့သည် အမှန်ပင် (ဤသည်ကို)ကြားဖူးပြီးဖြစ်သည်။ အကယ်၍ ငါတို့ အလိုရှိလျှင် ငါတို့လည်း ဤ(အာယသ်များ)ကဲ့သို့ အမှန်ပင် ‌ပြောဆိုနိုင်ကြသည်။ ဤသည် ‌ရှေးကသူများ၏ ပုံပြင်များသာဖြစ်သည်။“"
        },
        {
            "chapter": 8,
            "verse": 32,
            "text": "ထို့ပြင် တစ်ခါက သူတို့က ‌ပြောဆို‌လျှောက်ထားကြသည်- “အို- အလ္လာဟ်အရှင်မြတ်၊ အကယ်၍ ဤ(ကုရ်အာန်)သည် အရှင်မြတ်ထံ‌တော်မှ အမှန်စင်စစ် ဖြစ်ခဲ့သည်ဆိုလျှင် အရှင်မြတ်သည် ကျွန်ုပ်တို့အ‌ပေါ်သို့ ‌ကောင်းကင်မှ ‌ကျောက်ခဲမိုးရွာသွန်း‌စေ‌တော်မူပါ။ သို့မဟုတ် အလွန်နာကျင်‌စေ‌သော အပြစ်ဒဏ်တစ်စုံတစ်ခုကို ကျွန်ုပ်တို့အ‌ပေါ်၌ ကျ‌ရောက်‌စေ‌တော်မူပါ။“"
        },
        {
            "chapter": 8,
            "verse": 33,
            "text": "ထို့ပြင် အလ္လာဟ်အရှင်မြတ်သည် သူတို့ထဲတွင် အသင်(တမန်‌တော်)ရှိ‌နေပါလျက် သူတို့အား (မြင်သာထင်ရှား‌သော သဘာဝလွန်) ပြစ်ဒဏ်‌ပေး‌တော်မူမည် မဟုတ်‌ပေ။* ၎င်းပြင် သူတို့သည် (မ‌ကောင်းမှုများမှ) လွတ်ငြိမ်းချမ်းသာခွင့် ‌တောင်းခံ‌နေပါလျက် အလ္လာဟ်အရှင်မြတ်သည် သူတို့အား ပြစ်ဒဏ်‌ပေး‌တော်မူမည် မဟုတ်‌ပေ။"
        },
        {
            "chapter": 8,
            "verse": 34,
            "text": "၎င်းပြင် သူတို့သည် အလ်မတ်စ်ဂျိဒုလ်ဟရာမ် ဗလီဝတ်‌ကျောင်း‌တော်(၌ ဝတ်ပြုခြင်းများ)မှ တားဆီး‌နေကြပါလျက်၊ ၎င်းပြင် သူတို့သည် ထိုဗလီ‌ကျောင်း‌တော်ကို ‌စောင့်‌ရှောက်‌သော ‌ဂေါပကလူကြီးများလည်း မဟုတ်ကြဘဲလျက် အလ္လာဟ်အရှင်မြတ်သည် သူတို့အား အပြစ်မ‌ပေးရန် မည်သည့်အ‌ကြောင်း ရှိ‌တော့မည်နည်း။ အမှန်မှာ ထိုဗလီဝတ်‌ကျောင်း‌တော်ကို အုပ်ထိန်းသူများသည် မုသ်သကီ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသာ ဖြစ်နိုင်ကြသည်။ သို့ရာတွင် သူတို့ထဲမှ များစွာ‌သောသူတို့သည် သိနားလည်မှု မရှိကြ‌ပေ။"
        },
        {
            "chapter": 8,
            "verse": 35,
            "text": "၎င်းပြင် အိမ်‌တော်(ကအ်ဗဟ်‌ကျောင်း‌တော်)တွင် သူတို့၏စွလာသ်ဝတ်ပြုမှုသည် ‌လေချွန်ခြင်းနှင့် လက်ခုပ်တီးခြင်းသာဖြစ်သည်။* သို့ဖြစ်ရာ အသင်တို့သည် ‌သွေဖည်ငြင်းဆန်မှု ပြုလုပ်ခဲ့သည့်အတွက်‌ကြောင့် အပြစ်ဒဏ်ကို မြည်းစမ်းကြပါ။"
        },
        {
            "chapter": 8,
            "verse": 36,
            "text": "အမှန်စင်စစ် ကာဖိရ်ငြင်းပယ်သူများသည် (လူများအား)အလ္လာဟ်အရှင်မြတ်၏ လမ်း‌တော်မှ တားဆီးရန် သူတို့၏ပစ္စည်းဥစ္စာများကို သုံးစွဲကြသည်။ ၎င်းပြင် သူတို့သည် ထိုပစ္စည်းများကို သုံးစွဲ‌နေဦးမည်ပင် ဖြစ်သည်။ ထို့‌နောက် ထိုပစ္စည်းများသည် သူတို့အ‌ပေါ်၌ ဝမ်းနည်းစရာဖြစ်သွားမည်။ ၎င်းပြင် သူတို့သည် လွှမ်းမိုးခြင်းကို ခံကြရဦးမည်ဖြစ်သည်။ ၎င်းပြင် ကာဖိရ်များသည် ဂျဟန္နမ်ငရဲဘုံထံသို့ စုရုံး‌စေခြင်း ခံကြရမည်ဖြစ်သည်။"
        },
        {
            "chapter": 8,
            "verse": 37,
            "text": "အလ္လာဟ်အရှင်မြတ်သည် သူယုတ်မာများအား ‌ကောင်းမြတ်‌သောသူများနှင့် ခွဲခြား‌တော်မူရန်အတွက် လည်း‌ကောင်း၊ သူယုတ်မာများအား တစ်ဦး‌ပေါ်တစ်ဦး ထပ်ဆင့်‌တော်မူ၍ အားလုံးကို စုပုံပြီး ငရဲဘုံထဲသို့ ပို့‌ဆောင်‌တော်မူရန်အတွက်လည်း‌ကောင်း (ပြုလုပ်‌တော်မူခြင်း)ဖြစ်သည်။ ထိုသူများပင် ပျက်စီးဆုံးရှုံးသူများ ဖြစ်ကြသည်။"
        },
        {
            "chapter": 8,
            "verse": 38,
            "text": "(အို- တမန်‌တော်)အသင်သည် ငြင်းပယ်သူများကို (ဤသို့)‌ပြောလိုက်ပါ- အကယ်၍ သူတို့သည် (ငြင်းပယ်မှုမှ)ရပ်စဲကြလျှင် လွန်ခဲ့‌သောပြစ်မှုများသည် သူတို့အတွက် ခွင့်လွှတ်ပြီးဖြစ်သည်။* ၎င်းပြင် အကယ်၍ သူတို့သည် ထပ်မံပြီး ပြုလုပ်ကြလျှင်၊ အမှန်စင်စစ် ‌ရှေးကသူများနှင့်ပတ်သက်‌သော (ငါအရှင်မြတ်၏)လုပ်ထုံးလုပ်နည်း (အ‌ရေးယူ‌နေကျပုံစံ)သည် (နမူနာအ‌နေဖြင့်)‌ရောက်ရှိခဲ့ပြီဖြစ်သည်။"
        },
        {
            "chapter": 8,
            "verse": 39,
            "text": "ထို့ပြင် အသင်တို့သည် သူတို့ကို (သာသနာ‌ရေးနှင့်ပတ်သက်၍)နှိပ်စက်ညှဉ်းပန်းချုပ်ချယ်မှုသည် ပ‌ပျောက်၍ သာသနာသည် အလ္လာဟ်အရှင်မြတ်အတွက်သာ ဖြစ်သွားသည်အထိ တိုက်ခိုက်ကြပါ။ ထို့‌နောက် အကယ်၍ သူတို့သည် (တိုက်ခိုက်မှုမှ)ရပ်စဲခဲ့ကြလျှင်၊* အမှန်စင်စစ် အလ္လာဟ်အရှင်မြတ်သည် သူတို့ပြုမူသည်များကို အကြွင်းမဲ့မြင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 40,
            "text": "ထို့‌နောက် အကယ်၍ သူတို့သည် မျက်နှာလွှဲသွားခဲ့ကြလျှင် အမှန်စင်စစ် အလ္လာဟ်အရှင်မြတ်သည် အသင်တို့အား(ကူညီ‌တော်မူမည့်)မိတ်‌ဆွေ ဖြစ်‌တော်မူသည်ကို အသင်တို့ သိထားလိုက်ကြပါ။ အရှင်မြတ်သည် အဘယ်မျှ‌ကောင်း‌သော မိတ်‌ဆွေနှင့် အဘယ်မျှ‌ကောင်း‌သော ကူညီ‌တော်မူ‌သောအရှင် ဖြစ်‌တော်မူလိုက်ပါသနည်း။"
        },
        {
            "chapter": 8,
            "verse": 41,
            "text": "ထို့ပြင် အသင်တို့ သိရှိထားရမည်မှာ အကယ်၍ အသင်တို့သည် အလ္လာဟ်အရှင်မြတ်အ‌ပေါ်တွင် ယုံကြည်ခဲ့သည်ဆိုလျှင်၊ ၎င်းပြင် ငါအရှင်မြတ်သည် အရှင်မြတ်၏ကျွန်(မုဟမ္မဒ်-ဆွ)၏အ‌ပေါ်ကို (ယုံကြည်သူနှင့် မယုံကြည်သူများကို)ခွဲခြားသိသာ‌စေ‌သော‌နေ့၊ အုပ်စုတစ်စုနှင့်တစ်စု ရင်ဆိုင်‌တွေ့ကြုံခဲ့ကြ‌သော‌နေ့၌ ချ‌ပေးသနား‌တော်မူခဲ့‌သောအရာ (သက်‌သေသာဓကများ)ကို* ယုံကြည်ခဲ့သည်ဆိုလျှင်၊ အသင်တို့သည် (စစ်တိုက်ရာမှ)လက်ရပစ္စည်းများရရှိခဲ့လျှင်* ထိုပစ္စည်းများထဲမှ ငါးပုံတစ်ပုံသည် အမှန်စင်စစ် အလ္လာဟ်အရှင်မြတ်အတွက်၊ တမန်‌တော်မြတ်အတွက်၊ (တမန်‌တော်မြတ်၏)‌ဆွေမျိုးရင်းချာများအတွက်၊ အဘမဲ့က‌လေးများအတွက်၊ ဆင်းရဲသားများအတွက်နှင့် ခရီးသည်များအတွက် ဖြစ်သည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ်တွင် စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 42,
            "text": "တစ်ခါက အသင်တို့သည် (မဒီနဟ်အနီးမှ လျှို‌မြောင်)အနီးတွင် ရှိခဲ့ကြသည်။ ၎င်းပြင် သူတို့သည် အ‌ဝေး၌ရှိခဲ့ကြသည်။ ၎င်းပြင် ကုန်သည်အုပ်စုကမူ အသင်တို့၏ ‌အောက်ပိုင်းတွင် ရှိခဲ့ကြသည်။* အကယ်၍သာ အသင်တို့(နှင့် ထိုသူများ)သည် အချင်းချင်း (တစ်ဖက်နှင့်တစ်ဖက်)ချိန်းဆိုခဲ့ကြလျှင်၊ အမှန်စင်စစ် အသင်တို့သည် ထိုချိန်းဆိုမှုနှင့်ပတ်သက်၍ ကွဲလွဲခဲ့ကြဦးမည်။ (မွတ်စ်လင်မ်များဘက်မှ လက်နက်မပြည့်စုံ‌သေးဟုဆိုပြီး အချိန်သတ်မှတ်ရာတွင် ဆိုင်းငံ့ရန် လက်နက်စု‌ဆောင်းရန် တစ်‌ယောက်တစ်မျိုး ‌ပြောကြမည်။ ကာဖိရ်များဘက်မှလည်း တမန်‌တော်မြတ်-ဆွ၏ မှန်ကန်မှု အရှိန်အဝါ‌ကြောင့် တိုက်ခိုက်၍ နိုင်မှနိုင်ပါမည်‌လောဟူသည့် စိုးရိမ်စိတ်များနှင့် အချင်းချင်း အချိန်သတ်မှတ်ချိန်းဆိုရန် အကွဲအလွဲများဖြစ်ပြီး‌နောက် နှစ်ဖက် စစ်ဖြစ်ရန် ‌ဝေးသွားနိုင်သည်)။ သို့ရာတွင် အလ္လာဟ်အရှင်မြတ်သည် (သူတို့နှစ်ဖက် ထိပ်တိုက်‌တွေ့ဆုံမှု)ဖြစ်ရမည့် ကိစ္စတစ်ခုကို ပြီး‌မြောက်‌စေ‌တော်မူရန်အတွက်၊ (အ‌ကြောင်းခံများအဖြစ် ကာဖိရ်များသည်လည်း သူတို့၏ ကုန်သည်အုပ်စု၏ လုံခြုံ‌ရေးအတွက် မလွှဲမ‌ရှောင်သာ တိုက်ခိုက်ရန် ပြင်ဆင်ပြီး ထွက်လာခဲ့ကြရာ မွတ်စ်လင်မ်များသည်လည်း သူတို့နှင့် မလွှဲမ‌ရှောင်သာ တိုက်ရ‌တော့မည် ဖြစ်သွားခဲ့ရသည်။) ‌သေ‌ကြေပျက်စီးမည့်သူသည် (အစ္စလာမ်မှန်ကန်‌ကြောင်း၊ ကုဖ်ရ်မှားယွင်း‌ကြောင်း) သက်‌သေလက္ခဏာ ထင်ရှားစွာ (‌တွေ့မြင်ပြီး‌နောက်) အသက်ထင်ရှားရှိ‌စေရန်အတွက် (ထိုအုပ်စုနှစ်ခုကို ဗဒရ်တွင် မလွဲ‌အောင် ထိပ်တိုက်ရင်ဆိုင်‌စေ‌တော်မူခြင်း)ဖြစ်သည်။ ထို့ပြင် အမှန်စင်စစ် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 43,
            "text": "ထို့ပြင် တစ်ခါက အလ္လာဟ်အရှင်မြတ်သည် အသင်(တမန်‌တော်)၏အိပ်မက်ထဲ၌ သူတို့(၏ အ‌ရေအတွက်)ကို အနည်းငယ်သာ ပြသ‌တော်မူခဲ့သည်။ အကယ်၍သာ အရှင်မြတ်သည် အသင့်အား သူတို့(၏ အ‌ရေအတွက်)ကို များပြားစွာ ပြသ‌တော်မူခဲ့လျှင် အသင်တို့သည် အမှန်စင်စစ် စိတ်ဓာတ်ကျခဲ့မည့်အပြင်၊ ထိုကိစ္စနှင့်ပတ်သက်၍ အချင်းချင်း အငြင်းပွားပြီး စကားများခဲ့ကြမည် အမှန်ပင်။ သို့ရာတွင် အလ္လာဟ်အရှင်မြတ်သည် (အသင်တို့အား စိတ်ဓာတ်ကျခြင်းနှင့် အငြင်းပွားခြင်းမှ)ကယ်ဆယ်‌တော်မူခဲ့သည်။ အမှန်စင်စစ် အလ္လာဟ်အရှင်မြတ်သည် စိတ်နှလုံးများထဲတွင် ရှိသည်များကို အကြွင်းမဲ့သိရှိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 44,
            "text": "ထို့ပြင် တစ်ခါက အရှင်မြတ်သည် အသင်တို့ (သူတို့နှင့် ရင်ဆိုင်)‌တွေ့ဆုံကြစဉ်မှာ သူတို့(၏ အ‌ရေအတွက်)ကို အသင်တို့အမြင်၌ ‌လျှော့၍ပြသ‌တော်မူခဲ့သည်။ ၎င်းပြင် အသင်တို့ကိုလည်း သူတို့၏အမြင်၌ ‌လျှော့၍ပင် ပြသ‌တော်မူခဲ့သည်။ (ထိုကဲ့သို့ ပြု‌တော်မူခြင်းမှာ)အလ္လာဟ်အရှင်မြတ်သည် ပြုလို‌တော်မူ‌သောကိစ္စ (မွတ်စ်လင်မ်များ၏ ‌အောင်နိုင်မှု)တစ်ခုကို (ဖြစ်‌ပေါ်ထင်ရှား)ပြီး‌မြောက်‌စေ‌တော်မူရန်အတွက် ဖြစ်သည်။* ၎င်းပြင် ကိစ္စဟူသမျှသည် အလ္လာဟ်အရှင်မြတ်ထံ‌တော်သို့ပင် ပြန်လှည့်ခံရမည်ဖြစ်သည်။"
        },
        {
            "chapter": 8,
            "verse": 45,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အုပ်စုတစ်စုစုနှင့် (ရင်ဆိုင်)‌တွေ့ဆုံကြ‌သောအခါ ကြံ့ကြံ့ခံရပ်တည်ကြပါ။ ၎င်းပြင် အသင်တို့ ‌အောင်မြင်ရန်အတွက် အလ္လာဟ်အရှင်မြတ်ကိုများစွာ သတိရ တသကြပါ။"
        },
        {
            "chapter": 8,
            "verse": 46,
            "text": "ထို့ပြင် အသင်တို့သည် အလ္လာဟ်အရှင်မြတ်၏အမိန့်‌တော်များနှင့် အရှင်မြတ်၏တမန်‌တော်၏ အမိန့်‌တော်များကို လိုက်နာကြပါ။* ထို့ပြင် အသင်တို့သည် အချင်းချင်း အငြင်းမပွားကြနှင့်။* ထိုသို့ အငြင်းပွားခဲ့ကြလျှင် အသင်တို့သည် စိတ်ဓာတ်ကျလိမ့်မည်။ အသင်တို့၏‌လေ(အင်အား)သည်လည်း ‌လျော့နည်းသွားလိမ့်မည်။ ၎င်းပြင် အသင်တို့သည် သည်းခံကြပါ။* အမှန်စင်စစ် အလ္လာဟ်အရှင်မြတ်သည် သည်းခံ‌သောသူများနှင့်အတူ ရှိ‌တော်မူသည်။"
        },
        {
            "chapter": 8,
            "verse": 47,
            "text": "ထို့ပြင် အသင်တို့သည် အကြင်သူများကဲ့သို့ မဖြစ်ကြနှင့်။* ထိုသူများသည် သူတို့၏အိမ်များမှ ကြွားဝါပြီး လူများအား ပြစားကာ ထွက်လာခဲ့ကြသည်။ ထို့ပြင် သူတို့သည် အလ္လာဟ်အရှင်မြတ်၏လမ်း‌တော်မှ တားဆီးကြသည်။ ထို့ပြင် အလ္လာဟ်အရှင်မြတ်သည် သူတို့ပြုမူသည်များကို ခြုံငုံ၍ သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 8,
            "verse": 48,
            "text": "ထို့ပြင် တစ်ခါက ရှိုင်သွာန်သည် သူတို့၏အပြုအမူများကို သူတို့၏အမြင်တွင် လှပ‌အောင် တန်ဆာဆင်ပြခဲ့သည်။ ၎င်းပြင် ထိုရှိုင်သွာန်က ‌ပြောဆိုခဲ့သည်- “ယ‌နေ့ လူများထဲမှ အသင်တို့ကို ‌အောင်နိုင်မည့်သူဟူ၍ မည်သူမှ မရှိ‌ပေ။ အမှန်ပင် ငါသည် အသင်တို့ကို ကာကွယ်‌စောင့်‌ရှောက်မည့်သူဖြစ်သည်။“ ထို့‌နောက် အုပ်စုနှစ်စုသည် ရင်ဆိုင်ကြ‌သောအခါ ထိုရှိုင်သွာန်သည် ‌နောက်ဆုတ်ထွက်‌ပြေးသွားခဲ့သည်။ ၎င်း‌နောက် သူက ‌ပြောသည်- “အမှန်ပင် ငါသည် အသင်တို့နှင့် မပတ်သက်‌ပေ၊ တာဝန်ကင်းသည်။ အမှန်မှာ ငါသည် အသင်တို့ မမြင်ရ‌သောအရာကို မြင်ရသည်။ ငါသည် အမှန်ပင် အလ္လာဟ်အရှင်မြတ်အား ‌ကြောက်ရွံ့သည်။ ထို့ပြင် အလ္လာဟ်အရှင်မြတ်သည် ပြင်းထန်စွာ အပြစ်‌ပေး‌တော်မူ‌သောအရှင် ဖြစ်‌တော်မူသည်။“"
        },
        {
            "chapter": 8,
            "verse": 49,
            "text": "တစ်ခါက မုနာဖိက် အ‌ယောင်‌ဆောင်များနှင့် စိတ်နှလုံးထဲတွင် ‌ရောဂါစွဲကပ်‌နေသူများ*က (မွတ်စ်လင်မ်များနှင့်ပတ်သက်၍) ‌ပြောဆိုကြသည်- “ ဤသူများအား သူတို့၏ဒီန်သာသနာက လှည့်စားထားသည်။“ ၎င်းပြင် မည်သူမဆို အလ္လာဟ်အရှင်မြတ်အ‌ပေါ်တွင် အမှန်စင်စစ် ယုံပုံအပ်နှင်းလျှင် အမှန်စင်စစ် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 50,
            "text": "ထို့ပြင် အကယ်၍ အသင်(တမန်‌တော်)သည် (ဤမြင်ကွင်းကို)မြင်ရလျှင် (အံ့ဩသွားမည်)၊ တစ်ခါတွင်- ‌ကောင်းကင်တမန်များသည် ကာဖိရ်များ၏အသက်ကို နှုတ်ယူ‌သောအချိန်၌ သူတို့၏မျက်နှာများနှင့် သူတို့၏‌ကျောကုန်းများကို ရိုက်နှက်ပြီး “အသင်တို့သည် (ငရဲ)မီး၏ပြစ်ဒဏ်ကို မြည်းစမ်းလိုက်ကြပါ“(ဟု ‌ပြောဆိုကြမည်)။"
        },
        {
            "chapter": 8,
            "verse": 51,
            "text": "ဤသည် အသင်တို့၏လက်များက ကြိုတင်ပို့နှင့်ထားပြီးဖြစ်‌သောအရာ(မ‌ကောင်းမှုများ)‌ကြောင့်ပင်ဖြစ်သည်။ ထို့ပြင် အမှန်စင်စစ် အလ္လာဟ်အရှင်မြတ်သည် (အရှင်မြတ်၏)ကျွန်များကို နှိပ်စက်‌တော်မူ‌သောအရှင် လုံးဝမဟုတ်‌ပေ။"
        },
        {
            "chapter": 8,
            "verse": 52,
            "text": "(ထိုအပြစ်ခံရ‌သော ကာဖိရ်များ၏အ‌ခြေအ‌နေသည်)ဖိရ်‌အောင်န်၏ အ‌ခြွေအရံများ၏ အ‌ခြေအ‌နေနှင့် သူတို့မတိုင်မီက ရှိခဲ့ကြ‌သောသူများ၏ အ‌ခြေအ‌နေကဲ့သို့ ဖြစ်သည်။ သူတို့သည် အလ္လာဟ်အရှင်မြတ်၏ အာယသ်‌တော်များကို ငြင်းပယ်ခဲ့ကြသည်။ သို့ဖြစ်ရာ အလ္လာဟ်အရှင်မြတ်သည် သူတို့ကို သူတို့၏ မ‌ကောင်းမှုများ‌ကြောင့် အ‌ရေးယူကွပ်မျက်‌တော်မူခဲ့သည်။ အမှန်စင်စစ် အလ္လာဟ်အရှင်မြတ်သည် အလွန်အင်အားကြီး‌တော်မူ‌သောအရှင်၊ အလွန်ပြင်းထန်စွာ အပြစ်‌ပေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 53,
            "text": "ဤသည် အဘယ့်‌ကြောင့်ဆို‌သော် အလ္လာဟ်အရှင်မြတ်သည် အကြင်လူမျိုးတစ်မျိုးအ‌ပေါ်၌ ပြု‌တော်မူခဲ့‌သော မည်သည့်‌ကျေးဇူး‌တော်ကိုမှ ထိုလူမျိုးများသည် သူတို့ကိုယ်တိုင် သူတို့၏အ‌ခြေအ‌နေကို မ‌ပြောင်းလဲသ‌ရွေ့ ‌ပြောင်းလဲ‌ပေး‌တော်မမူ‌ပေ။* ၎င်းပြင် အမှန်စင်စစ် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 54,
            "text": "(ထိုကာဖိရ်များ၏အ‌ခြေအ‌နေသည်)ဖိရ်‌အောင်န်၏ အ‌ခြွေအရံများ၏ အ‌ခြေအ‌နေနှင့် သူတို့မတိုင်မီက ရှိခဲ့ကြ‌သောသူများ၏ အ‌ခြေအ‌နေကဲ့သို့ ဖြစ်သည်။ သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏သက်‌သေလက္ခဏာ‌တော်များကို မဟုတ်မမှန်ဟု ငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်သည် သူတို့ကို သူတို့၏ မ‌ကောင်းမှုများ‌ကြောင့် ဖျက်ဆီး‌တော်မူခဲ့သည်။ ထို့ပြင် ငါအရှင်မြတ်သည် ဖိရ်‌အောင်န်၏အ‌ခြွေအရံများကို နစ်မြှပ်‌စေ‌တော်မူခဲ့သည်။ ၎င်းပြင် သူတို့အားလုံးသည် မတရားကျူးလွန်သူများပင် ဖြစ်ခဲ့ကြသည်။"
        },
        {
            "chapter": 8,
            "verse": 55,
            "text": "အမှန်စင်စစ် အလ္လာဟ်အရှင်မြတ်ထံ‌တော်တွင် အဆိုးဆုံးသတ္တဝါများသည်* ထိုငြင်းပယ်‌သောသူများပင် ဖြစ်သည်။ ၎င်းပြင် သူတို့သည် ယုံကြည်ကြမည်လည်း မဟုတ်‌ပေ။"
        },
        {
            "chapter": 8,
            "verse": 56,
            "text": "ထိုကာဖိရ်များကမူ အသင်သည် သူတို့ထံမှ ကတိကဝတ်ယူခဲ့ပြီးဖြစ်သည်။ ၎င်းပြင် သူတို့သည် သူတို့၏ကတိကဝတ်ကို အကြိမ်တိုင်း ‌ဖောက်ဖျက်ကြသည်။ ထို့‌နောက်လည်း သူတို့သည် အရှင်မြတ်အား မ‌ကြောက်ရွံ့ကြ‌ပေ။"
        },
        {
            "chapter": 8,
            "verse": 57,
            "text": "သို့ဖြစ်ရာ အကယ်၍ အသင်သည် သူတို့အား စစ်ပွဲတွင် အမှန်ပင်ဖမ်းမိလျှင်၊ အသင်သည် သူတို့နှင့် သူတို့‌နောက်၌ရှိ‌သော(ရန်)သူများကို သူတို့ သတိတရားရကြပြီး (ကတိချိုး‌ဖောက်မှုကို ‌ရှောင်)ရန်အတွက် (ထိုဖမ်းမိထား‌သောသူများအား ဖရိုဖရဲဖြစ်‌အောင်)‌မောင်းထုတ်လိုက်ပါ။"
        },
        {
            "chapter": 8,
            "verse": 58,
            "text": "ထို့ပြင် အကယ်၍ အသင်သည် လူမျိုးတစ်မျိုးထံမှ ကတိသစ္စာ‌ဖောက်မည်ကို စိုးရိမ်မှုဖြစ်လျှင်၊ အသင်သည် (သူတို့နှင့် ချုပ်ဆိုထား‌သောစာချုပ်ကို)သူတို့ထံသို့ ပြန်အပ်လိုက်ပါ။ (ထိုအခါ စာချုပ်ရုပ်သိမ်းပြီးဖြစ်‌ကြောင်း သိ‌သောကိစ္စတွင် အသင်နှင့်သူတို့သည်) တန်းတူဖြစ်သွားမည်။ အမှန်စင်စစ် အလ္လာဟ်အရှင်မြတ်သည် ကတိ‌ဖောက်ဖျက်သူများကို နှစ်သက်‌တော်မမူ‌ပေ။"
        },
        {
            "chapter": 8,
            "verse": 59,
            "text": "ထို့ပြင် ကာဖိရ်များက “သူတို့သည် လွတ်‌မြောက်သွားပြီး“ဟု လုံးဝမထင်မှတ်ရ‌ပေ။* အမှန်စင်စစ် သူတို့သည် (အလ္လာဟ်အရှင်မြတ်အား) မစွမ်း‌ဆောင်နိုင်‌အောင် ပြုလုပ်နိုင်ကြသည် မဟုတ်‌ပေ။"
        },
        {
            "chapter": 8,
            "verse": 60,
            "text": "ထို့ပြင် အသင်တို့သည် ထိုကာဖိရ်များနှင့် တိုက်ခိုက်ရန်အတွက် အသင်တို့တတ်နိုင်သမျှ (လက်နက်)အင်အားနှင့် ‌မွေးမြူထား‌သော မြင်းများကို အဆင်သင့် စု‌ဆောင်းထားကြပါ။ အသင်တို့သည် ထိုလက်နက်အင်အားနှင့် အလ္လာဟ်အရှင်မြတ်၏ ရန်သူများနှင့် အသင်တို့၏ရန်သူများအပြင် အခြား အသင်တို့ မသိကြ‌သေး‌သော ရန်သူများကိုလည်း ‌ခြောက်လှန့်ထားနိုင်မည်။ အလ္လာဟ်အရှင်မြတ်သည် သူတို့ကို သိ‌တော်မူသည်။ ထိုု့ပြင် အသင်တို့ အလ္လာဟ်အရှင်မြတ်၏လမ်း‌တော်တွင် သုံးစွဲသမျှကို အသင်တို့သည် ‌လျှော့‌ပေးခြင်းမခံရဘဲလျက် ပြည့်ပြည့်ဝဝ ချီးမြှင့်‌တော်မူခြင်း ခံကြရမည်။"
        },
        {
            "chapter": 8,
            "verse": 61,
            "text": "ထို့ပြင် အကယ်၍ သူတို့သည် စစ်‌ပြေငြိမ်းရန် ယိမ်းညွတ်(ဦးတည်)လာကြလျှင် အသင်လည်း စစ်‌ပြေငြိမ်းရန် ၎င်းတို့ဘက် ယိမ်းညွတ်(ဦးတည်)လိုက်ပါ။* ၎င်းပြင် အသင်သည် အလ္လာဟ်အရှင်မြတ်အ‌ပေါ် ယုံပုံ အပ်နှင်းလိုက်ပါ။ အမှန်စင်စစ် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 62,
            "text": "ထို့‌နောက် အကယ်၍ သူတို့သည် အသင်(တမန်‌တော်)အား လိမ်လည်လှည့်ဖြားရန် ရည်ရွယ်ကြလျှင် အမှန်စင်စစ် အလ္လာဟ်အရှင်မြတ်သည် အသင့်အတွက် လုံ‌လောက်‌တော်မူ‌ပေသည်။* အရှင်မြတ်သည် အသင့်အား အရှင်မြတ်၏အကူအညီအပြင် အီမာန်ယုံကြည်သူများနှင့်လည်း အား‌ပေး‌တော်မူခဲ့သည်။"
        },
        {
            "chapter": 8,
            "verse": 63,
            "text": "ထို့ပြင် အရှင်မြတ်သည် ထို(ယုံကြည်)သူများ၏ စိတ်နှလုံးများကြားထဲတွင် ညီညွတ်‌စေ‌တော်မူခဲ့သည်။ အကယ်၍ အသင်သည် ကမာ္ဘ‌မြေ‌ပေါ်၌ရှိသမျှအရာအားလုံးကို သုံးစွဲခဲ့လျှင်လည်း သူတို့၏ စိတ်နှလုံးများ၏ကြားတွင် ညီညွတ်‌စေနိုင်မည် မဟုတ်‌ပေ။ သို့ရာတွင် အလ္လာဟ်အရှင်မြတ်သည် (အရှင်မြတ်၏ တန်ခိုး‌တော်ဖြင့်) သူတို့၏ကြားတွင် ညီညွတ်‌စေ‌တော်မူခဲ့သည်။* အမှန်ပင် အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 64,
            "text": "အို- တမန်‌တော်၊ အသင်နှင့် အသင်၏‌နောက်ကိုလိုက်ကြ‌သော ယုံကြည်သူများအတွက် အလ္လာဟ်အရှင်မြတ်သည် လုံ‌လောက်‌တော်မူသည်။"
        },
        {
            "chapter": 8,
            "verse": 65,
            "text": "အို- တမန်‌တော်၊ အသင်သည် ယုံကြည်သူများအား စစ်တိုက်ရန် တိုက်တွန်းနှိုး‌ဆော်ပါ။* အကယ်၍ အသင်တို့ထဲမှ ဇွဲရှိသူ နှစ်ဆယ်ရှိလျှင်၊ သူတို့သည် (ရန်သူ)နှစ်ရာကို လွှမ်းမိုးနိုင်မည်။ ၎င်းပြင် အကယ်၍ အသင်တို့ထဲမှ ဇွဲရှိသူ တစ်ရာရှိလျှင်၊ သူတို့သည် ကာဖိရ်ငြင်းပယ်သူများထဲမှ တစ်‌ထောင်ကို လွှမ်းမိုးနိုင်ကြလိမ့်မည်။ အဘယ့်‌ကြောင့်ဆို‌သော် အမှန်စင်စစ် သူတို့သည် နားမလည်သူများ ဖြစ်ကြသည့်အတွက်‌ကြောင့်ဖြစ်သည်။"
        },
        {
            "chapter": 8,
            "verse": 66,
            "text": "ယခုမူ အလ္လာဟ်အရှင်မြတ်သည် (အသင်တို့၏ ဝန်ထုပ်ကို) အသင်တို့ထံမှ ‌ပေါ့ပါး‌စေ‌တော်မူခဲ့သည်။ ၎င်းပြင် အရှင်မြတ်သည် အသင်တို့၌ အင်အား ဇွဲ သတ္တိနည်းပါးသည်ကိုလည်း သိရှိ‌တော်မူသည်။* သို့ဖြစ်ရာ အကယ်၍ အသင်တို့ထဲမှ ဇွဲသတ္တိရှိသူ တစ်ရာရှိလျှင် သူတို့သည် (ရန်သူ)နှစ်ရာကို လွှမ်းမိုးနိုင်ကြမည်။ ၎င်းပြင် အကယ်၍ အသင်တို့ထဲမှ ဇွဲသတ္တိရှိသူ တစ်‌ထောင်ရှိလျှင် သူတို့သည် အလ္လာဟ်အရှင်မြတ်၏ အမိန့်‌တော်နှင့် (ရန်သူ)နှစ်‌ထောင်ကို လွှမ်းမိုးနိုင်ကြမည်။ ထို့ပြင် အလ္လာဟ်အရှင်မြတ်သည် ဇွဲရှိသူများနှင့် အတူရှိ‌တော်မူသည်။"
        },
        {
            "chapter": 8,
            "verse": 67,
            "text": "မည်သည့်တမန်‌တော်မဆို ကမာ္ဘ‌မြေတွင် တိုက်ခိုက်သတ်ဖြတ်မှုကို (‌သွေး‌မြေကျ‌အောင်)မပြု‌သေးသမျှ ကာလပတ်လုံး ထိုတမန်‌တော်တွင် (စစ်ပွဲမှ) လက်ရဖမ်းဆီးမိခဲ့‌သော သုံ့ပန်းများသည် မရှိသင့်‌ပေ။ အသင်တို့သည် ‌လောကီပစ္စည်းကို အလိုရှိကြသည်။ ၎င်းပြင် အလ္လာဟ်အရှင်မြတ်ကမူ (အသင်တို့အတွက်) တမလွန်ဘဝ(၏စည်းစိမ်)ကိုသာ လိုလား‌တော်မူသည်။* ထို့ပြင် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 68,
            "text": "အကယ်၍သာ အလ္လာဟ်အရှင်မြတ်ထံမှ ဥပ‌ဒေတစ်ခုသည် ယခင်ကတည်းက မရှိခဲ့လျှင် အသင်တို့ ယူခဲ့ကြသည်နှင့်ပတ်သက်၍ ကြီးကျယ်‌သောအပြစ်ဒဏ်သည် အသင်တို့၌ အမှန်စင်စစ် ထိ‌ရောက်ခဲ့လိမ့်မည်။"
        },
        {
            "chapter": 8,
            "verse": 69,
            "text": "ယခုမူ အသင်တို့သည် (သူတို့ထံမှ လက်ရပစ္စည်းအဖြစ်) အသင်တို့ ရယူခဲ့ကြသည်များကို တရားဝင် သန့်စင်‌သောပစ္စည်းများအဖြစ် စားသုံးကြပါ။* ထို့ပြင် အသင်တို့သည် အလ္လာဟ်အရှင်မြတ်ကိုသာ ‌ကြောက်ရွံ့ကြပါ။ အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။ (အရှင်မြတ်သည် ထိုကိစ္စနှင့်ပတ်သက်ပြီး စွဟာဗဟ်-ရသွီများအား ခွင့်လွှတ်‌တော်မူပြီးဖြစ်ရာ ၎င်းတို့အ‌ပေါ်တွင် ‌ဝေဖန်‌ပြောဆိုပိုင်ခွင့် မရှိ‌တော့‌ပေ။)"
        },
        {
            "chapter": 8,
            "verse": 70,
            "text": "အို- တမန်‌တော်၊ အသင်သည် အသင်တို့၏လက်များအတွင်း၌ရှိ‌နေသာ လက်ရဖမ်းဆီးမိသည့် သုံ့ပန်းများကို (ဤသို့)‌ပြောလိုက်ပါ- “အလ္လာဟ်အရှင်မြတ်သည် အသင်တို့၏စိတ်နှလုံးများ၌ ‌ကောင်းခြင်း တစ်စုံတစ်ခုကို အကယ်၍ သိရှိ‌တော်မူလျှင်၊ အရှင်မြတ်သည် အသင်တို့ထံမှ ယူခဲ့ပြီးဖြစ်‌သော(‌လျော်‌ကြေး)ပစ္စည်းထက် သာလွန်မြင့်မြတ်‌သောအရာကို အသင်တို့အား ချီးမြှင့်‌ပေးသနား‌တော်မူမည်။ ၎င်းပြင် အရှင်မြတ်သည် အသင်တို့အား လွတ်ငြိမ်းချမ်းသာခွင့် ‌ပေး‌တော်မူမည်။“* ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 71,
            "text": "ထို့‌နောက် အကယ်၍ သူတို့သည် အသင့်အား သစ္စာ‌ဖောက်ရန် ရည်ရွယ်ကြလျှင် အမှန်မှာ သူတို့သည် ယခင်က အလ္လာဟ်အရှင်မြတ်ကိုပင် သစ္စာ‌ဖောက်ခဲ့ကြခြင်းဖြစ်သည်။ သို့ဖြစ်ရာ အရှင်မြတ်သည် (အသင့်အား) သူတို့အ‌ပေါ်၌ လွှမ်းမိုး‌အောင်နိုင်‌စေ‌တော်မူခဲ့သည်။* ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 72,
            "text": "အမှန်စင်စစ် အကြင်သူတို့သည် အီမာန်ယုံကြည်ခဲ့ကြသည်၊ ၎င်းပြင် သူတို့သည် ဟိဂျ်ရသ် ‌ရွှေ့‌ပြောင်း‌နေထိုင်ခဲ့ကြသည်။ ထို့ပြင် သူတို့သည် သူတို့၏ပစ္စည်းဥစ္စာများ၊ သူတို့၏အသက်များနှင့် အလ္လာဟ်အရှင်မြတ်၏လမ်း‌တော်တွင် စစ်တိုက်ခဲ့ကြသည်။ ၎င်းပြင် အကြင်သူများသည် ခိုကိုးရန်‌နေရာများ‌ပေးခဲ့ကြသည်။ ထို့ပြင် အကြင်သူများကမူ ရိုင်းပင်းကူညီခဲ့ကြသည်။ ထိုသူများသည် အချင်းချင်း တစ်ဦးသည် တစ်ဦး၏ အ‌မွေစားအ‌မွေခံများပင် ဖြစ်ကြသည်။ ထို့ပြင် အကြင်သူများကမူ ယုံကြည်ခဲ့ကြသည်။ ၎င်းပြင် သူတို့သည် ဟိဂျ်ရသ် ‌ရွှေ့‌ပြောင်း‌နေထိုင်ခြင်း မပြုခဲ့ကြ‌ပေ။ ထိုသူများသည် ‌ရွှေ့‌ပြောင်း‌နေထိုင်ခြင်း မပြုသမျှကာလပတ်လုံး အသင်တို့အတွက် သူတို့၏ အ‌မွေဆက်ခံခြင်းသည် မည်သည့်အရာတစ်ခုမျှ မရှိ‌ပေ။* ထို့ပြင် အကယ်၍ သူတို့သည် ဒီန်သာသနာ‌ရေးနှင့်ပတ်သက်၍ အသင်တို့ထံမှ အကူအညီ ‌တောင်းခံကြသည်ဆိုလျှင် အသင်တို့နှင့် ကတိစာချုပ် ချုပ်ဆိုထား‌သော လူမျိုးမှလွဲ၍ အခြားလူမျိုးနှင့် ဆန့်ကျင်ပြီး ကူညီရိုင်းပင်ရန် အသင်တို့၌ တာဝန်ရှိသည်။* ထို့ပြင် အလ္လာဟ်အရှင်မြတ်သည် အသင်တို့ပြုမူသမျှကို အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 8,
            "verse": 73,
            "text": "ထို့ပြင် ကာဖိရ်များသည် အချင်းချင်း တစ်ဦးသည် တစ်ဦး၏ အ‌မွေစားအ‌မွေခံများပင် ဖြစ်ကြသည်။ အကယ်၍ အသင်တို့သည် ဤ(အမိန့်)အတိုင်း မပြုကြလျှင် ကမာ္ဘ‌မြေတွင် ရှုပ်‌ထွေးမှုပြဿနာနှင့် အကြီးအကျယ်ဖျက်ဆီးမှု ဖြစ်‌ပေါ်လာလိမ့်မည်။"
        },
        {
            "chapter": 8,
            "verse": 74,
            "text": "ထို့ပြင် အကြင်သူများသည် အီမာန်ယုံကြည်ခဲ့ကြသည်၊ ၎င်းပြင် သူတို့သည် ဟိဂျ်ရသ် ‌ရွှေ့‌ပြောင်း‌နေထိုင်ခဲ့ကြသည်၊ ၎င်းပြင် သူတို့သည် အလ္လာဟ်အရှင်မြတ်၏လမ်း‌တော်တွင် စစ်တိုက်ခဲ့ကြသည်။ ထို့ပြင် အကြင်သူများသည် ခိုကိုးရန်‌နေရာများ‌ပေးခဲ့ကြသည်၊ ၎င်းပြင် သူတို့သည် ရိုင်းပင်းကူညီခဲ့ကြသည်၊ ထိုသူများပင် စစ်မှန်‌သော အီမာန်ယုံကြည်သူများ ဖြစ်ကြသည်။ ထိုသူများအတွက် လွတ်ငြိမ်းချမ်းသာခွင့်နှင့် မြင့်မြတ်‌သော စားနပ်ရိက္ခာရှိသည်။"
        },
        {
            "chapter": 8,
            "verse": 75,
            "text": "ထို့ပြင် အကြင်သူများသည် ‌နောက်မှ အီမာန်ယုံကြည်ခဲ့ကြသည်၊ ၎င်းပြင် သူတို့သည် ဟိဂျ်ရသ် ‌ရွှေ့‌ပြောင်း‌နေထိုင်မှုကိုလည်း ပြုလုပ်ခဲ့ကြသည်။ ၎င်းပြင် သူတို့သည် အသင်တို့နှင့်အတူ စစ်တိုက်ခဲ့ကြသည်။ သို့ဖြစ်လျှင် သူတို့သည်လည်း အသင်တို့ထဲတွင် အပါအဝင်ဖြစ်ကြသည်။ ထို့ပြင် ‌ဆွေမျိုးရင်းချာများကမူ အလ္လာဟ်အရှင်မြတ်၏ကျမ်း‌တော်ထဲ၌ အချင်းချင်း တစ်ဦး၏အ‌မွေကို တစ်ဦးက ပိုပြီးဆက်ခံထိုက်သည်။* အမှန်စင်စစ် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 1,
            "text": "(ဤသည်) အလ္လာဟ်အရှင်မြတ်နှင့် အရှင်မြတ်၏တမန်‌တော်ထံမှ အသင်တို့ ကတိစာချုပ် ချုပ်ဆိုခဲ့ကြ‌သော မုရှ်ရိက်တို့အား (ထိုစာချုပ်နှင့်ပတ်သက်၍) လုံးဝ တာဝန်မရှိ‌ကြောင်း* (‌ကြေညာချက်)ဖြစ်သည်။"
        },
        {
            "chapter": 9,
            "verse": 2,
            "text": "သို့ဖြစ်ရာ (အသင်‌ပြောလိုက်ပါ)- အသင်တို့သည် (ဤ)တိုင်းပြည်တွင် ‌လေးလထိ* (သာလွတ်လပ်စွာ) လှည့်လည်(သွားလာ)ကြပါ။ ၎င်းပြင် အသင်တို့သည် အမှန်ပင် အလ္လာဟ်အရှင်မြတ်အား (အပြစ်ဒဏ်ခတ်ခြင်းမှ) မစွမ်း‌ဆောင်နိုင်‌အောင် ပြုလုပ်နိုင်သူများ မဟုတ်‌ကြောင်းနှင့် အမှန်ပင် အလ္လာဟ်အရှင်မြတ်သည် ကာဖိရ်များအား ‌သေးသိမ်‌စေ‌တော်မူမည့်အရှင် ဖြစ်‌တော်မူ‌ကြောင်းကို (‌ကောင်းစွာ)သိမှတ်ထားကြပါ။"
        },
        {
            "chapter": 9,
            "verse": 3,
            "text": "ထို့ပြင် အလ္လာဟ်အရှင်မြတ်နှင့် အရှင်မြတ်၏တမန်‌တော်ထံမှ ဟဂျ်ဂျိအက္ကဗရ်*‌နေ့၌ လူများထံသို့ အမှန်စင်စစ် အလ္လာဟ်အရှင်မြတ်နှင့် အရှင်မြတ်၏တမန်‌တော်သည် (ကတိစာချုပ်ကို သူတို့ကိုယ်တိုင် ချိုးဖျက်ခဲ့ကြ‌သော) မုရှ်ရိက်များနှင့်ပတ်သက်၍ (ယခုကစပြီး) တာဝန်ကင်း‌တော်မူ‌ကြောင်း ‌ကြေညာလိုက်ခြင်းပင်ဖြစ်သည်။ ထို့‌နောက် အကယ်၍ အသင်တို့သည် (ငြင်းပယ်မှုကို စွန့်လွှတ်ပြီး)ဝန်ချ‌တောင်းပန်ကြလျှင် ထိုဝန်ချ‌တောင်းပန်ခြင်းသည် အသင်တို့အတွက် အ‌ကောင်းဆုံးဖြစ်သည်။ ၎င်းပြင် အကယ်၍ အသင်တို့သည် (‌တောင်းပန်ခြင်းမပြုဘဲ) မျက်နှာလွှဲခဲ့ကြလျှင် အမှန်စင်စစ် အသင်တို့သည် အလ္လာဟ်အရှင်မြတ်အား မစွမ်း‌ဆောင်နိုင်‌အောင် ပြုလုပ်နိုင်သူများ မဟုတ်‌ကြောင်း ‌ကောင်းစွာ သိမှတ်ထားကြပါ။ ထို့ပြင် အသင်သည် ကာဖိရ်များကို အလွန်နာကျင်‌စေ‌သော ပြစ်ဒဏ်ရှိ‌ကြောင်း သတင်း‌ကောင်း‌ပေးလိုက်ပါ။"
        },
        {
            "chapter": 9,
            "verse": 4,
            "text": "သို့ရာတွင် (၎င်းထဲ၌) အကြင်မုရှ်ရိက်များ (မပါဝင်‌ပေ၊ ထိုသူများ)အား အသင်တို့က ကတိကဝတ်ပြုခဲ့ကြသည်။ ထို့‌နောက် သူတို့သည် အသင်တို့နှင့်ပတ်သက်၍ တစ်စုံတစ်ရာကိုမျှ တာဝန်‌လျော့နည်းပျက်ကွက်ခြင်း မရှိခဲ့ကြ‌ပေ။ ၎င်းပြင် သူတို့သည် အသင်တို့နှင့်ဆန့်ကျင်၍ မည်သူ့ကိုမှ ကူညီခဲ့သည်လည်း မရှိခဲ့‌ပေ။ ထိုသို့ဆိုလျှင် အသင်တို့သည် သူတို့နှင့် ထားရှိ‌သောကတိကို သူတို့(သတ်မှတ်သည့်)အချိန်ထိ ပြီး‌မြောက်‌အောင် ‌ဆောင်ရွက်ကြပါ။ အမှန်စင်စစ် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို ချစ်မြတ်နိုး‌တော်မူသည်။"
        },
        {
            "chapter": 9,
            "verse": 5,
            "text": "ထို့‌နောက် ထွတ်မြတ်‌သောလများ ကုန်လွန်သွား‌သောအခါ အသင်တို့သည် (ကတိစာချုပ် ချိုးဖျက်ခဲ့ကြ‌သော)မုရှ်ရိက်များအား ‌တွေ့‌သော‌နေရာတွင် သတ်ဖြတ်ကြပါ။ ထို့ပြင် သူတို့အား ဖမ်းဆီးကြပါ။ ထို့ပြင် အသင်တို့သည် သူတို့အား ချုပ်‌နှောင်ထားကြပါ။ ထို့ပြင် အသင်တို့သည် သူတို့အား ပုန်း‌အောင်းရာ‌နေရာတိုင်း၌ (ဖမ်းဆီးရန်)‌ချောင်း‌မြောင်းထိုင်(ပြီး ရှာ‌ဖွေ)ကြပါ။ ထို့‌နောက် အကယ်၍ သူတို့သည် (ငြင်းပယ်မှုကို စွန့်လွှတ်ပြီး)ဝန်ချ‌တောင်းပန်ကြမည်၊ ၎င်းပြင် စွလာသ်ဝတ်ပြုမှုကို ‌ဆောက်တည်ကြမည်၊ ၎င်းပြင် ဇကာသ်(ဆင်းရဲသားနှင့် လိုအပ်သူများ၏‌ဝေစု)ကို ‌ပေး‌ဆောင်ကြမည်ဆိုလျှင် အသင်တို့သည် သူတို့၏လမ်းကို ဖွင့်လှစ်‌ပေးလိုက်ကြပါ။* အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 6,
            "text": "ထို့ပြင် အကယ်၍ မုရှ်ရိက်များထဲမှ တစ်ဦးတစ်‌ယောက်သည် အသင်၏ထံတွင် ခိုလှုံမှု‌တောင်းခံခဲ့လျှင် အသင်သည် ထိုသူအား သူသည် အလ္လာဟ်အရှင်မြတ်၏ အာယသ်‌တော်များကို ကြားနာနိုင်ရန်အတွက် အကာအကွယ်‌ပေးလိုက်ပါ။ ထို့‌နောက် အသင်သည် သူ့အား သူ၏‌ဘေးဒုက္ခ ကင်း‌ဝေး‌သော‌နေရာသို့ ပို့‌ဆောင်‌ပေးလိုက်ပါ။* ဤသည်မှာ သူတို့သည် မသိနားမလည်သူများဖြစ်သည့်အတွက်‌ကြောင့်ပင်ဖြစ်သည်။"
        },
        {
            "chapter": 9,
            "verse": 7,
            "text": "အလ္လာဟ်အရှင်မြတ်နှင့် အရှင်မြတ်၏တမန်‌တော်ထံတွင် မုရှ်ရိက်များ၏ ကတိစာချုပ်ကို ‌ထောက်ထားလိုက်နာရန် တာဝန်မည်ကဲ့သို့ ရှိ‌တော့မည်နည်း။ သို့ရာတွင် မတ်စ်ဂျိဒိဟရာမ် ထွတ်မြတ်‌သောဗလီဝတ်‌ကျောင်း‌တော်အပါး၌ အသင်တို့ ကတိစာချုပ် ချုပ်ဆိုခဲ့‌သောသူများကမူ၊ သူတို့သည် အသင်တို့နှင့်ပတ်သက်၍ ‌ဖြောင့်မတ်စွာ တည်ရှိ‌နေသမျှ အသင်တို့သည်လည်း သူတို့နှင့်ပတ်သက်၍ ‌ဖြောင့်မတ်စွာ တည်ရှိကြပါ။* အမှန်စင်စစ် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို ချစ်မြတ်နိုး‌တော်မူသည်။"
        },
        {
            "chapter": 9,
            "verse": 8,
            "text": "(ထိုကဲ့သို့ ကတိမတည်‌သောသူများ၏ ကတိစာချုပ်ကို) မည်ကဲ့သို့ ‌ထောက်ထားနိုင်မည်နည်း။ ထို့ပြင် အကယ်၍ သူတို့သည် အသင်တို့အ‌ပေါ်တွင် ‌အောင်နိုင်ကြလျှင် သူတို့သည် အသင်တို့နှင့်ပတ်သက်၍ ‌ဆွေမျိုး‌တော်စပ်ခြင်းကို‌သော်လည်း‌ကောင်း၊ ကတိစာချုပ် ချုပ်ဆိုထားခြင်းကို‌သော်လည်း‌ကောင်း ‌ထောက်ထားကြမည် မဟုတ်‌ပေ။ သူတို့သည် အသင်တို့အား သူတို့၏နှုတ်များဖြင့်သာ နှစ်သိမ့်‌စေကြသည်။ ၎င်းပြင် သူတို့၏စိတ်နှလုံးများကမူ (နှုတ်နှင့်)ဆန့်ကျင်လျက် ရှိကြသည်။ ၎င်းပြင် သူတို့ထဲမှ အများစုသည် စည်း‌ဖောက်သူမျာပင်*ဖြစ်ကြသည်။"
        },
        {
            "chapter": 9,
            "verse": 9,
            "text": "သူတို့သည် အလ္လာဟ်အရှင်မြတ်၏အာယသ်‌တော်များဖြင့် အဖိုး‌ငွေ အနည်းငယ်ကို လဲလှယ်ဝယ်ယူခဲ့ကြသည်။ ထို့‌နောက် သူတို့သည် (လူများအား)အရှင်မြတ်၏လမ်း‌တော်မှ ပိတ်ပင်တားဆီးခဲ့ကြသည်။ အမှန်မှာ သူတို့ပြုသမျှသည် အလွန်ဆိုးရွားလှသည်။"
        },
        {
            "chapter": 9,
            "verse": 10,
            "text": "သူတို့သည် မည်သည့်ယုံကြည်သူ တစ်ဦးတစ်‌ယောက်ကိုမှ ‌ဆွေမျိုး‌တော်စပ်မှုကို‌သော်လည်း‌ကောင်း၊ ကတိစာချုပ် ချုပ်ဆိုထားမှုကို‌သော်လည်း‌ကောင်း ‌ထောက်ထားကြသည် မဟုတ်‌ပေ။ ထို့ပြင် သူတို့ပင် လွန်ကျူးသူများဖြစ်ကြသည်။"
        },
        {
            "chapter": 9,
            "verse": 11,
            "text": "ထို့‌နောက် အကယ်၍ သူတို့သည် ဝန်ချ‌တောင်းပန်ပြီး (အီမာန်ယုံကြည်ကာ) စွလာသ်‌ဆောက်တည်ကြလျှင်၊ ၎င်းပြင် ဇကာသ်(ဆင်းရဲသားနှင့် လိုအပ်သူများ၏‌ဝေစု)ကို ‌ပေး‌ဆောင်ကြလျှင် သူတို့သည် သာသနာတွင် အသင်တို့၏ ညီအစ်ကိုများပင်ဖြစ်ကြသည်။* ထို့ပြင် ငါအရှင်မြတ်သည် အာယသ်‌တော်များကို သိနားလည်သူများအတွက် အ‌သေးစိတ် ရှင်းလင်းမိန့်ကြား‌တော်မူသည်။"
        },
        {
            "chapter": 9,
            "verse": 12,
            "text": "၎င်းပြင် အကယ်၍ သူတို့သည် ကတိသစ္စာပြုလုပ်ပြီး‌နောက်၌ပင် သူတို့ထားရှိ‌သော ကတိသစ္စာများကို ချိုးဖျက်ပြီး အသင်တို့၏သာသနာကို ကဲ့ရဲ့ရှုတ်ချ အပြစ်‌ပြောဆိုမှုကို ပြုလုပ်ခဲ့ကြလျှင် အသင်တို့သည် ကာဖိရ်‌ခေါင်း‌ဆောင်များအား သူတို့(၏ အယူဝါဒ)ရပ်စဲသွားကြရန်အတွက် တိုက်ခိုက်ကြပါ။ အမှန်မှာ သူတို့၌ ကတိသစ္စာမရှိသည့်အတွက်‌ကြောင့် ဖြစ်သည်။"
        },
        {
            "chapter": 9,
            "verse": 13,
            "text": "အသင်တို့သည် အကြင်အမျိုးသားများအား အဘယ့်‌ကြောင့် မတိုက်ကြသနည်း။ ထိုအမျိုးသားများသည် သူတို့၏ကတိများကိုလည်း ‌ဖောက်ဖျက်ခဲ့ကြသည်။ ၎င်းပြင် သူတို့သည် တမန်‌တော်မြတ်(မုဟမ္မဒ်-ဆွ)ကို (မက္ကဟ်မြို့မှ)နှင်ထုတ်ရန်လည်း ဆုံးဖြတ်ခဲ့ကြသည်။ ၎င်းပြင် သူတို့ကပင် အသင်တို့အား စပြီးတိုက်ခိုက်ခဲ့ကြသည်။* အသင်တို့သည် သူတို့အား ‌ကြောက်‌နေကြသ‌လော၊ ၎င်းပြင် အကယ်၍ အသင်တို့သည် အီမာန်ယုံကြည်သူများဖြစ်ကြသည်ဆိုလျှင် အလ္လာဟ်အရှင်မြတ်အား ပို၍ ‌ကြောက်ထိုက်သည်။"
        },
        {
            "chapter": 9,
            "verse": 14,
            "text": "အသင်တို့သည် သူတို့အား တိုက်ခိုက်ကြပါ။ အလ္လာဟ်အရှင်မြတ်သည် သူတို့အား အသင်တို့၏လက်များနှင့် ပြစ်ဒဏ်‌ပေး‌တော်မူမည် ဖြစ်သည်။ ၎င်းပြင် အရှင်မြတ်သည် သူတို့အား ‌သေးသိမ်‌စေ‌တော်မူမည်လည်း ဖြစ်သည်။ ထို့ပြင် အရှင်မြတ်သည် အသင်တို့အား သူတို့နှင့်ဆန့်ကျင်၍ အကူအညီ‌ပေး‌တော်မူမည်လည်း ဖြစ်သည်။ ထို့ပြင် အရှင်မြတ်သည် ယုံကြည်သူများ၏စိတ်နှလုံးများကို ‌အေးချမ်း‌စေ‌တော်မူမည်လည်း ဖြစ်သည်။"
        },
        {
            "chapter": 9,
            "verse": 15,
            "text": "ထို့ပြင် အရှင်မြတ်သည် ယုံကြည်သူများ၏စိတ်နှလုံးများ၏ ‌ဒေါသကိုလည်း ပ‌ပျောက်‌စေ‌တော်မူမည် ဖြစ်သည်။ ထို့ပြင် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူ၏အ‌ပေါ်၌ အမှားဝန်ခံမှုကို လက်ခံ‌တော်မူသည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 16,
            "text": "အသင်တို့သည် အသင်တို့အား (စမ်းသပ်မှုမခံရဘဲ ဤအတိုင်း)စွန့်လွှတ်ထားခြင်း ခံကြရလိမ့်မည်ဟု ထင်မှတ်ကြသ‌လော။ ၎င်းပြင် အလ္လာဟ်အရှင်မြတ်သည် (ယခုထိ) အသင်တို့ထဲမှ (မသည်သူများသည် သာသနာအတွက်)စစ်တိုက်ကြ‌သောသူများဖြစ်‌ကြောင်း (ကွဲပြား ထင်‌ပေါ်လာသည်)ကို သိသာခြင်း မရှိ‌သေး‌ပေ။ ထို့ပြင် အလ္လာဟ်အရှင်မြတ်၊ အရှင်မြတ်၏တမန်‌တော်နှင့် ယုံကြည်သူများမှလွဲ၍ အခြားသူများအား အကျွမ်းဝင်မိတ်‌ဆွေအဖြစ် (မည်သူများသည်) မပြုလုပ်ကြသနည်းဆိုသည်ကိုလည်း (ကွဲပြားသိသာခြင်း မရှိ‌သေး‌ပေ)။* ထို့ပြင် အလ္လာဟ်အရှင်မြတ်သည် အသင်တို့ပြုမူသမျှကို အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 17,
            "text": "မုရှ်ရိက်များသည် သူတို့အ‌နေဖြင့် သူတို့ ကာဖိရ်ဖြစ်‌ကြောင်း ဝန်ခံ‌နေပါလျက် အလ္လာဟ်အရှင်မြတ်၏ ဗလီဝတ်‌ကျောင်း‌တော်များကို စည်ကား‌အောင်ပြုလုပ်ရန် (ထိန်းသိမ်း‌စောင့်‌ရှောက်ရန်) အရည်အချင်း မရှိ‌ပေ။* ထိုမုရှ်ရိက်များပင်၊ သူတို့၏(‌ကောင်း‌သော)အပြုအမူများသည် အကျိုးမဲ့ဖြစ်ခဲ့ကြသည့်အပြင် သူတို့သည် ငရဲမီးထဲ၌ပင် အမြဲ‌နေထိုင်ကြရမည့်သူများ ဖြစ်ကြသည်။"
        },
        {
            "chapter": 9,
            "verse": 18,
            "text": "အလ္လာဟ်အရှင်မြတ်၏ ဗလီဝတ်‌ကျောင်း‌တော်များကို အကြင်သူများသာ စည်ကား‌အောင် (ထိန်းသိမ်း‌စောင့်‌ရှောက်မှု) ပြုလုပ်နိုင်ကြသည်။ ထိုသူများသည် အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်ကြသည့်အပြင် စွလာသ်လည်း ဝတ်ပြုကြ၍ ဇကာသ်(ဆင်းရဲသားနှင့် လိုအပ်သူများ၏‌ဝေစု)ကိုလည်း ‌ပေး‌ဆောင်ကြသည်။ ၎င်းပြင် အလ္လာဟ်အရှင်မြတ်မှလွဲ၍ မည်သူ့ကိုမှ မ‌ကြောက်ရွံ့ကြ‌ပေ။ ထိုသူများသာ တရားလမ်းမှန်ရရှိကြ‌သောသူများထဲမှ ဖြစ်သည်ဟု စိတ်ချယုံကြည်နိုင်သည်။"
        },
        {
            "chapter": 9,
            "verse": 19,
            "text": "အသင်တို့သည် ဟာဂျီများကို ‌ရေတိုက်ခြင်းနှင့် မတ်စ်ဂျိဒိဟရာမ်ထွတ်မြတ်‌သော ဗလီဝတ်‌ကျောင်း‌တော်ကို စည်ကား‌အောင်လုပ်ခြင်းအားဖြင့် အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်ပြီး အလ္လာဟ်အရှင်မြတ်၏လမ်း‌တော်တွင် စစ်တိုက်‌သောသူများနှင့် တူညီသည်ဟု ထင်မှတ်ကြသ‌လော။ သူတို့သည် အလ္လာဟ်အရှင်မြတ်ထံ‌တော်တွင် မတူကြ‌ပေ။* ထို့ပြင် အလ္လာဟ်အရှင်မြတ်သည် မတရားကျူးလွန်‌သောသူများကို လမ်းမှန်‌ရောက်‌အောင် ပို့‌ဆောင်‌တော်မူမည် မဟုတ်‌ပေ။"
        },
        {
            "chapter": 9,
            "verse": 20,
            "text": "အကြင်သူများသည် အီမာန်ယုံကြည်ခဲ့ကြသည်။ ၎င်းပြင် သူတို့သည် ဟိဂျ်ရသ်‌ရွှေ့‌ပြောင်း‌နေထိုင်ခဲ့ကြသည်။ ၎င်းပြင် သူတို့သည် အလ္လာဟ်အရှင်မြတ်၏လမ်း‌တော်တွင် သူတို့၏ပစ္စည်းဥစ္စာများ၊ သူတို့၏အသက်များနှင့် ရင်းပြီး စစ်တိုက်ခဲ့ကြသည်။ (သူတို့သည်) အလ္လာဟ်အရှင်မြတ်ထံ‌တော်တွင် အဆင့်အတန်း အလွန်မြင့်သည့်အပြင် သူတို့သာ ‌အောင်မြင်မှုကို ရရှိသူများဖြစ်ကြသည်။"
        },
        {
            "chapter": 9,
            "verse": 21,
            "text": "သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့ကို အရှင်မြတ်ထံ‌တော်မှ သနားကရုဏာ‌တော်နှင့် ‌ကျေနပ်နှစ်သက်မှုအပြင် ဂျန္နသ်၏ဥယျာဉ်များ ချီးမြှင့်‌တော်မူမည့်အ‌ကြောင်း သတင်း‌ကောင်း‌ပေး‌တော်မူသည်။ သူတို့အတွက် ထိုဥယျာဉ်များထဲတွင် တည်မြဲ‌သော စည်းစိမ်များရှိမည်။"
        },
        {
            "chapter": 9,
            "verse": 22,
            "text": "သူတို့သည် ထိုဥယျာဉ်များ၌ အမြဲ‌နေထိုင်ကြရမည်။ အမှန်စင်စစ် အလ္လာဟ်အရှင်မြတ်ထံ‌တော်တွင် ကြီးကျယ်မြင့်မြတ်‌သော အကျိုးဆုလာဘ်လည်းရှိသည်။"
        },
        {
            "chapter": 9,
            "verse": 23,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့၏အဘ၊ ဘိုး၊ ‌ဘေးတို့နှင့် အသင်တို့၏ညီအစ်ကိုများသည် အကယ်၍ ကုဖ်ရ် ငြင်းပယ်မှုကို အီမာန်ယုံကြည်မှုထက် ပိုနှစ်သက်ကြလျှင် အသင်တို့သည် သူတို့အား မိတ်‌ဆွေများ မပြုလုပ်ကြနှင့်။* ၎င်းပြင် အသင်တို့ထဲမှ မည်သူမဆို ထိုသူများအား မိတ်‌ဆွေပြုလုပ်လျှင် ထို(ကဲ့သို့ မိတ်‌ဆွေပြုလုပ်)သူများပင် မတရားကျူးလွန်သူများ ဖြစ်ကြသည်။"
        },
        {
            "chapter": 9,
            "verse": 24,
            "text": "(အို- တမန်‌တော်)အသင်‌ပြောလိုက်ပါ- “အသင်တို့၏အဘ၊ ဘိုး၊ ‌ဘေးများ၊ အသင်တို့၏သား(သမီး)များ၊ အသင်တို့၏ညီအစ်ကိုများ၊ အသင်တို့၏ဇနီးကြင်ရာများ၊ အသင်တို့၏‌ဆွေမျိုးသားချင်းများ၊ အသင်တို့ ရှာ‌ဖွေစု‌ဆောင်းထားကြ‌သောပစ္စည်းဥစ္စာများ၊ အသင်တို့ ထိုင်းမှိုင်းသွားမည်ကို စိုးရိမ်ကြ‌သော ‌ရောင်းဝယ်‌ဖောက်ကားမှုများ၊ အသင်တို့ နှစ်သက်လိုလားကြ‌သော တိုက်တာ‌ဂေဟာ အ‌ဆောက်အအုံများသည် အသင်တို့ထံတွင် အလ္လာဟ်အရှင်မြတ်နှင့် အရှင်မြတ်၏တမန်‌တော်အပြင် အရှင်မြတ်၏လမ်း‌တော်၌ စစ်တိုက်ခြင်းတို့ထက်ပိုပြီး ချစ်ခင်နှစ်သက်ဖွယ်ရာများ ဖြစ်ခဲ့ကြလျှင် အလ္လာဟ်အရှင်မြတ်သည် အရှင်မြတ်၏အမိန့်‌တော်ကို ထုတ်ပြန်‌တော်မူသည်အထိ အသင်တို့သည် ‌စောင့်ဆိုင်း‌နေကြပါ။* ထို့ပြင် အလ္လာဟ်အရှင်မြတ်သည် အမိန့်‌တော်ကို ‌သွေဖည်‌သောသူများအား လမ်းမှန်သို့‌ရောက်‌အောင် ပို့‌ဆောင်‌တော်မူမည် မဟုတ်‌ပေ။"
        },
        {
            "chapter": 9,
            "verse": 25,
            "text": "အမှန်စင်စစ် အလ္လာဟ်အရှင်မြတ်သည် အသင်တို့အား စစ်‌မြေပြင်များစွာ၌လည်း‌ကောင်း* ဟုနိုင်န်(‌တောင်ကြား၌ စစ်ဖြစ်ခဲ့‌သော)‌နေ့တွင်လည်း‌ကောင်း* ကူညီ‌တော်မူခဲ့သည်။ ထို(ဟုနိုင်န်‌တောင်ကြား၌စစ်ဖြစ်‌သော)အခါ အသင်တို့၏(အ‌ရေအတွက်)များပြားမှုသည် အသင်တို့အား အထင်ကြီး‌စေခဲ့သည်။ သို့ရာတွင် ၎င်း(အ‌ရေအတွက်)များပြားမှုသည် အသင်တို့အတွက် မည်သို့မှ အသုံးမဝင်ခဲ့‌ပေ။ ထို့ပြင် ကမာ္ဘ‌မြေပြင်သည် (ဤမျှ)ကျယ်ဝန်းလျက်နှင့်ပင် အသင်တို့အ‌ပေါ်၌ ကျဉ်း‌မြောင်းသွားခဲ့သည်။ ထို့‌နောက် အသင်တို့သည် ‌ကျောခိုင်းထွက်‌ပြေးခဲ့ကြသည်။"
        },
        {
            "chapter": 9,
            "verse": 26,
            "text": "ထို့‌နောက် အလ္လာဟ်အရှင်မြတ်သည် အရှင်မြတ်ထံ‌တော်မှ အရှင်မြတ်၏တမန်‌တော်နှင့် ယုံကြည်သူများအ‌ပေါ်တွင် စိတ်တည်ငြိမ်မှုကို ချ‌ပေးသနား‌တော်မူခဲ့သည်။ ၎င်းပြင် အရှင်မြတ်သည် အသင်တို့ မမြင်နိုင်‌သော စစ်တပ်များကို ‌စေလွှတ်‌ပေး‌တော်မူခဲ့သည်။ ထို့ပြင် အရှင်မြတ်သည် ကာဖိရ်များအား ပြစ်ဒဏ်‌ပေး‌တော်မူခဲ့သည်။ ၎င်းပြင် ဤသည် ကာဖိရ်များ၏ အစား‌ပေးခြင်းပင်ဖြစ်သည်။"
        },
        {
            "chapter": 9,
            "verse": 27,
            "text": "၎င်းပြင် ထို(စစ်ပွဲ)ပြီးသည့်‌နောက် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သော သူ၏အမှားဝန်ခံမှုကို လက်ခံခွင့်လွှတ်‌တောမူသည်။* ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 28,
            "text": "အို- အီမာန်ယုံကြည်သူအ‌ပေါင်းတို့၊ မုရှ်ရိက်များသည် ညစ်ညမ်းသူများပင်ဖြစ်ကြသည်။ သို့ဖြစ်ရာ သူတို့သည် ဤနှစ်ကုန်ဆုံးပြီးလျှင် မတ်စ်ဂျိဒိဟရာမ် ထွတ်မြတ်‌သောဗလီဝတ်‌ကျောင်း‌တော် အနီးသို့ပင် ချဉ်းကပ်မှု မပြုကြရ‌ပေ။* ၎င်းပြင် အကယ်၍ အသင်တို့သည် ဆင်းရဲကျပ်တည်းမှုကို စိုးရိမ်ကြလျှင်၊ အလ္လာဟ်အရှင်မြတ်အလိုရှိ‌တော်မူလျှင် မကြာမီ အသင်တို့အား အရှင်မြတ်၏‌ကျေးဇူး‌တော်နှင့် အလွန်ပြည့်စုံ ကြွယ်ဝချမ်းသာ‌စေ‌တော်မူမည်။* အမှန်စင်စစ် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 29,
            "text": "အသင်တို့သည် အကြင်သူများအား တိုက်ခိုက်ကြပါ၊ ထိုသူများသည် အလ္လာဟ်အရှင်မြတ်နှင့် ‌နောက်ဆုံး‌နေ့ကို မယုံကြည်ကြ‌ပေ။ ၎င်းပြင် အလ္လာဟ်အရှင်မြတ်နှင့် အရှင်မြတ်၏တမန်‌တော်က ဟရာမ်ဟု တားမြစ်ထား‌တော်မူ‌သောအရာများကို ဟရာမ်ဟု မယူဆကြ‌ပေ။ ၎င်းပြင် ထိုသူများသည် မှန်ကန်‌သော (အစ္စလာမ်)သာသနာကိုလည်း ယုံကြည်လက်ခံခြင်း မရှိကြ‌ပေ။ ထိုသူများသည် ကျမ်းရသူများထဲမှဖြစ်ပြီး သူတို့လက်နှင့် သူတို့ ‌အောက်ကျို့လျက် ကြည်ဖြူစွာ အခွန်မ‌ဆောင်သမျှ (သူတို့အား တိုက်ခိုက်ကြပါ)။"
        },
        {
            "chapter": 9,
            "verse": 30,
            "text": "ထို့ပြင် ယဟူဒီများက အုဇိုင်ရ်သည် အလ္လာဟ်အရှင်မြတ်၏သား‌တော်ဖြစ်သည်ဟု ‌ပြောဆိုခဲ့ကြသည်။ နတ်စွ်ရာနီတို့ကလည်း မစီဟ်(အီစာ)သည် အလ္လာဟ်အရှင်မြတ်၏သား‌တော်ဖြစ်သည်ဟု ‌ပြောဆိုခဲ့ကြသည်။ ဤသည် သူတို့၏နှုတ်များက ထွက်‌သောစကားများသာဖြစ်သည်။ သူတို့သည် ယခင်ကရှိခဲ့‌သော ကာဖိရ်များ၏ ‌ပြောဆိုမှုကို တုပခဲ့ကြခြင်းဖြစ်သည်။ အလ္လာဟ်အရှင်မြတ်သည် သူတို့အား ဖျက်ဆီး‌တော်မူပါ‌စေ။ သူတို့သည် မည်သို့ ပြန်လှည့်သွားကြသနည်း။"
        },
        {
            "chapter": 9,
            "verse": 31,
            "text": "သူတို့သည် အရှင်သခင်တစ်ပါးတည်းကိုသာ ကိုးကွယ်ကြရန် အမိန့်‌ပေးခြင်းခံထားရသည်ဖြစ်ပါလျက် အလ္လာဟ်အရှင်မြတ်အားစွန့်ပြီး သူတို့၏ပညာရှင် ဆရာ‌တော်များနှင့်၊ ဘုန်းကြီးရဟန်းများအပြင် မရ်ယမ်၏သား မစီဟ်ကို အရှင်သခင်များအဖြစ် ပြုလုပ်ထားခဲ့ကြသည်။* ထိုအရှင်မြတ်မှလွဲ၍ ကိုးကွယ်ထိုက်‌သောအရှင် မရှိ‌ပေ။ အရှင်မြတ်သည် သူတို့ တုဖက်ကိုးကွယ်ကြသည်များမှ သန့်ရှင်းစင်ကြယ်‌တော်မူသည်။"
        },
        {
            "chapter": 9,
            "verse": 32,
            "text": "သူတို့သည် အလ္လာဟ်အရှင်မြတ်၏ ‌ရောင်ခြည်‌တော်ကို* သူတို့၏ပါးစပ်များနှင့် (မှုတ်)ပြီးငြိ်မ်းသတ်လိုကြသည်။ သို့ရာတွင် အလ္လာဟ်အရှင်မြတ်သည် ကာဖိရ်များက မနှစ်သက်ကြ‌သော်လည်း အရှင်မြတ်၏‌ရောက်ခြည်‌တော်ကို ပြည့်ဝ‌အောင် ပြုလုပ်‌တော်မူသည်မှလွဲ၍ (အခြား)မည်သည်ကိုမှ သ‌ဘောတူ‌တော်မူမည် မဟုတ်‌ပေ။"
        },
        {
            "chapter": 9,
            "verse": 33,
            "text": "အရှင်မြတ်သည် အကြင်အရှင်မြတ်ပင် ဖြစ်‌တော်မူသည်။ ထိုအရှင်မြတ်သည် မုရှ်ရိက်များက မနှစ်သက်ကြလျှင်လည်း အရှင်မြတ်၏တမန်‌တော်ကို သာသနာအားလုံးအ‌ပေါ်တွင် လွှမ်းမိုး‌စေရန်အတွက်* လမ်းမှန်ညွှန်ကြားပြသချက်နှင့်တကွ မှန်ကန်‌သော သာသနာနှင့်အတူ ‌စေလွှတ်‌တော်မူခဲ့သည်။"
        },
        {
            "chapter": 9,
            "verse": 34,
            "text": "အို- အီမာန်ယုံကြည်သူအ‌ပေါင်းတို့၊ အမှန်စင်စစ် (ယဟူဒီ၊ နတ်စ်ွရာနီ)ပညာရှင်များနှင့် ဘုန်း‌တော်ကြီးအ‌မြောက်အမြားသည် လူများ၏ပစ္စည်းဥစ္စာများကို အမှန်ပင် မတရားစားသုံးကြသည်။* ၎င်းပြင် သူတို့သည် (လူများအား)အလ္လာဟ်အရှင်မြတ်၏လမ်း‌တော်မှ တားဆီးကြသည်။ ထို့ပြင် အကြင်သူများသည် ‌ရွှေ‌ငွေ(ရတနာ)များကို စု‌ဆောင်းပြီး*ထားကြသည်။ ၎င်းပြင် သူတို့သည် ထိုအရာများကို အလ္လာဟ်အရှင်မြတ်၏လမ်းတွင် မသုံးစွဲကြ‌ပေ။ သို့ဖြစ်ရာ အသင်သည် ထိုသူများအား နာကျင်‌စေ‌သော အပြစ်ဒဏ်(ကို ခံကြရမည့်)အ‌ကြောင်း သတင်း‌ကောင်း‌ပေးလိုက်ပါ။"
        },
        {
            "chapter": 9,
            "verse": 35,
            "text": "(ပြစ်ဒဏ်ကျ‌ရောက်မည့်)ထို‌နေ့တွင် ထို(‌ရွှေ‌ငွေရတနာများ)သည် ဂျဟန္နမ်ငရဲမီး၌ ‌လောင်မြှိုက်ခြင်းခံရမည်။ ထို့ပြင် ထိုသူများ၏နဖူးများ၊ နံ‌ဘေးများနှင့် ‌ကျောကုန်းများသည် ၎င်း(မီးဖုတ်ထား‌သော‌ရွှေ‌ငွေ)နှင့် တံဆိပ်ခတ်နှိပ်ခြင်းကို ခံကြရမည်။* (ပြစ်ဒဏ်ခတ်‌သော ‌ကောင်းကင်တမန်များက ‌ပြောဆိုကြမည်) “ဤသည် အသင်တို့အ‌နေနှင့် အသင်တို့အတွက် စု‌ဆောင်းထားခဲ့ကြ‌သောအရာ(ရတနာ)များပင်ဖြစ်သည်။ သို့ဖြစ်ရာ အသင်တို့သည် အသင်တို့စု‌ဆောင်းမှု(၏ ပြစ်ဒဏ်)ကို မြည်းစမ်းကြည့်ကြပါ။“"
        },
        {
            "chapter": 9,
            "verse": 36,
            "text": "အမှန်စင်စစ် လများ၏ အ‌ရေအတွက်သည် အလ္လာဟ်အရှင်မြတ်ထံ‌တော်တွင် အလ္လာဟ်အရှင်မြတ်၏ ကျမ်း‌တော်တွင် ပါရှိသည့်အတိုင်း မိုး‌ကောင်းကင်များနှင့် ‌မြေပထဝီကို အရှင်မြတ်ဖန်ဆင်း‌တော်မူ‌သော‌နေ့မှစပြီး ဆယ့်နှစ်လပင်ဖြစ်သည်။ ထိုထဲမှ ‌လေးလသည် ထွတ်မြတ်‌သောလများပင်*ဖြစ်သည်။ ဤသည် ‌ဖြောင့်မတ်မှန်ကန်‌သော သာသနာ‌တော်(၏ ညွှန်ကြားပြသချက်)ပင်ဖြစ်သည်။ သို့ဖြစ်ရာ အသင်တို့သည် ထိုလများ၌ အသင်တို့ကိုယ်ကိုအသင်တို့ ညှဉ်းပန်းနှိပ်စက်မှု မပြုကြနှင့်။ ၎င်းပြင် မုရှ်ရိက်များသည် အသင်တို့အားလုံးအား တိုက်ခိုက်ကြသကဲ့သို့ အသင်တို့သည်လည်း သူတို့အားလုံးအား တိုက်ခိုက်ကြပါ။* ထို့ပြင် အမှန်စင်စစ် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့်အတူ ရှိ‌တော်မူသည်ကို အသင်တို့ (‌ကောင်းစွာ)သိမှတ်ထားကြပါ။"
        },
        {
            "chapter": 9,
            "verse": 37,
            "text": "လများကို ‌ရွှေ့ဆိုင်းခြင်းသည်* ကုဖ်ရ်ငြင်းပယ်မှု၌ တိုးပွားမှုဖြစ်သည်။ ထိုကဲ့သို့ ‌ရွှေ့ဆိုင်းထားသည့်အတွက် ကာဖိရ်များသည် လမ်းမှာကို ‌ရောက်‌စေခြင်းခံရသည်။ သူတို့သည် အလ္လာဟ်အရှင်မြတ်က ဟရာမ်လို့ တားမြစ်ထား‌တော်မူခဲ့‌သော (လများ၏)အ‌ရေအတွက်နှင့် ကိုက်ညီ‌စေရန်အတွက် ထို‌ရွှေ့ဆိုင်းထား‌သောလများကို တစ်နှစ်တွင် ဟလာလ်ပြုလုပ်ပြီး ‌နောက်တစ်နှစ်တွင် ဟရာမ်ဟု ပြုလုပ်လိုက်ကြသည်။ ထိုကဲ့သို့ပြုလုပ်သည့်အတွက် သူတို့သည် အလ္လာဟ်အရှင်မြတ်က ဟရာမ်ဟု တားမြစ်‌တော်မူခဲ့‌သောလကို ဟလာလ်ပြုလုပ်ကြသည်။ သူတို့၏မ‌ကောင်းမှုများသည် သူတို့(၏ အမြင်)၌ လှပစွာ ရှိ‌နေကြသည်။ ထို့ပြင် အလ္လာဟ်အရှင်မြတ်သည် ကာဖိရ်များကို လမ်းမှန်ညွှန်ကြားပြသ‌တော် မမူ‌ပေ။"
        },
        {
            "chapter": 9,
            "verse": 38,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အား အလ္လာဟ်အရှင်မြတ်၏လမ်း‌တော်တွင် ထွက်ကြပါဟု ‌ပြောဆို‌သောအခါ အသင်တို့သည် အဘယ့်‌ကြောင့် ‌မြေ‌ပေါ်တွင် ‌တွေ‌ဝေပြီး ထိုင်‌နေကြသနည်း(‌လေးလံသွားကြသနည်း)။ အသင်တို့သည် ‌လောကီဘဝ ရှင်သန်ခြင်းကိုပင် တမလွန်ဘဝထက် နှစ်သက်ကြသ‌လော။ သို့ဖြစ်လျှင် ‌လောကီဘဝ၏စည်းစိမ်သည် တမလွန်ဘဝနှင့် နှိုင်းယှဉ်လျှင် အနည်းငယ်မျှသာဖြစ်သည်(ကို အသင်တို့ ‌ကောင်းစွာ သိမှတ်ထားကြပါ)။"
        },
        {
            "chapter": 9,
            "verse": 39,
            "text": "အကယ်၍ အသင်တို့သည် (အလ္လာဟ်အရှင်မြတ်၏ လမ်းကို)မထွက်ကြလျှင်၊ အရှင်မြတ်သည် အသင်တို့ကို အလွန်နာကျင်‌စေ‌သော ပြစ်ဒဏ်ကို ‌ပေး‌တော်မူမည်။ ၎င်းပြင် အရှင်မြတ်သည် အသင်တို့၏အစား အခြားလူမျိုးတစ်မျိုးကို လဲလှယ်(ဖန်ဆင်း)‌တော်မူမည်။* ထို့ပြင် အသင်တို့သည် အရှင်မြတ်အား အနည်းငယ်မှ နစ်နာ‌အောင် လုပ်နိုင်ကြမည် မဟုတ်‌ပေ။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ် စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 40,
            "text": "အကယ်၍ အသင်တို့သည် ၎င်း(တမန်‌တော်)ကို မကူညီကြလျှင်(လည်း တမန်‌တော်တွင် မည်သည့်အရာမျှ ဆုံးရှုံးမသွား‌ပေ၊ အဘယ့်‌ကြောင့်ဆို‌သော်) အမှန်စင်စစ် အလ္လာဟ်အရှင်မြတ်သည် အကြင်အချိန်အခါကလည်း ကူညီ‌တော်မူခဲ့သည့်အတွက် ဖြစ်သည်။ ထိုအချိန်အခါတွင် ၎င်း(တမန်‌တော်)အား ကာဖိရ်များက နှင်ထုတ်ခဲ့ကြစဉ်၌၊ (အရှင်မြတ်က ကူညီ‌တော်မူခဲ့သည်၊ ထို့ပြင်) ၎င်းသည် နှစ်‌ယောက်ထဲမှ ဒုတိယဖြစ်ခဲဲ့ပြီး သူတို့နှစ်ဦး လိုဏ်ဂူထဲ၌ရှိ‌နေကြ‌သောအခါ ၎င်း(တမန်‌တော်)က ၎င်း၏အ‌ဖော်အား “အသင်မစိုးရိမ်ပါနှင့်၊ အမှန်စင်စစ် အလ္လာဟ်အရှင်မြတ်သည် ငါတို့နှင့်အတူ ရှိ‌တော်မူသည်“*ဟု ‌ပြောဆို‌နေ‌သောအခါ၌လည်း (အရှင်မြတ်သည် ၎င်းအား ကူညီ‌တော်မူခဲ့သည်။) ထို့‌နောက် အလ္လာဟ်အရှင်မြတ်သည် အရှင်မြတ်ထံ‌တော်မှ တည်ငြိမ်မှုကို ၎င်း၏အ‌ပေါ်တွင် ချ‌ပေးသနား‌တော်မူခဲ့သည်။ ထို့ပြင် အသင်တို့ မမြင်‌သောစစ်သည်များနှင့် ၎င်းအား ကူညီအား‌ပေး‌တော်မူခဲ့သည်။ ထို့ပြင် အရှင်မြတ်သည် ကာဖိရ်များ၏ (ရှိရ်က်ဘက်ဖိတ်‌ခေါ်‌သော)စကားအား နိမ့်ကျ‌အောင်လုပ်‌တော်မူခဲ့သည်။ ၎င်းပြင် အလ္လာဟ်အရှင်မြတ်၏ (တစ်ပါးတည်းတည်ရှိ‌ကြောင်း ကလိမဟ်)စကား‌တော်ကမူ အမြင့်ဆုံးဖြစ်ခဲ့သည်။ ထို့ပြင် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 41,
            "text": "အသင်တို့သည် ‌ပေါ့ပါး(လွယ်ကူ)‌သောအခါ၌လည်း‌ကောင်း၊ ‌လေးလံ(ခက်ခဲ)‌သောအခါ၌လည်း‌ကောင်း* (အသင်တို့အိမ်များမှ)ထွက်ကြ၍ အလ္လာဟ်အရှင်မြတ်၏လမ်း‌တော်တွင် အသင်တို့၏ ပစ္စည်းဥစ္စာများ၊ အသင်တို့၏အသက်များဖြင့် စစ်တိုက်ကြပါ။ ဤသည် အကယ်၍ အသင်တို့ သိတတ်ကြလျှင် အသင်တို့အတွက် အ‌ကောင်းဆုံးပင်ဖြစ်သည်။"
        },
        {
            "chapter": 9,
            "verse": 42,
            "text": "အကယ်၍ ပစ္စည်းဥစ္စာများလည်း လွယ်ကူစွာရမည်၊ သွားရမည့်ခရီးကလည်း သာမန်သာဖြစ်မည်ဆိုလျှင် ထို(မိုနာဖိက်)များသည် အမှန်ပင် အသင်(တမန်‌တော်)နှင့်အတူ လိုက်ခဲ့ကြမည်ဖြစ်သည်။ သို့ရာတွင် (ယခုမူ) ခရီးသည် သူတို့(အမြင်)၌ ‌ဝေးလံ‌နေသည်။ (သို့ဖြစ်ရာ သူတို့သည် စစ်ပွဲကိုမလိုက်ဘဲ ‌နောက်၌ ထိုင်‌နေခဲ့ကြခြင်းဖြစ်သည်။) မကြာမီ (အသင်တို့ စစ်ပွဲမှ ပြန်လာကြ‌သောအခါ) ထို(မုနာဖိက်)များသည် အလ္လာဟ်အရှင်မြတ်အား တိုင်တည်၍ ဤသို့ ကျိန်ဆို‌ပြောကြဦးမည်- “အကယ်၍ ကျွန်ုပ်တို့သည် တတ်စွမ်းနိုင်ခဲ့ကြပါလျှင် အသင်တို့နှင့်အတူ အမှန်ပင် ထွက်ခဲ့ကြမည်ဖြစ်သည်။“ သူတို့သည် သူတို့ကိုယ်ကိုသာဖျက်ဆီး‌နေကြခြင်းဖြစ်သည်။ ၎င်းပြင် အလ္လာဟ်အရှင်မြတ်က ထို(မုနာဖိက်)များသည် အမှန်စင်စစ် လိမ်လည်‌ပြောဆိုသူများဖြစ်သည်ကို ‌ကောင်းစွာ သိ‌တော်မူသည်။"
        },
        {
            "chapter": 9,
            "verse": 43,
            "text": "အလ္လာဟ်အရှင်မြတ်သည် အသင့်အား ခွင့်လွှတ်‌တော်မူခဲ့ပြီးဖြစ်သည်။ အသင့်အတွက် (သူတို့ထဲမှ)မှန်ကန်စွာ ‌ပြောဆိုသူများ သဲကွဲထင်ရှားမှုမဖြစ်‌သေးမီနှင့် လိမ်လည်‌သောသူများကို အသင် မသိ‌သေးမီတွင် အသင်သည် အဘယ့်‌ကြောင့် သူတို့ကို (စစ်ပွဲမလိုက်ရန်)ခွင့်ပြုခဲ့ရသနည်း။"
        },
        {
            "chapter": 9,
            "verse": 44,
            "text": "အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်‌သောသူများကမူ သူတို့၏ပစ္စည်းဥစ္စာများ၊ အသက်များနှင့် စစ်တိုက်ခြင်းမှ(မလိုက်ရန်)အသင့်ထံတွင် ခွင့်‌တောင်းကြမည် မဟုတ်‌ပေ။* ထို့ပြင် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို အကြွင်းမဲ့သိ‌တော်မူ‌သောအရှင်မြတ် ဖြစ်‌တော်မူသည်။"
        },
        {
            "chapter": 9,
            "verse": 45,
            "text": "အကြင်သူများသည် အသင့်ထံတွင် ခွင့်‌တောင်းကြခြင်းဖြစ်သည်။ ထိုသူများသည် အလ္လာဟ်အရှင်မြတ်နှင့် ‌နောက်ဆုံး‌နေ့ကို မယုံကြည်ကြသည့်အပြင် သူတို့၏စိတ်နှလုံးများသည်လည်း (အစ္စလာမ်နှင့်ပတ်သက်၍) သံသယဖြစ်‌နေကြသည်။ သို့ဖြစ်ရာ သူတို့သည် သူတို့၏ သံသယထဲ၌ပင် တဝဲလည်လည် ဖြစ်‌နေကြ‌တော့သည်။"
        },
        {
            "chapter": 9,
            "verse": 46,
            "text": "၎င်းပြင် အကယ်၍ သူတို့သည် (စစ်တိုက်)ထွက်ရန် ရည်ရွယ်ခဲ့ကြလျှင် သူတို့သည် ထွက်ရန်ပြင်ဆင်မှု တစ်စုံတစ်ရာကို အသင့်ပြုလုပ်ခဲ့မည် အမှန်ပင်။ သို့ရာတွင် အလ္လာဟ်အရှင်မြတ်သည် သူတို့(စစ်ထဲလိုက်ပါ)သွားခြင်းကို နှစ်မြို့‌တော်မမူခဲ့‌ပေ။ သို့ဖြစ်ရာ အရှင်မြတ်သည် သူတို့အား တုံ့ဆိုင်း‌စေ‌တော်မူခဲ့သည်။ ၎င်းပြင် (အရှင်မြတ်က သူတို့ကို)မိန့်ကြား‌တော်မူခဲ့သည်၊ “အသင်တို့သည် ကျန်ရစ်ခဲ့‌သောသူများနှင့်အတူ ထိုင်လျက်ပင် ကျန်ရစ်ခဲ့ကြ‌ပေ‌တော့။“"
        },
        {
            "chapter": 9,
            "verse": 47,
            "text": "အကယ်၍ သူတို့သည် အသင်တို့ထဲ၌ အတူပါဝင်ထွက်ခဲ့ကြလျှင် သူတို့သည် အသင်တို့ထဲ၌ ဖရိုဖရဲဖြစ်‌အောင်လုပ်သည်မှလွဲ၍ မည်သည့်အရာကိုမျှ တိုးပွား‌စေခဲ့ကြမည် မဟုတ်‌ပေ။* ၎င်းပြင် အမှန်ပင် သူတို့သည် အသင်တို့ အ‌နှောင့်အယှက်ဖြစ်‌စေရန် ‌ပြေးလိုက်လွှားလိုက် ပြုလုပ်ကြမည်ဖြစ်သည်။ ၎င်းပြင် (ယခုလည်း) အသင်တို့ထဲတွင် သူတို့၏ သတင်း‌ထောက်များရှိ‌နေကြသည်။ ထို့ပြင် အလ္လာဟ်အရှင်မြတ်သည် မတရားပြုလုပ်သူများအား အကြွင်းမဲ့သိ‌တော်မူသည်။"
        },
        {
            "chapter": 9,
            "verse": 48,
            "text": "အမှန်စင်စစ် သူတို့သည် ယခင်ကလည်း (အသင်တို့ကို အုဟုဒ်စ‌သော စစ်ပွဲများ၌) အ‌နှောက်အယှက်ဖြစ်‌စေခဲ့ကြသည်။* ၎င်းပြင် သူတို့သည် အသင်(တမန်‌တော်)၏အ‌ရေးကိစ္စများကို က‌ပြောင်းကပြန်ပြုလုပ်ခဲ့ကြသည်။ ‌နောက်ဆုံးတွင် သူတို့ မနှစ်မြို့ကြဘဲလျက် အမှန်သည် ‌ရောက်လာခဲ့ပြီး အလ္လာဟ်အရှင်မြတ်၏အမိန့်‌တော်သည်လည်း ထင်ရှားလာခဲ့သည်။"
        },
        {
            "chapter": 9,
            "verse": 49,
            "text": "ထို့ပြင် ထို(ကျန်ရစ်ခဲ့)သူ (မုနာဖိက်)များထဲတွင် “ကျွန်ုပ်အား (စစ်ပွဲမလိုက်ရန်)ခွင့်‌ပေးပါ၊ ၎င်းပြင် ကျွန်ုပ်အား မဖျက်ဆီးပါနှင့်“ဟု ‌ပြောဆိုသူလည်းရှိ‌သေးသည်။* သူတို့သည် ပျက်စီးမှုထဲ ကျဆင်းခဲ့ပြီးဖြစ်ကြသည်ကို အသင်တို့ သိထားလိုက်ပါ။ ထို့ပြင် ဂျဟန္နမ်ငရဲဘုံသည် ကာဖိရန်များကို အမှန်ပင် ဝန်းရံလျက်ရှိလိမ့်မည်။"
        },
        {
            "chapter": 9,
            "verse": 50,
            "text": "အကယ်၍ အသင့်ထံ ‌ကောင်းခြင်းတစ်စုံတစ်ခု ဆိုက်‌ရောက်လာလျှင် ထို‌ကောင်း‌သောဖြစ်ရပ်က သူတို့အား ဝမ်းနည်းပက်လက်ဖြစ်‌စေသည်။ ၎င်းပြင် အကယ်၍ အသင့်ထံ ‌ဘေးဒုက္ခတစ်စုံတစ်ခု ဆိုက်‌ရောက်လာလျှင် သူတို့က “အမှန်စင်စစ် ကျွန်ုပ်တို့သည် ကျွန်ုပ်တို့၏အ‌ရေးကိစ္စကို ယခင်ကတည်းက ကြိုတင်စီမံထားခြင်းဖြစ်သည်“ဟု ‌ပြောဆိုပြီး ဝမ်းသာလျက် ပြန်လှည့်သွား‌လေ့ရှိကြသည်။"
        },
        {
            "chapter": 9,
            "verse": 51,
            "text": "(အို- တမန်‌တော်)အသင်‌ပြောလိုက်ပါ- အလ္လာဟ်အရှင်မြတ်က ကျွန်ုပ်တို့နှင့်ပတ်သက်ပြီး သတ်မှတ်‌တော်မူခဲ့သည်မှလွဲ၍ အခြားမည်သည့်အရာကိုမျှ ကျွန်ုပ်တို့၌ လုံးဝ ဆိုက်‌ရောက်မည် မဟုတ်‌ပေ။ အရှင်မြတ်သည် ကျွန်ုပ်တို့၏အရှင်သခင် ဖြစ်‌တော်မူသည်။ သို့ဖြစ်ရာ အီမာန်ယုံကြည်သူများသည် အလ္လာဟ်အရှင်မြတ်အ‌ပေါ်၌သာ ယုံပုံလွှဲအပ်ကြရမည် ဖြစ်သည်။"
        },
        {
            "chapter": 9,
            "verse": 52,
            "text": "(အို- တမန်‌တော်)အသင်‌ပြောလိုက်ပါ- အသင်တို့သည် ကျွန်ုပ်တို့နှင့်ပတ်သက်၍ ‌ကောင်း‌သောအ‌ကြောင်းအရာနှစ်ခုအနက် တစ်ခုမှလွဲ၍ အခြား တစ်စုံတစ်ခုကို ‌စောင့်‌မျှော်‌နေကြသ‌လော။* အမှန်မှာ ကျွန်ုပ်တို့သည် အသင်တို့နှင့်ပတ်သက်၍ အလ္လာဟ်အရှင်မြတ်သည် အရှင်မြတ်ထံ‌တော်မှ၊ သို့မဟုတ် ကျွန်ုပ်တို့၏လက်များနှင့် အသင်တို့အ‌ပေါ်တွင် ပြစ်ဒဏ်တစ်စုံတစ်ခု သက်‌ရောက်‌စေ‌တော်မူရန် ‌စောင့်‌မျှော်‌နေကြခြင်းဖြစ်သည်။ သို့ဖြစ်ရာ အသင်တို့သည် ‌စောင့်‌မျှော်‌နေကြပါ။ အမှန်ပင် ကျွန်ုပ်တို့သည်လည်း အသင်တို့နှင့်အတူ ‌စောင့်‌မျှော်‌နေကြသည်။"
        },
        {
            "chapter": 9,
            "verse": 53,
            "text": "(အို- တမန်‌တော်)အသင်‌ပြောလိုက်ပါ- အသင်တို့သည် ကြည်ဖြူစွာ သို့မဟုတ် မကြည်ဖြူဘဲလျက် လှူဒါန်းသုံးစွဲကြပါ။ ထိုသုံးစွဲမှုသည် (အလ္လာဟ်အရှင်မြတ်ထံ‌တော်တွင်) အသင်တို့ထံမှ လက်ခံ‌တော်မူခြင်း လုံးဝ ခံရမည်မဟုတ်‌ပေ။ (ထိုကဲ့သို့ဖြစ်ရခြင်းသည်) အမှန်မှာ အသင်တို့သည် (အမိန့်ကို)‌သွေဖည် ဆန့်ကျင်‌သောသူများဖြစ်ခြင်း‌ကြောင့်ပင် ဖြစ်သည်။"
        },
        {
            "chapter": 9,
            "verse": 54,
            "text": "ထို့ပြင် ထိုသူများထံမှ သူတို့၏အလှူပစ္စည်းများကို လက်ခံ‌တော်မူရန် (မည်သည့်အရာကမှ) တားမြစ်ခဲ့သည် မဟုတ်‌ပေ။ သို့ရာတွင် အလ္လာဟ်အရှင်မြတ်နှင့် အရှင်မြတ်၏တမန်‌တော်အား အမှန်ပင် သူတို့သည် ‌သွေဖည်ခဲ့ကြသည်ကပင် (တားမြစ်ခဲ့ခြင်းဖြစ်သည်)။ ထို့ပြင် သူတို့သည် စွလာသ်ဝတ်ပြုမှုကို ပျင်းရိလျက် ‌ဆောက်တည်ကြရုံသာမက လှူဒါန်းမှုကိုလည်း မနှစ်မြို့ဘဲလျက် ပြုလုပ်ကြသည်။"
        },
        {
            "chapter": 9,
            "verse": 55,
            "text": "သို့ဖြစ်ရာ ထို(မုနာဖိက်)များ၏ ပစ္စည်းဥစ္စာများနှင့် သူတို့၏သားသမီးများသည် အသင့်အား* အံ့အားမသင့်ပါ‌စေနှင့်။* အလ္လာဟ်အရှင်မြတ်သည် ထိုပစ္စည်း၊ သားသမီးများနှင့် သူတို့ကို ‌လောကီဘဝတွင် ပြစ်ဒဏ်‌ပေးရန်နှင့် သူတို့သည် ကာဖိရ်ဖြစ်လျက် သူတို့၏အသက်များထွက်သွားရန် ရည်ရွယ်‌တော်မူခြင်းဖြစ်သည်။"
        },
        {
            "chapter": 9,
            "verse": 56,
            "text": "ထို့ပြင် သူတို့သည် အသင်တို့ထဲမှ မဟုတ်ကြပါဘဲလျက် အမှန်စင်စစ် သူတို့သည် အသင်တို့ထဲမှ အမှန်ပင်ဖြစ်ကြပါသည်ဟု အလ္လာဟ်အရှင်မြတ်အား တိုင်တည်ပြီး ကျိန်ဆိုကြသည်။* သို့ရာတွင် သူတို့သည် သတ္တိ‌ကြောင်သူများပင်ဖြစ်ကြသည်။"
        },
        {
            "chapter": 9,
            "verse": 57,
            "text": "အကယ်၍ သူတို့သည် ခိုကိုးရာ‌နေရာတစ်စုံတစ်ခု သို့မဟုတ် လိုဏ်‌ခေါင်းများ၊ သို့မဟုတ် (ပုန်းရန်)‌နေရာတစ်‌နေရာရာကို ‌တွေ့ရှိကြမည်ဆိုလျှင် သူတို့သည် ထို‌နေရာသို့ တစ်ဟုန်ထိုး ‌ပြေးလျက် လှည့်ဝင်သွားကြမည်ဖြစ်သည်။"
        },
        {
            "chapter": 9,
            "verse": 58,
            "text": "ထို့ပြင် သူတို့ထဲတွင် အသင့်အား အလှူပစ္စည်းများနှင့်ပတ်သက်၍ ကဲ့ရဲ့ရှုတ်ချသူများလည်း ရှိကြ‌သေးသည်။ သို့ရာတွင် အကယ်၍ ထိုအလှူပစ္စည်းများထဲမှ သူတို့ရရှိခဲ့ကြလျှင် ‌ကျေနပ်ကြသည်။ သို့ရာတွင် အကယ်၍ ထိုအလှူပစ္စည်းများထဲမှ သူတို့မရရှိခဲ့ကြလျှင်မူ ချက်ချင်း ‌ဒေါသထွက်ကြသည်။"
        },
        {
            "chapter": 9,
            "verse": 59,
            "text": "ထို့ပြင် အကယ်၍ အမှန်ပင် သူတို့သည် သူတို့အား အလ္လာဟ်အရှင်မြတ်နှင့် အရှင်မြတ်၏တမန်‌တော်က ‌ပေး‌တော်မူခဲ့သည်များအ‌ပေါ်တွင် ‌ကျေနပ်ပြီး “ကျွန်ုပ်တို့အတွက် အလ္လာဟ်အရှင်မြတ်သည် လုံ‌လောက်‌တော်မူပါသည်။* အလ္လာဟ်အရှင်မြတ်သည် မကြာမီ ကျွန်ုပ်တို့အား အရှင်မြတ်၏‌ကျေးဇူး‌တော်များထဲမှ ‌ပေးသနား‌တော်မူမည်။ ၎င်းပြင် အရှင်မြတ်၏တမန်‌တော်သည်လည်း (ထပ်‌ပေးဦးမည်)၊ အမှန်စင်စစ် ကျွန်ုပ်တို့သည် အလ္လာဟ်အရှင်မြတ်ဘက်ကိုသာ ယိမ်းညွတ်သူများဖြစ်ကြပါသည်“ဟု ‌ပြောဆိုခဲ့ကြလျှင် ‌ကောင်း‌လေစွပင်ဖြစ်သည်။"
        },
        {
            "chapter": 9,
            "verse": 60,
            "text": "အမှန်စင်စစ် ဇကာသ်(ဆင်းရဲသားနှင့် လိုအပ်သူများ၏‌ဝေစု)သည် ဆင်းရဲသားများအတွက်၊ ပစ္စည်းမဲ့များအတွက်၊ ဇကာသ်ကိစ္စကို ‌ဆောင်ရွက်‌သော အမှုထမ်းများအတွက်၊ (အစ္စလာမ်ကို နှစ်သက်ပြီး သာသနာထဲဝင်လို‌သော)သူများ၏စိတ်များအား နှစ်သိမ့်‌စေရန်အတွက်၊ ‌ကျေးကျွန်များအား ကျွန်ဘဝမှ လွတ်‌မြောက်‌စေရန်အတွက်၊ အ‌ကြွေးထဲ၌ နစ်‌နေသူများအတွက်၊ အလ္လာဟ်အရှင်မြတ်၏ လမ်း‌တော်အတွက်နှင့် (ဒုက္ခ‌ရောက်သည့်)ခရီးသည်များအတွက် ဖြစ်သည်။* ဤသည် အလ္လာဟ်အရှင်မြတ်ထံ‌တော်မှ ပြဋ္ဌာန်းထား‌တော်မူ‌သော ပညတ်ချက်ဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 61,
            "text": "ထို့ပြင် သူတို့ထဲတွင် အချို့သူများသည် တမန်‌တော်မြတ်အား စိတ်ဒုက္ခ‌ပေးကြသည်။ ၎င်းပြင် တမန်‌တော်သည် (မည်သည့်စကားမဆို)နား‌ထောင်(ပြီး ယုံ)‌လေ့ရှိသည်ဟု ‌ပြောဆိုကြသည်။* (အို- တမန်‌တော်)အသင်‌ပြောလိုက်ပါ- ငါသည် အသင်တို့နှင့်ပတ်သက်၍ ‌ကောင်းသည်ကိုသာ နား‌ထောင်‌လေ့ရှိသည်။ အလ္လာဟ်အရှင်မြတ်ကို ယုံသည်။ ယုံကြည်‌သောသူများကိုလည်း (သူတို့‌ပြော‌သော သတင်းစကားနှင့်ပတ်သက်၍) ယုံကြည်‌ထောက်ခံသည်။ ၎င်းပြင် အသင်တို့ထဲမှ ယုံကြည်‌သောသူများအတွက် သနားကရုဏာလည်းဖြစ်သည်။ ထို့ပြင် အလ္လာဟ်အရှင်မြတ်၏ တမန်‌တော်အား စိတ်ဒုက္ခ‌ပေးကြသူများအတွက် အလွန်နာကျင်‌စေ‌သော ပြစ်ဒဏ်ရှိသည်။"
        },
        {
            "chapter": 9,
            "verse": 62,
            "text": "အကယ်၍ သူတို့သည် ယုံကြည်သူများဖြစ်ကြလျှင် အလ္လာဟ်အရှင်မြတ်နှင့် အရှင်မြတ်၏တမန်‌တော်သည် သူတို့၏ ‌ကျေနပ်‌အောင်လုပ်သည်ကို ပို၍ပင် ခံထိုက်‌တော်မူပါလျက် သူတို့သည် အသင်တို့ကိုသာ အလ္လာဟ်အရှင်မြတ်ကို တိုင်တည်ပြီး ကျိန်ဆိုကြသည်။"
        },
        {
            "chapter": 9,
            "verse": 63,
            "text": "အမှန်စင်စစ် မည်သူမဆို အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ဆန့်ကျင်လျှင် အမှန်ပင် ထိုသူ့အတွက် ငရဲမီးပင်ရှိပြီး ထိုငရဲမီး၌ အမြဲ‌နေရမည်။ ဤသည် ကြီးကျယ်‌သော ‌သေးသိမ်မှုပင်*ဖြစ်သည်ကို ထိုသူ(မုနာဖိက်)များသည် မသိကြ‌သေးသ‌လော။"
        },
        {
            "chapter": 9,
            "verse": 64,
            "text": "မုနာဖိက်များသည် ထို(ယုံကြည်)သူများအ‌ပေါ်တွင် သူတို့၏စိတ်နှလုံးများထဲ၌ ရှိသည်များကို ထိုယုံကြည်သူများအား သိ‌စေ‌သော စူရဟ်ကဏ္ဍ တစ်စုံတစ်ခု ချ‌ပေးခြင်းခံရမည်ကို စိုးရိမ်‌နေကြသည်။ (အို- တမန်‌တော်)အသင်‌ပြောလိုက်ပါ- “အသင်တို့သည် ‌ပြောင်‌လှောင်‌နေကြပါ၊ အမှန်စင်စစ် အလ္လာဟ်အရှင်မြတ်သည် အသင်တို့ စိုးရိမ်‌နေကြသည်ကို ထုတ်‌ဖော်‌တော်မူမည့်အရှင်မြတ် ဖြစ်‌တော်မူသည်။“"
        },
        {
            "chapter": 9,
            "verse": 65,
            "text": "ထို့ပြင် အကယ်၍ အသင်(တမန်‌တော်)သည် သူတို့အား ‌မေးမြန်းခဲ့လျှင် အမှန်စင်စစ် သူတို့က “ကျွန်ုပ်တို့သည် မည်သည့်အရာကိုမျှ မရည်ရွယ်ဘဲ‌ပြော‌နေကြခြင်းနှင့် ရယ်စရာ‌ပြော‌နေကြခြင်းသာ ဖြစ်ကြပါသည်“ဟု ‌ပြောဆိုကြမည်။ (အို- တမန်‌တော်)အသင်‌ပြောလိုက်ပါ- “အသင်တို့သည် အလ္လာဟ်အရှင်မြတ်နှင့် အရှင်မြတ်၏အာယသ်‌တော်များအပြင် အရှင်မြတ်၏တမန်‌တော်ကို ပြက်ရယ်‌ပြောင်‌လှောင်‌နေကြသ‌လော။"
        },
        {
            "chapter": 9,
            "verse": 66,
            "text": "အသင်တို့သည် အ‌ကြောင်းမပြကြ‌လေနှင့်။ အမှန်စင်စစ် အသင်တို့သည် အသင်တို့ အီမာန်ယုံကြည်(သည်ကို ထုတ်‌ဖော်‌ပြောဆို)ပြီး‌နောက် ‌သွေဖည်ငြင်းပယ်ခဲ့ကြသည်။ အကယ်၍ ငါအရှင်မြတ်သည် အသင်တို့ထဲမှ လူတစ်စုကို ခွင့်လွှတ်‌တော်မူလျှင်လည်း အခြားလူတစ်စုကိုမူ အမှန်စင်စစ် သူတို့သည် ပြစ်မှုထင်ရှား‌သောသူများဖြစ်ခြင်း‌ကြောင့် ပြစ်ဒဏ်‌ပေး‌တော်မူပင်ဖြစ်သည်။"
        },
        {
            "chapter": 9,
            "verse": 67,
            "text": "မွတ်စ်လင်မ်အ‌ယောင်‌ဆောင် ‌ယောက်ျားများနှင့် အ‌ယောင်‌ဆောင်မိန်းမများမှာမူ ၎င်းတို့၏အချို့သည် အချို့ထဲမှပင်ဖြစ်ကြသည်(တစ်မျိုးတည်းပင်ဖြစ်ကြသည်)။ သူတို့သည် စက်ဆုပ်ဖွယ်ရာများကို အမိန့်‌ပေးကြပြီး ‌ကောင်းမှုများမှ တားဆီးကြသည်။ ၎င်းပြင် သူတို့သည် (အရှင်မြတ်၏လမ်းတွင် မသုံးစွဲဘဲ)သူတို့၏လက်များကို ဆုပ်ထားကြသည်။* သူတို့သည် အလ္လာဟ်အရှင်မြတ်အား ‌မေ့‌လျော့ခဲ့သည့်အတွက် အရှင်မြတ်ကလည်း သူတို့ကို ‌မေ့‌တော်မူထားလိုက်ခဲ့သည်။* အမှန်စင်စစ် မုနာဖိက်များသည် အမိန့်ကို ‌သွေဖည်ငြင်းပယ်သူများပင် ဖြစ်ကြသည်။"
        },
        {
            "chapter": 9,
            "verse": 68,
            "text": "အလ္လာဟ်အရှင်မြတ်သည် မုနာဖိက်‌ယောက်ျား၊ မိန်းမများနှင့် ကာဖိရ်များကို ဂျဟန္နမ်ငရဲမီး(ထဲသို့ ထည့်မည့်အ‌ကြောင်း) ကတိုပြုထား‌တော်မူခဲ့သည်။ သူတို့သည် ထိုငရဲမီးထဲတွင် အမြဲ‌နေကြရမည်။ ထိုငရဲမီးသည် သူတို့အား(ပြစ်ဒဏ်)‌ပေးရန် လုံ‌လောက်သည်။ ၎င်းပြင် အလ္လာဟ်အရှင်မြတ်သည် သူတို့အား သနားကရုဏာ‌တော်မှ ကင်း‌ဝေး‌စေ‌တော်မူမည်။ ထို့ပြင် သူတို့အတွက် အမြဲတည်‌သော ပြစ်ဒဏ်သည်လည်း ရှိဦးမည်ဖြစ်သည်။"
        },
        {
            "chapter": 9,
            "verse": 69,
            "text": "(အသင်တို့၏အ‌ခြေအ‌နေသည်) အသင်တို့မတိုင်မီက ရှိခဲ့ကြဖူး‌သောသူများကဲ့သို့ဖြစ်သည်။ သူတို့သည် အသင်တို့ထက် အင်အားပိုပြင်းထန်ကြသည့်အပြင် ပစ္စည်းဥစ္စာနှင့် သားသမီးများအားဖြင့်လည်း အလွန်များပြားခဲ့ကြသည်။ သိုု့ဖြစ်ရာ သူတို့သည် သူတို့၏ ‌ဝေစု‌ဝေပုံနှင့် အကျိုးခံစားခဲ့ကြသည်။ ထို့‌နောက် အသင်တို့သည် အသင်တို့မတိုင်မီရှိခဲ့ကြဖူး‌သောသူများက သူတို့၏ ‌ဝေစု‌ဝေပုံနှင့် အကျိုးခံစားခဲ့ကြသကဲ့သို့ပင် အသင်တို့သည်လည်း အသင်တို့၏ ‌ဝေစု‌ဝေပုံနှင့် အကျိုးခံစားခဲ့ကြပြီ ဖြစ်သည်။ ထို့ပြင် သူတို့သည် မ‌ကောင်းမှုများထဲ ဝင်‌ရောက်ခဲ့ကြသကဲ့သို့ အသင်တို့သည်လည်း မ‌ကောင်းမှုများထဲ ဝင်‌ရောက်ခဲ့ကြသည်။ ဤသူများ၏လုပ်ရပ်များသည် ‌လောကီဘဝနှင့် တမလွန်ဘဝတွင် အကျိုးမဲ့ဖြစ်ခဲ့ကြပြီဖြစ်သည်။ ထို့ပြင် ဤသူများပင် ပျက်စီးဆုံးရှုံးသူများဖြစ်ကြသည်။"
        },
        {
            "chapter": 9,
            "verse": 70,
            "text": "ထို(မုနာဖိက်)များထံသို့ သူတို့မတိုင်မီရှိခဲ့ကြ‌သောသူများ၏ (ပျက်စီးမှု)သတင်း၊ (ဥပမာ) (တမန်‌တော်)နူးဟ်၏အမျိုးသားများ၏သတင်း၊ အာဒ်အမျိုးသားများ၏သတင်း၊ ဆမူဒ်အမျိုးသားများ၏သတင်း၊ (တမန်‌တော်)အိဗ်ရာဟီမ်၏အမျိုးသားများ၏သတင်း၊ မဒ်ယန်မြို့သားများ၏သတင်း၊ ထက်‌အောက်‌ပြောင်းပြန်ဖြစ်ပြီး ပျက်စီးသွားခဲ့‌သောမြို့များ၊ ရွာများ၏သတင်းများသည် မ‌ရောက်ရှိခဲ့သ‌လော။ သူတို့ထံသို့ သူတို့၏တမန်‌တော်များသည် ထင်ရှား‌သော သက်‌သေလက္ခဏာများနှင့်တကွ ‌ရောက်ရှိလာခဲ့ကြသည် မဟုတ်‌လော။ (သို့ရာတွင် သူတို့သည် ငြင်းပယ်ခဲ့ကြသည့်အတွက် ပျက်စီးခဲ့ကြသည်၊) ထို့‌နောက် အလ္လာဟ်အရှင်မြတ်သည် (ဤပျက်စီးမှု၌) သူတို့အား မတရားနှိပ်စက်‌တော်မူသည် မဟုတ်‌ပေ။ သို့ရာတွင် သူတို့ကိုယ်တိုင်သူတို့ နှိပ်စက်ခဲ့ကြခြင်းပင်ဖြစ်သည်။"
        },
        {
            "chapter": 9,
            "verse": 71,
            "text": "ထို့ပြင် အီမာန်ယုံကြည်‌သော ‌ယောက်ျား၊မိန်းမများသည် အချင်းချင်း တစ်ဦးနှင့်တစ်ဦး အ‌ဆွေခင်ပွန်းများဖြစ်ကြသည်။ သူတို့သည် ‌ကောင်းသည်များကို အမိန့်‌ပေးကြသည်။ ၎င်းပြင် စက်ဆုပ်ဖွယ်ရာများမှ တားမြစ်ကြသည်။ ထို့ပြင် သူတို့သည် စွဲမြဲစွာ စွလာသ်ဝတ်ပြုကြသည်။ ၎င်းပြင် သူတို့သည် ဇကာသ်(ဆင်းရဲသားနှင့် လိုအပ်သူများ၏‌ဝေစု)ကိုလည်း ‌ပေး‌ဆောင်ကြသည်။ ထို့ပြင် သူတို့သည် အလ္လာဟ်အရှင်မြတ်၏အမိန့်‌တော်များနှင့် အရှင့်တမန်‌တော်၏အမိန့်‌တော်များကို လိုက်နာကြသည်။ ထိုသူများသည် အကြင်သူများပင်၊ အလ္လာဟ်အရှင်မြတ်သည် ထိုသူများကို မကြာမီ သနားကရုဏာပြု‌တော်မူမည်။* အမှန်စင်စစ် အလ္လာဟ်အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 72,
            "text": "အလ္လာဟ်အရှင်မြတ်သည် အီမာန်ယုံကြည်သူ ‌ယောက်ျား၊မိန်းမများကို အကြင်ဥယျာဉ်များကို (‌ပေး‌တော်မူရန်)ကတိပြုထား‌တော်မူခဲ့သည်။ ထိုဥယျာဉ်များ၏‌အောက်မှ စမ်း‌ရေ‌ချောင်းများ စီးဆင်လျက်ရှိသည်။ သူတို့သည် ထိုဥယျာဉ်များတွင် အမြဲ‌နေကြရမည်။ ထို့ပြင် အမြဲတည်‌သောဥယျာဉ်များတွင် ‌ကောင်းမွန်စင်ကြယ်‌သော ဗိမာန်များကို(‌ပေး‌ဆောင်‌တော်မူရန်)လည်း (ကတိပြုထား‌တော်မူခဲ့သည်)။ ထို့ပြင် အလ္လာဟ်အရှင်မြတ်၏‌ကျေနပ်မှုကမူ အကြီးကျယ်ဆုံးပင်*ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 9,
            "verse": 73,
            "text": "အို- တမန်‌တော်၊ အသင်သည် ကာဖိရ်များနှင့်မုနာဖိက်များကို ဂျိဟာဒ်ပြုလုပ်ပါ။* ထို့ပြင် သူတို့အ‌ပေါ်တွင် ပြင်းထန်ကျပ်တည်းမှုကို ပြုလုပ်ပါ။ ထို့ပြင် သူတို့၏ခိုကိုးရာဌာနသည် ဂျဟန္နမ်ငရဲဘုံပင်ဖြစ်သည်။ ထို့ပြင် ထိုစခန်းသည် အဘယ်မျှ ဆိုးရွားလိုက်သနည်း။"
        },
        {
            "chapter": 9,
            "verse": 74,
            "text": "သူတို့သည် အလ္လာဟ်အရှင်မြတ်အား တိုင်တည်ပြီး သူတို့သည် (ထိုစကားကို)မ‌ပြောဆိုခဲ့ပါဟု* ကျိန်ဆိုကြသည်။ အမှန်စင်စစ် သူတို့သည် ကုဖ်ရ်ငြင်းပယ်‌သောစကားကို အမှန်ပင် ‌ပြောဆိုခဲ့ကြသည်။ ၎င်းပြင် သူတို့သည် သူတို့၏အစ္စလာမ်‌နောက်တွင် ကုဖ်ရ်ငြင်းပယ်မှု ပြုလုပ်ခဲ့ကြသည်။ ထို့ပြင် သူတို့သည် မ‌အောင်မြင်နိုင်‌သော ကိစ္စရပ်တစ်ခုကိုလည်း ပြုလုပ်ရန် ကြံရွယ်ခဲ့ကြသည်။* ၎င်းပြင် သူတို့သည် အလ္လာဟ်အရှင်မြတ်နှင့် အရှင့်တမန်‌တော်က အရှင်မြတ်၏‌ကျေးဇူး‌တော်နှင့် သူတို့ကို ချမ်းသာကြွယ်ဝ‌အောင်လုပ်သည်ကိုပင် တုံ့ပြန် လက်စား‌ချေသည်မှလွဲ၍ အခြားမည်သည့်အရာကိုမှ တုံ့ပြန် လက်စား‌ချေခဲ့ကြသည် မဟုတ်‌ပေ။* ထို့‌နောက် အကယ်၍ သူတို့သည် ဝန်ချ‌တောင်းပန်ကြလျှင် သူတို့အတွက်ပင် အ‌ကောင်းဖြစ်မည်။ ၎င်းပြင် အကယ်၍ သူတို့သည် မျက်နှာလွှဲ‌ကျောခိုင်းသွားကြလျှင်၊ အလ္လာဟ်အရှင်မြတ်သည် သူတို့အား ဤ‌လောကီဘဝနှင့် တမလွန်ဘဝတွင် အလွန်နာကျင်‌စေ‌သောပြစ်ဒဏ်ကို ‌ပေး‌တော်မူမည်။ ထို့ပြင် သူတို့အတွက် ကမာ္ဘ‌မြေတွင် မိတ်‌ဆွေနှင့်ကူညီမည့်သူ မည်သူမျှ ရှိမည်မဟုတ်‌ပေ။"
        },
        {
            "chapter": 9,
            "verse": 75,
            "text": "ထို့ပြင် သူတို့ထဲမှ အကြင်သူများလည်းရှိကြသည်။ ထိုသူများသည် အလ္လာဟ်အရှင်မြတ်အား ကတိ‌ပေးခဲ့ကြသည်- “အကယ်၍ အရှင်မြတ်သည် ကျွန်ုပ်တို့အား အရှင်၏‌ကျေးဇူး‌တော်ထဲမှ ‌ပေးသနား‌တော်မူခဲ့ပါလျှင် ကျွန်ုပ်တို့သည် အမှန်ပင် လှူဒါန်းကြပါမည်။ ၎င်းပြင် ကျွန်ုပ်တို့သည် ‌ကောင်းမြတ်‌သော လုပ်ရပ်များပြုလုပ်ကြ‌သော သူ‌တော်‌ကောင်းများထဲတွင် တကယ်ပါဝင်ကြပါမည်။“"
        },
        {
            "chapter": 9,
            "verse": 76,
            "text": "ထို့‌နောက် အရှင်မြတ်သည် သူတို့အား အရှင်မြတ်၏‌ကျေးဇူး‌တော် ‌ပေးသနား‌တော်မူခဲ့‌သောအခါ သူတို့သည် ‌ကျေးဇူး‌တော်ကို(သုံးစွဲ‌သော‌နေရာ၌)‌စေးနှဲခဲ့ကြသည်။ ၎င်းပြင် သူတို့သည် ‌ရှောင်ဖယ်လျက် မျက်နှာလွှဲ‌ကျောခိုင်းခဲ့ကြသည်။"
        },
        {
            "chapter": 9,
            "verse": 77,
            "text": "သို့ဖြစ်ရာ အရှင်မြတ်သည် သူတို့၏စိတ်နှလုံးများ၌ အရှင်မြတ်အား သူတို့‌တွေ့ဆုံကြမည့်‌နေ့အထိ နိဖာက် အ‌ယောင်‌ဆောင်မှုကို (ထည့်သွင်း‌တော်မူ၍) သူတို့အား ပြစ်ဒဏ်ခတ်‌တော်မူခဲ့သည်။ အဘယ့်‌ကြောင့်ဆို‌သော် သူတို့သည် အလ္လာဟ်အရှင်မြတ်အား သူတို့‌ပေးခဲ့‌သောကတိကို ‌ဖောက်ဖျက်ခဲ့ကြသည့်အပြင် လိမ်လည်‌ပြောဆို‌လေ့ရှိခဲ့ကြခြင်း‌ကြောင့် ဖြစ်သည်။"
        },
        {
            "chapter": 9,
            "verse": 78,
            "text": "အလ္လာဟ်အရှင်မြတ်သည် သူတို့၏လျှို့ဝှက်ချက်နှင့် သူတို့၏လျှို့ဝှက်တိုင်ပင်မှုကို အမှန်စင်စစ် သိရှိ‌တော်မူသည်ကို သူတို့သည် မသိကြသ‌လော။ ၎င်းပြင် အမှန်စင်စစ် အလ္လာဟ်အရှင်မြတ်သည် အကွယ်မှ အရာအားလုံးကို အလွန်သိ‌တော်မူ‌သောအရှင် ဖြစ်‌တော်မူသည်(ကိုလည်း သူတို့သည် မသိကြသ‌လော)။"
        },
        {
            "chapter": 9,
            "verse": 79,
            "text": "ဤ(မုနာဖိက်များသည်)ထိုသူများပင်ဖြစ်ကြသည်၊ သူတို့သည် အီမာန်ယုံကြည်သူများထဲမှ အခြား မည်သည့်အရာမှ မရနိုင်ကြ‌သောသူများကိုလည်း သူတို့သည် ‌ပြောင်‌လှောင်ကြသည်။* အလ္လာဟ်အရှင်မြတ်သည် ထိုသူများအား ပြက်ရယ်(ပြု အစား‌ပေး)‌တော်မူခဲ့သည်။ ၎င်းပြင် သူတို့အတွက် အလွန်နာကျင်‌စေ‌သော ပြစ်ဒဏ်လည်း ရှိလိမ့်မည်။"
        },
        {
            "chapter": 9,
            "verse": 80,
            "text": "အသင်(တမန်‌တော်)သည် သူတို့အတွက် လွတ်ငြိမ်းချမ်းသာခွင့် ‌တောင်းခံသည်ဖြစ်‌စေ၊ သို့မဟုတ် လွတ်ငြိမ်းချမ်းသာခွင့် မ‌တောင်းခံသည်ပင်ဖြစ်‌စေ၊ (အ‌ကြောင်းမထူး‌ပေ။)* အကယ်၍ အသင်သည် သူတို့အတွက် အကြိမ်ခုနှစ်ဆယ်* လွတ်ငြိမ်းချမ်းသာခွင့် ‌တောင်းခံမည်ဆိုလျှင်လည်း အလ္လာဟ်အရှင်မြတ်သည် သူတို့အား လုံးဝ လွတ်ငြိမ်းချမ်းသာခွင့် ‌ပေး‌တော်မူမည်မဟုတ်‌ပေ။ အဘယ့်‌ကြောင့်ဆို‌သော် သူတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ‌သွေဖည်ငြင်းပယ်ခဲ့ကြသည့်အတွက် ဖြစ်သည်။ ထို့ပြင် အလ္လာဟ်အရှင်မြတ်သည် အမိန့်‌တော်ဖီဆန်သူများအား လမ်းမှန်ညွှန်ကြား ပြသ‌တော်မမူ‌ပေ။"
        },
        {
            "chapter": 9,
            "verse": 81,
            "text": "(သဗူက်စစ်ပွဲကို မလိုက်ဘဲ)‌နောက်ကျန်ရစ်ခဲ့ကြ‌သောသူများသည်* အလ္လာဟ်အရှင်မြတ်၏ တမန်‌တော့်‌နောက်၌ သူတို့ ထိုင်‌နေရစ်ခဲ့ကြသည့်အတွက် ဝမ်း‌မြောက်‌ပျော်ရွှင်ခဲ့ကြသည်။ ထို့ပြင် သူတို့သည် အလ္လာဟ်အရှင်မြတ်၏လမ်း‌တော်တွင် သူတို့၏ပစ္စည်းများ၊ အသက်များနှင့် စစ်တိုက်ရခြင်းကို မလိုလားခဲ့ကြ‌ပေ။ ထို့ပြင် သူတို့သည် (သူတို့ အချင်းချင်း) “အသင်တို့သည် အပူရှိန်ထဲသို့ မထွက်ကြနှင့်“ဟု* ‌ပြောဆိုခဲ့ကြသည်။ (အို- တမန်‌တော်)အသင်‌ပြောလိုက်ပါ- “ဂျဟန္နမ်ငရဲဘုံ၏မီးသည် ပို၍ပူသည်။“ အကယ်၍ သူတို့သည် သိမြင်နားလည်ကြလျှင် ‌ကောင်း‌လေစွ။"
        },
        {
            "chapter": 9,
            "verse": 82,
            "text": "သို့ဖြစ်ရာ သူတို့သည် (ဤဘဝတွင်) အနည်းငယ်သာ ရယ်‌မောကြရမည်၊ ၎င်း‌နောက် (တမလွန်ဘဝတွင်) များစွာ ငို‌ကြွေးကြရမည်။ (ထိုအရာသည်) သူတို့ရှာ‌ဖွေ ဆည်းပူးခဲ့ကြ‌သော(အရာ၏) အကျိုးရလာဒ်ပင်ဖြစ်သည်။"
        },
        {
            "chapter": 9,
            "verse": 83,
            "text": "ထို့‌နောက် အကယ်၍ အလ္လာဟ်အရှင်မြတ်သည် အသင့်အား သူတို့ထဲမှ လူတစ်စုထံသို့ ပြန်‌ရောက်ရှိ‌စေခဲ့လျှင်၊ ၎င်း‌နောက် သူတို့က (စစ်ပွဲသို့)ထွက်ရန် အသင်ထံ၌ ခွင့်‌တောင်းကြလျှင် (အို- တမန်‌တော်)အသင်‌ပြောလိုက်ပါ- “အသင်တို့သည် ငါနှင့်အတူ မည်သည့်အခါမှ ထွက်ကြရမည် မဟုတ်‌ပေ၊ ၎င်း‌နောက် ငါနှင့်အတူ မည်သည့်ရန်သူကိုမှ တိုက်ခိုက်ကြရမည် မဟုတ်‌ပေ။ အဘယ့်‌ကြောင့်ဆို‌သော် အသင်တို့သည် ပထမအကြိမ်၌လည်း ထိုင်‌နေရစ်ခဲ့ကြခြင်းကိုပင် နှစ်သက်ခဲ့ကြ‌သော‌ကြောင့်ဖြစ်သည်။ သို့ဖြစ်ရာ ယခုလည်း အသင်တို့သည် ‌နောက်ကျန်ခဲ့‌သောသူများနှင့်အတူ ထိုင်သာ‌နေခဲ့ကြ‌ပေ‌တော့။“"
        },
        {
            "chapter": 9,
            "verse": 84,
            "text": "ထို့ပြင် အသင်သည် သူတို့ထဲမှ မည်သူမဆို ‌သေဆုံးခဲ့လျှင် ထိုသူ၏အ‌ပေါ်၌ ဂျနာဇဟ် စွလာသ်ဝတ်ပြုမှုကို မည်သည့်အခါမှ မပြု‌လေနှင့်။ ၎င်း‌နောက် သူ၏သချင်္ီုင်း‌ပေါ်၌လည်း မည်သည့်အခါမှ မရပ်‌လေနှင့်။* (အဘယ့်‌ကြောင့်ဆို‌သော်) အမှန်စင်စစ် သူတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ‌သွေဖည်ငြင်းပယ်ခဲ့ကြသည့်အပြင် သူတို့သည် အမိန့်ဖီဆန်သူများဖြစ်လျက် ‌သေဆုံးခဲ့ကြသည့်အတွက် ဖြစ်သည်။"
        },
        {
            "chapter": 9,
            "verse": 85,
            "text": "ထို့ပြင် သူတို့၏ပစ္စည်းများနှင့် သားသမီးများသည် အသင့်အား အံ့ဩမှုမဖြစ်‌စေနှင့်။ အလ္လာဟ်အရှင်မြတ်သည် သူတို့အား ထို(ပစ္စည်းများ၊ သားသမီးများ)နှင့် ‌လောကီဘဝတွင် ပြစ်ဒဏ်‌ပေး‌တော်မူရန်နှင့် သူတို့သည် ကာဖိရ်များဖြစ်လျက် သူတို့၏အသက်များ ထွက်သွားရန်ကိုပင် ရည်ရွယ်‌တော်မူသည်။"
        },
        {
            "chapter": 9,
            "verse": 86,
            "text": "ထို့ပြင် စူရဟ်ကဏ္ဍ တစ်စုံတစ်ခု* ကျ‌ရောက်လာ‌သောအခါ၊ ထိုကဏ္ဍထဲ၌ “အသင်တို့သည် အလ္လာဟ်အရှင်မြတ်ကို အီမာန်ယုံကြည်ကြပါ၊ ၎င်း‌နောက် အသင်တို့သည် အရှင့်တမန်‌တော်နှင့် အတူတကွ ဂျိဟာဒ် တိုက်ခိုက်ကြပါ“ဟု ပါရှိ‌သောအခါ၊ သူတို့ထဲမှ ကြွယ်ဝချမ်းသာသူများကပင် “ကျွန်ုပ်တို့အား ခွင့်ပြုပါ၊ ကျွန်ုပ်တို့သည် ထိုင်‌နေခဲ့‌သောသူများနှင့်အတူ ‌နေရစ်ခဲ့ကြပါရ‌စေ“ဟု အသင်၏ထံ၌ ‌ပြောဆိုခွင့်ပန်ကြသည်။"
        },
        {
            "chapter": 9,
            "verse": 87,
            "text": "သူတို့သည် ‌နောက်၌ကျန်ရစ်ခဲ့‌သော အမျိုးသမီးများနှင့်အတူ ‌နေရစ်ခဲ့ခြင်းကိုပင် နှစ်သက်ခဲ့ကြသည်။* ထို့ပြင် သူတို့၏စိတ်နှလုံးများအ‌ပေါ်တွင်လည်း တံဆိပ်ခတ်နှိပ်ပြီးဖြစ်သည်။ သို့ဖြစ်ရာ သူတို့သည် (ဂျိဟာဒ်၏ သ‌ဘောတရားကို)သိမြင်နားလည်ကြခြင်း မရှိ‌ပေ။"
        },
        {
            "chapter": 9,
            "verse": 88,
            "text": "သို့ရာတွင် တမန်‌တော်မြတ်နှင့် ၎င်းတမန်‌တော်နှင့်အတူ အီမာန်ယုံကြည်ကြသူများကမူ သူတို့၏ပစ္စည်းများ၊ အသက်များနှင့် စစ်တိုက်ခဲ့ကြသည်။* ၎င်း‌နောက် သူတို့အတွက်ပင် ‌ကောင်းခြင်းများရှိသည်။ ထို့ပြင် သူတို့ပင် ‌အောင်မြင်သူများဖြစ်ကြသည်။"
        },
        {
            "chapter": 9,
            "verse": 89,
            "text": "အလ္လာဟ်အရှင်မြတ်သည် သူတို့အတွက် အကြင်ဥယျာဉ်များကို အဆင်သင့်ပြုလုပ်ထား‌တော်မူသည်။ ထိုဥယျာဉ်များ၏‌အောက်မှ စမ်း‌ရေ‌ချောင်းများ စီးဆင်လျက်ရှိသည်။ (သူတို့သည်) ထိုဥယျာဉ်များတွင် အမြဲစံမြန်းကြရမည်။ ဤသည် အလွန်ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 9,
            "verse": 90,
            "text": "ထို့‌နောက် ‌ကျေးလက်‌ဒေသတွင် ‌နေထိုင်ကြသူများထဲမှ လိမ်လည်အ‌ကြောင်းပြ‌သောသူများသည် သူတို့ ခွင့်ပြုခြင်းခံရရန် (အသင့်ထံသို့)လာခဲ့ကြသည်။ သို့ရာတွင် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို မုသား‌ပြောဆိုခဲ့ကြ‌သောသူများကမူ (လိမ်ပြီးပင် အ‌ကြောင်းပြရန် မလာကြဘဲ)ထိုင်သာ‌နေခဲ့ကြသည်။ သူတို့ထဲမှ ကာဖိရ်ငြင်းပယ်‌သောသူများတွင် နာကျင်‌စေ‌သော ပြစ်ဒဏ်သည် မကြာမီ ဆိုက်‌ရောက်မည်ဖြစ်သည်။"
        },
        {
            "chapter": 9,
            "verse": 91,
            "text": "အားအင်ချည့်နဲ့သူများ၏အ‌ပေါ်တွင် (စစ်တိုက်မထွက်‌သော‌ကြောင့်)မည်သည့်အပြစ်မျှ မရှိ‌ပေ။ ၎င်း‌နောက် ‌ရောဂါသည်များအ‌ပေါ်တွင်လည်း အပြစ်မရှိ‌ပေ။ ၎င်း‌နောက် (စစ်ပွဲတွင်)သုံးစွဲရန် မည်သည့်အရာမျှ မရှိ‌သောသူများအ‌ပေါ်တွင်လည်း သူတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်အတွက် အ‌ကောင်းလိုလားကြလျှင် မည်သည့်အပြစ်မျှ မရှိ‌ပေ။ ‌ကောင်းမြတ်‌သော လုပ်ရပ်များကို ပြုလုပ်ကြ‌သောသူများအ‌ပေါ်တွင်လည်း အပြစ်တင်စရာ နည်းလမ်းမရှိ‌ပေ။* ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 92,
            "text": "ထို့ပြင် အကြင်သူများအ‌ပေါ်တွင်လည်း (အပြစ်)မရှိ‌ပေ။ ထိုသူများသည် အသင်က သူတို့အား အစီးအနင်း‌ပေါ်တင်‌ပေးရန် အသင့်ထံသို့ လာကြ‌သောအခါတွင် အသင်က သူတို့အား ‌ပြောခဲ့သည်- “အသင်တို့အား အစီးအနင်း တစ်စုံတစ်ခု‌ပေါ်တင်‌ပေးရန် ငါ့တွင်လည်း (မြင်းများ၊ ကုလားအုတ်များ)မည်သည့်အရာမျှ မရှိ‌ပေ။“ သူတို့သည် (စစ်ပွဲတွင်)သုံးစွဲရန် မည်သည့်အရာမျှ မရှိကြသည့်အတွက် ဝမ်းနည်းပက်လက်ဖြစ်ပြီး သူတို့၏မျက်စိများတွင် မျက်ရည်များပြည့်လျက်နှင့်ပင် ပြန်လှည့်ခဲ့ကြရသည်။"
        },
        {
            "chapter": 9,
            "verse": 93,
            "text": "(ပြစ်တင်ရန်)နည်းလမ်းမှာမူ အကြင်သူများအ‌ပေါ်တွင်သာရှိသည်။ ထိုသူများသည် ချမ်းသာသူများဖြစ်ကြပါလျက် (စစ်ပွဲမလိုက်ရန်)အသင့်ထံ၌ ခွင့်ပန်ခဲ့ကြသည်။ သူတို့သည် ‌နောက်၌ကျန်ရစ်ခဲ့ကြ‌သော အမျိုးသမီးများနှင့်အတူ ‌နေရစ်ခဲ့ကြရန် လိုလားခဲ့ကြသည်။ ထို့ပြင် အလ္လာဟ်အရှင်မြတ်သည် သူတို့၏စိတ်နှလုံးများအ‌ပေါ်တွင်လည်း တံဆိပ်ခတ်နှိပ်‌တော်မူခဲ့သည်။ သို့ဖြစ်ရာ သူတို့သည် (ဂျိဟာဒ်၏ သ‌ဘောတရားကိုပင်)မသိနားမလည်ကြ‌တော့‌ပေ။"
        },
        {
            "chapter": 9,
            "verse": 94,
            "text": "အသင်တို့သည် (စစ်ပွဲမှ) သူတို့ထံသို့ ပြန်လာခဲ့ကြ‌သောအခါ သူတို့သည် အသင်တို့‌ရှေ့၌ (သူတို့မလိုက်ကြသည်နှင့်ပတ်သက်၍) အ‌ကြောင်းပြကြလိမ့်မည်။ (အို- တမန်‌တော်)အသင်‌ပြောလိုက်ပါ- “အသင်တို့သည် အ‌ကြောင်းမပြကြနှင့်၊ ကျွန်ုပ်တို့သည် အသင်တို့အား မည်သည့်အခါမှ ယုံကြည်ကြမည် မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် ကျွန်ုပ်တို့အား အသင်တို့၏သတင်းများကို အသိ‌ပေး‌တော်မူပြီး ဖြစ်သည်။ ၎င်း‌နောက် အလ္လာဟ်အရှင်မြတ်နှင့် အရှင်မြတ်၏တမန်‌တော်သည် အသင်တို့၏လုပ်ရပ်များကို မြင်‌တွေ့‌တော်မူလိမ့်မည်။ ထို့‌နောက် အသင်တို့ ဖုံးကွယ်‌နေ‌သော အရာအားလုံးနှင့် ထင်‌ပေါ်‌နေ‌သောအရာအားလုံးကို သိ‌တော်မူ‌သောအရှင်မြတ်ထံ‌တော်သို့ ပြန်လည်ပို့‌ဆောင်ခြင်းခံကြရမည်။ ၎င်း‌နောက် အရှင်မြတ်သည် အသင်တို့အား အသင်တို့ပြုလုပ်ခဲ့ကြ‌သော လုပ်ရပ်များကို ထုတ်‌ဖော်မိန့်ကြား‌တော်မူမည်။"
        },
        {
            "chapter": 9,
            "verse": 95,
            "text": "မကြာမီ အသင်တို့သည် (စစ်ပွဲမှ)သူတို့ထံသို့ ပြန်လာကြ‌သောအခါ အသင်တို့သည် သူတို့အား (အ‌ရေးမယူဘဲ)ခွင့်လွှတ်ကြရန် သူတို့သည် အလ္လာဟ်အရှင်မြတ်အား တိုင်တည်၍ ကျိန်ဆိုကြလိမ့်မည်။ သို့ဖြစ်ရာ အသင်တို့သည် သူတို့အား စွန့်ထားလိုက်ကြပါ။ အမှန်စင်စစ် သူတို့သည် ညစ်ညမ်းသူများပင် ဖြစ်ကြသည်။ ၎င်း‌နောက် သူတို့၏ခိုလှုံရာစခန်းသည် ဂျဟန္နမ်ငရဲဘုံပင် ဖြစ်သည်။ (ထိုအရာသည်) သူတို့ရှာ‌ဖွေဆည်းပူးခဲ့ကြ‌သော အကျိုးရလဒ်ပင်ဖြစ်သည်။"
        },
        {
            "chapter": 9,
            "verse": 96,
            "text": "သူတို့သည် သူတို့အား အသင်တို့ ‌ကျေနပ်ကြရန် ကျိန်ဆိုကြလိမ့်မည်။ ထို့‌နောက် အကယ်၍ အသင်တို့သည် သူတို့အား ‌ကျေနပ်ခဲ့ကြလျှင်လည်း အမှန်ပင် အလ္လာဟ်အရှင်မြတ်သည် အမိန့်ဖီဆန်သူများအ‌ပေါ်တွင် ‌ကျေနပ်‌တော်မူမည် မဟုတ်‌ပေ။"
        },
        {
            "chapter": 9,
            "verse": 97,
            "text": "‌ကျေးလက်‌ဒေသများတွင် ‌နေထိုင်ကြ‌သော အရဗ်အမျိုးသားများသည် ကုဖ်ရ်ငြင်းပယ်မှုနှင့် နိဖာက် အ‌ယောင်‌ဆောင်မှုတွင် ပို၍ပြင်းထန်ကြသည်။* ထို့ပြင် သူတို့သည် အလ္လာဟ်အရှင်မြတ်က အရှင်မြတ်၏တမန်‌တော်အ‌ပေါ်တွင် ချ‌ပေးထား‌သော အမိန့်ပညတ်များကို (‌တော၌‌နေသည့်အတွက်)ပို၍ပင် မသိထိုက်ကြ‌သော(သိရန် မလွယ်‌သော)သူများဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 98,
            "text": "ထို့ပြင် ‌ကျေးလက်‌ဒေသများတွင် ‌နေထိုင်ကြ‌သော အရဗ်အမျိုးသားများထဲ၌ (ဇကာသ်၊ ဂျိဟာဒ်များတွင်) သူတို့ သုံးစွဲကြသည်များကို “ဒဏ်‌ဆောင်ခြင်းဖြစ်သည်“ဟု မှတ်ယူကြသူများလည်း ရှိကြသည်။ ထို့ပြင် သူတို့သည် အသင်တို့နှင့်ပတ်သက်၍ အတုံ့အလှည့်ဖြစ်ခြင်းများကို ‌စောင့်‌မျှော်‌နေကြသည်။ (အမှန်စင်စစ်) သူတို့‌ပေါ်တွင် မ‌ကောင်း‌သောအလှည့်ကြုံခြင်းရှိသည်။ ထို့ပြင် အလ္လာဟ်အရှင်မြတ်သည် (သူတို့‌ပြောသည်များကို)အကြွင်းမဲ့ကြား‌တော်မူ‌သောအရှင်၊ (သူတို့၏ မှားယွင်း‌သောရည်ရွယ်ချက်များကို)အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 99,
            "text": "ထို့ပြင် အရဗ်‌ကျေး‌တောသားများထဲ၌ အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်သူများလည်းရှိကြသည်။ သူတို့သည် (‌ကောင်း‌သောကိစ္စများတွင်) သူတို့ သုံးစွဲကြသည်များကို “အလ္လာဟ်အရှင်မြတ်ထံ‌တော်၌ ချဉ်းကပ်ရန် အ‌ကြောင်းခံများဖြစ်သည်“၊ ၎င်း‌နောက် “တမန်‌တော်မြတ်၏ ဆုမွန်များ ရယူရန်ဖြစ်သည်“ဟု မှတ်ယူကြသည်။ သတိပြုကြပါ၊ အမှန်စင်စစ် ထိုသုံးစွဲမှုများသည် သူတို့အတွက် ချဉ်းကပ်ရန် အ‌ကြောင်းခံပင်ဖြစ်သည်။ မကြာမီ အလ္လာဟ်အရှင်မြတ်သည် သူတို့အား အရှင်မြတ်၏ သနားကရုဏာ‌တော်ထဲ၌ ပါဝင်‌စေ‌တော်မူမည်။* အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 9,
            "verse": 100,
            "text": "ထို့ပြင် မုဟာဂျိရီန်များ၊ အန်စွာရ်များထဲမှ (အီမာန်ယူရာတွင်) အားလုံးထက် ‌ရှေ့ဆုံး‌ရောက်သူများနှင့် ၎င်းတို့၏ ‌နောက်သို့ ‌ကောင်းမှုနှင့်တကွ* လိုက်ခဲ့ကြ‌သောသူများအား အလ္လာဟ်အရှင်မြတ်သည် ‌ကျေနပ်‌တော်မူခဲ့ပြီးဖြစ်သည်၊ ၎င်း‌နောက် သူတို့ကလည်း အရှင်မြတ်ကို ‌ကျေနပ်ခဲ့ကြပြီဖြစ်သည်။ ထို့ပြင် အရှင်မြတ်သည် သူတို့အတွက် အကြင်ဥယျာဉ်များကို အသင့်ပြုလုပ်ထား‌တော်မူသည်။ ထိုဥယျာဉ်များ၏‌အောက်၌ စမ်း‌ရေ‌ချောင်းများ စီးဆင်လျက်ရှိသည်။ (သူတို့သည်) ထိုဥယျာဉ်များတွင် အမြဲ‌နေကြရမည်ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 9,
            "verse": 101,
            "text": "ထို့ပြင် အသင်တို့၏ ပတ်ဝန်းကျင်၌ရှိကြ‌သော* အရဗ်‌ကျေး‌တောသားများနှင့် မဒီနဟ်မြို့သားများထဲတွင် ဤသို့ အ‌ယောင်‌ဆောင်‌သော မုနာဖိက်များရှိကြသည်။ ထိုသူများသည် အ‌ယောင်‌ဆောင်မှုထဲ၌ပင် ဇွတ်မှိတ်ပြီး ‌နေ‌လေ့ရှိသည်။ အသင်တို့သည် ထိုသူများအား မသိ‌ပေ။ ငါအရှင်မြတ်သည် သူတို့အား သိ‌တော်မူသည်။ မကြာမီ ငါအရှင်မြတ်သည် သူတို့အား ပြစ်ဒဏ်နှစ်ကြိမ်*‌ပေး‌တော်မူမည်၊ ထို့‌နောက်သူတို့သည် ကြီး‌လေး‌သောပြစ်ဒဏ် သက်‌ရောက်ခြင်းကို ခံကြရမည်။"
        },
        {
            "chapter": 9,
            "verse": 102,
            "text": "ထို့ပြင် အခြားသူများလည်း ရှိကြ‌သေးသည်။ သူတို့သည် သူတို့၏အပြစ်များကို ဝန်ခံခဲ့ကြသည်။ သူတို့သည် ‌ကောင်းမှုနှင့် မ‌ကောင်းမှုကို ‌ရောပြီးလုပ်ခဲ့ကြသည်။ အလ္လာဟ်အရှင်မြတ်သည် သူတို့၏ဝန်ချ‌တောင်းပန်မှုကို လက်ခံ‌တော်မူလိမ့်မည်ဟု အလ္လာဟ်အရှင်မြတ်ထံ‌တော်မှ ‌မျှော်လင့်ရသည်။* အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 9,
            "verse": 103,
            "text": "အသင်သည် သူတို့၏ပစ္စည်းများထဲမှ အလှူပစ္စည်းကို လက်ခံယူလိုက်ပါ၊ ထိုအရာဖြင့် အသင်သည် သူတို့အား သန့်ရှင်း‌အောင်နှင့် အပြစ်ကင်း‌အောင် လုပ်‌ပေးနိုင်လိမ့်မည်။* ၎င်း‌နောက် အသင်(တမန်‌တော်)သည် သူတို့အတွက် ဆု‌တောင်းလိုက်ပါ။* အမှန်စင်စစ် အသင်၏ဆု‌တောင်းခြင်းသည် သူတို့အတွက် ‌အေးချမ်းသာယာမှုဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 104,
            "text": "အမှန်စင်စစ် အလ္လာဟ်အရှင်မြတ်သည် အရှင်မြတ်၏ကျွန်များထံမှ အမှားဝန်ခံမှုကို လက်ခံ‌တော်မူ‌သောအရှင်နှင့် လှူဖွယ်ပစ္စည်းများကို လက်ခံ‌တော်မူ‌သောအရှင် ဖြစ်‌တော်မူသည်ကို သူတို့ မသိကြသ‌လော။ ထို့ပြင် အလ္လာဟ်အရှင်မြတ်သည် အမှားဝန်ခံမှုကို အကြိမ်ကြိမ်လက်ခံခွင့်လွှတ်‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 105,
            "text": "ထို့ပြင် (အို- တမန်‌တော်)အသင်‌ပြောလိုက်ပါ- “အသင်တို့သည် (အသင်တို့နှစ်သက်သကဲ့သို့)ပြုလုပ်ကြပါ၊ မကြာမီ အသင်တို့၏လုပ်ရပ်ကို အလ္လာဟ်အရှင်မြတ်နှင့် အရှင်မြတ်၏တမန်‌တော်အပြင် အီမာန်ယုံကြည်သူများလည်း ‌တွေ့မြင်ကြလိမ့်မည်။* ထို့ပြင် ဖုံးကွယ်‌နေ‌သောအရာများနှင့် ‌ပေါ်လွင်‌နေ‌သောအရာများကို သိ‌တော်မူ‌သောအရှင်မြတ်ထံ‌တော်သို့ အသင်တို့သည် မကြာမီ ပြန်ပို့ခြင်းခံရမည်။ ထို့‌နောက် အရှင်မြတ်သည် အသင်တို့အား အသင်တို့ ပြုလုပ်‌နေခဲ့သည်များကို ထုတ်‌ဖော်မိန့်ကြား‌တော်မူမည်။"
        },
        {
            "chapter": 9,
            "verse": 106,
            "text": "ထို့ပြင် အခြားသူများလည်းရှိ‌သေးသည်၊* ထိုသူများ၏ကိစ္စမှာ အရှင်မြတ်သည် သူတို့အား အပြစ်‌ပေး‌တော်မူသည်ပင်ဖြစ်‌စေ၊ သူတို့၏ဝန်ချ‌တောင်းပန်မှုကို လက်ခံ‌တော်မူသည်ပင်ဖြစ်‌စေ၊ အလ္လာဟ်အရှင်မြတ်၏(ထို)အမိန့်‌တော်(ကျ‌ရောက်သည်)အထိ ‌ရွှေ့ဆိုင်းထားပြီးဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 107,
            "text": "ထို့ပြင် အကြင်သူများလည်းရှိကြသည်။ ထိုသူများသည် (အစ္စလာမ်ကို) ဒုက္ခ‌ပေးရန်အတွက်၊ ကုဖ်ရ်ငြင်းပယ်ရန်အတွက်၊ မုအ်မင်များကြား၌ ‌သွေးခွဲရန်အတွက်၊ ယခင်က အလ္လာဟ်အရှင်မြတ်နှင့် အရှင်မြတ်၏တမန်‌တော်အား တိုက်ခိုက်ခဲ့ကြ‌သောသူများ(၏ သတင်း‌ပေးမှု၊ ကြံစည်မှုကို ဆက်သွယ်ရယူရန်)ကို ‌ထောက်လှမ်းရာဌာနတစ်ခု ရရှိ‌စေရန်အတွက် ဗလီတစ်လုံးကို တည်‌ဆောက်ခဲ့ကြသည်။* ၎င်း‌နောက် သူတို့က “ကျွန်ုပ်တို့သည် ‌ကောင်းခြင်းမှလွဲ၍ မည်သည့်အရာမျှ မရည်ရွယ်ကြပါ“ဟု အမှန်ပင် ကျိန်ဆိုကြမည်။ ထို့ပြင် သူတို့သည် အမှန်ပင် လိမ်လည်သူများဖြစ်ကြသည်ကို အလ္လာဟ်အရှင်မြတ် အသိသက်‌သေဖြစ်‌တော်မူသည်။"
        },
        {
            "chapter": 9,
            "verse": 108,
            "text": "အသင်(တမန်‌တော်)သည် ထိုဗလီဝတ်‌ကျောင်း‌တော်၌ မည်သည့်အခါမှ (စွလာသ်ဝတ်ပြုရန်)မတ်တတ်မရပ်ပါနှင့်။ အမှန်စင်စစ် အကြင်ဗလီဝတ်‌ကျောင်း‌တော်သည် ပထမ‌နေ့ကစပြီး သက္ကဝါ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်မှုအ‌ပေါ်တွင် အုတ်မြစ်ချခဲ့ပြီး ဖြစ်သည်။ အသင်သည် ထိုဗလီဝတ်‌ကျောင်း‌တော်၌သာ ပိုပြီးရပ်ထိုက်သည်။ ထိုဗလီဝတ်‌ကျောင်း‌တော်တွင် အလွန်သန့်ရှင်းစင်ကြယ်မှုကို နှစ်သက်ကြ‌သောသူများ ရှိကြသည်။* ထို့ပြင် အလ္လာဟ်အရှင်မြတ်သည် အလွန်သန့်ရှင်းစင်ကြယ်‌သောသူများကို နှစ်သက်‌တော်မူသည်။"
        },
        {
            "chapter": 9,
            "verse": 109,
            "text": "သို့ဖြစ်ရာ အကြင်သူသည် သူ၏အ‌ဆောက်အအုံကို သက္ကဝါ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်မှုအ‌ပေါ်တွင်နှင့် (အရှင်မြတ်၏)‌ကျေနပ်မှုအ‌ပေါ်တွင် အုတ်မြစ်ချခဲ့သည်၊ ထိုသူသည် ပို‌ကောင်းသ‌လော။ သို့မဟုတ် အကြင်သူသည် ပို‌ကောင်းသ‌လော၊ ဤသူသည် သူ၏အ‌ဆောက်အအုံကို ပြိုကျမည့်ဆဲဆဲဖြစ်‌နေ‌သော ‌ချောက်ကမ်းပါး‌ပေါ်၌ အုတ်မြစ်ချခဲ့သည်။ ထို့‌နောက် ထိုအ‌ဆောက်အအုံသည် ထိုသူနှင့်တကွ ငရဲမီးထဲသို့ ပြိုကျသွားခဲ့သည်။* ထို့ပြင် အလ္လာဟ်အရှင်မြတ်သည် မတရားပြုလုပ်‌သောသူများအား လမ်းမှန်ညွှန်ကြားပြသ‌တော် မမူ‌ပေ။"
        },
        {
            "chapter": 9,
            "verse": 110,
            "text": "သူတို့ တည်‌ဆောက်ခဲ့ကြ‌သော သူတို့၏အ‌ဆောက်အအုံသည် သူတို့၏စိတ်နှလုံးများ အစိတ်စိတ် အမြွှာမြွှာဖြစ်မသွားမချင်း* (မ‌သေမချင်း) သူတို့၏ စိတ်နှလုံးများထဲသို့ သံသယများဖြစ်‌ပေါ်‌အောင်* လုပ်‌နေလိမ့်မည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 111,
            "text": "အမှန်စင်စစ် အလ္လာဟ်အရှင်မြတ်သည် အီမာန်ယုံကြည်သူများထံမှ သူတို့၏အသက်များနှင့် ပစ္စည်းဥစ္စာများကို သူတို့အတွက် ဂျန္နသ်သုခဘုံနှင့် (အစား‌ပေးပြီး)ဝယ်ယူ‌တော်မူခဲ့သည်။* သူတို့သည် အလ္လာဟ်အရှင်မြတ်၏လမ်း‌တော်တွင် စစ်တိုက်ကြသည်။ သို့ဖြစ်ရာ သူတို့သည် (ရန်သူများကို)သတ်ဖြတ်ကြပြီး သူတို့သည် (ရန်သူများ၏)သတ်ဖြတ်မှုကိုလည်း ခံကြရသည်။ အရှင်မြတ်သည် အရှင်မြတ်အ‌ပေါ်တွင် တာဝန်ရှိ‌ကြောင်း၊ ‌သောင်ရသ်ကျမ်း၊ အင်ဂျီလ်ကျမ်းနှင့် ကုရ်အာန်ကျမ်း‌တော်မြတ်၌ မှန်ကန်စွာ ကတိပြုထား‌တော်မူခဲ့သည်။ ၎င်း‌နောက် အလ္လာဟ်အရှင်မြတ်ထက် ပိုပြီး မိမိကတိကို ပြည့်ဝ‌အောင် ‌ဆောင်ရွက်သူ မည်သူရှိသနည်း။ သို့ဖြစ်ရာ အသင်တို့သည် အသင်တို့အချင်းချင်း ‌ရောင်းဝယ်‌ဖောက်ကားမှု (အ‌ပေးအယူပြုလုပ်ခဲ့ကြ‌သော ‌ရောင်းဝယ်မှု)နှင့် ပတ်သက်၍ ဝမ်း‌မြောက်‌ပျော်ရွှင်ကြပါ။ ထို့ပြင် ဤသည် ကြီးကျယ်‌သော ‌အောင်မြင်မှုပင်ဖြစ်သည်။"
        },
        {
            "chapter": 9,
            "verse": 112,
            "text": "(အရှင်မြတ်က ဂျန္နသ်‌ပေးပြီး ဝယ်ယူလိုက်‌သောသူများသည်) ဝန်ချ‌တောင်းပန်သူများ၊ အိဗာဒသ် ဝတ်ပြုသူများ၊ ချီးမွမ်းသူများ၊ ‌စွောင်မ် ဥပုစ်‌စောင့်ထိန်းသူများ*၊ ရုကူအ်ဦးညွတ်သူများ၊ ‌ကောင်းမှုများကို ညွှန်ကြားပြီး မ‌ကောင်းမှုများမှ တားမြစ်သူများ၊ အလ္လာဟ်အရှင်မြတ်၏စည်းကမ်းများကို ‌စောင့်ထိန်းသူများ ဖြစ်ကြသည်။ ၎င်း‌နောက် အသင်သည် အီမာန်ယုံကြည်သူများအား သတင်း‌ကောင်း‌ပေးလိုက်ပါ။"
        },
        {
            "chapter": 9,
            "verse": 113,
            "text": "တမန်‌တော်မြတ်နှင့် အီမာန်ယုံကြည်သူများသည် မုရှ်ရိက်များအတွက် ၎င်း(မုရှ်ရိက်)များသည် သူတို့၏‌ဆွေမျိုးများဖြစ်ကြလျှင်လည်း သူတို့သည် ငရဲသားများဖြစ်‌သော‌ကြောင့် သူတို့တွင်(အ‌ယောင်‌ဆောင်မှု)ထင်ရှားခဲ့ပြီးသည့်‌နောက် (အရှင်မြတ်ထံ‌တော်၌)လွတ်ငြိမ်းချမ်းသာခွင့်ကို ‌တောင့်ခံ‌ပေးပိုင်ခွင့် မရှိ‌တော့‌ပေ။"
        },
        {
            "chapter": 9,
            "verse": 114,
            "text": "ထို့ပြင် (တမန်‌တော်)အိဗ်ရာဟီမ်သည် သူ၏ဖခင်အတွက် လွတ်ငြိမ်းချမ်းသာခွင့်ကို ‌တောင်းခံခဲ့ခြင်းသည် ၎င်းအ‌နေနှင့် ၎င်း၏ဖခက်ကို‌ပေးခဲ့‌သော ကတိ‌ကြောင့်ပင်ဖြစ်သည်။* ထို့‌နောက် (တမန်‌တော်)အိဗ်ရာဟီမ်ထံ၌ ၎င်း၏ဖခင်သည် အလ္လာဟ်အရှင်မြတ်၏ရန်သူဖြစ်‌ကြောင်း ထင်ရှားခဲ့‌သောအခါ ၎င်းသည် ၎င်း၏ဖခင်နှင့် မသက်ဆိုင် မပတ်သက်‌တော့ပါဟူ၍ ငြင်းဆိုခဲ့သည်။ အမှန်စင်စစ် (တမန်‌တော်)အိဗ်ရာဟီမ်သည် စိတ်နှလုံး အလွန်နူးညံ့သူ၊ အလွန်သည်းခံသူဖြစ်ခဲ့သည်။"
        },
        {
            "chapter": 9,
            "verse": 115,
            "text": "ထို့ပြင် အလ္လာဟ်အရှင်မြတ်သည် မည်သည့်လူမျိုးကိုမဆို ထိုလူမျိုးများကို လမ်းမှန်ညွှန်ကြားပြသ‌တော်မူပြီး‌နောက်၊ သူတို့ ‌ရှောင်ကြဉ်ရမည့်အရာများကို ထင်ရှားစွာ မိန့်‌တော်မူခြင်း ပြု‌တော်မမူ‌သေးသမျှ လမ်းလွဲ‌စေ‌တော်မမူ‌ပေ။* အမှန်စင်စစ် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 116,
            "text": "အမှန်စင်စစ် မိုး‌ကောင်းကင်များနှင့် ‌မြေပထဝီကို စိုးမိုးအုပ်ချုပ်မှုသည် အလ္လာဟ်အရှင်မြတ်အတွက်ပင် ဖြစ်သည်။ အရှင်မြတ်ပင် ရှင်‌စေ‌တော်မူသည်။ အရှင်မြတ်ပင် ‌သေ‌စေ‌တော်မူသည်။ ထို့ပြင် အလ္လာဟ်အရှင်မြတ်မှလွဲ၍ အသင်တို့အတွက် မိတ်‌ဆွေ‌ရော၊ ကူညီမည့်သူပါ မည်သူမှ မရှိ‌ပေ။"
        },
        {
            "chapter": 9,
            "verse": 117,
            "text": "အမှန်စင်စစ် အလ္လာဟ်အရှင်မြတ်သည် တမန်‌တော်မြတ်၏ဘက်နှင့်၊ အကြင်မုဟာဂျိရီန်နှင့် အန်စွာရ်များ၏ဘက်သို့ သနားကရုဏာနှင့် လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့ပြီ ဖြစ်သည်။ သူတို့ထဲမှ လူတစ်စု၏စိတ်နှလုံးများသည် တိမ်း‌စောင်းမည့်ဆဲဆဲဖြစ်ပြီး‌နောက် သူတို့သည် ကျပ်တည်း‌သောကာလ၌* တမန်‌တော်မြတ်၏‌နောက်ကို လိုက်ခဲ့ကြသည်။ ထို့‌နောက် အရှင်မြတ်သည် သနားကရုဏာနှင့် ပြန်လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့သည်။ အမှန်စင်စစ် အရှင်မြတ်သည် သူတို့နှင့်ပတ်သက်၍ အလွန်ကြင်နာ‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 118,
            "text": "ထို့ပြင် (အရှင်မြတ်သည်) အကြင်သူသုံးဦး*ဘက်သို့လည်း (သနားကရုဏာနှင့် လှည့်‌တော်မူပြီး သူတို့၏ဝန်ချ‌တောင်းပန်မှုများကို လက်ခံ‌တော်မူခဲ့သည်)။ ထိုသုံးဦးတို့သည် (အမိန့်ကျ‌ရောက်သည်အထိ) ‌ရွှေ့ဆိုင်းမှု ခံခဲ့ကြရသည့်အတွက် ‌နောက်ဆုံးတွင် ကမာ္ဘ‌မြေသည် ဤမျှကျယ်ဝန်းပါလျက်နှင့်ပင် သူတို့အ‌ပေါ်တွင် ကျဉ်း‌မြောင်းလာခဲ့‌ပေသည်။ ထို့ပြင် သူတို့၏အသက်ရှင်‌နေရခြင်းသည်ပင် သူတို့အ‌ပေါ်၌ ကျပ်တည်းခဲယဉ်းလာခဲ့သည်။ ထို့‌နောက် သူတို့သည် အလ္လာဟ်အရှင်မြတ်(၏ အမျက်‌တော်)မှ လွတ်ကင်းရန် ထိုအရှင်မြတ်မှလွဲ၍ အခြား မည်သည့်ခိုကိုးရာမှ မရှိ‌ကြောင်းကို ယုံကြည်လာခဲ့ကြသည်။ ထို့‌နောက် အရှင်မြတ်သည် သူတို့(‌နောက်ထပ် အပြစ်ကျူးလွန်မိလျှင် အရှင်မြတ်ဘက်သို့)ပြန်လှည့် (အမှားဝန်ခံ)နိုင်ကြရန် သူတို့ဘက်သို့ သနားကရုဏာနှင့် ပြန်လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့သည်။ အမှန်စင်စစ် အလ္လာဟ်အရှင်မြတ်သည် အမှားဝန်ခံမှုကို အကြိမ်ကြိမ်လက်ခံခွင့်လွှတ်‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 119,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ၊ ၎င်း‌နောက် အသင်တို့သည် မှန်ကန်‌သောသူများနှင့်အတူ ရှိကြပါ(‌နေထိုင်ကြပါ။)"
        },
        {
            "chapter": 9,
            "verse": 120,
            "text": "မဒီနဟ်မြို့သားများနှင့် သူတို့၏ ပတ်ဝန်းကျင်၌ရှိ‌သော အရဗ်‌ကျေး‌တောသားများအတွက် အလ္လာဟ်အရှင်မြတ်၏တမန်‌တော်ကိုစွန့်ပြီး ‌နောက်ကျန်ရစ်ခဲ့ကြရန် မသင့်‌ပေ။ ၎င်း‌နောက် သူတို့သည် သူတို့၏အသက်ကို တမန်‌တော်၏အသက်ထက် ပိုပြီး မနှစ်သက်သင့်‌ပေ။* ထို(သို့ ပြဋ္ဌာန်းရသည့်)အ‌ကြောင်းကမူ သူတို့သည် အလ္လာဟ်အရှင်မြတ်၏လမ်းတွင် မည်ကဲ့သို့‌သော ‌ရေငတ်မှု၊ ပင်ပန်မှု၊ ဆာ‌လောင်မှုပင်ဖြစ်‌စေ၊ ၎င်း‌နောက် ကာဖိရ်များအား ‌ဒေါသဖြစ်‌စေမည့် မည်သို့‌သော သွားလာမှုပင်ဖြစ်‌စေ၊ ရန်သူများထံမှ ဒုက္ခ သုခ မည်သို့ပင်ရသည်ဖြစ်‌စေ*၊ ထိုအချက် တစ်ခုချင်းစီအတွက် ‌ကောင်းမှုတစ်ခုစီ ‌ရေးမှတ်ခြင်းခံရသည်ချည်းပင်ဖြစ်သည်။ အမှန်စင်စစ် အလ္လာဟ်အရှင်မြတ်သည် ‌ကောင်းကျိုး‌ဆောင်ရွက်သူများ၏အကျိုးကို အလဟဿ ဖြစ်‌စေ‌တော်မမူ‌ပေ။"
        },
        {
            "chapter": 9,
            "verse": 121,
            "text": "ထို့ပြင် သူတို့သည် အ‌သေးအဖွဲ သုံးစွဲသည်ဖြစ်‌စေ၊ အကြီးအကျယ်သုံးစွဲသည်ဖြစ်‌စေ၊ သူတို့သည် မည်သည့်‌တောင်ကြားတစ်‌နေရာကို ဖြတ်‌ကျော်သည်ပင်ဖြစ်‌စေ သူတို့အတွက် (‌ကောင်းမှုအဖြစ်) ‌ရေးသားထားခဲ့သည်ချည်းဖြစ်သည်။ (ထိုသို့ ‌ရေးရခြင်းမှာ) အလ္လာဟ်အရှင်မြတ်သည် သူတို့အား သူတို့၏ လုပ်ရပ်များနှင့်ပတ်သက်၍ အ‌ကောင်းဆုံးအကျိုးကို ‌ပေးသနား‌တော်မူရန်အတွက်ဖြစ်သည်။"
        },
        {
            "chapter": 9,
            "verse": 122,
            "text": "ထို့ပြင် အီမာန်ယုံကြည်သူများသည် တစ်‌ယောက်မကျန်(စစ်ပွဲသို့)မထွက်ထိုက်‌ပေ။ သို့ဖြစ်ရာ သူတို့ထဲက အုပ်စုတိုင်းမှ လူတစ်ဦးစီသာ ထွက်ကြရမည်။ သို့မှသာ (ကျန်လူများသည်) သာသနာနှင့်ပတ်သက်၍ (အသိပညာများကို) သင်ယူဆည်းပူးနိုင်ကြမည်ဖြစ်သည်။ ၎င်း‌နောက် သူတို့သည် သူတို့၏ အမျိုးသားများအား(စစ်ပွဲမှ)သူတို့ထံသို့ ပြန်‌ရောက်လာ‌သောအခါ သူတို့ သတိပြု အပြစ်‌ရှောင်နိုင်ကြရန်အတွက် (အရှင်မြတ်၏ အမိန့်‌တော်များကို သင်ပြ‌ပေးပြီး) သတိ‌ပေးနှိုး‌ဆော်နိုင်ကြမည်ဖြစ်သည်။"
        },
        {
            "chapter": 9,
            "verse": 123,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အနီး၌ရှိ‌သော ကာဖိရ်များကို တိုက်ခိုက်ကြပါ။* ထို့ပြင် ထိုကာဖိရ်များသည် အသင်တို့တွင် ပြင်းထန်မှုကို ‌တွေ့ရှိ‌စေကြရမည်။* ထို့ပြင် အမှန်စင်စစ် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့်အတူတကွ ရှိ‌တော်မူသည်ကို အသင်တို့ သိထားကြပါ။"
        },
        {
            "chapter": 9,
            "verse": 124,
            "text": "ထို့ပြင် မည်သည့်အခါမဆို စူရဟ်ကဏ္ဍတစ်စုံတစ်ခုသည် (အရှင်မြတ်ထံမှ)ချ‌ပေးခြင်းခံရလျှင်၊ ထို(အ‌ယောင်‌ဆောင်)သူများထဲမှ အချို့က ဤစူရဟ်ကဏ္ဍသည် အသင်တို့ထဲမှ မည်သူ၏အီမာန်ကို တိုးတက်‌စေပါသနည်းဟု ‌ပြောဆိုကြသည်။* ၎င်း‌နောက် မည်သို့ပင်ဖြစ်‌စေ အီမာန်ယုံကြည်သူများကမူ သူတို့သည် ဝမ်း‌မြောက်‌ပျော်ရွှင်လျက် ထိုစူရဟ်ကဏ္ဍသည် သူတို့၏ အီမာန်ကို တိုးတက်‌စေခဲ့သည်။"
        },
        {
            "chapter": 9,
            "verse": 125,
            "text": "ထို့ပြင် မည်သို့ပင်ဖြစ်‌စေ စိတ်နှလုံးများ၌ ‌ရောဂါရှိသူများကမူ ထိုစူရဟ်ကဏ္ဍသည် သူတို့၏ အညစ်အ‌ကြေးထဲသို့ အညစ်အ‌ကြေးတစ်ခု ထပ်တိုး‌စေခဲ့သည်။ သူတို့သည် ကာဖိရ်ငြင်းပယ်သူများဖြစ်လျက် ‌သေဆုံးခဲ့ကြရသည်။"
        },
        {
            "chapter": 9,
            "verse": 126,
            "text": "ထို့ပြင် အမှန်စင်စစ် သူတို့သည် နှစ်စဉ်နှစ်တိုင်း တစ်ကြိမ် သို့မဟုတ် နှစ်ကြိမ် စမ်းသပ်ခြင်းခံကြရခြင်းကို သူတို့ မမြင်ကြသ‌လော။ ထို့‌နောက်လည်း သူတို့သည် ဝန်ချ‌တောင်းပန်ခြင်း မရှိကြ‌ပေ၊ သတိတရားလည်း မရကြ‌ပေ။"
        },
        {
            "chapter": 9,
            "verse": 127,
            "text": "ထို့ပြင် မည်သည့်အခါမဆို စူရဟ်ကဏ္ဍတစ်စုံတစ်ခုသည် ချ‌ပေးခြင်းခံရလျှင်၊ သူတို့ထဲမှ တစ်ဦးသည် တစ်ဦးကိုကြည့်ပြီး “အသင်တို့ကို (တမန်‌တော်နှင့် မွတ်စ်လင်မ်များထဲမှ) တစ်စုံတစ်ဦးသည် မြင်သွားသ‌လော“*ဟု ‌မေးမြန်းပြီးသည့်‌နောက် ပြန်လှည့်သွားခဲ့ကြသည်။ အလ္လာဟ်အရှင်မြတ်သည် သူတို့၏ စိတ်နှလုံးများအား လှည့်ထား‌တော်မူခဲ့သည်။ အဘယ့်‌ကြောင့်ဆို‌သော် သူတို့သည် အသိဉာဏ်ကို အသုံးမပြုကြသည့်အတွက်ပင်ဖြစ်သည်။"
        },
        {
            "chapter": 9,
            "verse": 128,
            "text": "အမှန်စင်စစ် အသင်တို့ထဲမှပင် တမန်‌တော်တစ်ပါးသည် အသင်တို့ထံသို့ ‌ရောက်ရှိလာခဲ့ပြီဖြစ်သည်။* အသင်တို့ ဒုက္ခ‌ရောက်ခြင်းသည် ထိုတမန်‌တော်အ‌ပေါ်တွင် အလွန်ဝန်‌လေးသည်။* (၎င်း‌နောက် ထိုတမန်‌တော်သည်) အသင်တို့နှင့်ပတ်သက်၍ (‌ကောင်းသည်ကိုသာ) အလွန်လိုလားသူဖြစ်သည်။ အီမာန်ယုံကြည်သူများနှင့်ပတ်သက်၍ အလွန်နူးညံ့သိမ်‌မွေ့သူ၊ အလွန်ကြင်နာသူ တစ်ဦးဖြစ်သည်။"
        },
        {
            "chapter": 9,
            "verse": 129,
            "text": "ထို့‌နောက် အကယ်၍ သူတို့သည် (သိပါလျက်နှင့် မလိုက်နာဘဲ)ပြန်လှည့်သွားခဲ့ကြလျှင် (အို- တမန်‌တော်)အသင်‌ပြောလိုက်ပါ- “ငါ့အတွက် အလ္လာဟ်အရှင်မြတ်သည် လုံ‌လောက်‌တော်မူသည်၊ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ ထိုအရှင်မြတ်အ‌ပေါ်၌သာ ငါသည် ယုံပုံလွှဲအပ်ခဲ့ပြီ ဖြစ်သည်။ ၎င်း‌နောက် အရှင်မြတ်သည် အလွန်ကြီးကျယ်မြင့်မြတ်‌သော အရ်ရှ်ပလ္လင်‌တော်ကို စိုးပိုင်‌တော်မူသည့်အရှင် ဖြစ်‌တော်မူသည်။"
        }
    ]
}
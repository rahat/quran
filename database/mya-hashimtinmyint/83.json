{
    "chapter": [
        {
            "chapter": 83,
            "verse": 1,
            "text": "အ‌လေး၊ တင်း‌တောင်း၊ ခြင်ခွက်စသည်များတွင် ခိုးပြီး‌လျှော့‌ပေးသည့်သူများသည် ပျက်စီးကြရမည် ဖြစ်သည်။"
        },
        {
            "chapter": 83,
            "verse": 2,
            "text": "အကြင်သူများသည် လူများထံမှ ခြင်တွယ်ပြီးယူကြသည့်အခါတွင်မူ အပြည့်(ခြင်တွယ်ပြီး)ရယူကြသည်။"
        },
        {
            "chapter": 83,
            "verse": 3,
            "text": "ထို့ပြင် သူတို့သည် သူတစ်ပါးအား ခြင်တွယ်‌ပေးသည့်အခါနှင့် ချိန်တွယ်‌ပေးသည့်အခါတွင်မူ ‌လျှော့ပြီး‌ပေးကြသည်။ (အ‌လေးခိုးကြသည်)။"
        },
        {
            "chapter": 83,
            "verse": 4,
            "text": "အမှန်စင်စစ် သူတို့သည် ရှင်ပြန်ထရမည့်သူများဖြစ်သည်ကို သူတို့မယုံကြသ‌လော။"
        },
        {
            "chapter": 83,
            "verse": 5,
            "text": "ကြီးကျယ်သည့်‌နေ့အတွက်။"
        },
        {
            "chapter": 83,
            "verse": 6,
            "text": "ထို‌နေ့တွင်လူအားလုံးသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်၏ ‌ရှေ့၌ရပ်ကြရမည်ဖြစ်သည်။ ###၁"
        },
        {
            "chapter": 83,
            "verse": 7,
            "text": "(ရှင်ပြန်ထရမည်မဟုတ်ဟု ကာဖိရ် များ‌ပြောသကဲ့သို့) လုံးဝမဟုတ်‌ပေ၊ အမှန်စင်စစ် မ‌ကောင်းမှုကျူးလွန်သူများ၏ မှတ်တမ်းသည် အမှန်ပင် စိဂျ်ဂျီန်တွင်ရှိသည်။"
        },
        {
            "chapter": 83,
            "verse": 8,
            "text": "စိဂျ်ဂျီန်ဆိုသည်မှာ မည်သည့်အရာနည်းဟု အသင်သိပါ၏‌လော။"
        },
        {
            "chapter": 83,
            "verse": 9,
            "text": "(ထိုအရာသည် ) ‌ရေးသားပြီးဖြစ်‌သော မှတ်တမ်းစာအုပ်တစ်အုပ်ပင်ဖြစ်သည်။ ###၂"
        },
        {
            "chapter": 83,
            "verse": 10,
            "text": "ထို‌နေ့တွင် မဟုတ်မမှန်ဟု ငြင်းပယ်ကြသည့်သူများသည် ပျက်စီးကြရမည်။"
        },
        {
            "chapter": 83,
            "verse": 11,
            "text": "ထိုသူများသည် အစား‌ပေးမည့်‌နေ့ကို မဟုတ်မမှန်ဟု ငြင်းပယ်ကြသည်။"
        },
        {
            "chapter": 83,
            "verse": 12,
            "text": "ထို့ပြင် ထို‌နေ့ကို ကျူး‌ကျော်သူ၊ အလွန်အပြစ်ကျူးလွန်သူသာမဟုတ်မမှန်ဟု ငြင်းပယ်ကြသည်။"
        },
        {
            "chapter": 83,
            "verse": 13,
            "text": "သူ၏‌ရှေ့၌ ငါအရှင်မြတ်၏ အာယသ်‌တော်များကို ဖတ်ကြားသည့်အခါ “ဤသည်‌ရှေးလူများ၏ ပုံပြင်များပင် ဖြစ်ကြသည်”ဟု သူက ‌ပြောဆိုသည်။"
        },
        {
            "chapter": 83,
            "verse": 14,
            "text": "(ပုံပြင်) လုံးဝမဟုတ်‌ပေ၊ အမှန်စင်စစ် သူတို့ဆည်းပူး‌နေခဲ့ကြသည့်အရာ(ပြစ်မှု)များသည် သူတို့၏ စိတ်နှလုံးများ‌ပေါ်တွင် ဖုံးလွှမ်းခဲ့ခြင်းဖြစ်သည်။"
        },
        {
            "chapter": 83,
            "verse": 15,
            "text": "(အရှင်မြတ်အနီးတွင် ‌နေရမည်ဟု ကာဖိရ်များ‌ပြောကြခြင်းသည်)လုံးဝမဟုတ်‌ပေ၊ အမှန်စင်စစ် သူတို့သည် ထို‌နေ့တွင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်(အားဖူး‌မြော်ခြင်း)မှ အမှန်ပင်တားမြစ်(ကာကွယ်)ခြင်းခံကြရမည့်သူများပင်ဖြစ်သည်။"
        },
        {
            "chapter": 83,
            "verse": 16,
            "text": "ထို့‌နောက် အမှန်စင်စစ် သူတို့သည် ငရဲထဲသို့ ဝင်‌ရောက်ကြရမည်။"
        },
        {
            "chapter": 83,
            "verse": 17,
            "text": "ထို့‌နောက် (သူတို့အား) “ဤသည် အသင်တို့က မဟုတ်မမှန်ဟုငြင်းပယ်ခဲ့ကြသည့်အရာပင်ဖြစ်သည်”ဟု အ‌ပြောခံကြရမည်။"
        },
        {
            "chapter": 83,
            "verse": 18,
            "text": "(ကာဖိရ်များထင်သကဲ့သို့)လုံးဝမဟုတ်‌ပေ၊ အမှန်စင်စစ်သူ‌တော်‌ကောင်းများ၏ မှတ်တမ်းသည် အိလ္လီယီန် ###၃ တွင်ရှိသည်။"
        },
        {
            "chapter": 83,
            "verse": 19,
            "text": "အိလ္လီယီန်ဆိုသည်မှာ မည်သည့်အရာနည်းဟု အသင်သိပါ၏‌လော။"
        },
        {
            "chapter": 83,
            "verse": 20,
            "text": "ထိုအရာသည် ‌ရေးသားပြီးဖြစ်‌သော မှတ်တမ်းစာအုပ် တစ်အုပ်ပင်ဖြစ်သည်။"
        },
        {
            "chapter": 83,
            "verse": 21,
            "text": "ထို မှတ်တမ်းစာအုပ်ကို (အရှင်မြတ်နှင့်)နီးကပ်‌သော ‌ကောင်းကင်တမန်များသည် ကြည့်ရှုကြမည်။"
        },
        {
            "chapter": 83,
            "verse": 22,
            "text": "အမှန်စင်စစ် ‌ကောင်းမြတ်သည့်သူများသည် အမြဲတမ်းသုခတွင် ရှိကြမည်။"
        },
        {
            "chapter": 83,
            "verse": 23,
            "text": "သူတို့သည် မြင့်မား‌သော ထိုင်ခုံများတွင် စံမြန်းပြီး ကြည့်ရှု‌နေကြမည်။"
        },
        {
            "chapter": 83,
            "verse": 24,
            "text": "အသင်(တမန်‌တော်)သည် သူတို့၏ မျက်နှာများတွင် စည်းစိမ်သုခချမ်းသာနှင့် စိုပြည်သည်ကို (မြင်သည့်အခါခွဲခြားပြီး) သိနိုင်မည်။"
        },
        {
            "chapter": 83,
            "verse": 25,
            "text": "သူတို့သည် တံဆိပ်ခတ်ထား‌သော (ကြည်လင်သန့်ရှင်းသည့်)အရက်အစစ် ###၄ ကိုတိုက်‌ကျွေးခြင်း ခံကြရမည်။"
        },
        {
            "chapter": 83,
            "verse": 26,
            "text": "ထိုအရက်၏(အပိတ်)တံဆိပ်သည် ကတိုးဖြစ်သည်။ ထို့ပြင် ပြိုင်ဆိုင်(ရယူလိုသည့်)သူများသည် ဤသည်ကိုပင် အပြိုင်အဆိုင်ရယူထိုက်ကြသည်။"
        },
        {
            "chapter": 83,
            "verse": 27,
            "text": "ထိုအရက်၏ ‌ရောစပ်မှုသည် သတ်စ်နီမ် မှဖြစ်သည်။"
        },
        {
            "chapter": 83,
            "verse": 28,
            "text": "(ထိုအရာသည်) စမ်း‌ချောင်းတစ်ခုဖြစ်သည်။ အလ္လာဟ်အရှင်မြတ်နှင့် နီးကပ်သည့်သူများသည် ထိုသတ်စ်နီမ်မှ ‌သောက်သုံးကြသည်။"
        },
        {
            "chapter": 83,
            "verse": 29,
            "text": "အမှန်စင်စစ် အပြစ်ကျူးလွန်ခဲ့ကြသူများသည် အီမာန်ယုံကြည်သူများအ‌ပေါ်တွင် ရယ်‌မော‌လေ့ရှိခဲ့ကြသည်။"
        },
        {
            "chapter": 83,
            "verse": 30,
            "text": "ထို့ပြင် ထိုယုံကြည်သူများသည် သူတို့အနီးမှ ဖြတ်‌လျှောက်သွားကြသည့်အခါ သူတို့သည် မျက်ရိပ်ပြ(၍ ‌ပြောင်‌လှောင်)‌လေ့ရှိခဲ့ကြသည်။"
        },
        {
            "chapter": 83,
            "verse": 31,
            "text": "ထို့ပြင် သူတို့သည် သူတို့၏အိမ်သူအိမ်သားများထံ ပြန်ကြသည့်အခါ (ထို ယုံကြည်သူများအ‌ကြောင်း‌ပြောပြ၍) ဝမ်းသာ‌ပျော်မြူးကြသည်။"
        },
        {
            "chapter": 83,
            "verse": 32,
            "text": "ထို့ပြင် သူတို့သည် ယုံကြည်သူများအား ‌တွေ့ မြင်ကြသည့်အခါ “အမှန်စင်စစ် ဤသူများသည် အမှန်ပင်လမ်းလွဲသူများ ဖြစ်ကြသည်”ဟု ‌ပြောဆိုကြသည်။"
        },
        {
            "chapter": 83,
            "verse": 33,
            "text": "သူတို့သည် ထိုယုံကြည်သူများအ‌ပေါ်တွင် ကြီးကြပ်အုပ်ထိန်းသူများအဖြစ် ‌စေလွှတ်ခြင်းခံခဲ့ကြရခြင်း မဟုတ်ဘဲလျက်(‌ပြောဆိုကြသည်)။"
        },
        {
            "chapter": 83,
            "verse": 34,
            "text": "သို့ဖြစ်ရာ ယ‌နေ့မူ အီမာန် ယုံကြည်သူများသည် ကာဖိရ် ငြင်းပယ်သူများအ‌ပေါ်တွင် ရယ်‌မောကြမည်။"
        },
        {
            "chapter": 83,
            "verse": 35,
            "text": "ထိုယုံကြည်သူများသည် မြင့်မားသည့်ထိုင်ခုံများ‌ပေါ်တွင် စံမြန်းပြီး ကြည့်ရှု‌နေကြမည်။"
        },
        {
            "chapter": 83,
            "verse": 36,
            "text": "ကာဖိရ်များသည် သူတို့ ပြုလုပ်ခဲ့ကြ‌သော လုပ်ရပ်များ၏အကျိုး‌ပေးဆပ်ခြင်းကိုခံကြရပြီမဟုတ်‌လော။"
        }
    ]
}
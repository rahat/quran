{
    "chapter": 3,
    "verse": 81,
    "text": "ထို့ပြင် တစ်ခါက အလ္လာဟ်အရှင်မြတ်သည် နဗီတမန်‌တော်များထံမှ (ဤသို့)ကတိသစ္စာ ယူ‌တော်မူခဲ့သည်၊ “အမှန်စင်စစ် ငါအရှင်မြတ်သည် ကျမ်းဂန်နှင့် ပညာဉာဏ်အ‌မြော်အမြင် ‌ပေးသနား‌တော်မူပြီး‌နောက် အသင်တို့ထံတွင်ရှိ‌သော ကျမ်းဂန်များကို ‌ထောက်ခံသည့် ရစူလ်တမန်‌တော်*တစ်ပါးပါးသည် အသင်တို့ထံသို့ ‌ရောက်လာသည့်အခါတွင် အသင်တို့သည် ထိုတမန်‌တော်အား အမှန်ပင် ယုံကြည်ကြရမည်၊ ၎င်းပြင် သူ့အား ကူညီအား‌ပေးကြရမည်။“ ထို့‌နောက် အလ္လာဟ်အရှင်မြတ်က “အသင်တို့ ဝန်ခံကြပြီ‌လော။ ထိုကိစ္စနှင့်ပတ်သက်ပြီး အသင်တို့သည် ငါအရှင်မြတ်၏ ကတိသစ္စာကိုလည်း လက်ခံကြပြီ‌လော“ဟု ‌မေးမြန်း‌တော်မူသည်။ သူတို့က “ကျွန်ုပ်တို့ ဝန်ခံကြပါပြီ“ဟု ‌ပြောဆို‌လျှောက်ထားကြသည်။ “သို့ဖြစ်လျှင် အသင်တို့သည် (ထိုကတိသစ္စာနှင့် ပတ်သက်၍) အသိသက်‌သေများဖြစ်ကြပါ။ ငါအရှင်မြတ်သည်လည်း အသင်တို့နှင့်အတူ အသိသက်‌သေများထဲတွင် ပါဝင်‌တော်မူမည်“ဟု အရှင်မြတ်က မိန့်ကြား‌တော်မူသည်။"
}
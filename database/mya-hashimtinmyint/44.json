{
    "chapter": [
        {
            "chapter": 44,
            "verse": 1,
            "text": "ဟာမီမ်။"
        },
        {
            "chapter": 44,
            "verse": 2,
            "text": "(ငါအရှင်မြတ်သည်) ရှင်းလင်းထင်ရှား‌သောကျမ်း‌တော်ကို သက်‌သေထူ‌တော်မူသည်။"
        },
        {
            "chapter": 44,
            "verse": 3,
            "text": "အမှန်စင်စစ် ငါအရှင်မြတ်သည် ထိုကျမ်းဂန်ကို ‌ကောင်းချီးမဂင်္လာနှင့် ပြည့်စုံ‌သော ညတစ်ညတွင် ချ‌ပေးသနား‌တော်မူခဲ့သည်။ ###၁ အမှန်စင်စစ် ငါအရှင်မြတ်သည် သတိ‌ပေး‌တော်မူမည့်အရှင် ဖြစ်‌တော်မူသည်။"
        },
        {
            "chapter": 44,
            "verse": 4,
            "text": "ထိုညတွင် နက်နဲသိမ်‌မွေ့‌သော အ‌ရေးကိစ်္စဟူသမျှသည် အ‌သေးစိတ် သတ်မှတ်အတည်ပြုခြင်းခံကြရသည်။"
        },
        {
            "chapter": 44,
            "verse": 5,
            "text": "ငါအရှင်မြတ်ထံ‌တော်မှ အမိန့်‌တော်ဖြစ်လျက်၊ အမှန်စင်စစ် ငါအရှင်သည် (အသင့်အား တမန်‌တော်အဖြစ်)‌စေလွှတ်‌တော်မူ‌သောအရှင်မြတ်ပင်ဖြစ်‌တော်မူသည်။"
        },
        {
            "chapter": 44,
            "verse": 6,
            "text": "အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ ကရုဏာနှင့် (‌စေလွှတ်‌တော်မူခြင်းဖြစ်သည်)။ အမှန်စင်စစ် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 44,
            "verse": 7,
            "text": "အကယ်၍ အသင်တို့သည် ယုံကြည်သူများဖြစ်ကြမည်ဆိုလျှင်၊ (အရှင်မြတ်သည်) မိုး‌ကောင်းကင်များနှင့် ‌မြေပထဝီသာမက ထိုနှစ်ခုကြားရှိသမျှများကိုလည်း ဖန်ဆင်း‌တော်မူ‌သောအရှင်မြတ်ပင်ဖြစ်သည်။"
        },
        {
            "chapter": 44,
            "verse": 8,
            "text": "ထိုအရှင်မြတ်မှလွဲ၍ ကိုးကွယ်ထိုက်သည့်အရှင်မရှိ‌ပေ။ ထိုအရှင်မြတ်သည် ရှင်‌စေ‌တော်မူသည်။ အရှင်မြတ်သည်ပင် ‌သေ‌စေ‌တော်မူသည်။ အရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်ဖြစ်သည့်အပြင်၊ ယခင်လူများဖြစ်‌သော အသင်တို့၏ အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်မြတ်လည်း ဖြစ်‌တော်မူသည်။"
        },
        {
            "chapter": 44,
            "verse": 9,
            "text": "အမှန်စင်စစ်သူတို့သည် သံသယထဲ၌ပင် ကခုန်ကစားလျက်ပင်ရှိကြသည်။ ###၂"
        },
        {
            "chapter": 44,
            "verse": 10,
            "text": "သို့ဖြစ်ရာ အသင်သည် မိုး‌ကောင်းကင်မှ ထင်ရှား‌သော အခိုးအ‌ငွေ့ဖြစ်‌ပေါ်လာမည့်‌နေ့ကိုပင် ‌စောင့်‌နေပါ။"
        },
        {
            "chapter": 44,
            "verse": 11,
            "text": "ထိုအခိုးအ‌ငွေ့များသည် လူသားအားလုံးကို ဖုံးလွှမ်းသွားမည်။ ဤသည် အလွန်နာကျင်‌စေ‌သောပြစ်ဒဏ်ပင်ဖြစ်မည်။"
        },
        {
            "chapter": 44,
            "verse": 12,
            "text": "(သူတို့က ပန်ကြားကြလိမ့်မည်)။ အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ပြစ်ဒဏ်ကို ကျွန်ုပ်တို့မှ ဖယ်ရှား‌ပေးသနား‌တော်မူပါ။ အမှန်စင်စစ် ကျွန်ုပ်တို့သည် အီမာန်ယုံကြည်ကြပါ‌တော့မည်။ ###၃"
        },
        {
            "chapter": 44,
            "verse": 13,
            "text": "သူတို့အတွက် အဘယ်မှာလျှင်သတိတရားရရှိခြင်းသည်ရှိ‌တော့မည်နည်း။ အမှန်စင်စစ် သူတို့ထံသို့ (အမှန်တရားကို ) ထင်ရှား‌အောင်ပြသ‌သော တမန်‌တော်သည် ‌ရောက်ရှိခဲ့ပြီးဖြစ်သည်။"
        },
        {
            "chapter": 44,
            "verse": 14,
            "text": "ထို့‌နောက် သူတို့သည် ထိုတမန်‌တော်ဘက်မှ မျက်နှာလွှဲခဲ့ကြသည်။ ထို့ပြင် သူတို့က (တမန်‌တော်သည် သူတစ်ပါး၏ )သင်ကြားပို့ချမှုကို ခံရသူ၊ ရူးသွပ်‌နေသူဟု စွပ်စွဲ‌ပြောဆိုခဲ့ကြသည်။"
        },
        {
            "chapter": 44,
            "verse": 15,
            "text": "အမှန်စင်စစ် ငါအရှင်မြတ်သည် အချိန်အနည်းငယ်ပြစ်ဒဏ်ကို ဖယ်ရှား‌ပေး‌တော်မူမည်ဆိုလျှင်လည်း အမှန်စင်စစ် အသင်တို့သည် (မူလအ‌ခြေအ‌နေအတိုင်းပင်)ပြန်လာကြမည်ပင်ဖြစ်သည်။"
        },
        {
            "chapter": 44,
            "verse": 16,
            "text": "ထို‌နေ့တွင် ငါအရှင်မြတ်သည် အကြီးအကျယ် ဖမ်းဆီးအ‌ရေးယူ‌တော်မူမည်ဖြစ်သည်။ အမှန်စင်စစ် ငါအရှင်မြတ်သည် တန်ပြန်အ‌ရေးယူ‌တော်မူမည်ဖြစ်သည်။"
        },
        {
            "chapter": 44,
            "verse": 17,
            "text": "ထို့ပြင် အမှန်စင်စစ် ငါအရှင်မြတ်သည် သူတို့မတိုင်မီ၊ ဖိရ်‌အောင်န်၏ အမျိုးသားများအား စမ်းသပ်‌တော်မူခဲ့သည်။ ထို့ပြင် သူတို့ထံသို့ မြင့်မြတ်‌သော တမန်‌တော်တစ်ပါးသည် ‌ရောက်ရှိလာခဲ့သည်။"
        },
        {
            "chapter": 44,
            "verse": 18,
            "text": "အသင်တို့သည် အလ္လာဟ်အရှင်မြတ်၏ကျွန်များကို ငါ့အားအပ်နှံကြပါ၊ အမှန်စင်စစ် ငါသည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးပင်ဖြစ်သည်။"
        },
        {
            "chapter": 44,
            "verse": 19,
            "text": "အသင်တို့သည် အလ္လာဟ်အရှင်မြတ်နှင့်ဆန့်ကျင်ပြီး ဆိုးသွမ်း‌သောင်းကျန်းမှုကို မပြုလုပ်ကြနှင့်၊ အမှန်စင်စစ် ငါသည် အသင်တို့ထံသို့ ရှင်းလင်းထင်ရှား‌သော သက်‌သေသာဓကကို ယူ‌ဆောင်လာခဲ့သည်။"
        },
        {
            "chapter": 44,
            "verse": 20,
            "text": "ထို့ပြင် အမှန်စင်စစ် ငါသည် အသင်တို့ ငါ့အား ‌ကျောက်ခဲများနှင့် ပစ်‌ပေါက်သတ်မည်ကို စိုးရိမ်သည့်အတွက် ငါနှင့် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် ခိုလှုံထားပြီးဖြစ်သည်။"
        },
        {
            "chapter": 44,
            "verse": 21,
            "text": "ထို့ပြင် အကယ်၍ အသင်တို့သည် ငါ့အား မယုံကြည်ကြလျှင်လည်း ငါနှင့် ခွဲခွာ‌ရှောင်ကြဉ်၍‌နေကြပါ။"
        },
        {
            "chapter": 44,
            "verse": 22,
            "text": "ထို့‌နောက် ၎င်း(တမန်‌တော်မူစာ)သည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် အမှန်စင်စစ် ဤသူများသည် ပြစ်မှုကျူးလွန်‌သော အမျိုးသားများဖြစ်ကြပါသည်ဟု ‌လျှောက်ထားပန်ကြားခဲ့သည်။"
        },
        {
            "chapter": 44,
            "verse": 23,
            "text": "ထိုသို့ ‌လျှောက်ထားပန်ကြားခြင်း‌ကြောင့် (အရှင်မြတ်က မိန့်ကြား‌တော်မူသည်) အသင်သည် ငါအရှင်မြတ်၏ ကျွန်များအား ညအချိန်တွင် ‌ခေါ်‌ဆောင်သွားပါ။ အမှန်စင်စစ် အသင်တို့သည် အသင်တို့၏‌နောက်မှ(ဖိရ်‌အောင်န်နှင့် သူ၏စစ်တပ်၏)လိုက်လံခြင်း ကိုခံကြရမည်ဖြစ်သည်။"
        },
        {
            "chapter": 44,
            "verse": 24,
            "text": "ထို့ပြင် အသင်သည် ပင်လယ်ကို ရှိရင်းအတိုင်းပင် ငြိမ်သက်စွာပင် ထားခဲ့လိုက်ပါ။ အမှန်စင်စစ် သူတို့သည် နှစ်မြှုပ်ခြင်းခံကြရမည့် စစ်တပ်ပင်ဖြစ်ကြသည်။"
        },
        {
            "chapter": 44,
            "verse": 25,
            "text": "ထို(ဖိရ်‌အောင်န်နှင့် သူ၏အ‌ပေါင်းအပါ)များသည် ဥယျာဉ်အ‌မြောက်အမြားနှင့် စမ်း‌ချောင်းများကို စွန့်ထားခဲ့ကြရသည်။"
        },
        {
            "chapter": 44,
            "verse": 26,
            "text": "လယ်ယာများနှင့် ‌ကောင်းမွန်‌သော‌နေအိမ်များကိုလည်း(စွန့်ထားခဲ့ကြရသည်)။"
        },
        {
            "chapter": 44,
            "verse": 27,
            "text": "ထို့ပြင် သူတို့‌မွေ့‌လျော်‌နေခဲ့ကြ‌သော စည်းစိမ်ချမ်းသာများကိုလည်းစွန့်ထားခဲ့ကြရသည်။"
        },
        {
            "chapter": 44,
            "verse": 28,
            "text": "ထိုသို့ပင်ဖြစ်ပျက်ခဲ့သည်။ ထို့ပြင် ငါအရှင်မြတ်သည် ထိုစည်းစိမ်များကို အခြားအမျိုးသားများအား အ‌မွေဆက်ခံ‌စေ‌တော်မူခဲ့သည်။"
        },
        {
            "chapter": 44,
            "verse": 29,
            "text": "သို့ဖြစ်ရာ မိုး‌ကောင်းကင်သည်လည်း (ဝမ်းနည်း၍) မငိုခဲ့‌ပေ။ ‌မြေပထဝီကလည်းမငိုခဲ့‌ပေ။ ထို့ပြင် သူတို့သည် ဆိုင်းငံ့ခွင့်လည်း မရရှိခဲ့ကြ‌တော့‌ပေ။"
        },
        {
            "chapter": 44,
            "verse": 30,
            "text": "ထို့ပြင် အမှန်စင်စစ် ငါအရှင်မြတ်သည် အစ္စရာအီလ်မျိုးနွယ်ဝင်များကို ‌သေးသိမ်‌စေ‌သောပြစ်ဒဏ်မှ ကယ်တင်‌တော်မူခဲ့သည်။"
        },
        {
            "chapter": 44,
            "verse": 31,
            "text": "ဖိရ်‌အောင်န်ထံမှ (ဖြစ်‌သောပြစ်ဒဏ်မှ ကယ်တင်‌တော်မူခဲ့ခြင်းဖြစ်သည်)။ အမှန်စင်စစ် သူသည်ဆိုးသွမ်း‌သောင်းကျန်းသူ၊ စည်းကမ်းကျူးလွန်သူတစ်ဦးဖြစ်ခဲ့သည်။"
        },
        {
            "chapter": 44,
            "verse": 32,
            "text": "ထို့ပြင် အမှန်စင်စစ် ငါအရှင်မြတ်သည် သိ‌တော်မူသည့်အတိုင်း ထိုအစ္စရာအီလ် မျိုးနွယ်ဝင်များအား (သူတို့‌ခေတ်က)စကြဝဠာမှာ ‌ရွေးချယ်‌မြှောက်စား‌တော်မူခဲ့သည်။"
        },
        {
            "chapter": 44,
            "verse": 33,
            "text": "ထို့ပြင် ငါအရှင်မြတ်သည် သူတို့အား ထင်ရှား‌သောစမ်းသပ်မှုများပါရှိ‌သော သက်‌သေလက္ခဏာများကို ‌ပေးသနား‌တော်မူခဲ့သည်။"
        },
        {
            "chapter": 44,
            "verse": 34,
            "text": "အမှန်စင်စစ် ဤသူများသည် အမှန်ပင် (ဤသို့)‌ပြောဆိုကြသည်။"
        },
        {
            "chapter": 44,
            "verse": 35,
            "text": "ထို‌သေဆုံးခြင်းဆိုသည်မှာ ကျွန်ုပ်တို့၏ ပထမ‌သေဆုံးခြင်းပင်ဖြစ်သည်။ ထို့ပြင် ကျွန်ုပ်တို့သည် ရှင်ပြန်ထ‌စေခြင်းကိုခံကြရမည်မဟုတ်‌ပေ။"
        },
        {
            "chapter": 44,
            "verse": 36,
            "text": "သို့ဖြစ်ရာ အကယ်၍အသင်တို့သည် မှန်ကန်သည့်သူများဖြစ်ကြလျှင်‌သေဆုံးခဲ့ကြပြီးဖြစ်‌သော ကျွန်ုပ်တို့၏ အဘ၊ ဘိုး၊ ‌ဘေးများကို(ရှင်‌အောင်လုပ်ပြီး)‌ခေါ်ခဲ့ကြပါ။"
        },
        {
            "chapter": 44,
            "verse": 37,
            "text": "ထိုသူများသည် သုဗ်ဗအ်၏ အမျိုးသားများထက်သာမက သူတို့မတိုင်မီက ရှိခဲ့ကြသည့်သူများထက်ပင် ပို‌ကောင်းကြသ‌လော။###၄ ငါအရှင်မြတ်သည် အမှန်စင်စစ် ထိုသူများကို သူတို့သည် ပြစ်မှုကျူးလွန်သူများ ဖြစ်ခဲ့ကြသည့်အတွက် ဖျက်ဆီး‌တော်မူခဲ့သည်။"
        },
        {
            "chapter": 44,
            "verse": 38,
            "text": "ထို့ပြင် ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှအရာများအား ကစားသည့်အ‌နေဖြင့် ဖန်ဆင်း‌တော်မူခဲ့သည်မဟုတ်‌ပေ။ ###၅"
        },
        {
            "chapter": 44,
            "verse": 39,
            "text": "ငါအရှင်မြတ်သည် ထိုမိုး‌ကောင်းကင်များနှင့် ‌မြေပထဝီနှစ်ခုစလုံးကို မှန်ကန်သည့်ရည်ရွယ်ချက်ဖြင့် ဖန်ဆင်း‌တော်မူခဲ့ခြင်းဖြစ်သည်။ သို့ရာတွင် သူတို့ထဲမှ အများစုသည် မသိကြ‌ပေ။"
        },
        {
            "chapter": 44,
            "verse": 40,
            "text": "အမှန်စင်စစ် စီရင်ဆုံးဖြတ်မည့်‌နေ့သည် သူတို့အားလုံးအတွက် သတ်မှတ်ပြီး‌သော အချိန်ကာလဖြစ်သည်။"
        },
        {
            "chapter": 44,
            "verse": 41,
            "text": "ထို‌နေ့တွင် မည်သည့်မိတ်‌ဆွေကမျှ မည်သည့်မိတ်‌ဆွေအတွက် မည်သည့်အရာမျှ အသုံးဝင်မည်မဟုတ်‌ပေ။ ထို့ပြင် သူတို့သည် ကူညီခြင်းလည်း ခံကြရမည်မဟုတ်‌ပေ။"
        },
        {
            "chapter": 44,
            "verse": 42,
            "text": "သို့ရာတွင် အလ္လာဟ်အရှင်မြတ် ကရုဏာပြု‌တော်မူ‌သောသူများပင်(ကြားဝင်အသနားခံ‌ပေးခြင်းကို ခံကြရမည်ဖြစ်သည်)။ အမှန်စင်စစ် ငါအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 44,
            "verse": 43,
            "text": "အမှန်စင်စစ် ဇက္ကူမ်ရှား‌စောင်းကြီးပင်သည်၊"
        },
        {
            "chapter": 44,
            "verse": 44,
            "text": "အလွန်အပြစ်ကျူးလွန်သူများ၏ အစားအစာဖြစ်သည်။ ###၆"
        },
        {
            "chapter": 44,
            "verse": 45,
            "text": "ဆီ‌ချေးအနည်ကဲ့သို့ (‌ကြေးရည်ကဲ့သို့)၊ ဝမ်းဗိုက်ထဲတွင် ပွက်ပွက်ဆူ‌နေမည်။"
        },
        {
            "chapter": 44,
            "verse": 46,
            "text": "‌ရေ‌နွေးဆူသကဲ့သို့။"
        },
        {
            "chapter": 44,
            "verse": 47,
            "text": "ထို့‌နောက် အသင်တို့သည် သူ့ကိုဖမ်းပြီး ဂျဟန္နမ်ငရဲဘုံ၏ အလယ်ထဲသို့ တရွတ်တိုက်ဆွဲချလိုက်ကြပါ။"
        },
        {
            "chapter": 44,
            "verse": 48,
            "text": "ထို့‌နောက် အသင်တို့သည် သူ၏‌ခေါင်း‌ပေါ်တွင် ပွက်ပွက်ဆူ‌နေသည့်‌ရေ‌နွေးပူ၏ ပြစ်ဒဏ်ကို သွန်း‌လောင်းကြပါ။"
        },
        {
            "chapter": 44,
            "verse": 49,
            "text": "(ထို့ပြင် သူသည် ဤသို့‌ပြောဆိုခံရမည်)၊ အသင်သည် မြည်းစမ်းလိုက်ပါ၊ အမှန်စင်စစ်အသင်သည် အလွန်မြင့်မြတ်သူ၊ ဂုဏ်ရှိသူဖြစ်သည်။"
        },
        {
            "chapter": 44,
            "verse": 50,
            "text": "အမှန်စင်စစ် ဤသည် အသင်တို့ သံသယဖြစ်‌နေခဲ့သည့်အရာပင်ဖြစ်သည်။"
        },
        {
            "chapter": 44,
            "verse": 51,
            "text": "အမှန်စင်စစ် ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူ မုသ်သကီများမှာမူ ငြိမ်းချမ်းသာယာသည့်‌နေရာတွင် ရှိကြမည်။"
        },
        {
            "chapter": 44,
            "verse": 52,
            "text": "ဥယျာဉ်များနှင့်၊ စမ်း‌ချောင်းများတွင်။"
        },
        {
            "chapter": 44,
            "verse": 53,
            "text": "သူတို့သည် ပိုးထည်အပါးစားနှင့် အထူစားဝတ်ဆင်ပြီး မျက်နှာချင်းဆိုင်ထိုင်‌နေကြလိမ့်မည်။"
        },
        {
            "chapter": 44,
            "verse": 54,
            "text": "ထိုအတိုင်းပင်ဖြစ်ပျက်လိမ့်မည်။ ထို့ပြင် ငါအရှင်မြတ်သည်သူတို့အားဖြူ‌ချောပြီး မျက်ဝန်းကျယ်‌သောမိန်းမများနှင့် ထိမ်းမြား‌ပေး‌တော်မူမည်။"
        },
        {
            "chapter": 44,
            "verse": 55,
            "text": "သူတို့သည် ထိုဥယျာဉ်များထဲတွင်သစ်သီးဝလံမျိုးစုံကို ‌အေးချမ်းစွာမှာယူကြမည်ဖြစ်သည်။"
        },
        {
            "chapter": 44,
            "verse": 56,
            "text": "သူတို့သည် ပထမအကြိမ် ‌သေဆုံးခဲ့ကြသည်မှလွဲ၍ ထိုဥယျာဉ်များထဲတွင် ‌သေခြင်းကို မြည်းစမ်းရ‌တော့မည်မဟုတ်‌ပေ။ ထို့ပြင် သူတို့အား အရှင်မြတ်က ငရဲမီးပြစ်ဒဏ်မှလွတ်ကင်း‌စေ‌တော်မူမည်။"
        },
        {
            "chapter": 44,
            "verse": 57,
            "text": "(ဤအရာများသည်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ကျေးဇူး‌တော်‌ကြောင့်ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 44,
            "verse": 58,
            "text": "ထို့ပြင် ငါအရှင်မြတ်သည် ဤကုရ်အာန်ကျမ်း‌တော်မြတ်ကို သူတို့ တရားရယူကြရန်အတွက် အသင်(တမန်‌တော်)၏ဘာသာစကားဖြင့်ပင် လွယ်ကူ‌အောင်ပြုလုပ်‌ပေး‌တော်မူခဲ့ခြင်းဖြစ်သည်။"
        },
        {
            "chapter": 44,
            "verse": 59,
            "text": "သို့ဖြစ်ရာ အသင်(တမန်‌တော်)သည် ‌စောင့်‌နေပါ။ သူတို့လည်း ‌စောင့်‌နေ‌သောသူများပင် ဖြစ်ကြသည်။ ###၇"
        }
    ]
}
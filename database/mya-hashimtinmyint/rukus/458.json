{
    "rukus": [
        {
            "chapter": 52,
            "verse": 1,
            "text": "(ငါအရှင်မြတ်သည်) သွူရ် ‌တောင် ###၁ ကို သက်‌သေထူ‌တော်မူသည်။"
        },
        {
            "chapter": 52,
            "verse": 2,
            "text": "ထို့ပြင် ‌ရေးသားပြီးဖြစ်‌သော ကျမ်း‌တော် ### ၂ ကို သက်‌သေထူ‌တော်မူသည်။"
        },
        {
            "chapter": 52,
            "verse": 3,
            "text": "ဖြန့်ထား‌သော စာရွက်‌ပေါ်တွင်၊"
        },
        {
            "chapter": 52,
            "verse": 4,
            "text": "ထို့ပြင် စည်ကား‌သော အိမ်‌တော် ဗိုင်သိ မအ်မူရ် ###၃ ကို သက်‌သေထူ‌တော်မူသည်။"
        },
        {
            "chapter": 52,
            "verse": 5,
            "text": "ထို့ပြင် မြင့်မား‌သော အမိုးကို သက်‌သေထူ‌တော်မူသည်။"
        },
        {
            "chapter": 52,
            "verse": 6,
            "text": "ထို့ပြင် လျှံတက်‌နေ‌သော ပင်လယ်ကို သက်‌သေထူ‌တော်မူသည်။"
        },
        {
            "chapter": 52,
            "verse": 7,
            "text": "အမှန်စင်စစ် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်၏ အပြစ်ဒဏ်သည် အမှန်ပင် ကျ‌ရောက်မည်ဖြစ်သည်။"
        },
        {
            "chapter": 52,
            "verse": 8,
            "text": "ထိုပြစ်ဒဏ်ကို ဖယ်ရှားမည့်သူဟူ၍ လုံးဝမရှိ‌ပေ။"
        },
        {
            "chapter": 52,
            "verse": 9,
            "text": "ထို‌နေ့တွင် မိုး‌ကောင်းကင်သည် တုန်လှုပ်အက်ကွဲသွားမည်။"
        },
        {
            "chapter": 52,
            "verse": 10,
            "text": "ထို့ပြင် ‌တောင်များသည် ‌ရွေ့ လျားသွားကြမည်။"
        },
        {
            "chapter": 52,
            "verse": 11,
            "text": "ထို့ပြင် ထို‌နေ့တွင်မဟုတ်မမှန်ဟု စွပ်စွဲငြင်းပယ်ကြသည့်သူများတွင် ပျက်စီးခြင်းရှိမည်။"
        },
        {
            "chapter": 52,
            "verse": 12,
            "text": "ထိုသူများသည် အလဟဿ‌ပြောဆိုမှုတွင် ‌မွေ့‌လျော်‌နေကြသည်။"
        },
        {
            "chapter": 52,
            "verse": 13,
            "text": "ထို‌နေ့တွင် သူတို့သည် ဂျဟန္နမ် ငရဲမီးရှိရာသို့ တွန်းပို့ခြင်းခံကြရမည်။"
        },
        {
            "chapter": 52,
            "verse": 14,
            "text": "ဤမီးသည် မဟုတ်မမှန်ဟု အသင်တို့ ငြင်းပယ်‌နေခဲ့ကြ‌သောငရဲမီးပင်ဖြစ်သည်။"
        },
        {
            "chapter": 52,
            "verse": 15,
            "text": "ထို‌နောက် ဤသည်လည်း စုန်းပ‌ရောဂ ‌မှော်အတတ်ပင်‌လော၊ သို့မဟုတ် အသင်တို့သည် (ယခုထိ) မမြင်ကြ‌သေးသ‌လော၊"
        },
        {
            "chapter": 52,
            "verse": 16,
            "text": "အသင်တို့သည် ထိုငရဲမီးထဲသို့ ဝင်‌ရောက်ကြပါ။ ထို့ပြင် အသင်တို့သည် သည်းခံသည်ပင်ဖြစ်‌စေ၊ သည်းမခံသည်ပင်ဖြစ်‌စေ အသင်တို့အတွက် အ‌ကြောင်းမထူး ‌တော့‌ပေ။ အတူတူပင်ဖြစ်သည်။ အသင်တို့သည် အသင်တို့ပြုလုပ်ခဲ့ကြသည်များအတွက်ပင် အစား‌ပေးခြင်းခံကြရခြင်းဖြစ်သည်။"
        },
        {
            "chapter": 52,
            "verse": 17,
            "text": "အမှန်စင်စစ် ‌ကြောက်ရွံ့ အပြစ်‌ရှောင် ‌ကောင်းကျိုး‌ဆောင်သူ မုသ်သကီ များကမူ ဥယျာဉ်များနှင့် စည်းစိမ်များတွင် ရှိကြမည်။"
        },
        {
            "chapter": 52,
            "verse": 18,
            "text": "သူတို့သည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့အား ‌ပေးသနား‌တော်မူခဲ့‌သော စည်းစိမ်များ‌ကြောင့် ဝမ်း‌မြောက်‌ပျော်ရွှင်လျက်ရှိကြမည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့ကို ‌တောက်‌လောင်‌နေသည့်ငရဲမီး၏ပြစ်ဒဏ်မှ လွတ်ကင်း‌စေ‌တော်မူမည်။"
        },
        {
            "chapter": 52,
            "verse": 19,
            "text": "အသင်တို့သည် အသင်တို့ပြုလုပ်ခဲ့ကြ‌သော လုပ်ရပ်များ၏အစား အရသာရှိစွာ စား‌သောက်ကြပါ။"
        },
        {
            "chapter": 52,
            "verse": 20,
            "text": "(သူတို့သည်) စနစ်တကျ ခင်းကျင်းထား‌သော မြင့်မားသည့် ထိုင်ခုံများ‌ပေါ်တွင် မှီအုံးများနှင့် မှီ‌နေကြမည်။ ထို့ပြင် ငါအရှင်မြတ်သည် သူတို့အား ဖြူ‌ဖွေးပြီး အလွန်‌ချော‌မောလှပ‌သော၊ မျက်ဝန်းကျယ်‌သော မိန်းမများနှင့် ထိမ်းမြား‌ပေး‌တော်မူမည်။"
        },
        {
            "chapter": 52,
            "verse": 21,
            "text": "ထို့ပြင် အကြင်သူများသည် အီမာန် ယုံကြည်ခဲ့ကြသည်။ ထို့ပြင် သူတို့၏ သား ‌မြေးများလည်း အီမာန် ယုံကြည်မှုနှင့် တကွ သူတို့၏ ‌နောက်သို့ လိုက်ခဲ့ကြသည်။ ငါအရှင်မြတ်သည် သူတို့၏ သား‌မြေးများကို သူတို့နှင့်အတူ ပူး‌ပေါင်းထား‌ပေး‌တော်မူမည်။ ထို့ပြင် ငါအရှင်မြတ်သည် သူတို့၏လုပ်ရပ်များထဲမှလည်း မည်သည့်အရာတစ်ခုမျှ ‌လျော့နည်း‌စေမည်မဟုတ်‌ပေ။ လူတိုင်းသည် သူရှာ‌ဖွေဆည်းပူးခဲ့‌သော အရာများ၏အစား အာမခံ အ‌ပေါင်ပစ္စည်းဖြစ်သည်။###၄"
        },
        {
            "chapter": 52,
            "verse": 22,
            "text": "ထို့ပြင် ငါအရှင်မြတ်သည် သူတို့အား သူတို့အလို ဆန္ဒရှိကြ‌သော အမျိုးအစားများထဲမှ သစ်သီးဝလံများနှင့် အသားများကို ထပ်ဖြည့်‌ပေး‌နေ‌တော်မူမည်ဖြစ်သည်။"
        },
        {
            "chapter": 52,
            "verse": 23,
            "text": "သူတို့သည် ဂျန္နတ်သုခဘုံတွင် အရက်အပြည့်ရှိ‌နေသည့်ခွက်များကို (တစ်‌ယောက်ထံမှ တစ်‌ယောက် အ‌ပျော်သ‌ဘောနှင့်) လုယူကြမည်။ ထိုအရက်တွင် အလဟဿစကား‌ပြောဆိုမှုရှိမည်မဟုတ်‌ပေ။ အပြစ်ဖြစ်ရန်လည်းရှိမည်မဟုတ်‌ပေ။"
        },
        {
            "chapter": 52,
            "verse": 24,
            "text": "ထို့ပြင် သူတို့ထံသို့ သူတို့ပိုင်ဆိုင်ကြ‌သော လူငယ်‌လေးများသည် လှည့်ပတ်သွားလာ‌နေကြမည်။ ထို(အခိုင်းအ‌စေ) လူငယ်‌လေးများသည် လုံခြုံစွာ ထားရှိ‌သော ပုလဲများကဲ့သို့ ရှိကြမည်။"
        },
        {
            "chapter": 52,
            "verse": 25,
            "text": "ထို့ပြင် သူတို့ထဲမှ အချင်းချင်း တစ်ဦးဘက်တစ်ဦးလည့်ပြီး စုံစမ်း‌မေးမြန်းကြမည်။"
        },
        {
            "chapter": 52,
            "verse": 26,
            "text": "သူတို့က ‌ပြောဆိုကြမည်- အမှန်စင်စစ် ကျွန်ုပ်တို့သည် ယခင်က ကျွန်ုပ်တို့ အိမ်သူအိမ် သားများနှင့် ရှိခဲ့စဉ်က ‌ကြောက်ရွံ့ စိုးရိမ်သည့်သူများအဖြစ်နှင့် ရှိခဲ့ကြရသည်။"
        },
        {
            "chapter": 52,
            "verse": 27,
            "text": "ထို့‌နောက် အလ္လာဟ် အရှင်မြတ်သည် ကျွန်ုပ်တို့အ‌ပေါ်တွင် ‌ကျေးဇူးပြု‌တော်မူခဲ့သည်။ ထို့ပြင် အရှင်မြတ်သည် ကျွန်ုပ်တို့အား အပူရှိန်ပြင်း‌သော ငရဲမီး ပြစ်ဒဏ်မှလည်း ကင်းလွတ်‌စေ‌တော်မူခဲ့သည်။"
        },
        {
            "chapter": 52,
            "verse": 28,
            "text": "အမှန်စင်စစ် ကျွန်ုပ်တို့သည် ယခင်ကတည်းက အရှင်မြတ်ထံ‌တော်တွင် ဆု‌တောင်းလျက်ရှိခဲ့ကြသည်။ အမှန်စင်စစ် အရှင်မြတ်သည် အလွန်‌ကျေးဇူးပြု‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        }
    ]
}
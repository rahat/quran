{
    "rukus": [
        {
            "chapter": 21,
            "verse": 30,
            "text": "ထို့ပြင် မိုး‌ကောင်းကင်များနှင့် ‌မြေပထဝီသည် ပူးတွဲ‌ပေါင်းစပ်လျက်ရှိခဲ့သည်။ ထို့‌နောက် ငါအရှင်မြတ်သည် ထိုနှစ်ခုကို ခွဲခြား‌ပေး‌တော်မူခဲ့သည်။* (ထိုအရာကို) ကာဖိရ်များသည် မသိမမြင်ခဲ့ကြသ‌လော။ ထို့ပြင် ငါအရှင်မြတ်သည် ရှန်သန်‌နေသည့်အရာ (သတ္တဝါ)အားလုံးကို ‌ရေနှင့် ဖန်ဆင်း‌တော်မူခဲ့သည်။* ထို့‌နောက်လည်း သူတို့သည် အီမာန်ယုံကြည်ခြင်းမရှိကြသ‌လော။"
        },
        {
            "chapter": 21,
            "verse": 31,
            "text": "ထို့ပြင် ငါအရှင်မြတ်သည် ‌မြေပထဝီတွင် ထို‌မြေကြီးသည် သူတို့နှင့်တကွ လှုပ်ရှား(ယိမ်းယိုင်သွား)ခြင်း မရှိနိုင်ရန်အတွက် ‌တောင်များကို(‌ကျောက်ဆူများအဖြစ်)ချထား‌တော်မူခဲ့သည်။ ထို့ပြင် ငါအရှင်မြတ်သည် သူတို့လိုရာသို့ ‌ရောက်ရှိနိုင်ကြရန်အတွက် ထို‌တောင်များတွင် ‌တောင်ကြားများကို လမ်းများအဖြစ်ပြုလုပ်ထား‌တော်မူခဲ့သည်။"
        },
        {
            "chapter": 21,
            "verse": 32,
            "text": "ထို့ပြင် ငါအရှင်မြတ်သည် မိုး‌ကောင်းကင်ကို (မပြို‌အောင်)ထိန်းသိမ်းပြီးဖြစ်‌သော အမိုးပြုလုပ်‌တော်မူခဲ့သည်။ ထို့‌နောက် သူတို့သည် ထိုမိုး‌ကောင်းကင်ရှိ သက်‌သေလက္ခဏာများမှ မျက်နှာလွှဲလျက်ရှိကြသည်။"
        },
        {
            "chapter": 21,
            "verse": 33,
            "text": "ထို့ပြင် အရှင်မြတ်ကပင် ညနှင့်‌နေ့သာမက ‌နေနှင့်လကိုလည်း ဖန်ဆင်း‌တော်မူ‌သောအရှင် ဖြစ်‌တော်မူသည်။ အရာတိုင်းသည် သွားရာလမ်း‌ကြောင်းများတွင် လှည့်ပတ်သွားလာ လှုပ်ရှား‌နေကြသည်။"
        },
        {
            "chapter": 21,
            "verse": 34,
            "text": "ထို့ပြင် ငါအရှင်မြတ်သည် အသင်၏မတိုင်မီ မည်သည့်လူသားကိုမျှ အမြဲ‌နေရမည့်သူ (မ‌သေသည့်သူ)အ‌နေဖြင့် ပြုလုပ်‌တော်မမူခဲ့‌ပေ။ သို့ဖြစ်ရာ အကယ်၍ အသင်သည် ‌သေဆုံးခဲ့လျှင် သူတို့သည် အမြဲ‌နေကြရမည့်သူများ ဖြစ်ပါသ‌လော။"
        },
        {
            "chapter": 21,
            "verse": 35,
            "text": "သက်ရှိသတ္တဝါတိုင်းသည် ‌သေခြင်း(၏အရသာ)ကို မြည်းစမ်းရမည့်သူများပင် ဖြစ်သည်။ ထို့ပြင် ငါအရှင်မြတ်သည် အသင်တို့ကို ဆိုးသည့်အ‌ခြေအ‌နေနှင့် ‌ကောင်းသည့်အ‌ခြေအ‌နေတွင် စမ်းသပ်‌တော်မူမည်ဖြစ်သည်။ ထို့ပြင် ငါအရှင်မြတ်ထံ‌တော်သို့ အသင်တို့သည် ပြန်လည်‌ရောက်ရှိ‌စေခြင်းကို ခံကြရမည်ဖြစ်သည်။"
        },
        {
            "chapter": 21,
            "verse": 36,
            "text": "ထို့ပြင် ကာဖိရ်ငြင်းပယ်သူများသည် အသင့်အား မြင်ကြသည့်အခါ သူတို့သည် အသင့်အား ‌ပြောင်‌လှောင်မှုပြုကြသည်။ သူတို့သည် ရဟ်မာန်အနန္တကရုဏာ‌တော်ရှင်နှင့်ပတ်သက်၍ ‌ပြောဆိုသည်ကိုပင် ငြင်းပယ်သူများဖြစ်ကြလျက် “အသင်တို့၏ ကိုးကွယ်ရာ အရှင်သခင်များကို (ကဲ့ရဲ့)‌ပြောဆိုသူသည် ဤသူ‌လော“(ဟု အချင်းချင်း‌ပြောဆိုကြသည်)။"
        },
        {
            "chapter": 21,
            "verse": 37,
            "text": "လူသားသည် အလျင်လိုမှုနှင့် ဖန်ဆင်းခြင်းခံရသည်။ မကြာမီ ငါအရှင်မြတ်သည် အရှင်မြတ်၏သက်‌သေ လက္ခဏာ‌တော်များကို အသင်တို့အား ပြသ‌တော်မူမည်ဖြစ်သည်။ သို့ဖြစ်ရာ အသင်တို့သည် ငါအရှင်မြတ်ထံ‌တော်တွင် အလျင်မလိုကြနှင့်။"
        },
        {
            "chapter": 21,
            "verse": 38,
            "text": "ထို့ပြင် သူတို့က ‌ပြောဆိုကြသည်- “အကယ်၍ အသင်တို့သည် မှန်ကန်စွာ ‌ပြောဆိုသူများဖြစ်ကြလျှင် ဤချိန်းဆိုချက်သည် မည်သည့်အခါ‌ရောက်မည်နည်း။“"
        },
        {
            "chapter": 21,
            "verse": 39,
            "text": "အကယ်၍ ကာဖိရ်များသည် အကြင်အချိန်ကို သိကြလျှင် (ထိုသို့ ‌ပြောကြမည်မဟုတ်‌ပေ)။ ထိုအချိန်တွင် သူတို့၏မျက်နှာများနှင့် သူတို့၏‌ကျောများမှ မီးကို တားဆီးနိုင်ကြမည် မဟုတ်‌ပေ။ ထို့ပြင် မည်သည့်အကူအညီမှလည်း ရကြမည်မဟုတ်‌ပေ။"
        },
        {
            "chapter": 21,
            "verse": 40,
            "text": "အမှန်စင်စစ် ထိုမီးသည် သူတို့ထံသို့ ရုတ်တရက်‌ရောက်လာပြီးလျှင် သူတို့အား ‌တွေ‌ဝေသွား‌စေမည်ဖြစ်သည်။ ထို့‌နောက် သူတို့သည် ထိုမီးကို တွန်းလှန်နိုင်ကြမည်လည်း မဟုတ်‌ပေ။ ထို့ပြင် သူတို့သည် ဆိုင်ငံ့ခွင့်လည်း ရရှိကြမည် မဟုတ်‌ပေ။"
        },
        {
            "chapter": 21,
            "verse": 41,
            "text": "ထို့ပြင် အမှန်ပင် အသင်၏မတိုင်မီက တမန်‌တော်များသည်လည်း ‌ပြောင်‌လှောင်မှုကို ခံခဲ့ကြရသည်။ သို့ဖြစ်ရာ ထိုတမန်‌တော်များအား ‌ပြောင်‌လှောင်သူများကို ထို‌ပြောင်‌လှောင်မှု၏ပြစ်ဒဏ်က ဝိုင်းရံခဲ့သည်။"
        }
    ]
}
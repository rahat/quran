{
    "rukus": [
        {
            "chapter": 43,
            "verse": 16,
            "text": "အရှင်မြတ်သည် အရှင်မြတ်၏အဖန်ဆင်းခံများထဲမှ အရှင်မြတ်အတွက်(အသင်တို့ မလိုလားသည့်)သမီးမိန်းက‌လေးများအား ‌ရွေးချယ်ပြုလုပ်‌တော်မူပြီး အသင်တို့ကိုမူ (အသင်တို့လိုလားသည့်)သား‌ယောက်ျားက‌လေးများဖြင့် ‌မြှောက်စား‌ရွေးချယ်‌ပေး‌တော်မူခဲ့သ‌လော။"
        },
        {
            "chapter": 43,
            "verse": 17,
            "text": "ထို့ပြင် သူတို့ထဲမှ တစ်စုံတစ်ဦးသည် သူကိုယ်တိုင် အနန္တကရုဏာ‌တော်ရှင်အား ခိုင်းနှိုင်း‌ဖော်ပြ‌စော်ကားခဲ့သည့်အရာနှင့် သတင်းစကား‌ပြောကြားခြင်းကို ခံရသည့်အခါ သူသည် စိတ်ထဲမှခံစားမှုကိုမျိုသိပ်ချုပ်တည်းလျက် သူ၏မျက်နှာမှာ ညှိုးနွမ်းမည်း‌မှောင်ပြီး‌နေ‌တော့သည်။ ###၅"
        },
        {
            "chapter": 43,
            "verse": 18,
            "text": "(အ‌ခြေအတင်)စကားမှာ ရှင်းလင်းပြတ်သားစွာမ‌ပြောနိုင်ဘဲလျက် လက်ဝတ်လက်စား အလှဆင်ယင်မှုထဲ၌ပင် ကြီးပြင်းလာရသူသည် (အလ္လာဟ်အရှင်မြတ်၏)သမီး‌တော်ဖြစ်ရန် အရည်အချင်းရှိပါသ‌လော။"
        },
        {
            "chapter": 43,
            "verse": 19,
            "text": "ထို့ပြင် သူတို့သည် အနန္တကရုဏာ‌တော်ရှင်၏ ကျွန်များဖြစ်ကြ‌သော ‌ကောင်းကင်တမန်များကို မိန်းမများဟုသတ်မှတ်ခဲ့ကြသည်။ သူတို့သည် ထို‌ကောင်းကင်တမန်များအား ဖန်ဆင်းသည့်အခါက ‌ရှေ့‌မှောက်၌ရှိ‌နေခဲ့ကြသ‌လော။ သူတို့၏ သက်‌သေထွက်ဆိုချက်သည်မကြာမီ‌ရေးမှတ်ထားခြင်းခံရမည်။ ထို့ပြင် သူတို့သည် (ကိယာမသ် ‌နေ့တွင်)စစ်‌ဆေး‌မေးမြန်းခြင်းကို ခံကြရဦးမည်ဖြစ်သည်။"
        },
        {
            "chapter": 43,
            "verse": 20,
            "text": "ထို့ပြင် သူတို့က‌ပြောဆိုခဲ့ကြသည်။ အကယ်၍ အနန္တကရုဏာ‌တော်ရှင်သည် အလိုရှိ‌တော်မူခဲ့လျှင် ကျွန်ုပ်တို့သည် ထို‌ကောင်းကင်တမန်များအား ကိုးကွယ်ခဲ့ကြမည်မဟုတ်‌ပေ။ ဤသည်နှင့် ပတ်သက်၍သူတို့တွင် အသိပညာလုံးဝမရှိ‌ပေ။ (အမှန်စင်စစ်)သူတို့သည် ရမ်းဆ‌ပြောဆို‌နေကြသည်ပင်ဖြစ်သည်။"
        },
        {
            "chapter": 43,
            "verse": 21,
            "text": "ငါ အရှင်မြတ်သည် သူတို့အား ဤ(ကုရ်အာန်ကျမ်း‌တော်မြတ်)၏ မတိုင်မီက ကျမ်းဂန်တစ်‌စောင်ကို ‌ပေးသနား‌တော်မူခဲ့သ‌လော။ သို့ဖြစ်ရာ သူတို့သည် ထိုကျမ်းဖြင့် လက်ကိုင်ပြု(၍အ‌ထောက်အထားပြုလုပ်)‌နေ‌သောသူများ‌လော။"
        },
        {
            "chapter": 43,
            "verse": 22,
            "text": "ထိုသို့မဟုတ်‌ပေ၊ အမှန်စင်စစ် သူတို့သည်(ဤသို့)‌ပြောဆိုကြသည်၊ အမှန်စင်စစ် ကျွန်ုပ်တို့သည် ကျွန်ုပ်တို့၏ အဘ၊ ဘိုး၊ ‌ဘေးများကို သာသနာ့လမ်းစဉ်တစ်ခု‌ပေါ်တွင် ‌တွေ့ခဲ့ကြရသည်။ ထို့ပြင် အမှန်စင်စစ် ကျွန်ုပ်တို့သည် ထို အဘ၊ ဘိုး၊ ‌ဘေးများ‌နောက်သို့ပင် တစ်‌ထေရာတည်း လိုက်နာသူများဖြစ်ကြပါသည်။"
        },
        {
            "chapter": 43,
            "verse": 23,
            "text": "ထို့ပြင် ထိုသို့ပင် ငါအရှင်မြတ်သည် မည်သည့်မြို့ရွာကိုမဆို သတိ‌ပေးနှိုး‌ဆော်သူ (တမန်‌တော်)တစ်ပါးပါးကို ‌စေလွှတ်‌တော်မူခဲ့သည့်အခါတိုင်း ထိုမြို့ရွာမှစည်းစိမ်ရှင်များက(ဤသို့)‌ပြောဆိုခဲ့ကြသည်ပင်ဖြစ်သည်- “အမှန်စင်စစ် ကျွန်ုပ်တို့သည် ကျွန်ုပ်တို့၏ အဘ၊ ဘိုး၊ ‌ဘေးများကို သာသနာ့ လမ်းစဉ်တစ်ခု‌ပေါ်တွင်‌တွေ့ခဲ့ကြပါသည်။ ထို့ပြင် အမှန်စင်စစ် ကျွန်ုပ်တို့သည် သူတို့၏ ‌ခြေရာများ‌ပေါ်တွင် လိုက်ကြသူများပင် ဖြစ်ကြပါသည်။”"
        },
        {
            "chapter": 43,
            "verse": 24,
            "text": "ထိုသတိ‌ပေးနှိုး‌ဆော်သူ(တမန်‌တော်)က‌ပြောသည်- “အကယ်၍ ငါသည် အသင်တို့ထံသို့ အသင်တို့၏ အဘ၊ ဘိုး၊ ‌ဘေးများအား ‌တွေ့ရှိခဲ့ကြ‌သောလမ်းစဉ်ထက်သာပိုပြီး လမ်းမှန်ကို ညွှန်ကြားပြသမည့်တရား‌တော်ကို ယူ‌ဆောင်ခဲ့လျှင်လည်း (အသင်တို့သည် အသင်တို့၏ ဓ‌လေ့ထုံးစံများကိုပင် လိုက်စားကြမည်‌လော)”။ သူတို့က ‌ပြောဆိုကြသည်- “အမှန်စင်စစ် ကျွန်ုပ်တို့သည် အသင်တို့ယူ‌ဆောင်ခဲ့ကြ‌သော တရား‌တော်ကို ငြင်းပယ်သူများပင် ဖြစ်ကြသည်။”"
        },
        {
            "chapter": 43,
            "verse": 25,
            "text": "သို့ဖြစ်ရာ ငါအရှင်မြတ်သည် သူတို့အား တန်ပြန်အ‌ရေးယူ‌တော်မူခဲ့သည်။ သို့ဖြစ်ရာ အသင်သည် မဟုတ်မမှန်ဟု စွပ်စွဲငြင်းပယ်ခဲ့ကြသည့်သူများ၏ ‌နောက်ဆုံးအကျိုးဆက်သည် မည်သို့ရှိခဲ့သည်ဆိုသည်ကို ကြည့်ရှုလိုက်ပါ။"
        }
    ]
}
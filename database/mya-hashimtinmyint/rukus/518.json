{
    "rukus": [
        {
            "chapter": 78,
            "verse": 1,
            "text": "သူတို့သည် မည်သည့်အရာနှင့်ပတ်သက်၍‌မေးမြန်း‌နေကြသနည်း။"
        },
        {
            "chapter": 78,
            "verse": 2,
            "text": "သူတို့သည် ကြီးကျယ်‌သော (ကိယာမသ်)အ‌ကြောင်းသတင်းနှင့် ပတ်သက်၍(‌မေးမြန်း‌နေကြခြင်းဖြစ်သည်)။"
        },
        {
            "chapter": 78,
            "verse": 3,
            "text": "သူတို့သည် ထိုအ‌ကြောင်းသတင်းနှင့် ပတ်သက်၍ ကွဲလွဲ‌နေသူများဖြစ်ကြသည်။"
        },
        {
            "chapter": 78,
            "verse": 4,
            "text": "(သူတို့သည် ကိယာမသ်ဖြစ်မည်မဟုတ်‌ပေဟု ထင်မှတ်‌နေကြသည်။ ထိုသို့) လုံးဝမဟုတ်‌ပေ၊ သူတို့သည် မကြာမီ(ကိယာမသ် ‌ရောက်လာသည်ကို) သိရှိကြရမည်။ ###၁"
        },
        {
            "chapter": 78,
            "verse": 5,
            "text": "ထို့‌နောက် (သူတို့သည် ကိယာမသ် ဖြစ်မည်မဟုတ်‌ပေဟု ထင်မှတ်‌နေကြသည်။ ထိုသို့) လုံးဝမဟုတ်‌ပေ၊ သူတို့သည် မကြာမီ(ကိယာမသ်‌ရောက်လာသည်ကို) သိရှိကြရမည်။"
        },
        {
            "chapter": 78,
            "verse": 6,
            "text": "(ငါအရှင်မြတ်သည် အရှင်မြတ်၏တန်ခိုး‌တော်နှင့် အ‌မြောက်အမြားလုပ်ခဲ့ပြီဖြစ်သည်။ ကိယာမသ်မလုပ်နိုင်ရန်မည်သည့်အ‌ကြောင်းရှိမည်နည်း။)ငါအရှင်မြတ်ပင် ‌မြေပထဝီကို အခင်းပြုလုပ်‌တော်မူခဲ့သည်မဟုတ်‌လော။"
        },
        {
            "chapter": 78,
            "verse": 7,
            "text": "ထို့ပြင် (ငါအရှင်မြတ်ပင် ထို‌မြေပထဝီကို တည်ငြိမ်‌နေရန်) ‌တောင်များကို သပ်များငုတ်များအဖြစ်(စိုက်ထူခဲ့သည်မဟုတ်‌လော)။"
        },
        {
            "chapter": 78,
            "verse": 8,
            "text": "ထို့ပြင် ငါအရှင်မြတ်ပင် အသင်တို့အား (ဖို၊ မ)စုံလိုက်ဖန်ဆင်း‌တော်မူခဲ့သည် (မဟုတ်‌လော)။"
        },
        {
            "chapter": 78,
            "verse": 9,
            "text": "ထို့ပြင် ငါအရှင်မြတ်ပင် အသင်တို့၏ အိပ်စက်ခြင်းကို (အသင်တို့အတွက်)အပန်း‌ဖြေအနားယူမှုအဖြစ် ပြုလုပ်‌တော်မူခဲ့သည်(မဟုတ်‌လော)။"
        },
        {
            "chapter": 78,
            "verse": 10,
            "text": "ထို့ပြင် ငါအရှင်မြတ်ပင် ညကို ဖုံးအုပ်‌သော အရာအဖြစ်ပြုလုပ်‌တော်မူခဲ့သည် (မဟုတ်‌လော)။"
        },
        {
            "chapter": 78,
            "verse": 11,
            "text": "ထို့ပြင် ငါအရှင်မြတ်ပင် ‌နေ့ကို အသက်‌မွေးဝမ်း‌ကျောင်းပြုရန် အချိန်ပြုလုပ်‌တော်မူခဲ့သည်(မဟုတ်‌လော)။"
        },
        {
            "chapter": 78,
            "verse": 12,
            "text": "ထို့ပြင် ငါအရှင်မြတ်ပင် အသင်တို့အ‌ပေါ်တွင် အလွန်ခိုင်ခံ့‌သော မိုးခုနစ်ထပ်ကို ‌ဆောက်လုပ်‌တော်မူခဲ့သည်(မဟုတ်‌လော)။"
        },
        {
            "chapter": 78,
            "verse": 13,
            "text": "ထို့ပြင် ငါအရှင်မြတ်ပင် (ထို မိုး‌ကောင်းကင်တွင်) လင်းဝင်း‌တောက်ပ‌သော မီးတိုင်တစ်ခုကို ဖန်ဆင်း‌တော်မူခဲ့သည်(မဟုတ်‌လော)။"
        },
        {
            "chapter": 78,
            "verse": 14,
            "text": "ထို့ပြင် ငါအရှင်မြတ်ပင် ညှစ်ထုတ်သည့်တိမ်များမှ (မိုး)‌ရေကို သည်းထန်စွာဖြင့် ရွာသွန်း‌စေ‌တော်မူခဲ့သည်(မဟုတ်‌လော)။"
        },
        {
            "chapter": 78,
            "verse": 15,
            "text": "(ထိုသို့ ရွာသွန်း‌စေ‌တော်မူခြင်းမှာ) ငါအရှင်မြတ်သည် ထိုမိုး‌ရေဖြင့် ‌ကောက်ပဲသီးနှံများနှင့် ဟင်းသီးဟင်းရွက်များကို ‌ပေါက်‌ရောက်‌စေ‌တော်မူရန်အတွက်ဖြစ်သည်(မဟုတ်‌လော)။"
        },
        {
            "chapter": 78,
            "verse": 16,
            "text": "ထို့ပြင် ထူထပ်‌သောဥယျာဉ်များ(‌ပေါက်‌ရောက်‌စေ‌တော်မူရန်အတွက်လည်း)ဖြစ်သည် (မဟုတ်‌လော)။"
        },
        {
            "chapter": 78,
            "verse": 17,
            "text": "အမှန်စင်စစ်စီရင်ဆုံးဖြတ်မည့်‌နေ့သည် သတ်မှတ်ပြီးသည့်အချိန်ကာလတစ်ခုပင်ဖြစ်သည်။"
        },
        {
            "chapter": 78,
            "verse": 18,
            "text": "ထို‌နေ့တွင် တံပိုးခရာမှုတ်ခြင်း ခံရသည့်အခါ အသင်တို့သည် အုုပ်စုလိုက်အုပ်စုလိုက်လာကြမည်။"
        },
        {
            "chapter": 78,
            "verse": 19,
            "text": "ထို့ပြင် (ထို‌နေ့တွင်) မိုး‌ကောင်းကင်သည် ပွင့်သွားပြီး ထိုမိုး‌ကောင်းကင်သည် တံခါးများပင် ဖြစ်သွားကြမည်။"
        },
        {
            "chapter": 78,
            "verse": 20,
            "text": "ထို့ပြင်(ထို‌နေ့တွင်) ‌တောင်များသည် ‌ရွေ့လျား‌စေခြင်းခံကြရပြီး ထို‌တောင်များသည် သဲ(‌သောင်ပြင်တွင်‌တွေ့ရ‌သော တံလျှပ်ကဲ့သို့)ဖြစ်သွားကြမည်။"
        },
        {
            "chapter": 78,
            "verse": 21,
            "text": "အမှန်စင်စစ် ဂျဟန္နမ် ငရဲသည် (အပြစ်ကျူးလွန်သူများအတွက်) ‌ချောင်း‌မြောင်းရာဌာန ဖြစ်သည်။"
        },
        {
            "chapter": 78,
            "verse": 22,
            "text": "အလွန်ဆိုးသွမ်း ကျူးလွန်သူများ၏ ပြန်လည်ရာစခန်း ဖြစ်သည်။"
        },
        {
            "chapter": 78,
            "verse": 23,
            "text": "(သူတို့သည်)ထိုအထဲတွင် အဆုံးမရှိ‌သော ကာလထိ‌နေကြရမည်။"
        },
        {
            "chapter": 78,
            "verse": 24,
            "text": "သူတို့သည် ထိုအထဲတွင် မည်သည့်အ‌အေးကိုမျှ မြည်းစမ်းကြရမည် မဟုတ်‌ပေ။ ထို့ပြင် မည်သည့်‌သောက်သုံးစရာကိုမျှလည်း မြည်းစမ်းကြရမည်မဟုတ်‌ပေ။"
        },
        {
            "chapter": 78,
            "verse": 25,
            "text": "သို့ရာတွင် ပွက်ပွက်ဆူ‌နေ‌သော ‌ရေ‌နွေးပူနှင့် ပြည်ပုပ်ကိုပင် (မြည်းစမ်းကြရမည်ဖြစ်သည်)။"
        },
        {
            "chapter": 78,
            "verse": 26,
            "text": "(သူတို့၏ မ‌ကောင်းမှုလုပ်ရပ်များနှင့်)ကိုက်ညီ‌သော အစား‌ပေးခြင်းပင်ဖြစ်သည်။"
        },
        {
            "chapter": 78,
            "verse": 27,
            "text": "အမှန်စင်စစ် သူတို့သည် မည်သည့်စစ်‌ဆေးမှုကိုမျှ ‌မျှော်လင့်စိုးရိမ်ခဲ့ကြသည်မဟုတ်‌ပေ။"
        },
        {
            "chapter": 78,
            "verse": 28,
            "text": "ထို့ပြင် သူတို့သည် ငါအရှင်မြတ်၏ အာယသ်‌တော်များကို မဟုတ်မမှန်ဟု ဇွတ်‌ပေငြင်းခဲ့ကြသည်။"
        },
        {
            "chapter": 78,
            "verse": 29,
            "text": "ထို့ပြင် ငါအရှင်မြတ်သည် အရာရာတိုင်းကို ‌ရေးသားပြီး အ‌သေအချာ ‌ရေတွက်မှတ်သားထား‌တော်မူခဲ့သည်။"
        },
        {
            "chapter": 78,
            "verse": 30,
            "text": "သို့ဖြစ်ရာ အသင်တို့သည် (ပြစ်ဒဏ်၏ အရသာကို) မြည်းစမ်းကြပါ။ ထို့ပြင် ငါအရှင်မြတ်သည် ပြစ်ဒဏ်မှလွဲ၍ အသင်တို့အ‌ပေါ် မည်သည့်အရာမျှ ပိုမိုပြုလုပ်‌တော်မူမည်မဟုတ်‌ပေ(ဟု မိန့်ကြား‌တော်မူမည်)။"
        }
    ]
}
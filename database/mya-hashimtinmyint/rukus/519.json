{
    "rukus": [
        {
            "chapter": 78,
            "verse": 31,
            "text": "အမှန်စင်စစ် မုသ်သကီ ‌ကြောက်ရွံ့ အပြစ်‌ရှောင် ‌ကောင်းကျိုး‌ဆောင်သူများအတွက် ‌အောင်မြင်မှုရှိသည်။"
        },
        {
            "chapter": 78,
            "verse": 32,
            "text": "ဥယျာဉ်များနှင့် စပျစ်သီးများ(ရှိကြမည်)။"
        },
        {
            "chapter": 78,
            "verse": 33,
            "text": "ထို့ပြင် ရင်သားများမို့‌မောက်‌နေ‌သော သက်တူရွယ်တူ မိန်းမပျိုများ၊ ###၂"
        },
        {
            "chapter": 78,
            "verse": 34,
            "text": "(အရက်နှင့်)ပြည့်လျှံ‌နေသည့်ခွက်များ၊ (ရှိကြမည်)။"
        },
        {
            "chapter": 78,
            "verse": 35,
            "text": "သူတို့သည် ထိုအထဲတွင် မည်သည့်အလဟဿစကားနှင့် မည်သည့်မုသားစကားကိုမျှ ကြားကြရမည်မဟုတ်‌ပေ။"
        },
        {
            "chapter": 78,
            "verse": 36,
            "text": "(ဤသည်) အသင့်အားဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ လုံ‌လောက်စွာ ‌ပေးသနား‌တော်မူ‌သော အကျိုးဆုလာဘ်ပင် ဖြစ်သည်။"
        },
        {
            "chapter": 78,
            "verse": 37,
            "text": "(ထိုအရှင်မြတ်သည်) မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင်ရှိသမျှကို ဖန်ဆင်း‌မွေးမြူ‌တော်မူ‌သော ရဟ်မာန် အနန္တကရုဏာ‌တော်ရှင်ဖြစ်‌တော်မူသည်။ မည်သူမျှ ထိုအရှင်မြတ်နှင့်စကား‌ပြော‌ရေးဆိုခွင့်ရှိမည်မဟုတ်‌ပေ။"
        },
        {
            "chapter": 78,
            "verse": 38,
            "text": "ထို‌နေ့တွင် သက်ရှိအားလုံး ###၃ နှင့် ‌ကောင်းကင်တမန်အားလုံးသည် (အရှင်မြတ်၏‌ရှေ့၌)စီတန်း မတ်တတ်ရပ်ကြမည်။ (ထို‌နေ့တွင် သူတို့ထဲမှ) ရဟ်မာန်အနန္တကရုဏာ‌တော်ရှင်က ခွင့်ပြု‌တော်မူ‌သော၊ မှန်ကန်စွာ ‌ပြောဆိုမည့်သူမှလွဲ၍ မည်သူမျှ စကား‌ပြောဆိုနိုင်မည်မဟုတ်‌ပေ။"
        },
        {
            "chapter": 78,
            "verse": 39,
            "text": "ထို (ကိယာမသ်‌နေ့)သည် အမှန်စင်စစ် ဆိုက်‌ရောက်မည့်‌နေ့ပင် ဖြစ်သည်။ သို့ဖြစ်ရာ အလိုရှိသည့်သူသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် (သူ့အတွက်) ပြန်လည်ရာဌာန (အသင့်)ပြုလုပ်ထားရမည်ဖြစ်သည်။"
        },
        {
            "chapter": 78,
            "verse": 40,
            "text": "အမှန်စင်စစ် ငါအရှင်မြတ်သည် အသင်တို့အား မကြာမီ(‌ရောက်လာမည့်)ပြစ်ဒဏ်နှင့်ပတ်သက်၍ သတိ‌ပေးနှိုး‌ဆော်ခဲ့ပြီဖြစ်သည်။ ထို‌နေ့တွင် လူတိုင်းသည် မိမိလက်နှစ်ဖက် နှင့်ကြိုတင်ပို့ထားခဲ့‌သော လုပ်ရပ်များကို ‌တွေ့မြင်ကြရမည်။ ထို့ပြင် ကာဖိရ်ငြင်းပယ်သူများက “‌ဪ-ငါသည် ‌မြေကြီးဖြစ်ခဲ့လျှင် ‌ကောင်း‌လေစွ”ဟု ‌ပြောဆိုလိမ့်မည်။"
        }
    ]
}
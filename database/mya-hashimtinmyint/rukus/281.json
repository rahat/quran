{
    "rukus": [
        {
            "chapter": 21,
            "verse": 42,
            "text": "(အို- တမန်‌တော်)အသင်‌ပြောလိုက်ပါ- အသင်တို့အား ညနှင့်‌နေ့တွင် ရဟ်မာန်အနန္တကရုဏာ‌တော်ရှင်(၏ ပြစ်ဒဏ်)မှ မည်သူကာကွယ်‌စောင့်‌ရှောက်ထားသနည်း။ အမှန်စင်စစ် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို သတိရတသခြင်းမှ မျက်နှာလွှဲ‌နေသူများပင်ဖြစ်ကြသည်။"
        },
        {
            "chapter": 21,
            "verse": 43,
            "text": "သို့မဟုတ် သူတို့တွင် ငါအရှင်မြတ်မှလွဲ၍ သူတို့ကို ကာကွယ်မည့်ကိုးကွယ်ရာများ ရှိကြသ‌လော။ အမှန်စင်စစ် ထိုကိုးကွယ်ရာများသည် သူတို့ကိုယ်သူတို့ပင် ကူညီရန် တတ်စွမ်းနိုင်သည် မဟုတ်ကြ‌ပေ။ ထို့ပြင် သူတို့သည် ငါအရှင်မြတ်(၏ ပြစ်ဒဏ်)မှ ကာကွယ်‌စောင့်‌ရှောက်ခြင်းကိုလည်း ခံကြရမည်မဟုတ်‌ပေ။"
        },
        {
            "chapter": 21,
            "verse": 44,
            "text": "အမှန်စင်စစ် ငါအရှင်မြတ်သည် သူတို့နှင့် သူတို့၏အဘ၊ ဘိုး၊ ‌ဘေးများကို သူတို့အ‌ပေါ်တွင် အသက်များ ရှည်လျားသွားသည်အထိ အကျိုးခံစားခွင့်‌ပေးသနား‌တော်မူခဲ့သည်။ ငါအရှင်မြတ်သည် (မက္ကဟ်မြို့၏)‌မြေကို ‌ဘေးပတ်ဝန်းကျင်များမှ (တဖြည်းဖြည်း)‌လျော့နည်း(ကျဉ်း‌မြောင်း)‌အောင် ပြုလုပ်လာ‌တော်မူသည်ကို သူတို့သည် မမြင်ကြသ‌လော။ သို့ဖြစ်ရာ သူတို့သည် ‌အောင်မြင်သူများ ဖြစ်ကြဦးမည်‌လော။"
        },
        {
            "chapter": 21,
            "verse": 45,
            "text": "(အို- တမန်‌တော်)အသင်‌ပြောလိုက်ပါ- ငါသည် အသင်တို့ကို ဝဟီအမိန့်‌တော်နှင့် သတိ‌ပေးနှိုး‌ဆော်ခြင်းပင် ဖြစ်သည်။ ထို့ပြင် နားပင်းသူများကမူ သတိ‌ပေးနှိုး‌ဆော်ခြင်းခံကြရသည့်အခါ ဟစ်‌အော်သည်ကိုပင် မကြားကြ‌ပေ။"
        },
        {
            "chapter": 21,
            "verse": 46,
            "text": "ထို့ပြင် အမှန်ပင် အကယ်၍ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ပြစ်ဒဏ်မှ ‌ငွေ့မျှပင် သူတို့အ‌ပေါ်၌ သက်‌ရောက်ခဲ့လျှင် မုချသူတို့က ‌ပြောဆိုကြမည်- “‌ဪ- ဖြစ်မှဖြစ်ရ‌လေခြင်း၊ အမှန်စင်စစ် ကျွန်ုပ်တို့ပင် မတရားကျူးလွန်သူများဖြစ်ခဲ့ကြသည်။“"
        },
        {
            "chapter": 21,
            "verse": 47,
            "text": "ထို့ပြင် ငါအရှင်မြတ်သည် ကိယာမသ်‌နေ့တွင် မျှတ‌သောချိန်ခွင်များ*ကို ထား‌တော်မူမည်။ သို့ဖြစ်ရာ မည်သူမျှ အနည်းငယ်မျှပင် မတရားနှိပ်စက်ခြင်းကို ခံရမည်မဟုတ်‌ပေ။ ထို့ပြင် အကယ်၍ (တစ်စုံတစ်ဦးတွင်) မုန်ညင်း‌စေ့ခန့် အ‌လေးချိန်ရှိ‌သော (‌ကောင်းမှု)ရှိလျှင်လည်း ငါအရှင်မြတ်သည် ထိုမုန်ညင်း‌စေ့ခန့်(‌ကောင်းမှု)ကိုလည်း (‌ရှေ့၌)ယူ‌ဆောင်လာမည်ဖြစ်သည်။ ထို့ပြင် ငါအရှင်မြတ်ပင် စစ်‌ဆေးသူအဖြစ် လုံ‌လောက်‌တော်မူသည်။"
        },
        {
            "chapter": 21,
            "verse": 48,
            "text": "ထို့ပြင် အမှန်ပင် ငါအရှင်မြတ်သည် (တမန်‌တော်)မူစာနှင့် (တမန်‌တော်)ဟာရူန်ကို အမှားနှင့်အမှန် ခွဲခြား‌စေသည့်အရာ၊ အလင်း‌ရောင်တစ်ခုလည်းဖြစ်ပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သည့်သူများအတွက် ဆုံးမဩဝါဒလည်းဖြစ်‌သော (‌သောင်ရာသ်)ကျမ်းကို ‌ပေးသနား‌တော်မူခဲ့သည်။"
        },
        {
            "chapter": 21,
            "verse": 49,
            "text": "ထို(‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်)သူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား မမြင်ကြပါဘဲလျက် ‌ကြောက်ရွံ့ကြသည်။ ထို့ပြင် သူတို့သည် ကိယာမသ်‌နေ့ကိုလည်း ‌ကြောက်ရွံ့စိုးရိမ်သူများဖြစ်ကြသည်။"
        },
        {
            "chapter": 21,
            "verse": 50,
            "text": "ထို့ပြင် ဤသည် မဂင်္လာအ‌ပေါင်းနှင့်ပြည့်စုံ‌သော ဆုံးမစာတစ်‌စောင်ဖြစ်သည်။ ငါအရှင်မြတ်သည် ထိုဆုံးမစာကို ချ‌ပေး‌တော်မူခဲ့သည်။ ထို့ပြင် အသင်တို့သည် ထိုဆုံးမစာကိုပင် ငြင်းပယ်သည့်သူများ ဖြစ်ကြသ‌လော။"
        }
    ]
}
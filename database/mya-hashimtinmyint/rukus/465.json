{
    "rukus": [
        {
            "chapter": 54,
            "verse": 41,
            "text": "ထို့ပြင် အမှန်စင်စစ် ဖိရ်‌အောင်န်၏ ‌ခြွေရံသင်းပင်းများထံသို့လည်း သတိ‌ပေးနှိုး‌ဆော်ချက်များ‌ရောက်ရှိလာခဲ့သည်။"
        },
        {
            "chapter": 54,
            "verse": 42,
            "text": "သူတို့သည် ငါအရှင်မြတ်၏ သက်‌သေလက်္ခဏာအားလုံးကို မဟုတ်မမှန်ဟု စွပ်စွဲငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်သည် သူတို့အား တန်ခိုး‌တော်နှင့် အလွန်လွှမ်းမိုး‌တော်မူ‌သော၊ အလွန်တတ်စွမ်းနိုင်‌တော်မူ‌သောအရှင်၏ ဖမ်းဆီးပုံမျိုးနှင့် ဖမ်းဆီးအ‌ရေးယူ‌တော်မူခဲ့သည်။"
        },
        {
            "chapter": 54,
            "verse": 43,
            "text": "အသင်တို့‌ခေတ်က ကာဖိရ်များသည် သူတို့ထက် ပို‌ကောင်းကြသ‌လော၊ သို့မဟုတ် ကျမ်းဂန်များထဲတွင် အသင်တို့အတွက် လွတ်ငြိမ်းချမ်းသာခွင့်ရှိသည်ဟုပါရှိသ‌လော။"
        },
        {
            "chapter": 54,
            "verse": 44,
            "text": "သို့မဟုတ် သူတို့က “ကျွန်ုပ်တို့အားလုံးသည် ‌အောင်နိုင်မှုရရှိမည့်အုပ်စုဖြစ်သည်”ဟု ‌ပြောဆိုကြသ‌လော။"
        },
        {
            "chapter": 54,
            "verse": 45,
            "text": "ထိုအုပ်စုသည် မကြာမီ၌ပင် အ‌ရေးနိမ့်ပြီး ‌ကျောခိုင်းထွက်‌ပြေးကြရလိမ့်မည်။"
        },
        {
            "chapter": 54,
            "verse": 46,
            "text": "အမှန်စင်စစ် ကိယာမသ်‌နေ့သည် သူတို့အား ချိန်းဆိုထားသည့်‌နေ့ပင်ဖြစ်သည်။ ထို့ပြင် ကိယာမသ်‌နေ့သည် ပိုပြင်းထန်သည့်အပြင် ပို၍နာကြည်းဖွယ်ဖြစ်သည်။"
        },
        {
            "chapter": 54,
            "verse": 47,
            "text": "အမှန်စင်စစ် အပြစ်ကျူးလွန်သူများသည် လမ်းလွဲမှုနှင့် ပင်ပန်း ဒုက္ခ‌ရောက်မှု(ပြစ်ဒဏ်ထဲ)တွင် ရှိ‌နေကြသည်။"
        },
        {
            "chapter": 54,
            "verse": 48,
            "text": "သူတို့သည် ‌မှောက်လျက် ငရဲမီးထဲတွင် တရွတ်တိုက်ဆွဲချခြင်းခံကြရသည့်‌နေ့တွင် “အသင်တို့သည် ငရဲမီးထိ‌ရောက်ခြင်း၏ အရသာကို မြည်းစမ်းကြပါ” (ဟု မိန့်ကြားခြင်းခံကြရမည်)။ ###၅"
        },
        {
            "chapter": 54,
            "verse": 49,
            "text": "အမှန်စင်စစ် ငါအရှင်မြတ်သည် အရာရာတိုင်းကို ချင့်ချိန်ပြီး ဖန်ဆင်း‌တော်မူခဲ့သည်။"
        },
        {
            "chapter": 54,
            "verse": 50,
            "text": "ထို့ပြင် ငါအရှင်မြတ်၏ အမိန့်‌တော်သည် တစ်ကြိမ်တည်း အမိန့်‌ပေးလိုက်သည်နှင့် မျက်စိတစ်မှိတ်အတွင်း ဖြစ်‌မြောက်သွားမည်။ ###၆"
        },
        {
            "chapter": 54,
            "verse": 51,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့နှင့် အယူအဆတူ‌သောသူများကို ဖမ်းဆီးကွပ်မျက်‌တော်မူခဲ့သည်။ သို့ဖြစ်ရာ တရားရယူသူတစ်ဦးတစ်‌ယောက်ရှိပါ၏‌လော။ ###၇"
        },
        {
            "chapter": 54,
            "verse": 52,
            "text": "ထို့ပြင်သူတို့ပြုလုပ်ခဲ့သမျှသည် မှတ်တမ်းများတွင်ရှိသည်။"
        },
        {
            "chapter": 54,
            "verse": 53,
            "text": "ထို့ပြင် အကြီးအ‌သေးဟူသမျှသည် ‌ရေးမှတ်ထားပြီးဖြစ်သည်။"
        },
        {
            "chapter": 54,
            "verse": 54,
            "text": "အမှန်စင်စစ် မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသည် ဥယျာဉ်များနှင့် စမ်း‌ချောင်းများတွင်ရှိကြမည်။"
        },
        {
            "chapter": 54,
            "verse": 55,
            "text": "တန်ခိုး‌တော်နှင့်ပြည့်စုံ‌တော်မူ‌သောအရာရာကို စိုးပိုင်‌တော်မူ‌သော ရှင်ဘုရင်အစစ်အမှန်၏ထံတွင် မြင့်မြတ်မှန်ကန်သည့်‌နေရာတွင် ရှိကြမည်။"
        }
    ]
}
{
    "rukus": [
        {
            "chapter": 85,
            "verse": 1,
            "text": "(ငါအရှင်မြတ်သည်) ဗုရူဂျ်များ ###၁ ရှိ‌သော မိုး‌ကောင်းကင်ကို သက်‌သေထူ‌တော်မူသည်။"
        },
        {
            "chapter": 85,
            "verse": 2,
            "text": "ထို့ပြင် ချိန်းဆိုထားသည့်‌နေ့ကို သက်‌သေထူ‌တော်မူသည်။"
        },
        {
            "chapter": 85,
            "verse": 3,
            "text": "ထို့ပြင် အသင့်‌ရောက်ရှိသည့်သူနှင့် အသင့်‌ရောက်ရှိခြင်းခံရမည့်သူကို သက်‌သေထူ‌တော်မူသည်။ ###၂"
        },
        {
            "chapter": 85,
            "verse": 4,
            "text": "တူးထားသည့်တွင်းများ၏ ပိုင်ရှင် ###၃ သည် ပျက်စီးခဲ့ကြရသည်။"
        },
        {
            "chapter": 85,
            "verse": 5,
            "text": "ထင်းများ(ဖြင့်ရှို့ပြီးထား)ရှိ‌သော မီး(တွင်းများ)ဖြစ်သည်။"
        },
        {
            "chapter": 85,
            "verse": 6,
            "text": "တစ်ခါက သူတို့သည် ထိုမီးတွင်း၏အနီး၌ ထိုင်‌နေခဲ့ကြသည်။"
        },
        {
            "chapter": 85,
            "verse": 7,
            "text": "ထို့ပြင် သူတို့သည် အီမာန် ယုံကြည်သူများအား သူတို့ (နှိပ်စက်မှု) ပြုလုပ်‌နေသည့်အမှုကိစ်္စကို ကြည့်ရှု‌နေခဲ့ကြသည်။ ###၄"
        },
        {
            "chapter": 85,
            "verse": 8,
            "text": "ထို့ပြင် သူတို့သည် ထိုအီမာန်ယုံကြည်သူများတွင် သူတို့အ‌နေနှင့် အလ္လာဟ်အရှင်မြတ်ကိုပင် အီမာန်ယုံကြည်ကြသည်မှလွဲ၍ မည်သည့်အရာမျှ (အ‌ရေးယူရန်)အ‌ကြောင်း ရှာ၍ မ‌တွေ့ခဲ့ကြ‌ပေ။ ထိုအရှင်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်ချီးမွမ်းခြင်းခံထိုက်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 85,
            "verse": 9,
            "text": "မိုး‌ကောင်းကင်များနှင့် ‌မြေပထဝီကို စိုးမိုးအုပ်ချုပ်မှုအာဏာသည် ထိုအရှင်မြတ်၌ပင်ရှိသည်။ ထို့ပြင် အလ္လာဟ်အရှင်မြတ်သည် အရာအားလုံးကို မျက်‌မှောက်အသိသက်‌သေ ဖြစ်‌နေ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 85,
            "verse": 10,
            "text": "အမှန်ပင် အကြင်သူများသည် အီမာန် ယုံကြည် သူ‌ယောက်ျား၊ မိန်းမများအား နှိပ်စက်ခဲ့ကြသည်။ ထို့ပြင် သူတို့သည် ဝန်ချ‌တောင်းပန်ခြင်းလည်း မပြုခဲ့ကြ‌ပေ။ ထိုသူများ အတွက် ဂျဟန္နမ်၏ပြစ်ဒဏ်နှင့် မီး‌လောင်ကျွမ်းခြင်း၏ ပြစ်ဒဏ်ရှိမည်။"
        },
        {
            "chapter": 85,
            "verse": 11,
            "text": "အမှန်စင်စစ် အီမာန်ယုံကြည်ပြီး ‌ကောင်းမြတ်‌သော လုပ်ရပ်များကို ပြုလုပ်သည့်သူများအတွက် အကြင်ဥယျာဉ်များရှိမည်။ ထိုဥယျာဉ်များ၏ ‌အောက်မှ စမ်း‌ချောင်းများ စီးဆင်း‌နေမည်။ ဤသည် ကြီးကျယ်‌သော‌အောင်မြင်မှုပင် ဖြစ်သည်။"
        },
        {
            "chapter": 85,
            "verse": 12,
            "text": "အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ ဖမ်းဆီး(အ‌ရေးယူ)မှုသည် အမှန်ပင် ပြင်းထန်သည်။"
        },
        {
            "chapter": 85,
            "verse": 13,
            "text": "အမှန်စင်စစ် အရှင်မြတ်သည်ပင် (ပထမအကြိမ်)စတင်ဖန်ဆင်း‌တော်မူသည်။ ထို့ပြင် အရှင်မြတ်သည်ပင် (‌နောက်တစ်ကြိမ်)ပြန်လည်ဖန်ဆင်း‌တော်မူမည်။"
        },
        {
            "chapter": 85,
            "verse": 14,
            "text": "ထို့ပြင် အရှင်မြတ်ပင် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်ချစ်ခင်မြတ်နိုး‌တော်မူ‌သောအရှင်၊"
        },
        {
            "chapter": 85,
            "verse": 15,
            "text": "အရ်ရှ်ပလ္လင်‌တော်ကို စိုးပိုင်‌တော်မူ‌သောအရှင်၊ အလွန်ကြီးကျယ်မြင့်မြတ်‌တော်မူ‌သောအရှင်၊"
        },
        {
            "chapter": 85,
            "verse": 16,
            "text": "အရှင်မြတ်ရည်ရွယ်‌တော်မူ‌သောကိစ္စကို ပြီး‌မြောက်‌အောင်‌ဆောင်ရွက်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 85,
            "verse": 17,
            "text": "အသင်၏ထံသို့ ထို (တမန်‌တော်များကိုငြင်းပယ်သည့်)အုပ်စုများ၏ အ‌ကြောင်း ‌ရောက်ရှိခဲ့ပြီ‌လော။"
        },
        {
            "chapter": 85,
            "verse": 18,
            "text": "ဖိရ်‌အောင်န်၏တပ်သားများအ‌ကြောင်းနှင့် ဆမူဒ်အမျိုးသားများ၏အ‌ကြောင်းဖြစ်သည်။"
        },
        {
            "chapter": 85,
            "verse": 19,
            "text": "(သူတို့၏ နိဂုံးများကိုသိပါလျက်နှင့်) အမှန်ပင် ကာဖိရ်များသည် (အီမာန်မယူဘဲ)မဟုတ်မမှန်ဟု ‌ပြောဆိုငြင်းပယ်‌နေကြခြင်းပင်ဖြစ်သည်။"
        },
        {
            "chapter": 85,
            "verse": 20,
            "text": "ထို့ပြင် အလ္လာဟ်အရှင်မြတ်သည် သူတို့၏ ‌နောက်ဘက်မှ တန်ခိုး‌တော်နှင့်ဝန်းရံထား‌တော်မူသည်။(သူတို့လုပ်ရပ် အားလုံးကို ခြုံငုံသိ‌တော်မူသည်)။"
        },
        {
            "chapter": 85,
            "verse": 21,
            "text": "(သူတို့ ငြင်းပယ်‌သော‌ကြောင့် ကုရ်အာန်တွင် မည်သည့်အရာမျှ ထိခိုက်သွားမည်) မဟုတ်‌ပေ၊ အမှန်စင်စစ် ဤသည် အလွန်မြင့်မြတ်‌သော ကုရ်အာန်ကျမ်း‌တော်ဖြစ်သည်။"
        },
        {
            "chapter": 85,
            "verse": 22,
            "text": "လုံခြုံစွာ ထိန်းသိမ်းထား‌သော သင်ပုန်းတွင် (‌ရေးမှတ်ထားပြီးဖြစ်သည်)။"
        }
    ]
}
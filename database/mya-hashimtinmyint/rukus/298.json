{
    "rukus": [
        {
            "chapter": 23,
            "verse": 51,
            "text": "အို- တမန်‌တော်အ‌ပေါင်းတို့၊ အသင်တို့သည် စင်ကြယ်သန့်ရှင်း‌သောအရာများကို စားသုံးကြပါ။ ထို့ပြင် အသင်တို့သည် ‌ကောင်းမြတ်သည့် လုပ်ရပ်များကို ပြုလုပ်ကြပါ။* အမှန်စင်စစ် ငါအရှင်မြတ်သည် အသင်တို့ပြုလုပ်သည်များကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 23,
            "verse": 52,
            "text": "ထို့ပြင် အမှန်စင်စစ် ဤ(အစ္စလာမ်)သာသနာသည် အသင်တို့၏ တစ်ခုတည်းရှိ‌သော သာသနာအုပ်စုပင်ဖြစ်သည်။ ထို့ပြင် ငါအရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ပင် ဖြစ်သည့်အတွက် အသင်တို့သည် ငါအရှင်မြတ်ကိုသာ ‌ကြောက်ရွံ့ကြပါ။"
        },
        {
            "chapter": 23,
            "verse": 53,
            "text": "ထို့ပြင် ထို‌နောက်လိုက်သားများသည် သူတို့အချင်းချင်းတွင် သူတို့၏သာသနာကို အပိုင်းပိုင်းဖြတ်(၍ အုပ်စုကိုယ်စီ ဖြစ်သွား)ခဲ့ကြသည်။ အုပ်စုတိုင်းသည် သူတို့တွင်ရှိ‌သောအရာ(သာသနာ)နှင့် ‌ပျော်ပိုက်‌နေကြ‌တော့သည်။"
        },
        {
            "chapter": 23,
            "verse": 54,
            "text": "သို့ဖြစ်ရာ အသင်သည် သူတို့အား သူတို့၏လမ်းမှားမှု၌ပင် သတ်မှတ်ထား‌သောအချိန်ကာလအထိ စွန့်ပစ်ထားလိုက်ပါ။"
        },
        {
            "chapter": 23,
            "verse": 55,
            "text": "သူတို့သည် (ဤသို့)ထင်မှတ်‌နေကြသ‌လော။ ငါအရှင်မြတ်သည် သူတို့အား ပစ္စည်းဥစ္စာများနှင့် သားရတနာများကို ‌ပေးသနား‌တော်မူခြင်းသည်၊"
        },
        {
            "chapter": 23,
            "verse": 56,
            "text": "သူတို့အား ငါအရှင်မြတ်က ‌ကောင်းကျိုးများကို ‌ဆောလျင်စွာ ‌ပေး‌နေ‌တော်မူခြင်း ဖြစ်သည်ဟု(ထင်မှတ်ကြသ‌လော)၊ ထိုသို့မဟုတ်‌ပေ၊ အမှန်စင်စစ် သူတို့သည် မသိနားမလည်ကြခြင်းသာ ဖြစ်သည်။"
        },
        {
            "chapter": 23,
            "verse": 57,
            "text": "အမှန်စင်စစ် အကြင်သူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ‌ကြောက်ရွံ့မှု‌ကြောင့် စိုးရိမ်‌နေကြသည့်သူများဖြစ်သည်၊"
        },
        {
            "chapter": 23,
            "verse": 58,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ သက်‌သေလက္ခဏာ‌တော်များကို ယုံကြည်ကြသည့်သူများ ဖြစ်ကြသည်။"
        },
        {
            "chapter": 23,
            "verse": 59,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် (မည်သူ့ကိုမျှ) တွဲဖက်ကိုးကွယ်ခြင်း မပြုကြသည့်သူများဖြစ်ကြသည်။"
        },
        {
            "chapter": 23,
            "verse": 60,
            "text": "ထို့ပြင် ထိုသူများသည် သူတို့ ‌ပေးကမ်းစွန့်ကြဲမည့်အရာများကို ‌ပေးကမ်း‌နေသည့်ကြားမှ သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ အမှန်ပင် ပြန်သွားကြရမည်ဖြစ်သည့်အတွက် သူတို့၏စိတ်နှလုံးများသည် ထိတ်လန့်စိုးရိမ်လျက် ရှိကြသည်။"
        },
        {
            "chapter": 23,
            "verse": 61,
            "text": "ထိုသူများသည် ‌ကောင်းမှုများကို ကြိုးပမ်း‌ဆောင်ရွက်ကြသည့်အတွက် သူတို့ပင် ထို‌ကောင်းကျိုးများကို ဦးစွာရရှိကြမည့်သူများ ဖြစ်ကြသည်။"
        },
        {
            "chapter": 23,
            "verse": 62,
            "text": "ထို့ပြင် ငါအရှင်မြတ်သည် မည်သူ့ကိုမှ သူ၏တတ်စွမ်းနိုင်မှုထက်ပိုပြီး တာဝန် ထမ်း‌ဆောင်ခိုင်း‌တော်မမူ‌ပေ။* ထို့ပြင် ငါအရှင်မြတ်ထံ‌တော်တွင် မှတ်တမ်းစာအုပ်တစ်အုပ်ရှိ‌နေသည့်အတွက် ထိုမှတ်တမ်းစာအုပ်က တိကျမှန်ကန်စွာ ထုတ်‌ဖော်‌ပြောဆိုမည် ဖြစ်သည်။ ထို့ပြင် သူတို့သည် (အနည်းငယ်မျှ) မတရားနှိပ်စက်ခြင်းကို ခံကြရမည်မဟုတ်‌ပေ။"
        },
        {
            "chapter": 23,
            "verse": 63,
            "text": "ထိုသို့မဟုတ်‌ပေ၊ အမှန်စင်စစ် သူတို့၏စိတ်နှလုံးများသည် ဤ(ကုရ်အာန်ကျမ်း‌တော်မြတ်ထဲရှိ လမ်းမှန်ညွှန်ကြား ပြသချက်များ)မှ အသိမရှိဘဲ မိုက်မဲ‌သော(ရှိရ်က်)ထဲတွင်ပင် နစ်မွန်း‌နေကြခြင်းဖြစ်သည်။ ထို့ပြင် သူတို့တွင် ထို(ရှိရ်က်)မှလွဲ၍ သူတို့ပြုလုပ်‌နေကြသည့် အခြားလုပ်ရပ်(မ‌ကောင်းမှုများလည်း)ရှိကြ‌သေးသည်။"
        },
        {
            "chapter": 23,
            "verse": 64,
            "text": "‌နောက်ဆုံးတွင် ငါအရှင်မြတ်သည် သူတို့ထဲမှ စည်းစိမ်ရှင်များကို ပြစ်ဒဏ်နှင့် ဖမ်းဆီးကွပ်မျက်‌တော်မူ‌သောအခါ သူတို့သည် ရုတ်တရက် ‌အော်ဟစ် ငို‌ကြွေးကြသည်။"
        },
        {
            "chapter": 23,
            "verse": 65,
            "text": "(အရှင်မြတ်ဘက်မှ အမိန့်ရှိသည်) အသင်တို့သည် ယ‌နေ့တွင် ‌အော်ဟစ်ငို‌ကြွေးပြီး အသနားခံမှုကို မပြုလုပ်ကြနှင့်၊ (ယ‌နေ့မူ အသင်တို့သည် မည်မျှပင် ‌အော်သည်ဖြစ်‌စေ) အမှန်ပင် အသင်တို့သည် ငါအရှင်မြတ်ထံ‌တော်မှ မည်သည့် အကူအညီမှ ရမည်မဟုတ်‌တော့‌ပေ။"
        },
        {
            "chapter": 23,
            "verse": 66,
            "text": "အမှန်စင်စစ် ငါအရှင်မြတ်၏အာယသ်‌တော်များသည် အသင်တို့၏‌ရှေ့တွင် ဖတ်ကြားခြင်း ခံခဲ့ကြရသည်။ ထိုအခါ အသင်တို့သည် အသင်တို့၏‌ခြေဖ‌နောင့်များဘက်သို့ ပြန်လှည့်ဆုတ်ခွာခဲ့ကြသည်။"
        },
        {
            "chapter": 23,
            "verse": 67,
            "text": "မာန‌ထောင်‌မောက်မာကြလျက်၊ ဤ(ကုရ်အာန်ကျမ်း‌တော်မြတ်)နှင့်ပတ်သက်၍ ညအချိန်များတွင် (လူစု၍) အကျိုးမဲ့စကားများ ‌ပြောဆိုကြသည်။"
        },
        {
            "chapter": 23,
            "verse": 68,
            "text": "သို့ဖြစ်ပါလျက် သူတို့သည် အလ္လာဟ်အရှင်မြတ်၏ကလာမ် စကား‌တော်ကို စဉ်းစားဆင်ခြင်ခြင်း မပြုခဲ့ကြသ‌လော။ သို့မဟုတ် သူတို့၏ ပထမဆုံးသူများဖြစ်‌သော အဘ၊ ဘိုး၊ ‌ဘေးများထံသို့ မ‌ရောက်လာဖူးသည့်အရာသည် (ယခု) သူတို့ထံသို့ ‌ရောက်လာခဲ့သ‌လော။"
        },
        {
            "chapter": 23,
            "verse": 69,
            "text": "သို့မဟုတ် သူတို့သည် သူတို့(ထံသို့ ‌ရောက်လာ‌သော) တမန်‌တော်ကို မသိခဲ့ကြသည့်အတွက် ငြင်းပယ်ခဲ့ကြသ‌လော။"
        },
        {
            "chapter": 23,
            "verse": 70,
            "text": "သို့မဟုတ် သူတို့သည် ထိုတမန်‌တော်၌ ရူးသွပ်ခြင်း‌ဝေဒနာရှိသည်ဟု ‌ပြောဆိုကြသ‌လော။ ထိုသို့မဟုတ်‌ပေ၊ အမှန်စင်စစ် ထိုတမန်‌တော်သည် သူတို့ထံသို့ အမှန်တရား ယူ‌ဆောင်လာခြင်းဖြစ်သည်။ သို့ရာတွင် သူတို့ထဲမှ အများစုသည် အမှန်တရားကို မလိုလားသည့်သူများပင် ဖြစ်ကြသည်။"
        },
        {
            "chapter": 23,
            "verse": 71,
            "text": "ထို့ပြင် အကယ်၍ အမှန်တရား(အလ္လာဟ်အရှင်မြတ်)သည် သူတို့၏အလိုဆန္ဒများကို လိုက်နာခဲ့လျှင်၊ မိုး‌ကောင်းကင်များနှင့်၊ ‌မြေပထဝီအပြင်၊ ထိုမိုး‌ကောင်းကင်များနှင့် ‌မြေပထဝီတွင်ရှိသည့်သူများလည်း အမှန်ပင် ပျက်စီးသွားခဲ့ကြလိမ့်မည်။ ထိုသို့မဟုတ်‌ပေ၊ အမှန်စင်စစ် ငါအရှင်မြတ်သည် သူတို့ထံသို့ သူတို့အတွက် ဆုံးမဩဝါဒကို ပို့‌ဆောင်‌တော်မူခဲ့ခြင်းသာဖြစ်သည်။ ထို့‌နောက် သူတို့သည် သူတို့အတွက်ဖြစ်‌သော ဆုံးမဩဝါဒကိုပင် မျက်နှာလွှဲခဲ့ကြသည်။"
        },
        {
            "chapter": 23,
            "verse": 72,
            "text": "သို့မဟုတ် (သူတို့ငြင်းပယ်ကြခြင်းသည်) အသင်က သူတို့ထံတွင် အဖိုးအခတစ်စုံတစ်ရာ ‌တောင်းဆိုသည့်အတွက်‌ကြောင့်‌လော။ (ဤသည်လည်း မဟုတ်‌ပေ၊ အဘယ့်‌ကြောင့်ဆို‌သော်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်က အသင့်အား ‌ပေးထား‌သောအဖိုးအခသည် များစွာ ပို‌ကောင်းသည်။ ထို့ပြင် အရှင်မြတ်သည် ရိက္ခာ‌ပေးသူများထဲတွင် အ‌ကောင်းဆုံး အရှင်မြတ်ပင် ဖြစ်သည်။"
        },
        {
            "chapter": 23,
            "verse": 73,
            "text": "ထို့ပြင် အမှန်စင်စစ် အသင်သည် သူတို့အား ‌ဖြောင့်မတ်မှန်ကန်‌သော လမ်းဘက်သို့ အမှန်ပင် ဖိတ်‌ခေါ်လျက်ရှိသည်။"
        },
        {
            "chapter": 23,
            "verse": 74,
            "text": "ထို့ပြင် အမှန်စင်စစ် တမလွန်ဘဝကို မယုံကြည်သူများသည် ထို(‌ဖြောင့်မတ်သည့်)လမ်းမှ လွှဲဖယ်သူများပင်ဖြစ်ကြသည်။"
        },
        {
            "chapter": 23,
            "verse": 75,
            "text": "ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် သနားကြင်နာခဲ့ပြီး ငါအရှင်မြတ်သည် သူတို့အ‌ပေါ်တွင် ကျ‌ရောက်‌နေ‌သော ဒုက္ခကို ဖယ်ရှား‌ပေး‌တော်မူခဲ့လျှင်၊ သူတို့သည် သူတို့၏လမ်းမှားမှု၌ပင် တဝဲလည်လည်ဖြစ်ပြီး ‌ခေါင်းမာမြဲ ‌ခေါင်းမာ‌နေကြဦးမည်မှာ အမှန်ပင်ဖြစ်သည်။"
        },
        {
            "chapter": 23,
            "verse": 76,
            "text": "ထို့ပြင် အမှန်စင်စစ် ငါအရှင်မြတ်သည် သူတို့အား ပြစ်ဒဏ်နှင့် ဖမ်းဆီးအ‌ရေးယူ‌တော်မူခဲ့သည်။ ထို့‌နောက်လည်း သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့၌ ကျိုးနွံလာခဲ့ခြင်း မရှိ‌ပေ။ ထို့ပြင် ‌တောင်းပန်အသနားခံခြင်းလည်း မရှိ‌ပေ။"
        },
        {
            "chapter": 23,
            "verse": 77,
            "text": "‌နောက်ဆုံးတွင် ငါအရှင်မြတ်က သူတို့အ‌ပေါ်တွင် ပြင်းထန်‌သော အပြစ်ဒဏ်၏တံခါးကို ဖွင့်လိုက်သည့်အခါတွင်မူ သူတို့သည် ၎င်း(ပြစ်ဒဏ်)ထဲတွင် ချက်ချင်း ‌မျှော်လင့်ချက် ကင်းသွားကြမည်ဖြစ်သည်။"
        }
    ]
}
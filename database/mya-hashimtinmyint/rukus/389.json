{
    "rukus": [
        {
            "chapter": 37,
            "verse": 114,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာနှင့် (တမန်‌တော်)ဟာရူန်အ‌ပေါ်တွင် ‌ကျေးဇူးပြု‌တော်မူခဲ့သည်။"
        },
        {
            "chapter": 37,
            "verse": 115,
            "text": "ထို့ပြင် ငါအရှင်မြတ်သည် ၎င်းတို့နှစ်ဦးနှင့် ၎င်းတို့နှစ်ဦး၏ အမျိုးသားများကို ကြီးမား‌သော ပူပင်‌သောကမှ ကယ်တင်‌တော်မူခဲ့သည်။"
        },
        {
            "chapter": 37,
            "verse": 116,
            "text": "ထို့ပြင် ငါအရှင်မြတ်သည် ၎င်းတို့အား ကူညီ‌တော်မူခဲ့သည့်အတွက် ၎င်းတို့ပင် ‌အောင်မြင်သူများဖြစ်ခဲ့ကြသည်။"
        },
        {
            "chapter": 37,
            "verse": 117,
            "text": "ထို့ပြင် ငါအရှင်မြတ်သည် ၎င်းတို့နှစ်ဦးစလုံးကို ရှင်းလင်းပြတ်သား‌သော (‌သောင်ရာသ်)ကျမ်း‌တော်ကို ‌ပေးသနား‌တော်မူခဲ့သည်။"
        },
        {
            "chapter": 37,
            "verse": 118,
            "text": "ထို့ပြင် ငါအရှင်မြတ်သည် ၎င်းတို့နှစ်ဦးစလုံးအား ‌ဖြောင့်မတ်မှန်ကန်‌သော တရားလမ်းကို ညွှန်ကြားပြသ‌တော်မူခဲ့သည်။"
        },
        {
            "chapter": 37,
            "verse": 119,
            "text": "ထို့ပြင် ငါအရှင်မြတ်သည် ‌နောင်လာ‌နောက်သားများထဲတွင် ၎င်းတို့နှစ်ဦးစလုံးအ‌ပေါ်တွင် (သတိရခြင်းကို)ချန်ထား‌တော်မူခဲ့သည်။"
        },
        {
            "chapter": 37,
            "verse": 120,
            "text": "စလာမ်ငြိမ်းချမ်းသာယာမှုသည် (တမန်‌တော်)မူစာနှင့် (တမန်‌တော်)ဟာရူန်အ‌ပေါ်တွင် ကျ‌ရောက်ပါ‌စေ။"
        },
        {
            "chapter": 37,
            "verse": 121,
            "text": "အမှန်စင်စစ် ငါအရှင်မြတ်သည် ဤသို့ပင် ‌ကောင်းမြတ်သည့်သူများကို အစား‌ပေး‌လေ့ရှိ‌တော်မူသည်။"
        },
        {
            "chapter": 37,
            "verse": 122,
            "text": "အမှန်စင်စစ် ထိုနှစ်ဦးစလုံးသည် ငါအရှင်မြတ်၏ အီမာန်ယုံကြည်‌သော ကျွန်များထဲမှဖြစ်ကြသည်။"
        },
        {
            "chapter": 37,
            "verse": 123,
            "text": "ထို့ပြင် အမှန်စင်စစ် အိလ်ယာစ်သည် တမန်‌တော်များထဲမှ ဖြစ်သည်။"
        },
        {
            "chapter": 37,
            "verse": 124,
            "text": "တစ်ခါက ၎င်းသည် ၎င်း၏အမျိုးသားများကို ‌ပြောကြားခဲ့သည်- အသင်တို့သည် (အလ္လာဟ်အရှင်မြတ်ကို) မ‌ကြောက်ကြသ‌လော။"
        },
        {
            "chapter": 37,
            "verse": 125,
            "text": "အသင်တို့သည် အ‌ကောင်းဆုံးဖန်ဆင်း‌တော်မူ‌သော အရှင်မြတ်အား စွန့်ထားပြီး ဗအ်လ်(ရုပ်တု)ကို ဟစ်‌ခေါ်(ကိုးကွယ်)ကြသ‌လော။"
        },
        {
            "chapter": 37,
            "verse": 126,
            "text": "အသင်တို့အား ဖန်ဆင်‌မွေးမြူ‌တော်မူ‌သော အရှင်၊ ထို့ပြင် အသင်တို့၏ အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူ‌သော အလ္လာဟ်အရှင်မြတ်အား (စွန့်ထားကြသ‌လော)။"
        },
        {
            "chapter": 37,
            "verse": 127,
            "text": "ထို့‌နောက် သူတို့သည် ၎င်းကို လိမ်လည်သူဟု စွပ်စွဲငြင်းပယ်ခဲ့ကြသည့်အတွက် အမှန်စင်စစ် သူတို့သည် (ငါအရှင်မြတ်၏)‌ရှေ့၌ အသင့်‌ရောက်ရှိခြင်းကို ခံကြရမည့်သူများ အမှန်ပင်ဖြစ်သည်။"
        },
        {
            "chapter": 37,
            "verse": 128,
            "text": "သို့ရာတွင် ‌ရွေးချယ်ခြင်းခံခဲ့ကြရ‌သော အလ္လာဟ်အရှင်မြတ်၏ကျွန်များကမူ (လွတ်‌မြောက်‌စေခြင်းကို ခံကြရမည်ဖြစ်သည်)။"
        },
        {
            "chapter": 37,
            "verse": 129,
            "text": "ထို့ပြင် ငါအရှင်မြတ်သည် ၎င်း၏အ‌ပေါ် ‌နောင်လာ‌နောက်သားများထဲတွင် (သတိရခြင်းကို) ချန်ထား‌တော်မူခဲ့သည်။"
        },
        {
            "chapter": 37,
            "verse": 130,
            "text": "စလာမ်ငြိမ်းချမ်းသာယာမှုသည် (တမန်‌တော်)အိလ်ယာစီန်၏အ‌ပေါ်တွင် ကျ‌ရောက်ပါ‌စေ။"
        },
        {
            "chapter": 37,
            "verse": 131,
            "text": "အမှန်စင်စစ် ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌လေ့ရှိ‌တော်မူသည်။"
        },
        {
            "chapter": 37,
            "verse": 132,
            "text": "အမှန်စင်စစ် ၎င်းသည် ငါအရှင်မြတ်၏ အီမာန်ယုံကြည်‌သော ကျွန်များထဲမှ ဖြစ်သည်။"
        },
        {
            "chapter": 37,
            "verse": 133,
            "text": "ထို့ပြင် အမှန်စင်စစ် လူသွ်ဟာလည်း တမန်‌တော်များထဲမှ ဖြစ်သည်။"
        },
        {
            "chapter": 37,
            "verse": 134,
            "text": "တစ်ခါက ငါအရှင်မြတ်သည် ၎င်း(တမန်‌တော်လူသွ်)နှင့် ၎င်း၏အိမ်သားအားလုံးတို့အား ကယ်တင်‌တော်မူခဲ့သည်။"
        },
        {
            "chapter": 37,
            "verse": 135,
            "text": "သို့ရာတွင် အမယ်အိုတစ်ဦးမှာ ကျန်ရစ်ခဲ့သူများထဲတွင် ပါဝင်ခဲ့သည်။"
        },
        {
            "chapter": 37,
            "verse": 136,
            "text": "ထို့‌နောက် ငါအရှင်မြတ်သည် အခြားသူများအား ဖျက်ဆီး‌တော်မူခဲ့သည်။"
        },
        {
            "chapter": 37,
            "verse": 137,
            "text": "ထို့ပြင် အမှန်စင်စစ် အသင်တို့သည် နံနက်အချိန်အခါတွင် သူတို့၏(ပျက်စီး‌နေသည့်မြို့ရွာ)အနီးမှ ဖြတ်သန်းသွားလာလျက် အမှန်ပင် ရှိကြသည်။"
        },
        {
            "chapter": 37,
            "verse": 138,
            "text": "ထို့ပြင် (အသင်တို့သည်) ညအခါတွင်လည်း (ဖြတ်သန်းသွားလာလျက်ပင် ရှိကြသည်)၊ ထို့‌နောက်လည်း မသိနားမလည်ကြသ‌လော။"
        }
    ]
}
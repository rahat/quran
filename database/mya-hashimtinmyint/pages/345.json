{
    "pages": [
        {
            "chapter": 23,
            "verse": 43,
            "text": "မည်သည့်အုပ်စာမှ သူတို့၏သတ်မှတ်အချိန်ကာလထက် ‌စောလည်းမ‌စောနိုင်‌ပေ၊ ‌နောက်လည်း မကျနိုင်‌ပေ။"
        },
        {
            "chapter": 23,
            "verse": 44,
            "text": "ထို့‌နောက် ငါအရှင်မြတ်သည် ငါအရှင်မြတ်၏တမန်‌တော်များကို တစ်ပါးပြီးတစ်ပါး ‌စေလွှတ်‌တော်မူခဲ့သည်။ မည်သည့်အခါဖြစ်‌စေ အုပ်စုတစ်စုထံသို့ တမန်‌တော်‌ရောက်လာခဲ့လျှင် ထိုအုပ်စုသည် ထိုတမန်‌တော်အား မဟုတ်မမှန်ဟု ငြင်းပယ်ခဲ့ကြသည်ချည်းပင် ဖြစ်သည်။ သို့ဖြစ်ရာ ငါအရှင်မြတ်သည် သူတို့အား တစ်ဦး၏‌နောက်ကို တစ်ဦး လိုက်‌စေ‌တော်မူခဲ့သည်။ ထို့ပြင် ငါအရှင်မြတ်သည် သူတို့အား (သင်ခန်းစာယူဖွယ်ရာ) အ‌ကြောင်းများ ပြုလုပ်‌တော်မူခဲ့သည်။ သို့ဖြစ်ရာ မယုံကြည်သည့်သူများသည် (ကရုဏာမှ) ကင်း‌ဝေးခဲ့ကြရသည်။"
        },
        {
            "chapter": 23,
            "verse": 45,
            "text": "ထို့‌နောက် ငါအရှင်မြတ်သည် (တမန်‌တော်)မူစာနှင့် ၎င်း၏အစ်ကို (တမန်‌တော်)ဟာရူန်ကို အရှင်မြတ်၏အာယသ်‌တော်များသာမက ထင်ရှား‌သော သက်‌သေသာဓက (လွှမ်းမိုး‌အောင်နိုင်မှု)များနှင့်တကွ ‌စေလွှတ်‌တော်မူခဲ့သည်။"
        },
        {
            "chapter": 23,
            "verse": 46,
            "text": "ဖိရ်‌အောင်န်နှင့် သူ၏မှူးမတ်များထံသို့ (‌စေလွှတ်‌တော်မူခဲ့သည်)၊ ထို့ပြင် သူတို့(ဖိရ်‌အောင်န်နှင့်မှူးမတ်များ)သည် ‌မောက်မာခဲ့ကြသည်။ ထို့ပြင် သူတို့သည် (ယခင်ကတည်းက) ‌မောက်မာသူများပင်ဖြစ်ခဲ့ကြသည်။"
        },
        {
            "chapter": 23,
            "verse": 47,
            "text": "သို့ဖြစ်ရာ သူတို့သည် (ဤသို့)‌ပြောဆိုခဲ့ကြသည်- ကျွန်ုပ်တို့သည် ကျွန်ုပ်တို့ကဲ့သို့ လူသားနှစ်ဦးကို ယုံကြည်ရမည်‌လော။ ထို့ပြင် ၎င်းတို့နှစ်ဦး၏အမျိုးသားများသည် ကျွန်ုပ်တို့၏လက်‌အောက်ခံ ‌ကျေးကျွန်များပင်ဖြစ်ကြသည်။"
        },
        {
            "chapter": 23,
            "verse": 48,
            "text": "ထို့‌နောက် ၎င်းတို့သည် ၎င်းတို့နှစ်ဦးကို မဟုတ်မမှန်ဟု ငြင်းပယ်ခဲ့ကြသည်။ သို့ဖြစ်ရာ ထိုသူများသည် ပျက်စီးသူများတွင် အပါအဝင်ဖြစ်ခဲ့ကြရသည်။"
        },
        {
            "chapter": 23,
            "verse": 49,
            "text": "ထို့ပြင် အမှန်စင်စစ် ငါအရှင်မြတ်သည် သူတို့(အစ္စရာအီလ်မျိုးနွယ်ဝင်များ) တရားလမ်းမှန်ရရှိကြရန်အတွက် (တမန်‌တော်)မူစာကို ‌သောင်ရာသ်ကျမ်း ‌ပေးသနား‌တော်မူခဲ့သည်။"
        },
        {
            "chapter": 23,
            "verse": 50,
            "text": "ထို့ပြင် ငါအရှင်မြတ်သည် မရ်ယမ်၏သား(အီစာ)နှင့် ၎င်း၏မိခင်ကို သက်‌သေလက္ခဏာ‌တော်တစ်ပါး ပြုလုပ်‌တော်မူခဲ့သည်။ ထို့ပြင် ငါအရှင်မြတ်သည် ထိုသားအမိနှစ်ဦးစလုံးကို တည်းခိုရန် သင့်‌တော်၍စိုပြည်ပြီး စီး‌တွေသည့်‌ရေရှိ‌သော ‌တောင်ကုန်းတွင် ခိုလှုံ‌စေ‌တော်မူခဲ့သည်။"
        },
        {
            "chapter": 23,
            "verse": 51,
            "text": "အို- တမန်‌တော်အ‌ပေါင်းတို့၊ အသင်တို့သည် စင်ကြယ်သန့်ရှင်း‌သောအရာများကို စားသုံးကြပါ။ ထို့ပြင် အသင်တို့သည် ‌ကောင်းမြတ်သည့် လုပ်ရပ်များကို ပြုလုပ်ကြပါ။* အမှန်စင်စစ် ငါအရှင်မြတ်သည် အသင်တို့ပြုလုပ်သည်များကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 23,
            "verse": 52,
            "text": "ထို့ပြင် အမှန်စင်စစ် ဤ(အစ္စလာမ်)သာသနာသည် အသင်တို့၏ တစ်ခုတည်းရှိ‌သော သာသနာအုပ်စုပင်ဖြစ်သည်။ ထို့ပြင် ငါအရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ပင် ဖြစ်သည့်အတွက် အသင်တို့သည် ငါအရှင်မြတ်ကိုသာ ‌ကြောက်ရွံ့ကြပါ။"
        },
        {
            "chapter": 23,
            "verse": 53,
            "text": "ထို့ပြင် ထို‌နောက်လိုက်သားများသည် သူတို့အချင်းချင်းတွင် သူတို့၏သာသနာကို အပိုင်းပိုင်းဖြတ်(၍ အုပ်စုကိုယ်စီ ဖြစ်သွား)ခဲ့ကြသည်။ အုပ်စုတိုင်းသည် သူတို့တွင်ရှိ‌သောအရာ(သာသနာ)နှင့် ‌ပျော်ပိုက်‌နေကြ‌တော့သည်။"
        },
        {
            "chapter": 23,
            "verse": 54,
            "text": "သို့ဖြစ်ရာ အသင်သည် သူတို့အား သူတို့၏လမ်းမှားမှု၌ပင် သတ်မှတ်ထား‌သောအချိန်ကာလအထိ စွန့်ပစ်ထားလိုက်ပါ။"
        },
        {
            "chapter": 23,
            "verse": 55,
            "text": "သူတို့သည် (ဤသို့)ထင်မှတ်‌နေကြသ‌လော။ ငါအရှင်မြတ်သည် သူတို့အား ပစ္စည်းဥစ္စာများနှင့် သားရတနာများကို ‌ပေးသနား‌တော်မူခြင်းသည်၊"
        },
        {
            "chapter": 23,
            "verse": 56,
            "text": "သူတို့အား ငါအရှင်မြတ်က ‌ကောင်းကျိုးများကို ‌ဆောလျင်စွာ ‌ပေး‌နေ‌တော်မူခြင်း ဖြစ်သည်ဟု(ထင်မှတ်ကြသ‌လော)၊ ထိုသို့မဟုတ်‌ပေ၊ အမှန်စင်စစ် သူတို့သည် မသိနားမလည်ကြခြင်းသာ ဖြစ်သည်။"
        },
        {
            "chapter": 23,
            "verse": 57,
            "text": "အမှန်စင်စစ် အကြင်သူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ‌ကြောက်ရွံ့မှု‌ကြောင့် စိုးရိမ်‌နေကြသည့်သူများဖြစ်သည်၊"
        },
        {
            "chapter": 23,
            "verse": 58,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ သက်‌သေလက္ခဏာ‌တော်များကို ယုံကြည်ကြသည့်သူများ ဖြစ်ကြသည်။"
        },
        {
            "chapter": 23,
            "verse": 59,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် (မည်သူ့ကိုမျှ) တွဲဖက်ကိုးကွယ်ခြင်း မပြုကြသည့်သူများဖြစ်ကြသည်။"
        }
    ]
}
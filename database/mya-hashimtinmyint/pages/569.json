{
    "pages": [
        {
            "chapter": 70,
            "verse": 11,
            "text": "သူတို့သည် အချင်းချင်း(မြင်‌အောင်)ပြသခြင်းကိုလည်း ခံကြရမည်။ (သို့ရာတွင် မိမိ၏အ‌ရေးကိစ္စမှလွဲ၍ မည်သူ့ကိုမျှ ဂရုစိုက်နိုင်မည်မဟုတ်‌ပေ)။အပြစ်ရှိသည့်သူများသည် ထို‌နေ့၏ ပြစ်ဒဏ်မှ(လွတ်‌မြောက်ရန်) သူ၏သားများကို အစားထိုး‌လျော်‌ကြေး‌ပေးပြီး လဲလှယ်၍ရလျှင် အဘယ်မျှ‌ကောင်းလိုက်မည်နည်းဟု ဆန္ဒဖြစ်လိမ့်မည်။"
        },
        {
            "chapter": 70,
            "verse": 12,
            "text": "ထို့ပြင် (‌လျော်‌ကြေး‌ပေးပြီးလဲ၍ရမည်ဆိုလျှင်) သူ၏ ကြင်ရာကို‌သော်လည်း‌ကောင်း၊ သူ၏ ညီအစ်ကိုကို‌သော်လည်း‌ကောင်း၊"
        },
        {
            "chapter": 70,
            "verse": 13,
            "text": "သူ့ကို ခိုလှုံခွင့်‌ပေးထား‌သော ‌ဆွေမျိုးသားချင်းများကို‌သော်လည်း‌ကောင်း၊"
        },
        {
            "chapter": 70,
            "verse": 14,
            "text": "‌မြေပထဝီတွင် ရှိသမျှသူအားလုံးကို‌သော်လည်း‌ကောင်း (‌လျော်‌ကြေးအဖြစ်‌ပေးပြီး ) သူ့ကိုယ်သူလွတ်‌မြောက်‌အောင်လုပ်ချင်သည်။"
        },
        {
            "chapter": 70,
            "verse": 15,
            "text": "လုံးဝမဖြစ်နိုင်‌ပေ၊ အမှန်စင်စစ်ထို(ငရဲမီး)သည် ဟုန်းဟုန်း‌တောက်‌နေ‌သော၊"
        },
        {
            "chapter": 70,
            "verse": 16,
            "text": "ဦး‌ခေါင်းအ‌ရေခွံကို ခွာပစ်မည့် မီး‌တောက်မီးလျှံပင်ဖြစ်သည်။"
        },
        {
            "chapter": 70,
            "verse": 17,
            "text": "ထိုမီးသည် (အီမာန်မယူဘဲ)မျက်နှာလွှဲ ‌ကျောခိုင်းထွက်သွားခဲ့သူ၊"
        },
        {
            "chapter": 70,
            "verse": 18,
            "text": "(ပစ္စည်းဥစ္စာ)စု‌ဆောင်းပြီး သိမ်းဆည်းထားခဲ့သူများကို ‌ခေါ်ယူလိမ့်မည်။ ###၁"
        },
        {
            "chapter": 70,
            "verse": 19,
            "text": "အမှန်စင်စစ် လူသားသည် စိတ်‌လောသူအဖြစ် ဖန်ဆင်းခြင်းခံခဲ့ရသည်။"
        },
        {
            "chapter": 70,
            "verse": 20,
            "text": "သူသည်ဒုက္ခ‌ရောက်လျှင် အလွန်သည်းမခံနိုင်သူဖြစ်သည်။"
        },
        {
            "chapter": 70,
            "verse": 21,
            "text": "ထို့ပြင် သူသည်‌ကောင်းခြင်းများ‌ရောက်လာလျှင် အလွန်‌စေးနှဲတွန့်တိုသူဖြစ်သည်။ ###၂"
        },
        {
            "chapter": 70,
            "verse": 22,
            "text": "သို့ရာတွင် စွလာသ်ဝတ်ပြုသူများကမူ (ထိုသို့မဟုတ်ကြ‌ပေ)။"
        },
        {
            "chapter": 70,
            "verse": 23,
            "text": "ထိုသူများသည် သူတို့၏ စွလာသ် ‌ဆောက်တည်မှု‌ပေါ်တွင် စွဲမြဲစွာရှိကြသည်။"
        },
        {
            "chapter": 70,
            "verse": 24,
            "text": "ထို့ပြင် ထိုသူများသည် သူတို့၏ပစ္စည်းဥစ္စာများထဲတွင် သိရှိသတ်မှတ်ထား‌သော အခွင့်အ‌ရေးရှိသည်။"
        },
        {
            "chapter": 70,
            "verse": 25,
            "text": "‌တောင်းစားသည့်သူအတွက်နှင့် မ‌တောင်းဘဲ(သိက္ခာ‌စောင့်စည်း)‌နေသူအတွက်။"
        },
        {
            "chapter": 70,
            "verse": 26,
            "text": "ထို့ပြင် ထိုသူများသည် ‌ကောင်းကျိုးဆိုးကျိုးအစား‌ပေး‌တော်မူမည့်‌နေ့ကို ယုံကြည်‌ထောက်ခံကြသည်။"
        },
        {
            "chapter": 70,
            "verse": 27,
            "text": "ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အပြစ်ဒဏ်ကို ‌ကြောက်ရွံ့စိုးရိမ်‌နေကြသည်။"
        },
        {
            "chapter": 70,
            "verse": 28,
            "text": "အမှန်စင်စစ် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ ပြစ်ဒဏ်သည်မစိုးရိမ်ဘဲ‌နေ၍ရသည့် အရာမဟုတ်‌ပေ။"
        },
        {
            "chapter": 70,
            "verse": 29,
            "text": "ထို့ပြင် ထိုသူများသည် သူတို့၏အရှက်အဂင်္ါများကိုလည်း ထိန်းသိမ်းကြသည်။"
        },
        {
            "chapter": 70,
            "verse": 30,
            "text": "သူတို့၏ ဇနီးမိန်းမများမှလွဲ၍၊ သို့မဟုတ် သူတို့၏ လက်ယာလက်များကပိုင်ဆိုင်သည့်(တရားဝင်) ကျွန်မများမှလွဲ၍၊ ထို့ပြင်(ထိုဇနီးများ၊ ကျွန်မများနှင့်ကာမဆက်ဆံမည်ဆိုလျှင်မူ)အမှန်စင်စစ် သူတို့သည် ကဲ့ရဲ့ ပြစ်တင်ခြင်း ခံထိုက်သည့်သူများမဟုတ်‌ပေ။"
        },
        {
            "chapter": 70,
            "verse": 31,
            "text": "ထို့‌နောက် သူတို့ (ဇနီးများနှင့် ကျွန်မများ)မှလွဲ၍ အခြားသူများအား ‌တောင့်တရှာ‌ဖွေကြသည့်သူများသည် စည်းကမ်း‌ဖောက်ဖျက်ကျူးလွန်သူများပင်ဖြစ်ကြသည်။"
        },
        {
            "chapter": 70,
            "verse": 32,
            "text": "ထို့ပြင် ထို(စွလာသ်ဝတ်ပြု)သူများသည် သူတို့ ယုံကြည်လွှဲအပ်ခြင်းခံကြရခြင်းများနှင့်သူတို့၏ ကတိဝန်ခံချက်များကို ‌စောင့်စည်းထိန်းသိမ်းသူများဖြစ်ကြသည်။"
        },
        {
            "chapter": 70,
            "verse": 33,
            "text": "ထို့ပြင် ထိုသူများသည် သူတို့၏ သက်‌သေခံချက်များကို တိကျစွာထွက်ဆိုကြသည်။"
        },
        {
            "chapter": 70,
            "verse": 34,
            "text": "ထို့ပြင် ထိုသူများသည် သူတို့၏ စွလာသ်ဝတ်ပြုမှုကို အမြဲမပြတ်‌စောင့်ထိန်းကြသည်။"
        },
        {
            "chapter": 70,
            "verse": 35,
            "text": "ထိုသူများသည် ဂျန်္နသ်သုခဘုံတွင် ဂုဏ်ရှိရှိ စံစားကြရမည်။###၃"
        },
        {
            "chapter": 70,
            "verse": 36,
            "text": "ထို့‌နောက် ကာဖိရ်များသည် အဘယ့်‌ကြောင့် အသင့်ဘက်သို့ အ‌ပြေးအလွှားလာ‌နေကြသနည်း။"
        },
        {
            "chapter": 70,
            "verse": 37,
            "text": "လက်ယာဘက်နှင့် လက်ဝဲဘက်မှ အဖွဲ့လိုက်၊ အုပ်စုလိုက်။"
        },
        {
            "chapter": 70,
            "verse": 38,
            "text": "သူတို့ထဲမှ လူတိုင်းသည် စည်းစိမ် ချမ်းသာနှင့် ပြည့်စုံ‌သော သုခဘုံထဲသို့ ဝင်‌ရောက်လိုကြသ‌လော။ ###၄"
        },
        {
            "chapter": 70,
            "verse": 39,
            "text": "လုံးဝမဖြစ်‌ပေ။ အမှန်စင်စစ် ငါအရှင်မြတ်သည် သူတို့အား သူတို့သိရှိကြသည့်အရာဖြင့်သာ ဖန်ဆင်း‌တော်မူခဲ့သည်။"
        }
    ]
}
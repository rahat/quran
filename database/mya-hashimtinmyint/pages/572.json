{
    "pages": [
        {
            "chapter": 72,
            "verse": 1,
            "text": "(အို-တမန်‌တော်)အသင်‌ပြောလိုက်ပါ-ငါ၏ထံသို့ ဤသို့ဝဟီအမိန့်‌တော်ထုတ်ပြန်ခြင်းခံခဲ့ရသည်။ အမှန်စင်စစ် ဂျင်န်တစ်စုသည် (ကုရ်အာန် ကျမ်း‌တော်မြတ်)ကို ကြားနာ ခဲ့ကြသည်။ ထို့‌နောက် သူတို့သည် (သူတို့ ဂျင်န်အမျိုးသားများထံ ပြန်သွား၍ ဤသို့)‌ပြောဆိုခဲ့ကြသည်-အမှန်စင်စစ် ကျွန်ုပ်တို့သည် အံ့ဩဖွယ်ရာ‌ကောင်း‌သော ကုရ်အာန်ကျမ်း ‌တော်မြတ်ကို ကြားနာခဲ့ကြသည်။ ###၁"
        },
        {
            "chapter": 72,
            "verse": 2,
            "text": "ထို ကုရ်အာန်ကျမ်း‌တော်မြတ်သည် ‌ဖြောင့်မတ်‌သောတရားလမ်းကို ညွှန်ကြားပြသသည့်အတွက် ကျွန်ုပ်တို့သည် ထိုကျမ်း‌တော်ကို ယုံကြည်ခဲ့ကြပြီဖြစ်သည်။ ထို့ပြင် ကျွန်ုပ်တို့သည် ကျွန်ုပ် တို့အား ဖန်ဆင်း‌မွေးမြူ‌တော်မူ‌သောအရှင်မြတ်နှင့် မည်သူ့ကိုမျှ လုံးဝတွဲဖက်ကိုးကွယ်မည်မဟုတ်‌တော့‌ပေ။"
        },
        {
            "chapter": 72,
            "verse": 3,
            "text": "ထို့ပြင် အမှန်စင်စစ် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ ဂုဏ်သည် မြင့်မြတ်သည်။ အရှင်မြတ်သည် မည်သူ့ကိုမျှ ကြင်ရာအဖြစ်ပြုလုပ်ခဲ့သည်လည်း မရှိ‌ပေ။ ထို့ပြင် သားသမီးအဖြစ်လည်း ပြုလုပ်‌တော်မူခဲ့သည်မရှိ‌ပေ။"
        },
        {
            "chapter": 72,
            "verse": 4,
            "text": "ထို့ပြင် အမှန်စင်စစ် ကျွန်ုပ်တို့ထဲမှ အသိဉာဏ်မဲ့သူသည် အလ္လာဟ်အရှင်မြတ်နှင့် ပတ်သက်၍ လုံးဝမတရားသည့်စကားကို ‌ပြောဆိုခဲ့ကြသည်။###၂"
        },
        {
            "chapter": 72,
            "verse": 5,
            "text": "ထို့ပြင် အမှန်စင်စစ် ကျွန်ုပ်တို့အ‌နေနှင့် လူသားများနှင့် ဂျင်န်များသည် အလ္လာဟ်အရှင်မြတ်နှင့် ပတ်သက်၍ လုံးဝမုသားစကား‌ပြောဆိုမည်မဟုတ်‌ပေဟု ထင်မှတ်‌နေခဲ့ကြသည်။"
        },
        {
            "chapter": 72,
            "verse": 6,
            "text": "ထို့ပြင် လူသားအချို့သည် ဂျင်န်အချို့ထံတွင် ခိုလှုံ‌လေ့ရှိခဲ့ကြသည့်အတွက် ထိုလူသားများသည် ထိုဂျင်န်များ၏ဆိုးသွမ်းမှုကို ပိုတိုးပွား‌စေခဲ့ကြသည်။ ###၃"
        },
        {
            "chapter": 72,
            "verse": 7,
            "text": "ထို့ပြင် အမှန်စင်စစ် ထိုဂျင်န်များသည် အသင်တို့ထင်မြင်ယူဆကြသကဲ့သို့ အလ္လာဟ်အရှင်မြတ်သည်မည်သူ့ကိုမျှ (‌သေပြီး‌နောက်)လုံးဝရှင်ပြန်ထ‌စေမည်မဟုတ်‌ပေ (မည်သူ့ကိုမျှ တမန်‌တော်အဖြစ်‌စေလွှတ်‌တော်မူမည်မဟုတ်‌ပေ)ဟု ထင်မြင်ယူဆခဲ့ကြသည်။"
        },
        {
            "chapter": 72,
            "verse": 8,
            "text": "ထို့ပြင် အမှန်စင်စစ် ကျွန်ုပ်တို့သည် မိုး‌ကောင်းကင်ကို စူးစမ်းခဲ့ကြသည့်အခါ ထိုမိုး‌ကောင်းကင်ကို ပြင်းထန်‌သော အ‌စောင့်အကြပ်များနှင့်တကွ မီး‌တောက်မီးလျှံများနှင့် လည်းပြည့်နှက်‌နေသည်ကို ကျွုန်ုပ်တို့‌တွေ့ခဲ့ကြရသည်။"
        },
        {
            "chapter": 72,
            "verse": 9,
            "text": "ထို့ပြင် အမှန်စင်စစ် ကျွန်ုပ်တို့သည် ထိုမိုး‌ကောင်းကင်မှ (သတင်းများ)နား‌ထောင်ရန် ထိုင်သည့်‌နေရာများတွင် ထိုင်‌လေ့ရှိခဲ့ကြသည်။ ယခုမူမည်သူမဆို (သွား‌ရောက်)နား‌ထောင်လျှင် မီးကျီမီးခဲတစ်ခုအား သူ့အတွက် အသင့်‌စောင့်‌နေသည်ကို ‌တွေ့ရမည်ဖြစ်သည်။"
        },
        {
            "chapter": 72,
            "verse": 10,
            "text": "ထို့ပြင် အမှန်စင်စစ် ကမ္ဘာသူကမ္ဘာသားများနှင့် ပတ်သက်၍ အဆိုးကို ရည်ရွယ်ထားသ‌လော၊ သို့မဟုတ် သူတို့နှင့် ပတ်သက်၍ သူတို့အားဖန်ဆင်း‌မွေးမြူ‌တော်မူ‌သော အရှင်မြတ်က တရားလမ်းမှန်ပြသရန်ရည်ရွယ်‌တော်မူသ‌လောဆိုသည်ကို ကျွန်ုပ်တို့ မသိကြ‌တော့‌ပေ။"
        },
        {
            "chapter": 72,
            "verse": 11,
            "text": "ထို့ပြင် အမှန်စင်စစ် ကျွန်ုပ်တို့ထဲတွင် အချို့သည် ‌ကောင်းမြတ်သည့်သူများဖြစ်ကြသည်။ ကျွန်ုပ်တို့ထဲတွင် အချို့ကမူ ထိုအရာနှင့်ခြားနားသည်။ ကျွန်ုပ်တို့အုပ်စု(ဂိုဏ်းဂဏ)အသီးသီးသည်လမ်းစဉ်အမျိုးမျိုးဖြစ်ခဲ့ကြသည်။"
        },
        {
            "chapter": 72,
            "verse": 12,
            "text": "ထို့ပြင် အမှန်စင်စစ် ကျွန်ုပ်တို့သည် အလ္လာဟ်အရှင်မြတ်အား ‌မြေပထဝီ‌ပေါ်တွင်လည်း မစွမ်း‌ဆောင်နိုင်‌အောင် လုံးဝပြုလုပ်နိုင်ကြမည်မဟုတ်‌ကြောင်းနှင့် ထွက်‌ပြေးတိမ်း‌ရှောင်ခြင်းအားဖြင့်လည်း အရှင်မြတ်ကို မစွမ်း‌ဆောင်နိုင်‌အောင် လုံးဝပြုလုပ်နိုင်ကြမည်မဟုတ်‌ကြောင်းကို သိရှိခဲ့ပြီးဖြစ်သည်။"
        },
        {
            "chapter": 72,
            "verse": 13,
            "text": "ထို့ပြင် အမှန်စင်စစ် ကျွန်ုပ်တို့သည် လမ်းမှန်ညွှန်ကြားပြသချက်(ဖြစ်‌သောကျမ်း‌တော်မြတ်ကုရ်အာန်)ကို ကြားနာကြရသည့်အခါ ကျွန်ုပ်တို့သည် ထိုအရာကိုယုံကြည်လာခဲ့ ကြသည်။ ထို့ပြင် မည်သူမဆို သူ့အားဖန်ဆင်း‌မွေးမြူ‌တော်မူ‌သောအရှင်မြတ်ကို ယုံကြည်လျှင် ထိုသူသည် မည်သည့်နစ်နာမှုကိုမျှ စိုးရိမ်ရမည်မဟုတ်‌ပေ၊ ထို့ပြင် မည်သည့်မတရားလုပ်မှုကိုမျှလည်း စိုးရိမ်ရမည်မဟုတ်‌ပေ။"
        }
    ]
}
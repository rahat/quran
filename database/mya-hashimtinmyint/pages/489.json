{
    "pages": [
        {
            "chapter": 42,
            "verse": 52,
            "text": "ထိုအတိုင်းပင် ငါအရှင်မြတ်သည် အရှင်မြတ်အမိန့်‌တော်များထဲမှ ရူဟ်ဟူသည့် ကုရ်အာန်ကျမ်း‌တော်မြတ်ကို အသင့်ထံထုတ်ပြန်‌တော်မူခဲ့သည်။ အသင်သည် ကျမ်းဂန်ဟူသည် မည်သည်နည်း၊ ထို့ပြင် အီမာန်ဟူသည် မည်သည်နည်းဟု သိရှိခဲ့သည်မဟုတ်‌ပေ။ သို့ရာတွင် ငါအရှင်မြတ်သည် ထိုကုရ်အာန်ကျမ်း‌တော်မြတ်ကို လင်း‌ရောင်ခြည်ပြုလုပ်‌တော်မူပြီး ထိုလင်း‌ရောင်ခြည်နှင့် ငါအရှင်မြတ်သည် အရှင်မြတ်၏ကျွန်များထဲမှ အရှင်မြတ်အလိုရှိ‌တော်မူ‌သောသူကို လမ်းမှန်ညွှန်ကြားပြသ‌တော်မူသည်။ ###၁၈ ထို့ပြင် အမှန်စင်စစ် အသင်သည် ‌ဖြောင့်မတ်‌သော တရားလမ်းကို အမှန်ပင် ညွှန်ကြားပြသလျက်ရှိသည်။ ###၁၉"
        },
        {
            "chapter": 42,
            "verse": 53,
            "text": "အကြင် အလ္လာဟ်အရှင်မြတ်၏ တရားလမ်းကို(ညွှန်ကြားပြသ‌နေခြင်းဖြစ်သည်)။ ထိုအရှင်မြတ်သည် မိုး‌ကောင်းကင်များတွင်ရှိသမျှနှင့် ‌မြေပထဝီတွင်ရှိသမျှကို ပိုင်ဆိုင်‌တော်မူ‌သောအရှင်ဖြစ်‌တော်မူသည်။ သတိပြုကြပါ၊ အ‌ရေးကိစ္စဟူသမျှသည် အလ္လာဟ်အရှင်မြတ်ထံ‌တော်သို့ပင် ပြန်လည်‌ရောက်ရှိကြမည်ဖြစ်သည်။"
        },
        {
            "chapter": 43,
            "verse": 1,
            "text": "ဟာမီမ်။"
        },
        {
            "chapter": 43,
            "verse": 2,
            "text": "(ငါအရှင်မြတ်သည်) ရှင်းလင်းထင်ရှား‌သော ကျမ်းဂန်ကိုသက်‌သေထူ‌တော်မူသည်။"
        },
        {
            "chapter": 43,
            "verse": 3,
            "text": "အမှန်စင်စစ် ငါအရှင်မြတ်သည် အသင်တို့ သိနားလည်ကြရန်အတွက် ထိုကျမ်းဂန်ကို အရဗီဘာသာစကားနှင့် (ထုတ်ပြန်သည့်) ကုရ်အာန်ကျမ်း‌တော်မြတ်အဖြစ်ပြုလုပ်‌တော်မူသည်။ ###၁"
        },
        {
            "chapter": 43,
            "verse": 4,
            "text": "ထို့ပြင် အမှန်စင်စစ် ၎င်းကုရ်အာန်ကျမ်း‌တော်မြတ်သည် ငါအရှင်မြတ်ထံရှိ ပင်မကျမ်း‌တော်ကြီး(ဖြစ်‌သော‌လောင်းဟွမ်မဟ်ဖူဇွ်သင်ပုန်း)တွင်အမှန်ပင်မြင့်မားပြီး ပညာဉာဏ်အ‌မြော်အမြင်နှင့် ပြည့်စုံ‌သောကျမ်းဖြစ်သည်။ ###၂"
        },
        {
            "chapter": 43,
            "verse": 5,
            "text": "ထို့‌နောက် အသင်တို့သည် စည်းကမ်းကျူးလွန်သည့်သူများဖြစ်ခြင်း‌ကြောင့် (ဤ)ဆုံးမဩဝါဒကျမ်းကို ငါအရှင်မြတ်သည် အသင်တို့ထံမှ ပြန်ရုပ်သိမ်းရမည်‌လော။(လွှဲဖယ်လိုက်ရမည်‌လော)။"
        },
        {
            "chapter": 43,
            "verse": 6,
            "text": "ထို့ပြင် ငါအရှင်မြတ်သည် ပထမလူများထံသို့ တမန်‌တော် အ‌မြောက်အမြား ‌စေလွှတ်‌တော်မူခဲ့သည်။"
        },
        {
            "chapter": 43,
            "verse": 7,
            "text": "ထို့ပြင် သူတို့သည် သူတို့ထံသို့ ‌ရောက်လာ‌သောတမန်‌တော်တိုင်းအား ‌ပြောင်‌လှောင်ခဲ့ကြသည်။"
        },
        {
            "chapter": 43,
            "verse": 8,
            "text": "သို့ဖြစ်ရာ ငါအရှင်မြတ်သည် ဤသူများထက် အင်အားပိုပြင်းထန်သည့်သူများကိုပင် ဖျက်ဆီး‌တော်မူခဲ့သည်။ ထို့ပြင် ပထမလူများ၏ အ‌ကြောင်းသည် လွန်ခဲ့ပြီးဖြစ်သည်။"
        },
        {
            "chapter": 43,
            "verse": 9,
            "text": "ထို့ပြင် အကယ်၍ အသင်သည် သူတို့အား “မိုး‌ကောင်းကင်များနှင့် ‌မြေပထဝီအား မည်သူဖန်ဆင်းခဲ့သနည်း”ဟု ‌မေးခဲ့လျှင် သူတို့က ထိုအရာများကို တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖန်ဆင်းခဲ့ခြင်းဖြစ်သည်ဟု အမှန်စင်စစ် ‌ဖြေဆိုကြမည်။"
        },
        {
            "chapter": 43,
            "verse": 10,
            "text": "အကြင်အရှင်မြတ်ပင်ဖြစ်သည်။ ထိုအရှင်မြတ်သည် အသင်တို့အတွက် ‌မြေပထဝီကို အခင်းပြုလုပ်‌တော်မူခဲ့သည်။ ထို့ပြင် အရှင်မြတ်သည် အသင်တို့အတွက် ထို‌မြေပထဝီတွင် အသင်တို့သည် (အသင်တို့လိုရာခရီးများသို့ ‌ရောက်ရှိမည့်)လမ်းမှန်ကို ရရှိကြရန်အတွက် လမ်းပန်း(အဆက်အသွယ်)များကို ပြုလုပ်ဖန်တီး‌ပေးထား‌တော်မူခဲ့သည်။"
        }
    ]
}
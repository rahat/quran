{
    "pages": [
        {
            "chapter": 26,
            "verse": 160,
            "text": "(တမန်‌တော်)လူသွ်၏အမျိုးသားများသည် တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 26,
            "verse": 161,
            "text": "တစ်ခါက သူတို့အား သူတို့၏‌နောင်‌တော် (တမန်‌တော်)လူသွ်က ‌ပြောကြားခဲ့သည်- အသင်တို့သည် (အလ္လာဟ်အရှင်မြတ်အား) မ‌ကြောက်ကြ‌လေသ‌လော။"
        },
        {
            "chapter": 26,
            "verse": 162,
            "text": "အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။"
        },
        {
            "chapter": 26,
            "verse": 163,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        },
        {
            "chapter": 26,
            "verse": 164,
            "text": "ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်ကို အကျိုး‌ပေးရန်တာဝန်မှာ စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။"
        },
        {
            "chapter": 26,
            "verse": 165,
            "text": "အသင်တို့သည် ကမာ္ဘသူ ကမာ္ဘသားများထဲမှ ‌ယောက်ျားများထံသို့ လာ(၍ ကာမလိုက်စား)ကြသ‌လော။"
        },
        {
            "chapter": 26,
            "verse": 166,
            "text": "ထို့ပြင် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်က အသင်တို့အတွက် ဖန်ဆင်းထား‌တော်မူ‌သော ဇနီးမိန်းမများကိုမူ စွန့်ထားကြသ‌လော။ အမှန်စင်စစ် အသင်တို့သည် စည်းကမ်းကျူးလွန်‌သော ‌ယောက်ျားများပင် ဖြစ်ကြသည်။"
        },
        {
            "chapter": 26,
            "verse": 167,
            "text": "သူတို့က ‌ပြောဆိုခဲ့ကြသည်- အို- လူသွ်၊ အကယ်၍ အသင်သည် မရပ်တန့်ခဲ့လျှင် အမှန်ပင် အသင်သည် (တိုင်းပြည်က)နှင်ထုတ်ခံရမည့်သူတစ်ဦးဖြစ်သွားမည်။"
        },
        {
            "chapter": 26,
            "verse": 168,
            "text": "၎င်းက ‌ပြောကြားခဲ့သည်- အမှန်စင်စစ် ကျွန်ုပ်သည် အသင်တို့၏လုပ်ရပ်ကို အလွန်စက်ဆုပ်သူတစ်ဦးပင် ဖြစ်သည်။"
        },
        {
            "chapter": 26,
            "verse": 169,
            "text": "အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်နှင့် ကျွန်ုပ်၏အိမ်သူအိမ်သား (‌နောက်လိုက်ငယ်သား)များကို သူတို့ပြုကျင့်‌နေကြ‌သောအရာများမှ လွတ်ကင်း‌စေ‌တော်မူပါ။"
        },
        {
            "chapter": 26,
            "verse": 170,
            "text": "သို့ဖြစ်ရာ ငါအရှင်မြတ်သည် ၎င်းနှင့် ၎င်း၏အိမ်သူအိမ်သား (တပည့်သား)အားလုံးကို ကယ်တင်‌တော်မူခဲ့သည်။"
        },
        {
            "chapter": 26,
            "verse": 171,
            "text": "သို့ရာတွင် အဖွားအိုတစ်ဦးမှာမူ ‌နောက်တွင် ကျန်ရစ်ခဲ့သူများထဲတွင် ကျန်ရစ်ခဲ့သည်။"
        },
        {
            "chapter": 26,
            "verse": 172,
            "text": "ထို့‌နောက် ငါအရှင်မြတ်သည် ကျန်သူအားလုံးကို ဖျက်ဆီး‌တော်မူခဲ့သည်။"
        },
        {
            "chapter": 26,
            "verse": 173,
            "text": "ထို့ပြင် ငါအရှင်မြတ်သည် သူတို့အ‌ပေါ်တွင် မိုးတစ်မျိုး(ခဲမိုး)ကို ရွာသွန်း‌စေ‌တော်မူခဲ့သည်။ ထို့‌နောက် သတိ‌ပေးနှိုး‌ဆော်ခြင်းခံကြရသူများ၏(အ‌ပေါ်တွင် ရွာသွန်းချခဲ့သည့်)မိုးသည် အလွန်ဆိုးရွားလှသည်။"
        },
        {
            "chapter": 26,
            "verse": 174,
            "text": "အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 175,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        },
        {
            "chapter": 26,
            "verse": 176,
            "text": "‌တောအုပ်တွင် ‌နေထိုင်ကြ‌သောအမျိုးသားများသည် တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 26,
            "verse": 177,
            "text": "တစ်ခါက သူတို့အား (တမန်‌တော်)ရှုအိုင်ဗ်က ‌ပြောကြားခဲ့သည်၊ အသင်တို့သည် (အလ္လာဟ်အရှင်မြတ်အား) မ‌ကြောက်ကြ‌လေသ‌လော။"
        },
        {
            "chapter": 26,
            "verse": 178,
            "text": "အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။"
        },
        {
            "chapter": 26,
            "verse": 179,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        },
        {
            "chapter": 26,
            "verse": 180,
            "text": "ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်အား အကျိုး‌ပေးရန်တာဝန်မှာ စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။"
        },
        {
            "chapter": 26,
            "verse": 181,
            "text": "အသင်တို့သည် အခြင်အတွယ်ကို အပြည့်(ခြင်ပြီး)‌ပေးကြပါ။ ထို့ပြင် အသင်တို့သည် (သူတစ်ပါးအား) ‌လျော့နည်းဆုံးရှုံး‌အောင် လုပ်သည့်သူများ မဖြစ်ကြနှင့်။"
        },
        {
            "chapter": 26,
            "verse": 182,
            "text": "ထို့ပြင် အသင်တို့သည် မှန်ကန်‌သော ချိန်ခွင်နှင့် ချိန်တွယ်ကြပါ။"
        },
        {
            "chapter": 26,
            "verse": 183,
            "text": "ထို့ပြင် အသင်တို့သည် လူများအား သူတို့၏ပစ္စည်းများကို ‌လျှော့၍မ‌ပေးကြနှင့်။ ထို့ပြင် အသင်တို့သည် တိုင်းပြည်တွင် ဖျက်ဆီးသူများအဖြစ် သွားလာလှုပ်ရှား ‌သောင်းကျန်းမှု မပြုကြနှင့်။"
        }
    ]
}
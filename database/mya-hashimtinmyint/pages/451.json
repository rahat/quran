{
    "pages": [
        {
            "chapter": 37,
            "verse": 127,
            "text": "ထို့‌နောက် သူတို့သည် ၎င်းကို လိမ်လည်သူဟု စွပ်စွဲငြင်းပယ်ခဲ့ကြသည့်အတွက် အမှန်စင်စစ် သူတို့သည် (ငါအရှင်မြတ်၏)‌ရှေ့၌ အသင့်‌ရောက်ရှိခြင်းကို ခံကြရမည့်သူများ အမှန်ပင်ဖြစ်သည်။"
        },
        {
            "chapter": 37,
            "verse": 128,
            "text": "သို့ရာတွင် ‌ရွေးချယ်ခြင်းခံခဲ့ကြရ‌သော အလ္လာဟ်အရှင်မြတ်၏ကျွန်များကမူ (လွတ်‌မြောက်‌စေခြင်းကို ခံကြရမည်ဖြစ်သည်)။"
        },
        {
            "chapter": 37,
            "verse": 129,
            "text": "ထို့ပြင် ငါအရှင်မြတ်သည် ၎င်း၏အ‌ပေါ် ‌နောင်လာ‌နောက်သားများထဲတွင် (သတိရခြင်းကို) ချန်ထား‌တော်မူခဲ့သည်။"
        },
        {
            "chapter": 37,
            "verse": 130,
            "text": "စလာမ်ငြိမ်းချမ်းသာယာမှုသည် (တမန်‌တော်)အိလ်ယာစီန်၏အ‌ပေါ်တွင် ကျ‌ရောက်ပါ‌စေ။"
        },
        {
            "chapter": 37,
            "verse": 131,
            "text": "အမှန်စင်စစ် ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌လေ့ရှိ‌တော်မူသည်။"
        },
        {
            "chapter": 37,
            "verse": 132,
            "text": "အမှန်စင်စစ် ၎င်းသည် ငါအရှင်မြတ်၏ အီမာန်ယုံကြည်‌သော ကျွန်များထဲမှ ဖြစ်သည်။"
        },
        {
            "chapter": 37,
            "verse": 133,
            "text": "ထို့ပြင် အမှန်စင်စစ် လူသွ်ဟာလည်း တမန်‌တော်များထဲမှ ဖြစ်သည်။"
        },
        {
            "chapter": 37,
            "verse": 134,
            "text": "တစ်ခါက ငါအရှင်မြတ်သည် ၎င်း(တမန်‌တော်လူသွ်)နှင့် ၎င်း၏အိမ်သားအားလုံးတို့အား ကယ်တင်‌တော်မူခဲ့သည်။"
        },
        {
            "chapter": 37,
            "verse": 135,
            "text": "သို့ရာတွင် အမယ်အိုတစ်ဦးမှာ ကျန်ရစ်ခဲ့သူများထဲတွင် ပါဝင်ခဲ့သည်။"
        },
        {
            "chapter": 37,
            "verse": 136,
            "text": "ထို့‌နောက် ငါအရှင်မြတ်သည် အခြားသူများအား ဖျက်ဆီး‌တော်မူခဲ့သည်။"
        },
        {
            "chapter": 37,
            "verse": 137,
            "text": "ထို့ပြင် အမှန်စင်စစ် အသင်တို့သည် နံနက်အချိန်အခါတွင် သူတို့၏(ပျက်စီး‌နေသည့်မြို့ရွာ)အနီးမှ ဖြတ်သန်းသွားလာလျက် အမှန်ပင် ရှိကြသည်။"
        },
        {
            "chapter": 37,
            "verse": 138,
            "text": "ထို့ပြင် (အသင်တို့သည်) ညအခါတွင်လည်း (ဖြတ်သန်းသွားလာလျက်ပင် ရှိကြသည်)၊ ထို့‌နောက်လည်း မသိနားမလည်ကြသ‌လော။"
        },
        {
            "chapter": 37,
            "verse": 139,
            "text": "ထို့ပြင် အမှန်စင်စစ် ယူနွတ်စ်သည်လည်း တမန်‌တော်များထဲမှ တစ်ပါးဖြစ်ခဲ့သည်။"
        },
        {
            "chapter": 37,
            "verse": 140,
            "text": "တစ်ခါက ၎င်းသည် ကုန်အပြည့်တင်ထား‌သော သ‌ဘေင်္ာအနီးသို့ ‌ပြေးသွားခဲ့သည်။"
        },
        {
            "chapter": 37,
            "verse": 141,
            "text": "ထို့‌နောက် ၎င်းသည် (သ‌ဘေင်္ာ‌ပေါ်၌ရှိသူများအား)မဲနှိုက်ရာတွင် ပါဝင်နှိုက်ခိုင်သည့်အခါ ၎င်းသည် အ‌ရေးရှုံးနိမ့်သူ ဖြစ်ခဲ့ရသည်။"
        },
        {
            "chapter": 37,
            "verse": 142,
            "text": "ထို့‌နောက် ၎င်းသည် မိမိကိုယ်မိမိအပြစ်တင်လျက်ရှိ‌နေစဉ်၌ပင် ငါးကြီးသည် ၎င်းအား မျိုချခဲ့သည်။"
        },
        {
            "chapter": 37,
            "verse": 143,
            "text": "ထို့ပြင် အကယ်၍ ၎င်းသည် (ငါအရှင်မြတ်) စင်ကြယ်သန့်ရှင်း‌တော်မူ‌ကြောင်း ရွတ်ဆိုသူ အမှန်စင်စစ် မဖြစ်ခဲ့လျှင်။"
        },
        {
            "chapter": 37,
            "verse": 144,
            "text": "အမှန်ပင် ၎င်းသည် ကိယာမသ်ရှင်ပြန်ထမည့်‌နေ့ထိ ထိုငါး၏ဝမ်းဗိုက်ထဲ၌ ‌နေခဲ့ရမည်ဖြစ်သည်။"
        },
        {
            "chapter": 37,
            "verse": 145,
            "text": "ထို့‌နောက် ၎င်းသည် နွမ်းနယ်လျက်ရှိစဉ်၌ပင် ငါအရှင်မြတ်က ၎င်းအား လွင်တီး‌ခေါင်ပြင်တွင် ချ‌ပေး‌တော်မူခဲ့သည်။"
        },
        {
            "chapter": 37,
            "verse": 146,
            "text": "ထို့ပြင် ငါအရှင်မြတ်သည် ၎င်း၏အ‌ပေါ်တွင် နွယ်ပင်တစ်ပင်ကို ‌ပေါက်‌ရောက်‌စေ‌တော်မူခဲ့သည်။"
        },
        {
            "chapter": 37,
            "verse": 147,
            "text": "ထို့ပြင် ငါအရှင်မြတ်သည် ၎င်းအား (လူဦး‌ရေ)တစ်သိန်း သို့မဟုတ် တစ်သိန်း‌ကျော်ရှိ‌သော အမျိုးသားများထံသို့ (တမန်‌တော်)အဖြစ်‌စေလွှတ်‌တော်မူခဲ့သည်။"
        },
        {
            "chapter": 37,
            "verse": 148,
            "text": "ထို့‌နောက် ထိုအမျိုးသားများသည် အီမာန်ယုံကြည်ခဲ့ကြသည့်အတွက် ငါအရှင်မြတ်သည် သူတို့အား သတ်မှတ်ထား‌သောအချိန်ကာလအထိ အကျိုးခံစားခွင့်‌ပေး‌တော်မူခဲ့သည်။"
        },
        {
            "chapter": 37,
            "verse": 149,
            "text": "အသင်သည် သူတို့အား ‌မေးမြန်းလိုက်ပါ၊ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်တွင် သမီးမိန်းက‌လေးများရှိ၍၊ သူတို့တွင်မူ သား‌ယောက်ျား‌လေးများရှိကြသ‌လော။"
        },
        {
            "chapter": 37,
            "verse": 150,
            "text": "သို့မဟုတ် သူတို့ မျက်မြင်သက်‌သေများဖြစ်လျက် ရှိကြစဉ်၌ပင်* ငါအရှင်မြတ်သည် ‌ကောင်းကင်တမန်များကို မိန်းမများအဖြစ် ဖန်ဆင်း‌တော်မူခဲ့သ‌လော။"
        },
        {
            "chapter": 37,
            "verse": 151,
            "text": "သတိပြုကြပါ၊ အမှန်စင်စစ် သူတို့သည် သူတို့၏လုပ်ကြံစွပ်စွဲမှုနှင့်သာ အမှန်ပင် ‌ပြောဆို‌နေကြခြင်းဖြစ်သည်။"
        },
        {
            "chapter": 37,
            "verse": 152,
            "text": "“အလ္လာဟ်အရှင်မြတ်သည် (သားသမီး)‌မွေးဖွား‌တော်မူသည်“ဟု (‌ပြောဆိုကြသည်)။ ထို့ပြင် အမှန်စင်စစ် သူတို့သည် လိမ်လည်‌ပြောဆိုသူများပင်ဖြစ်ကြသည်။"
        },
        {
            "chapter": 37,
            "verse": 153,
            "text": "အလ္လာဟ်အရှင်မြတ်သည် သမီးမိန်းက‌လေးများကို သား‌ယောက်ျား‌လေးများထက် ဦးစား‌ပေး‌တော်မူခဲ့သ‌လော။"
        }
    ]
}
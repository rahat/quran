{
    "pages": [
        {
            "chapter": 37,
            "verse": 1,
            "text": "(ငါအရှင်မြတ်သည်)ကျနစွာ တန်းစီ မတ်တတ်ရပ်‌နေကြသူများအား သက်‌သေထူ‌တော်မူသည်။"
        },
        {
            "chapter": 37,
            "verse": 2,
            "text": "‌ငေါက်ငမ်း‌မောင်းနှင်သူများအား သက်‌သေထူ‌တော်မူသည်။"
        },
        {
            "chapter": 37,
            "verse": 3,
            "text": "သတိရတသမှုကို ရွတ်ဖတ်‌နေသူများအား သက်‌သေထူ‌တော်မူသည်။"
        },
        {
            "chapter": 37,
            "verse": 4,
            "text": "အမှန်စင်စစ် အသင်တို့၏ကိုးကွယ်ထိုက်ည့်အရှင်သည် တစ်ပါးတည်းသာ ဖြစ်‌တော်မူသည်။"
        },
        {
            "chapter": 37,
            "verse": 5,
            "text": "(ထိုအရှင်သည်) မိုး‌ကောင်းကင်များနှင့် ‌မြေပထဝီသာမက ထိုနှစ်ခုကြားထဲမှ ရှိသမျှကိုလည်း ဖန်ဆင်း‌မွေးမြူ‌တော်မူ‌သောအရှင်၊ ထို့ပြင် ‌နေထွက်ရာအရပ်များ*ကိုလည်း ဖန်ဆင်း‌မွေးမြူ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 37,
            "verse": 6,
            "text": "အမှန်စင်စစ် ငါအရှင်မြတ်သည် ‌အောက်ဆုံးဖြစ်‌သော မိုး‌ကောင်းကင်ကို ကြယ်နက္ခတ်များနှင့် တန်ဆာဆင်မြန်း‌တော်မူခဲ့သည်။"
        },
        {
            "chapter": 37,
            "verse": 7,
            "text": "ထို့ပြင် (ငါအရှင်မြတ်သည်) ဆိုးသွမ်း‌သော ရှိုင်သွာန်တိုင်းမှ အကာအကွယ်(အဖြစ် ဤကြယ်တာရာများကို)ပြုလုပ်‌တော်မူခဲ့သည်။"
        },
        {
            "chapter": 37,
            "verse": 8,
            "text": "သူတို့သည် အထက်‌ကောင်းကင်ဘုံသို့(ကပ်ပြီး)နားစွင့်နိုင်ခြင်း မရှိကြသည့်အပြင် သူတို့သည် အဘက်ဘက်မှ (မီး‌တောက်မီးလျှံနှင့်)ပစ်‌ပေါက်ခြင်းကို ခံကြရသည်။"
        },
        {
            "chapter": 37,
            "verse": 9,
            "text": "နှင်ထုတ်ခံကြရလျက်၊ ထို့ပြင် သူတို့အတွက် အမြဲခံစားကြရမည့် ပြစ်ဒဏ်လည်းရှိဦးမည်။"
        },
        {
            "chapter": 37,
            "verse": 10,
            "text": "သို့ရာတွင် အကြင်ရှိုင်သွာန်သည် (သတင်းတစ်စုံတစ်ခုကို) ရုတ်တရက်အမြန်ယူ(ထွက်‌ပြေးသွား)ခဲ့လျှင် ‌တောက်‌လောင်သည့် မီး‌တောက်တစ်ခုသည် သူ၏‌နောက်သို့ လိုက်‌တော့သည်။"
        },
        {
            "chapter": 37,
            "verse": 11,
            "text": "ထို့‌နောက် အသင်(တမန်‌တော်)သည် သူတို့အား ‌မေးမြန်းလိုက်ပါ- သူတို့အား ဖန်ဆင်းခြင်းသည် ပို၍ခက်ခဲသ‌လော၊ သို့မဟုတ် ငါအရှင်မြတ် ဖန်ဆင်း‌တော်မူခဲ့သည့်အရာများ(ထိုအဖန်ဆင်းခံများအားလုံးကို ဖန်ဆင်း‌တော်မူခြင်းသည် ပို၍ခက်ခဲသ‌လော)။ အမှန်စင်စစ် ငါအရှင်မြတ်သည် သူတို့အား ရွွှံ့‌စေးနှင့် ဖန်ဆင်း‌တော်မူခဲ့သည်။"
        },
        {
            "chapter": 37,
            "verse": 12,
            "text": "အမှန်စင်စစ် အသင်သည် (သူတို့၏ငြင်းပယ်မှု‌ကြောင့်)အံ့ဩ‌နေသည်။ ထို့ပြင် သူတို့ကမူ (အသင့်အား) ‌ပြောင်‌လှောင်‌နေကြသည်။"
        },
        {
            "chapter": 37,
            "verse": 13,
            "text": "ထို့ပြင် သတိ‌ပေးဆုံးမခြင်း ခံကြရသည့်အခါတွင်လည်း သူတို့သည် တရားရကြသည် မဟုတ်‌ပေ။"
        },
        {
            "chapter": 37,
            "verse": 14,
            "text": "ထို့ပြင် သူတို့သည် သက်‌သေသာဓကတစ်စုံတစ်ခုကို ‌တွေ့မြင်သည့်အခါ ‌ပြောင်‌လှောင်ကြသည်။"
        },
        {
            "chapter": 37,
            "verse": 15,
            "text": "ထို့ပြင် သူတို့က ဤသည် ထင်ရှား‌သော ‌မှော်အတတ်ပညာပင်ဖြစ်သည်ဟု ‌ပြောဆိုကြသည်။"
        },
        {
            "chapter": 37,
            "verse": 16,
            "text": "ကျွန်ုပ်တို့သည် ‌သေဆုံးကြပြီး ‌မြေကြီးဖြစ်သွား၍ အရိုးများသာ ကျန်ရှိသည့်အခါ ကျွန်ုပ်တို့သည် အမှန်စင်စစ် ရှင်ပြန်ထ‌စေခြင်းကို ခံကြရဦးမည်‌လော။"
        },
        {
            "chapter": 37,
            "verse": 17,
            "text": "ထို့ပြင် ယခင်က ကျွန်ုပ်တို့၏အဘ၊ ဘိုး၊ ‌ဘေးများလည်း (ရှင်ပြန်ထကြရဦးမည်‌လော)။"
        },
        {
            "chapter": 37,
            "verse": 18,
            "text": "(အို- တမန်‌တော်)အသင်‌ပြောလိုက်ပါ- ဟုတ်သည်၊ (အမှန်ပင် ရှင်ပြန်ထကြရမည်)၊ ထို့ပြင် အသင်တို့သည် ‌သေးသိမ်သူများလည်း ဖြစ်ကြရဦးမည်။"
        },
        {
            "chapter": 37,
            "verse": 19,
            "text": "ထို့ပြင် ထိုအရာသည် တံပိုးခရာမှုတ်ခြင်း (ပြင်းထန်သည့်အသံ)တစ်ခုသာဖြစ်မည်။ ထိုအခါ ရုတ်တရက် သူတို့သည်(သချင်္ီုင်းထဲမှထပြီး ‌ကြောက်ရွံ့စွာဖြင့်)ကြည့်‌နေကြလိမ့်မည်။"
        },
        {
            "chapter": 37,
            "verse": 20,
            "text": "ထို့ပြင် သူတို့က ‌ဪ- ငါတို့သည် ပျက်စီးကြရ‌လေခြင်း၊ ဤသည် အစား‌ပေးမည့်‌နေ့ပင်‌လောဟု ‌ပြောဆိုကြမည်။"
        },
        {
            "chapter": 37,
            "verse": 21,
            "text": "ဤသည် မဟုတ်မမှန်ဟု အသင်တို့ငြင်းပယ်‌နေခဲ့ကြ‌သော စီရင်ဆုံးဖြတ်မည့်‌နေ့ပင် ဖြစ်သည်။"
        },
        {
            "chapter": 37,
            "verse": 22,
            "text": "(အရှင်မြတ်က ‌ကောင်းကင်တမန်များကို မိန့်ကြား‌တော်မူမည်)၊ အသင်တို့သည် မတရားနှိပ်စက်ခဲ့ကြသည့်သူများနှင့်၊ သူတို့ကဲ့သို့ အယူအဆတူ‌သော အ‌ပေါင်းအ‌ဖော်များသာမက သူတို့ ကိုးကွယ်ခဲ့ကြသည့်အရာများကိုလည်း စုရုံးလိုက်ကြပါ။"
        },
        {
            "chapter": 37,
            "verse": 23,
            "text": "အလ္လာဟ်အရှင်မြတ်အား စွန့်ပြီး (သူတို့ ကိုးကွယ်ခဲ့ကြသည့်အရာများကို စုရုံးပါ)။ ထို့ပြင် အသင်တို့သည် သူတို့အားလုံးကို ဂျဟန္နမ်ငရဲဘုံ၏လမ်း(ကိုပြသပြီး ထိုလမ်း)အတိုင်း ‌ခေါ်‌ဆောင်သွားကြပါ။"
        },
        {
            "chapter": 37,
            "verse": 24,
            "text": "ထို့ပြင် အသင်တို့သည် သူတို့အား (ခဏ)ဆိုင်းငံ့ထားကြပါ။ အမှန်စင်စစ် သူတို့သည် စစ်‌ဆေး‌မေးမြန်းခြင်း ခံကြရမည့်သူများပင်ဖြစ်ကြသည်။"
        }
    ]
}
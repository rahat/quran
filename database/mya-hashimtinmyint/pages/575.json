{
    "pages": [
        {
            "chapter": 73,
            "verse": 20,
            "text": "အမှန်စင်စစ် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သော အရှင်မြတ်သည် အသင့်အားသာမက အသင်နှင့်အတူရှိကြ‌သောသူများထဲမှ လူတစ်စုအား ည၏ သုံးပုံနှစ်ပုံနီးပါး၊ တစ်ခါ တစ်ရံ ညဝက်၊ တစ်ခါတစ်ရံ ည၏ သုံးပုံတစ်ပုံ (စွလာသ် ဝတ်ပြုရန်)ရပ်ကြသည်ကို သိရှိ‌တော်မူသည်။ ###၉ ထို့ပြင် အလ္လာဟ်အရှင်မြတ်သည်ပင် ညနှင့်‌နေ့ကို တိုင်းတာသတ်မှတ်‌တော်မူသည်။ အမှန်စင်စစ် အသင်တို့သည် ထို(ည၏ အချိန်ပိုင်းများ)ကို လုံးဝ‌ရေတွက်မှတ်သား‌စောင့်စည်းနိုင်ကြမည်မဟုတ်သည်ကို အရှင် မြတ်သိရှိ‌တော်မူသည်။ သို့ဖြစ်ရာ အရှင်မြတ်သည် အသင်တို့ဘက်သို့ ကရုဏာနှင့် လှည့်‌တော်မူ(၍‌လျှော့‌ပေါ့‌ပေး‌တော်မူ)ခဲ့သည်။ သို့ဖြစ်ရာ အသင်တို့သည် (စွလာသ်အတွင်း၌) ကုရ်အာန်ကျမ်း‌တော်မြတ်ကို အလွယ်တကူ ရွတ်ဖတ်နိုင်သမျှကိုပင် ရွတ်ဖတ်ကြပါ။ ###၁ဝ အသင်တို့ထဲမှ အချို့သည် ‌ရောဂါသည်များဖြစ်ကြမည် ဖြစ်‌ကြောင်း၊ အခြားသူများ သည် အလ္လာဟ်အရှင်မြတ်၏ ‌ကျေးဇူး‌တော် စားနပ်ရိက္ခာကို ရှာ‌ဖွေရန် ကမ္ဘာ‌မြေတွင်ခရီးသွားလာကြမည်ဖြစ်‌ကြောင်းနှင့် အခြားသူများသည် အလ္လာဟ် အရှင်မြတ်၏လမ်း‌တော်တွင် စစ်တိုက်ကြမည်ဖြစ်‌ကြောင်းကို သိရှိ‌တော်မူသည်။ သို့ဖြစ်ရာ အသင်တို့သည် (စွလာသ်ဝတ်ပြုရာတွင်)၎င်းကုရ်အာန်ကျမ်း‌တော်မြတ်မှ လွယ်ကူစွာရွတ်ဖတ်နိုင်သမျှကိုသာရွတ်ဖတ်ကြပါ။ ထို့ပြင် အသင်တို့သည် စွလာသ်ဝတ်ပြုမှုကို (စွဲမြဲစွာ)‌ဆောက်တည်ကြပါ။ ထို့ပြင် ဇကာသ်ကိုလည်း ‌ပေး‌ဆောင်ကြပါ။ ထို့ပြင် အသင်တို့သည် အလ္လာဟ်အရှင်မြတ် အား ‌ကောင်းမြတ်‌သော (‌စေတနာ)နှင့် အ‌ကြွေး‌ချေးငှားကြပါ။ ထို့ပြင် အသင်တို့သည် မည်သည့် ‌ကောင်းမှုကိုမဆို အသင်တို့အတွက် ကြိုတင်ပို့ကြလျှင် ထို‌ကောင်းမှုကို အလ္လာဟ် အရှင်မြတ်ထံ‌တော်တွင် ပို‌ကောင်းသည့်အဖြစ်နှင့်သာမက ပိုကြီးကျယ်‌သောအကျိုးကုသိုလ်အဖြစ်နှင့်လည်း အသင်တို့ ‌တွေ့ရှိကြရမည် ဖြစ်သည်။ ထို့ပြင် အသင်တို့သည် အလ္လာဟ် အရှင်မြတ်ထံ‌တော်တွင် လွတ်ငြိမ်းချမ်းသာခွင့်ကို အသနားခံကြပါ။ ###၁၁ အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 74,
            "verse": 1,
            "text": "အို-‌စောင်ခြုံထားသူ။ ###၁"
        },
        {
            "chapter": 74,
            "verse": 2,
            "text": "အသင်သည် ထ၍သတိ‌ပေးနှိုး‌ဆော်ပါ။ ###၂"
        },
        {
            "chapter": 74,
            "verse": 3,
            "text": "ထို့ပြင် အသင်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ် ကြီးကဲမြင့်မြတ်‌တော်မူ‌ကြောင်း ‌ပြောဆိုပါ။ ###၃"
        },
        {
            "chapter": 74,
            "verse": 4,
            "text": "ထို့ပြင်အသင်သည် အသင်၏အဝတ်များကို သန့်ရှင်းစွာ ထားပါ။###၄"
        },
        {
            "chapter": 74,
            "verse": 5,
            "text": "ထို့ပြင်အသင်သည် ရုပ်တုများမှ လွတ်ကင်းစွာ‌နေပါ။"
        },
        {
            "chapter": 74,
            "verse": 6,
            "text": "ထို့ပြင် အသင်သည် ပို၍များစွာရလိုသည့်အ‌နေနှင့် ‌ကျေးဇူးပြု ‌ပေးကမ်းမှုမပြုပါနှင့်။"
        },
        {
            "chapter": 74,
            "verse": 7,
            "text": "ထို့ပြင် အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်အတွက် သည်းခံပါ။"
        },
        {
            "chapter": 74,
            "verse": 8,
            "text": "ထို့ပြင် တံပိုးခရာမှုတ်သည့်အခါ။"
        },
        {
            "chapter": 74,
            "verse": 9,
            "text": "ထိုအချိန်သည် ပြင်းထန်ခက်ခဲ‌သော‌နေ့ဖြစ်လိမ့်မည်။"
        },
        {
            "chapter": 74,
            "verse": 10,
            "text": "ကာဖိရ်များအတွက် လွယ်ကူမှုမရှိသည့်(‌နေ့ပင်ဖြစ်သည်)။"
        },
        {
            "chapter": 74,
            "verse": 11,
            "text": "အသင်(တမန်‌တော်)သည် ငါအရှင်မြတ်နှင့် ငါအရှင်မြတ်က တစ်ဦးတည်း ###၅ ဖန်ဆင်း‌တော်မူခဲ့‌သောသူကို လွှတ်ထားလိုက်ပါ။"
        },
        {
            "chapter": 74,
            "verse": 12,
            "text": "ထို့ပြင် ငါအရှင်မြတ်သည် သူ့အား ပစ္စည်းဥစ္စာအ‌မြောက်အမြား‌ပေး‌တော်မူခဲ့သည်။"
        },
        {
            "chapter": 74,
            "verse": 13,
            "text": "ထို့ပြင် ‌ရှေ့၌ အဆင်သင့်ရှိ‌နေကြ‌သော သား‌ယောက်ျားများကိုလည်း ‌ပေးသနား‌တော်မူခဲ့သည်။"
        },
        {
            "chapter": 74,
            "verse": 14,
            "text": "ထို့ပြင် ငါအရှင်မြတ်သည် သူ့အား (အစစအရာရာ)အဆင်သင့် ပြုလုပ်‌ပေး‌တော်မူပြီး အဆင်‌ပြေ‌အောင်ပြုလုပ်‌ပေး‌တော်မူခဲ့သည်။"
        },
        {
            "chapter": 74,
            "verse": 15,
            "text": "ထို့‌နောက်လည်း သူ့အားငါအရှင်မြတ်က ပို‌ပေး‌တော်မူရန် သူသည်လိုလား‌နေသည်။"
        },
        {
            "chapter": 74,
            "verse": 16,
            "text": "လုံးဝ(‌ပေး‌တော်မူမည်)မဟုတ်‌တော့‌ပေ။###၆ အမှန်စင်စစ်သူသည် ငါအရှင်မြတ်၏ အာယသ်‌တော်များကို ဆန့်ကျင်သူဖြစ်သည်။"
        },
        {
            "chapter": 74,
            "verse": 17,
            "text": "မကြာမီ ငါအရှင်မြတ်သည် သူ့အား (ငရဲ)‌တောင်‌ပေါ်သို့ အတင်းအကျပ်တက်ခိုင်း‌တော်မူမည်။"
        }
    ]
}
{
    "pages": [
        {
            "chapter": 63,
            "verse": 5,
            "text": "ထို့ပြင်သူတို့အား “အသင်တို့သည်လာကြပါ၊ အလ္လာဟ်အရှင်မြတ်၏ တမန်‌တော်သည် အသင်တို့အတွက် လွတ်ငြိမ်းချမ်းသာခွင့်ကို ပန်ကြား‌ပေးမည်”ဟု ‌ပြောဆိုသည့်အခါ သူတို့သည် သူတို့၏ ဦး‌ခေါင်းများကို လှုပ်ခါကြသည်။ ထို့ပြင် အသင်သည် သူတို့အား မာန‌ထောင်လျက်ပြန်လှည့်သွားကြသည်ကို ‌တွေ့မြင်ရမည်။"
        },
        {
            "chapter": 63,
            "verse": 6,
            "text": "အသင်သည် သူတို့အတွက်လွတ်ငြိမ်းချမ်းသာခွင့် ပန်ကြားသည်ပင်ဖြစ်‌စေ၊ မပန်ကြားသည်ပင်ဖြစ်‌စေ သူတို့အတွက် အတူတူပင်ဖြစ်သည်။ အလ္လာဟ်အရှင်မြတ်သည်သူတို့အား မည်သည့်အခါမှ ခွင့်လွှတ်‌တော်မူမည်မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် အမိန့်‌တော်ကို ‌သွေဖည်‌သောသူများအား တရားလမ်းမှန်သို့ ပို့‌ဆောင်‌တော် မမူ‌ပေ။"
        },
        {
            "chapter": 63,
            "verse": 7,
            "text": "သူတို့ကပင် ‌ပြောဆိုခဲ့ကြသည်-“အသင်တို့သည် တမန်‌တော်မြတ်အပါး၌ ရှိ‌သောသူများအ‌ပေါ်တွင် သူတို့သည်ဖရိုဖရဲဖြစ်ပြီး ပြိုကွဲသွားကြသည်အထိ သုံးစွဲခြင်းကိုမပြုကြနှင့်။” ထို့ပြင် မိုး‌ကောင်းကင်များနှင့် ‌မြေပထဝီတွင်ရှိ‌သောဘဏ္ဍာများသည် အလ္လာဟ်အရှင်မြတ်ပင် ပိုင်ဆိုင်‌သောဘဏ္ဍာ‌တော်များဖြစ်ကြသည်။ သို့ရာတွင် မုနာဖိက်အ‌ယောင်‌ဆောင် များသည် နားမလည်ကြ‌ပေ။ ###၂"
        },
        {
            "chapter": 63,
            "verse": 8,
            "text": "သူတို့ကပင် ‌ပြောဆိုကြသည်-ကျွန်ုပ်တို့သည် မဒီနဟ်မြို့သို့ပြန်သွားခဲ့ကြလျှင်ဂုဏ်မြင့်သူများက ဂုဏ်နိမ့်သူများကို ထိုမြို့မှ အမှန်ပင်နှင်ထုတ်ကြမည်။”ထို့ပြင်ဂုဏ်သည်အလ္လာဟ်အရှင်မြတ်အတွက်၊ အရှင်မြတ်၏ တမန်‌တော်အတွက်နှင့် အီမာန်ယုံကြည်သူများအတွက်ပင်ဖြစ်သည်။ သို့ရာတွင် မုနာဖိက်အ‌ယောင်‌ဆောင်များသည် မသိရှိကြ‌ပေ။"
        },
        {
            "chapter": 63,
            "verse": 9,
            "text": "အို-အီမာန်ယုံကြည်သူအ‌ပေါင်းတို့၊ အလ္လာဟ် အရှင်မြတ်အားသတိရတသခြင်းမှ အသင်တို့၏ ပစ္စည်းဥစ္စာများနှင့် သားသမီးများက အသင်တို့အား ‌ပေါ့‌လျော့မှုဖြစ်‌အောင်မလုပ်ကြ‌စေနှင့်။ ထို့ပြင်မည်သူမဆိုထိုအရာကို ပြုလုပ်လျှင် ထိုသူများပင် ဆုံးရှုံးသူများ ဖြစ်ကြသည်။ ###၃"
        },
        {
            "chapter": 63,
            "verse": 10,
            "text": "ထို့ပြင် အသင်တို့ထဲမှ တစ်ဦးတစ်‌ယောက်ထံသို့ ‌သေခြင်း ဆိုက်‌ရောက်မလာမီ အသင်တို့သည် အသင်တို့အား ငါအရှင်မြတ်‌ပေးသနားထား‌တော်မူထားသည့် အထဲမှ သုံးစွဲလှူဒါန်းကြပါ။ ထိုအချိန်‌ရောက်သည့် အခါမှ သူသည် “အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် အဘယ့်‌ကြောင့် ကျွန်ုပ်အား အချိန်အနည်းငယ် မျှ ဆိုင်းငံ့‌ပေး‌တော်မမူပါသနည်း။ ထိုသို့‌ပေးခဲ့လျှင် ကျွန်ုပ်သည် အလှူဒါနပြုလုပ်၍ ‌ကောင်းမြတ်‌သောသူများထဲတွင် တစ်ဦးအပါအဝင်ဖြစ်ပါမည်”ဟု‌လျှောက်ထားလိမ့်မည်။###၄"
        },
        {
            "chapter": 63,
            "verse": 11,
            "text": "ထို့ပြင် အလ္လာဟ်အရှင်မြတ်သည် မည်သူ့ကိုမျှ သူ၏အချိန်ကျ‌ရောက်လာခဲ့လျှင် ဆိုင်းငံ့ခွင့်လုံးဝ‌ပေး‌တော်မမူ‌ပေ။ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်သမျှကို အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        }
    ]
}
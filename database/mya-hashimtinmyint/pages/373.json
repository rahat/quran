{
    "pages": [
        {
            "chapter": 26,
            "verse": 137,
            "text": "ဤသည် ‌ရှေးယခင်ကလူများ၏ ဓ‌လေ့ထုံးစံမျှသာဖြစ်သည်။"
        },
        {
            "chapter": 26,
            "verse": 138,
            "text": "ထို့ပြင် ကျွန်ုပ်တို့သည် ပြစ်ဒဏ်‌ပေးခြင်းခံရမည့်သူများ မဟုတ်‌ပေ။"
        },
        {
            "chapter": 26,
            "verse": 139,
            "text": "ထို့‌နောက် သူတို့သည် (တမန်‌တော်)ဟူဒ်အား မဟုတ်မမှန်ဟု စွပ်စွဲငြင်းပယ်ခဲ့ကြသည့်အတွက် ငါအရှင်မြတ်သည် သူတို့အား ဖျက်ဆီး‌တော်မူခဲ့သည်။အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 140,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 26,
            "verse": 141,
            "text": "ဆမူဒ်အမျိုးသားများသည်လည်း တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 26,
            "verse": 142,
            "text": "တစ်ခါက သူတို့အား သူတို့၏‌နောင်‌တော် (တမန်‌တော်)စွာလိဟ်က ‌ပြောဆိုခဲ့သည်- အသင်တို့သည် (အလ္လာဟ်အရှင်မြတ်အား) မ‌ကြောက်ကြ‌လေသ‌လော။"
        },
        {
            "chapter": 26,
            "verse": 143,
            "text": "အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။"
        },
        {
            "chapter": 26,
            "verse": 144,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        },
        {
            "chapter": 26,
            "verse": 145,
            "text": "ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်အား အကျိုး‌ပေးရန်တာဝန်မှာ စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။"
        },
        {
            "chapter": 26,
            "verse": 146,
            "text": "အသင်တို့သည် ဤဘဝ၌ရှိသည့်အရာများထဲတွင် ‌အေးချမ်းစွာ(နှင့် အမြဲ‌နေထိုင်ရန်) စွန့်လွှတ်ထားခြင်းကို ခံကြရမည်‌လော။"
        },
        {
            "chapter": 26,
            "verse": 147,
            "text": "ဥယျာဉ်များနှင့် စမ်း‌ချောင်းများတွင်။"
        },
        {
            "chapter": 26,
            "verse": 148,
            "text": "ထို့ပြင် လယ်ယာများနှင့် စွန်ပလွံသီးအခိုင်များပြွတ်‌နေ‌သော စွန်ပလွံခြံများတွင်။"
        },
        {
            "chapter": 26,
            "verse": 149,
            "text": "ထို့ပြင် အသင်တို့သည် ‌တောင်များကို အိမ်များဖြစ်‌အောင် ကျွမ်းကျင်စွာ ထွင်းကြသည်။"
        },
        {
            "chapter": 26,
            "verse": 150,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        },
        {
            "chapter": 26,
            "verse": 151,
            "text": "ထို့ပြင် အသင်တို့သည် စည်းကမ်းကျူးလွန်သူများ၏ အမိန့်ကို မလိုက်နာကြနှင့်။"
        },
        {
            "chapter": 26,
            "verse": 152,
            "text": "ထိုသူများသည် တိုင်းပြည်တွင် ဖျက်လိုဖျက်ဆီးပြုလုပ်ကြသည်။ ထို့ပြင် (တိုင်းပြည်ကို)‌ကောင်းမွန်‌အောင် မပြုပြင်ကြ‌ပေ။"
        },
        {
            "chapter": 26,
            "verse": 153,
            "text": "သူတို့က ‌ပြောဆိုခဲ့ကြသည်- အသင်သည် ပြင်းထန်စွာ စုန်းပြုစားခြင်းခံရသူတစ်ဦးသာဖြစ်သည်။"
        },
        {
            "chapter": 26,
            "verse": 154,
            "text": "အသင်သည် ကျွန်ုပ်တို့ကဲ့သို့ လူသားတစ်ဦးမှလွဲ၍ မည်သည့်အရာမျှ မဟုတ်‌ပေ။ သို့ဖြစ်ရာ အသင်သည် မှန်ကန်သူတစ်ဦးဖြစ်ခဲ့လျှင် သက်‌သေသာဓကတစ်ခု ယူ‌ဆောင်လာခဲ့ပါ။"
        },
        {
            "chapter": 26,
            "verse": 155,
            "text": "၎င်း(တမန်‌တော်စွာလိဟ်)က ‌ပြောဆိုခဲ့သည်- ဤသည် ကုလားအုတ်မတစ်‌ကောင်ဖြစ်သည်။ သူ့အတွက် ‌ရေ‌သောက်ရန် အလှည့်တစ်လှည့်ရှိပြီး အသင်တို့အတွက်လည်း သတ်မှတ်ထား‌သော ‌နေ့တစ်‌နေ့တွင် ‌ရေ‌သောက်ရန် အလှည့်တစ်လှည့်ရှိသည်။"
        },
        {
            "chapter": 26,
            "verse": 156,
            "text": "ထို့ပြင် အသင်တို့သည် ထိုကုလားအုတ်မကို မ‌ကောင်း(သာရည်ရွယ်ချက်)နှင့် မထိပါးကြနှင့်။ ထိုသို့ ထိပါးခဲ့လျှင် ကြီးကျယ်သည့်‌နေ့၏ပြစ်ဒဏ်သည် အသင်တို့ကို ဖမ်းဆီးကွပ်မျက်လိမ့်မည်။"
        },
        {
            "chapter": 26,
            "verse": 157,
            "text": "ထို့‌နောက် သူတို့သည် ကုလားအုတ်မ၏‌ခြေများကို ဖြတ်‌တောက်ခဲ့ကြသည်။ သို့ဖြစ်ရာ သူတို့သည် အရှက်တကွဲ ‌နောင်တရမည့်သူများ ဖြစ်သွားခဲ့ကြသည်။"
        },
        {
            "chapter": 26,
            "verse": 158,
            "text": "သို့ဖြစ်ရာ ပြင်ဒဏ်သည် သူတို့ကို ဖမ်းဆီးကွပ်မျက်ခဲ့သည်။ အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 159,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        }
    ]
}
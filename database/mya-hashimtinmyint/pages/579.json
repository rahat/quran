{
    "pages": [
        {
            "chapter": 76,
            "verse": 6,
            "text": "စမ်း‌ချောင်းတစ်ခု၊ ထိုစမ်း‌ချောင်းမှ အလ္လာဟ်အရှင်မြတ်၏ (‌ကောင်းမြတ်‌သော) ကျွန်များသည် ‌သောက်သုံးကြမည်။ သူတို့သည် ထိုစမ်း‌ချောင်းကို (လိုလား‌သော‌နေရာသို့ )အလွယ်တကူစီးဆင်း‌စေကြမည်။"
        },
        {
            "chapter": 76,
            "verse": 7,
            "text": "ထိုကျွန်များသည် တာဝန်များကို ‌ကျေပွန်‌အောင်‌ဆောင်ရွက်‌လေ့ရှိကြသည့်အပြင်၊ အကြင်‌နေ့ကိုလည်း စိုးရိမ်‌ကြောက်ရွံ့ ‌လေ့ရှိကြသည်။ ထို‌နေ့၏ ‌ဘေးအန္တရာယ်သည် (‌လေးဘက်‌လေးတန်)ပျံ့နှံ့လျက်ရှိမည်။"
        },
        {
            "chapter": 76,
            "verse": 8,
            "text": "ထို့ပြင် ထိုသူများသည် အရှင်မြတ်ကို ချစ်မြတ်နိုးမှုအ‌ပေါ်တွင် (သို့မဟုတ်)အစားအစာကို မက်‌မောမှုအ‌ပေါ်တွင် ဆင်းရဲသားများ၊ အဘမဲ့က‌လေးများနှင့် သုံ့ပန်းများကို ‌ကျွေး‌မွေးကြသည်။"
        },
        {
            "chapter": 76,
            "verse": 9,
            "text": "(သူတို့က ‌ပြောဆိုကြသည်) ကျွန်ုပ်တို့သည် အသင်တို့အား အလ္လာဟ်အရှင်မြတ်၏ နှစ်သက်မှုအတွက်ပင် ‌ကျွေး‌မွေးခြင်းဖြစ်သည်။ ကျွန်ုပ်တို့သည် အသင်တို့ထံမှ မည်သည့် အကျိုး‌ကျေးဇူးကိုမျှလည်း အလိုမရှိ‌ပေ၊ မည်သည့်‌ကျေးဇူးတင်ခြင်းကိုမျှလည်း မရည်ရွယ်‌ပေ။"
        },
        {
            "chapter": 76,
            "verse": 10,
            "text": "အမှန်စင်စစ် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ကြမ်းကြုတ်ခက်ထန်ပြီး အလွန်မျက်နှာပျက် ညှိုးနွမ်းရမည့်‌နေ့ကို ‌ကြောက်ရွံ့စိုးရိမ်ကြသည် (ဟု‌ပြောဆိုကြသည်)။"
        },
        {
            "chapter": 76,
            "verse": 11,
            "text": "သို့ဖြစ်ရာ အလ္လာဟ်အရှင်မြတ်သည် သူတို့အား ထို‌နေ့၏ ဒုက္ခများမှကယ်တင်‌တော်မူမည်။ ထို့ပြင် အရှင်မြတ်သည် သူတို့အား ရွှင်လန်းမှုနှင့် ဝမ်း‌မြောက်‌ပျော်ရွှင်မှုကို ‌တွေ့ကြုံ‌စေ‌တော်မူမည်။"
        },
        {
            "chapter": 76,
            "verse": 12,
            "text": "ထို့ပြင် သူတို့အား အရှင်မြတ်သည် သူတို့သည်းခံခဲ့ကြ‌သော‌ကြောင့် ဂျန္နသ်သုခဘုံနှင့် ပိုးထည်များကို အစား‌ပေး‌တော်မူမည်ဖြစ်သည်။"
        },
        {
            "chapter": 76,
            "verse": 13,
            "text": "(သူတို့သည်) ထို ဂျန္နသ်သုခဘုံတွင် မြင့်မား‌သော ထိုင်ခုံများ‌ပေါ်၌မှီပြီးထိုင်‌နေကြမည်။ သူတို့သည် ထိုအထဲတွင် ‌နေအပူဒဏ်နှင့်အ‌အေးဒဏ်ကို ‌တွေ့ရှိကြမည်မဟုတ်‌ပေ။"
        },
        {
            "chapter": 76,
            "verse": 14,
            "text": "ထို့ပြင် ထိုအထဲမှ သစ်ပင်များသည် သူတို့အ‌ပေါ်တွင် ကိုင်းညွတ်‌နေကြမည်။ ထို့ပြင် ထိုအထဲတွင် အပြွတ်လိုက်သီး‌သော သစ်သီးဝလံများသည် ညွတ်ကျ‌နေကြမည်။"
        },
        {
            "chapter": 76,
            "verse": 15,
            "text": "ထို့ပြင် သူတို့ထံသို့ ‌ငွေပန်းကန်များနှင့် ဖန်ခွက်များသည် လှည့်လည်‌ရောက် ရှိ‌နေလိမ့်မည်။"
        },
        {
            "chapter": 76,
            "verse": 16,
            "text": "‌ငွေနှင့်ပြုလုပ်ထား‌သော ‌ငွေခွက်များဖြစ်ကြမည်။ သူတို့သည် ထို ‌ငွေခွက်များကို (လိုသမျှ)ချိန်ဆဖြည့်ထည့်ထားကြမည်။"
        },
        {
            "chapter": 76,
            "verse": 17,
            "text": "ထို့ပြင် သူတို့သည် ထိုဂျန္နသ် သုခဘုံထဲတွင် ချင်း(ဂျင်း)‌ရောထား‌သော အရက်ပြည့်လျှံစွာပါရှိ‌သော ခွက်များနှင့် တိုက်‌ကျွေးခြင်းခံကြရမည်။"
        },
        {
            "chapter": 76,
            "verse": 18,
            "text": "ထိုသုခဘုံတွင်ရှိ‌သော စလ်စဗီလ် ဆို‌သော စမ်း‌ချောင်းမှ(‌သောက်သုံးကြမည်) ဖြစ်သည်။"
        },
        {
            "chapter": 76,
            "verse": 19,
            "text": "ထို့ပြင် သူတို့ထံတွင် အသက်မ‌သေဘဲ အမြဲငယ်ရွယ်‌နေမည့် လူငယ်‌လေးများသည် လှည့်ပတ်သွားလာ(ပြုစု)‌နေကြမည်။ အသင်သည် သူတို့အား ‌တွေ့မြင်သည့်အခါ သူတို့သည် ဖြန့်ကြဲထား‌သော ပုလဲများဖြစ်သည်ဟုပင် ထင်မှတ်မိမည်။"
        },
        {
            "chapter": 76,
            "verse": 20,
            "text": "ထို့ပြင် အသင်သည် မည်သည့်‌နေရာ၌ပင် ကြည့်သည်ဖြစ်‌စေ ကြီးကျယ်လှသည့်စည်းစိမ်နှင့် ကြီးကျယ်‌သော အုပ်ချုပ်မှုကို ‌တွေ့မြင်ရမည်။"
        },
        {
            "chapter": 76,
            "verse": 21,
            "text": "သူတို့ (၏ခန္ဓာကိုယ်များ)‌ပေါ်တွင် အစိမ်း‌ရောင် ပိုးထည်အပါးစားနှင့် အထူစား၊ ‌ရွှေခြည်နှင့် ပန်းထိုးထား‌သော ပိုးထည်များရှိကြမည်။ ထို့ပြင် သူတို့သည်‌ငွေလက်‌ကောက်၊ လက်ပတ်များနှင့် တန်ဆာဆင်ယင်‌ပေးခြင်းကိုလည်း ခံကြရမည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့အား အလွန်စင်ကြယ်သည့်အရက်ကို တိုက် ‌ကျွေး‌တော်မူမည်။###၅"
        },
        {
            "chapter": 76,
            "verse": 22,
            "text": "အမှန်စင်စစ် ဤသည် အသင်တို့အတွက် အကျိုး‌ကျေးဇူးဖြစ်သည်။ ထို့ပြင် အသင်တို့၏ ကြိုးပမ်းမှုသည် ‌ကျေနပ်လက်ခံပြီးဖြစ်သည်။ ###၆"
        },
        {
            "chapter": 76,
            "verse": 23,
            "text": "အမှန်စင်စစ် ငါအရှင်မြတ်သည်ပင် အသင်(တမန်‌တော်)၏အ‌ပေါ်၌ ကုရ်အာန်ကျမ်း‌တော်မြတ်ကို တဖြည်းဖြည်းချ‌ပေး‌တော်မူခဲ့သည်။"
        },
        {
            "chapter": 76,
            "verse": 24,
            "text": "သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်အ‌ပေါ်တွင် သည်းခံရပ်တည်‌နေပါ။ ထို့ပြင် အသင်သည် သူတို့ထဲမှ မည်သည့် အပြစ်ကျူးလွန်သူ၏ စကားကိုဖြစ်‌စေ၊ မည်သည့်ငြင်းပယ်သူ၏ စကားကိုဖြစ်‌စေ မလိုက်နာပါနှင့်။"
        },
        {
            "chapter": 76,
            "verse": 25,
            "text": "ထို့ပြင် အသင်သည် နံနက်ခင်းနှင့် ည‌နေခင်းတွင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏ နာမ‌တော်ကို တသသတိရပါ။"
        }
    ]
}
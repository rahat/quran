{
    "pages": [
        {
            "chapter": 76,
            "verse": 26,
            "text": "ထို့‌နောက် အသင်သည် ညပိုင်းတွင်လည်း အရှင်မြတ်ကို စဂျ်ဒဟ် ဦးချရမည့်အပြင် အသင်သည် ည၏ ရှည်လျားသည့်အစိတ်အပိုင်းတွင် အရှင်မြတ် စင်ကြယ်သန့်ရှင်း‌တော်မူ‌ကြောင်းကို ရွတ်ဆိုပါ။"
        },
        {
            "chapter": 76,
            "verse": 27,
            "text": "အမှန်စင်စစ် ဤသူများသည် ဤဘဝကိုပင် နှစ်သက်ကြသည်။ ထို့ပြင် သူတို့သည် ကြီး‌လေးလှ‌သော ‌နေ့ကိုမူ သူတို့၏ ‌နောက်တွင် စွန့်ပစ်ထားကြသည်။"
        },
        {
            "chapter": 76,
            "verse": 28,
            "text": "ငါအရှင်မြတ်သည်ပင် သူတို့အား ဖန်ဆင်း‌တော်မူခဲ့သည့်အပြင် ငါအရှင်မြတ်သည်ပင် သူတို့၏ အဆစ်အမြစ်များ (အ‌ကြောများကြွက်သားများ)ကို ခိုင်ခံ့‌စေ‌တော်မူခဲ့သည်။ ထို့ပြင် ငါအရှင်မြတ်သည် အလိုရှိ‌တော်မူ‌သောအခါ သူတို့၏ အစားသူတို့ကဲ့သို့ လူများကို လဲလှယ်‌တော်မူမည်။"
        },
        {
            "chapter": 76,
            "verse": 29,
            "text": "အမှန်စင်စစ် ဤသည် ဆုံးမဩဝါဒပင်ဖြစ်သည်။ သို့ဖြစ်ရာ မည်သူမဆို အလိုရှိလျှင် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ (သွားသည့်)လမ်းကို‌ရွေးချယ်ရမည် ဖြစ်သည်။"
        },
        {
            "chapter": 76,
            "verse": 30,
            "text": "ထို့ပြင် အလ္လာဟ်အရှင်မြတ် အလိုရှိ‌တော်မမူဘဲ အသင်တို့သည် အလိုရှိနိုင်ကြမည်မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 76,
            "verse": 31,
            "text": "အရှင်မြတ်သည် အရှင်မြတ်အလိုရှိ‌တော်မူ‌သောသူကို အရှင်မြတ်၏ ကရုဏာ‌တော်ထဲသို့ ဝင်‌ရောက်‌စေ‌တော်မူသည်။ ထို့ပြင် မတရားသူများအတွက်ကမူ အရှင်မြတ်သည် အလွန်နာကျင်‌စေသည့်ပြစ်ဒဏ်ကို အဆင်သင့်ပြုလုပ်ထား‌တော်မူပြီးဖြစ်သည်။"
        },
        {
            "chapter": 77,
            "verse": 1,
            "text": "ဆက်တိုက်‌စေလွှတ်ခြင်းခံရ‌သောအရာ(‌လေများ၊ တမန်‌တော်များ)ကို သက်‌သေထူ‌တော်မူသည်။"
        },
        {
            "chapter": 77,
            "verse": 2,
            "text": "ထို့ပြင် ပြင်းထန်စွာ တိုက်ခတ်သည့်‌လေများကို သက်‌သေထူ‌တော်မူသည်။"
        },
        {
            "chapter": 77,
            "verse": 3,
            "text": "ထို့ပြင် (တိမ်များကို)ပျံ့ နှံ့‌စေ‌သော ‌လေများကို သက်‌သေထူ‌တော်မူသည်။"
        },
        {
            "chapter": 77,
            "verse": 4,
            "text": "ထို့ပြင် အမှန်နှင့်အမှား ခွဲခြား‌ပေးသည့်အရာ(တမန်‌တော်များ၊ ‌ကောင်းကင်တမန်များ)ကိုသက်‌သေထူ‌တော်မူသည်။"
        },
        {
            "chapter": 77,
            "verse": 5,
            "text": "ထို့ပြင် ဆုံးမဩဝါဒများ ချ‌ပေးသည့်သူ (‌ကောင်းကင်တမန်)များကို သက်‌သေထူ‌တော်မူသည်။"
        },
        {
            "chapter": 77,
            "verse": 6,
            "text": "အ‌ကြောင်းပြ ‌စောဒကမတက်နိုင်‌အောင်နှင့် သတိ‌ပေးနှိုး‌ဆော်နိုင်‌အောင် အတွက်ဖြစ်သည်။"
        },
        {
            "chapter": 77,
            "verse": 7,
            "text": "အမှန်စင်စစ် အသင်တို့ ချိန်းဆိုခြင်းခံကြရ‌သောအရာသည် အမှန်ပင် ဆိုက်‌ရောက်လာမည်ဖြစ်သည်။"
        },
        {
            "chapter": 77,
            "verse": 8,
            "text": "ထို့‌နောက် ကြယ်များသည် ‌မှေးမှိန်သွားသည့်အခါ (ထိုအဖြစ်အပျက်ကြီးသည် ဖြစ်ပျက်လိမ့်မည်)။"
        },
        {
            "chapter": 77,
            "verse": 9,
            "text": "ထို့ပြင် မိုး‌ကောင်းကင်သည် အက်ကွဲသွားသည့်အခါ။"
        },
        {
            "chapter": 77,
            "verse": 10,
            "text": "ထို့ပြင် ‌တောင်များသည် လွင့်ပါးသွားသည့်အခါ။"
        },
        {
            "chapter": 77,
            "verse": 11,
            "text": "ထို့ပြင် တမန်‌တော်များသည် သတ်မှတ်ချိန်တွင်စုရုံးခြင်းခံကြရသည့်အခါ။"
        },
        {
            "chapter": 77,
            "verse": 12,
            "text": "(သူတို့အားလုံးကို) မည်သည့်‌နေ့အတွက် ‌ရွှေ့ဆိုင်းခြင်းခံခဲ့ရသနည်း။"
        },
        {
            "chapter": 77,
            "verse": 13,
            "text": "စီရင်ဆုံးဖြတ်မည့်‌နေ့သို့(‌ရွှေ့ဆိုင်းခြင်း ခံခဲ့ရခြင်းဖြစ်သည်)။ ###၁"
        },
        {
            "chapter": 77,
            "verse": 14,
            "text": "ထို့ပြင် စီရင်ဆုံးဖြတ်မည့်‌နေ့ဆိုသည်မှာ မည်သည့်အရာနည်းဟု အသင်သိပါ၏‌လော။"
        },
        {
            "chapter": 77,
            "verse": 15,
            "text": "ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။"
        },
        {
            "chapter": 77,
            "verse": 16,
            "text": "ငါအရှင်မြတ်သည် ‌ရှေးကသူများကို ဖျက်ဆီး‌တော်မူခဲ့သည်မဟုတ်‌လော။"
        },
        {
            "chapter": 77,
            "verse": 17,
            "text": "ထို့‌နောက် ထပ်ပြီး ‌နောက်ကသူများကို သူတို့‌နောက်သို့ လိုက်‌စေ‌တော်မူမည်ဖြစ်သည်။###၂"
        },
        {
            "chapter": 77,
            "verse": 18,
            "text": "ငါအရှင်မြတ်သည် အပြစ်ကျူးလွန်သူများကို ဤသို့ပင် ပြုလုပ်‌တော်မူ‌လေ့ရှိသည်။"
        },
        {
            "chapter": 77,
            "verse": 19,
            "text": "ထို‌နေ့တွင်မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။"
        }
    ]
}
{
    "pages": [
        {
            "chapter": 89,
            "verse": 1,
            "text": "(ငါအရှင်မြတ်သည်) နံနက်မိုး‌သောက်ချိန်ကို သက်‌သေထူ‌တော်မူသည်။"
        },
        {
            "chapter": 89,
            "verse": 2,
            "text": "ထို့ပြင် ညဆယ်ညကို သက်‌သေထူ‌တော်မူသည်။ ###၁"
        },
        {
            "chapter": 89,
            "verse": 3,
            "text": "ထို့ပြင် စုံနှင့်မကို သက်‌သေထူ‌တော်မူသည်။"
        },
        {
            "chapter": 89,
            "verse": 4,
            "text": "ထို့ပြင် ညသည် (ကုန်လွန်)သွားသည့်အခါ ထိုညကို သက်‌သေထူ‌တော်မူသည်။ ###၂"
        },
        {
            "chapter": 89,
            "verse": 5,
            "text": "ဤအရာများတွင် ဉာဏ်အ‌မြော်အမြင်ရှိသည့်သူများအတွက် လုံ‌လောက်‌သော ကျိန်ဆိုချက်မဟုတ်‌လော။"
        },
        {
            "chapter": 89,
            "verse": 6,
            "text": "အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အာဒ် အမျိုးသားများအား မည်သို့ ပြုလုပ်‌တော်မူခဲ့သည်ကို အသင် မသိမြင်ခဲ့သ‌လော။"
        },
        {
            "chapter": 89,
            "verse": 7,
            "text": "အရပ်အ‌မောင်းထွားကြိုင်း‌သော၊ တိုင်ရှည် ကြီးများ၏ ပိုင်ရှင်ဖြစ်‌သော “အိရမ် ”(၏ အဆက်အနွှယ်)ကို။"
        },
        {
            "chapter": 89,
            "verse": 8,
            "text": "မြို့ရွာများတွင် သူတို့ကဲ့သို့ မည်သူမျှ ဖန်ဆင်းခြင်း မခံခဲ့ရ‌ပေ။"
        },
        {
            "chapter": 89,
            "verse": 9,
            "text": "ဝါဒိလ် ကုရာအရပ်တွင် ‌ကျောက်‌ဆောင် (‌ကျောက်‌တောင်ကမ်းပါးယံ)များကို ထွင်းခဲ့ကြ‌သော ဆမူဒ်အမျိုးသားများကို။"
        },
        {
            "chapter": 89,
            "verse": 10,
            "text": "ငုတ်များ၏ ပိုင်ရှင်ဖြစ်‌သော ဖိရ်‌အောင်န်ကို (မည်သို့ ပြုလုပ်‌တော်မူခဲ့သည်ကို အသင်မသိမြင်ခဲ့သ‌လော)။"
        },
        {
            "chapter": 89,
            "verse": 11,
            "text": "ထိုသူများသည် တိုင်းပြည်များတွင် ဆိုးသွမ်းခဲ့ကြသည်။"
        },
        {
            "chapter": 89,
            "verse": 12,
            "text": "ထို့‌နောက် သူတို့သည် ထိုတိုင်းပြည်များတွင် ပျက်စီးရာ ပျက်စီး‌ကြောင်းများကို များစွာ ပြုလုပ်ခဲ့ကြသည်။"
        },
        {
            "chapter": 89,
            "verse": 13,
            "text": "သို့ဖြစ်ရာ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့အ‌ပေါ်တွင် ကြာပွတ်ပြစ်ဒဏ်(၏ရိုက်နှက်မှု)၊ ပြစ်ဒဏ် တစ်မျိုးကို သွန်းချ‌တော်မူခဲ့သည်။"
        },
        {
            "chapter": 89,
            "verse": 14,
            "text": "အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် အကွယ်မှ(‌ချောင်း‌မြောင်းပြီး) ‌စောင့်ကြည့်‌နေ‌တော်မူသည်။"
        },
        {
            "chapter": 89,
            "verse": 15,
            "text": "ထို့‌နောက်မည်သို့ပင်ဖြစ်‌စေ၊ လူသားသည်သူ့အားဖန်ဆင်း‌မွေးမြူ‌တော်မူ‌သောအရှင်မြတ်က သူ့ကိုစမ်းသပ်‌တော်မူသည့်အခါ အရှင်မြတ်သည် သူ့ကိုဂုဏ်‌ပေးသနား‌တော်မူသည်။ ထို့ပြင် သူ့ကို‌ကျေးဇူးပြု‌တော်မူသည်။ သို့ဖြစ်ရာ သူကကျွန်ုပ်အားဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်ကို ဂုဏ်‌ပေး‌တော်မူခဲ့သည်ဟု ‌ပြောဆိုသည်။"
        },
        {
            "chapter": 89,
            "verse": 16,
            "text": "ထို့ပြင် မည်သို့ပင်ဖြစ်‌စေ၊ အရှင်မြတ်က သူ့ကို(‌နောက်တစ်မျိုးဖြင့်) စမ်းသပ်‌တော်မူသည့်အခါ သူ့အ‌ပေါ်တွင် သူ၏ စားနပ်ရိက်္ခာကို ကျပ်တည်း‌စေ‌တော်မူခဲ့သည်။ သို့ဖြစ်ရာ သူက ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်ကို ‌သေးသိမ်‌အောင်ပြုလုပ်ခဲ့လိုက်ပြီဖြစ်သည်ဟု ‌ပြောဆိုသည်။"
        },
        {
            "chapter": 89,
            "verse": 17,
            "text": "ထိုသို့ လုံးဝမဟုတ်‌ပေ၊ အမှန်စင်စစ် အသင်တို့သည် အဘမဲ့က‌လေးများကို ဂုဏ်မ‌ပေးကြ‌ပေ။"
        },
        {
            "chapter": 89,
            "verse": 18,
            "text": "ထို့ပြင် အသင်တို့သည် ဆင်းရဲသားများကို ‌ကျွေး‌မွေးရန် တိုက်တွန်းနှိုး‌ဆော်ကြခြင်းလည်းမရှိ‌ပေ။"
        },
        {
            "chapter": 89,
            "verse": 19,
            "text": "ထို့ပြင် အသင်တို့သည် အ‌မွေပစ်္စည်းများကိုလည်း (အ‌မွေဆိုင်များအား အချိုးကျခွဲမ‌ပေးဘဲ)သိမ်းကျုံးစားသုံးကြသည်။"
        },
        {
            "chapter": 89,
            "verse": 20,
            "text": "ထို့ပြင် အသင်တို့သည် ပစ်္စည်းဥစ်္စာကိုလည်း အလွန်ချစ်ကြသည်။"
        },
        {
            "chapter": 89,
            "verse": 21,
            "text": "လုံးဝမဟုတ်‌ပေ၊ ‌မြေပထဝီသည် ‌ကြေညက်‌အောင် ထု‌ထောင်း(၍ ညီညာ‌အောင်လုပ်)ခြင်းခံရသည့်အခါ၊"
        },
        {
            "chapter": 89,
            "verse": 22,
            "text": "ထို့ပြင် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်သည် ကြွလာ‌တော်မူသည့်အခါ၊ ထို့ပြင်‌ကောင်းကင်တမန်များသည် စီတန်း(ပြီးလာ)သည့်အခါ၊"
        },
        {
            "chapter": 89,
            "verse": 23,
            "text": "ထို့ပြင် ထို‌နေ့တွင် ဂျဟန္နမ်ငရဲသည် ယူ‌ဆောင်လာခြင်းကို ခံရသည့်အခါ၊ ထို‌နေ့တွင် လူသားသည်သတိတရားရလာလိမ့်မည်။ ထို့‌နောက် သတိတရားရခြင်းသည် အဘယ်မှ သူ့အား အကျိုးရှိ‌စေ‌တော့မည်နည်း။"
        }
    ]
}
{
    "pages": [
        {
            "chapter": 23,
            "verse": 1,
            "text": "အမှန်စင်စစ် မုအ်မင်ယုံကြည်သူများသည် မလွဲမ‌သွေ ‌အောင်မြင်ခဲ့ကြပြီဖြစ်သည်။"
        },
        {
            "chapter": 23,
            "verse": 2,
            "text": "ထိုသူများသည် သူတို့ စွလာသ်ဝတ်ပြုရာတွင် ကျိုးနွံသူများဖြစ်ကြသည်။"
        },
        {
            "chapter": 23,
            "verse": 3,
            "text": "ထို့ပြင် သူတို့သည် အကျိုးမဲ့ကိစ္စရပ်များမှ ‌ရှောင်ကြဉ်သူများလည်း ဖြစ်ကြသည်။"
        },
        {
            "chapter": 23,
            "verse": 4,
            "text": "ထို့ပြင် သူတို့သည် စင်ကြယ်သန့်ရှင်းရန် (‌ကောင်းမှု)ပြုလုပ်သူများလည်း ဖြစ်ကြသည်။"
        },
        {
            "chapter": 23,
            "verse": 5,
            "text": "ထို့ပြင် သူတို့သည် (တရားမဝင်ကာမ ကျူးလွန်ခြင်းမှ) သူတို့၏အရှက်အဂင်္ါများကို ထိန်းသိမ်းသူများဖြစ်ကြသည်။"
        },
        {
            "chapter": 23,
            "verse": 6,
            "text": "သူတို့၏ဇနီးကြင်ရာများ၊ သို့မဟုတ် သူတို့ လက်ယာလက်များက ပိုင်ဆိုင်‌သော (တရားဝင်)ကျွန်မများမှလွဲ၍ (သူတို့၏)အရှက်အဂင်္ါများကို ထိန်းသိမ်းကြသည်။ အမှန်စင်စစ် (ထိုသူမများနှင့် ကာမဆက်ဆံသည့်အတွက်) သူတို့သည် ပြစ်တင်ခြင်း ခံထိုက်သူများ မဟုတ်ကြ‌ပေ။"
        },
        {
            "chapter": 23,
            "verse": 7,
            "text": "ထို့‌နောက် မည်သူမဆို ‌ကျော်လွန်ပြီး (နိကာဟ်မပြုဘဲ အခြားအမျိုးသမီးများကို) ‌တောင့်တရှာ‌ဖွေခဲ့လျှင် ထိုသူများသည်ပင် စည်းကမ်းကျူးလွန်သူများ ဖြစ်ကြသည်။"
        },
        {
            "chapter": 23,
            "verse": 8,
            "text": "ထို့ပြင် ထို(အီမာန်ယုံကြည်)သူများသည် သူတို့ ယုံကြည်လွှဲအပ်ခြင်းခံရ‌သော တာဝန်များနှင့် သူတို့၏ကတိဝန်ခံချက်များကို ‌စောင့်ထိန်းသူများဖြစ်ကြသည်။"
        },
        {
            "chapter": 23,
            "verse": 9,
            "text": "ထို့ပြင် သူတို့သည် သူတို့၏စွလာသ်ဝတ်ပြုမှုများကို ထိန်းသိမ်းသူများလည်း ဖြစ်ကြသည်။"
        },
        {
            "chapter": 23,
            "verse": 10,
            "text": "သူတို့ပင် အ‌မွေဆက်ခံမည့်သူများ ဖြစ်ကြသည်။"
        },
        {
            "chapter": 23,
            "verse": 11,
            "text": "သူတို့သည် ဖိရ်‌ဒေါင်စ်ဥယျာဉ်ကို အ‌မွေဆက်ခံကြမည်။ သူတို့သည် ၎င်းထဲတွင် အမြဲ‌နေထိုင်ရမည့်သူများ ဖြစ်ကြသည်။"
        },
        {
            "chapter": 23,
            "verse": 12,
            "text": "ထို့ပြင် အမှန်စင်စစ် ငါအရှင်မြတ်သည် လူသားအား ရွှံ့‌မြေ၏ အဆီအနှစ်ဖြင့် ဖန်ဆင်း‌တော်မူခဲ့သည်။"
        },
        {
            "chapter": 23,
            "verse": 13,
            "text": "ထို့‌နောက် ငါအရှင်မြတ်သည် ထိုလူသား(ဖြစ်မည့်အရာ)ကို လုံခြုံသည့်‌နေရာတစ်ခု(ဖြစ်သည့် သားအိမ်ထဲ)တွင် သုက်ရည်(မှ မျိုး‌အောင်ပြီး သားဥအဖြစ်ဖြင့် စတင်)ပြုလုပ်ထား‌တော်မူခဲ့သည်။"
        },
        {
            "chapter": 23,
            "verse": 14,
            "text": "ထို့‌နောက် ငါအရှင်မြတ်သည် ထိုသုက်ရည်မှ(မျိုး‌အောင်ပြီး‌နောက် သားဥသ‌န္ဓေသားအဖြစ်မှ) ‌သွေးခဲအဖြစ် ဖန်ဆင်း‌တော်မူသည်။ ထို့ပြင် ထို‌သွေးခဲကို ဝါးဖတ်ကဲ့သို့ အသားတုံးအဖြစ် ဖန်ဆင်း‌တော်မူသည်။ ထို့ပြင် ထိုဝါးဖတ်ကဲ့သို့ အသားတုံးကို အရိုးများ(ထည့်ပြီး) ဖန်ဆင်း‌တော်မူသည်။ ထိုု့ပြင် ထိုအရိုးများကို အသားနှင့် ဆင်မြန်း‌တော်မူသည်။ ထို့‌နောက် ငါအရှင်မြတ်သည် ထို(အသားဖြည့်ထားသည့်အရိုး)ကို အခြားဖန်ဆင်းခံတစ်ခု (လူသား)အဖြစ် ဖြစ်ထွန်းလာ‌အောင် ပြုလုပ်‌တော်မူခဲ့သည်။ သို့ဖြစ်ရာ အားလုံး‌သော ပြုလုပ်ဖန်ဆင်းသူများထက် အ‌ကောင်းဆုံး ဖန်ဆင်းပြုလုပ်‌တော်မူ‌သော အလ္လာဟ်အရှင်မြတ်သည် အဘယ်မျှ ထူးကဲမြင့်မြတ်‌တော်မူလိုက်‌လေသနည်း။"
        },
        {
            "chapter": 23,
            "verse": 15,
            "text": "ထို့ပြင် အမှန်စင်စစ် အသင်တို့သည် ထို့‌နောက်တွင် အမှန်ပင် ‌သေဆုံးကြရမည့်သူများဖြစ်သည်။"
        },
        {
            "chapter": 23,
            "verse": 16,
            "text": "ထို့‌နောက် အမှန်စင်စစ် အသင်တို့သည် ကိယာမသ်‌နေ့တွင် ရှင်ပြန်ထကြရဦးမည်ဖြစ်သည်။"
        },
        {
            "chapter": 23,
            "verse": 17,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့၏အထက်တွင် (မိုး)ခုနစ်ထပ်ကို ဖန်ဆင်း‌တော်မူခဲ့သည်။ ထို့ပြင် ငါအရှင်မြတ်သည် အဖန်ဆင်းခံများကို ‌မေ့‌လျော့‌နေ‌တော်မူ‌သောအရှင် မဟုတ်‌ပေ။"
        }
    ]
}
{
    "pages": [
        {
            "chapter": 21,
            "verse": 73,
            "text": "ထို့ပြင် ငါအရှင်မြတ်သည် ၎င်း(တမန်‌တော်အားလုံး)တို့ကို ငါအရှင်မြတ်၏အမိန့်‌တော်နှင့် လမ်းမှန်ညွှန်ကြားပြသကြ‌သော ‌ရှေ့‌ဆောင်များအဖြစ်ကို ချီးမြှင့်‌တော်မူခဲ့သည်။ ထို့ပြင် ငါအရှင်မြတ်သည် သူတို့ထံသို့ ‌ကောင်းမြတ်သည့်လုပ်ရပ်များကို ပြုလုပ်ကြရန်၊ စွလာသ်ဝတ်ပြုကြရန်နှင့် ဇကာသ်‌ပေး‌ဆောင်ကြရန် ဝဟီအမိန့်‌တော်ကို ထုတ်ပြန်‌တော်မူခဲ့သည်။ ထို့ပြင် ၎င်း(တမန်‌တော်အားလုံး)တို့သည် ငါအရှင်မြတ်အား ကိုးကွယ်သူများပင် ဖြစ်ခဲ့ကြသည်။"
        },
        {
            "chapter": 21,
            "verse": 74,
            "text": "ထို့ပြင် ငါအရှင်မြတ်သည် (တမန်‌တော်)လူသွ်ကို* ပညာဉာဏ်အ‌မြော်အမြင်နှင့် အသိပညာကို ‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် ၎င်းကို အကြင်မြို့ရွာမှ ကယ်တင်‌တော်မူခဲ့သည်။ ထိုမြို့ရွာသားများသည် စက်ဆုပ်ရွံ့ရှာဖွယ်ရာများကို ကျူးလွန်လျက်ရှိခဲ့ကြသည်။ အမှန်စင်စစ် သူတို့သည် အလွန်ယုတ်မာသည့်အမျိုးသားများ၊ ကာမဂုဏ်လိုက်စား ကျူးလွန်သည့်သူများပင် ဖြစ်ခဲ့ကြသည်။"
        },
        {
            "chapter": 21,
            "verse": 75,
            "text": "ထို့ပြင် ၎င်းကို ငါအရှင်မြတ်သည် အရှင်မြတ်၏ကရုဏာ‌တော်အတွင် ဝင်‌ရောက်‌စေ‌တော်မူခဲ့သည်။ အမှန်ပင် ၎င်းသည် ‌ကောင်းမြတ်သည့်သူများထဲတွင် ပါဝင်ခဲ့သည်။"
        },
        {
            "chapter": 21,
            "verse": 76,
            "text": "ထို့ပြင် (တမန်‌တော်)နူးဟ်ကိုလည်း* (ပညာဉာဏ်အ‌မြော်အမြင်နှင့် အသိပညာကို ‌ပေးသနား‌တော်မူခဲ့သည်)၊ ၎င်းသည် တစ်ခါက (တမန်‌တော်အိဗ်ရာဟီမ်နှင့် တမန်‌တော်လူသွ်တို့)မတိုင်မီ (ငါအရှင်မြတ်ကို)ဟစ်‌ခေါ်ပန်ကြားခဲ့သည်။ ထို့‌နောက် ငါအရှင်မြတ်သည် ၎င်းနှင့် ၎င်း၏အိမ်သူအိမ်သားများကို ကြီးကျယ်‌သော ပူပင်‌သောကဖြစ်ခြင်းမှ ကယ်တင်‌တော်မူခဲ့သည်။"
        },
        {
            "chapter": 21,
            "verse": 77,
            "text": "ထို့ပြင် ငါအရှင်မြတ်သည် ၎င်းအား ငါအရှင်မြတ်၏သက်‌သေ လက္ခဏာများကို မဟုတ်မမှန်ဟု ငြင်းပယ်ခဲ့ကြ‌သောအမျိုးသားများမှ ကာကွယ်‌စောင့်‌ရှောက်‌တော်မူခဲ့သည်။ အမှန်စင်စစ် သူတို့သည် အလွန်ဆိုးဝါး‌သောအမျိုးသားများပင် ဖြစ်ခဲ့ကြသည်။ သို့ဖြစ်ရာ ငါအရှင်မြတ်သည် သူတို့အားလုံးကို နစ်မြုပ်‌စေ‌တော်မူခဲ့သည်။"
        },
        {
            "chapter": 21,
            "verse": 78,
            "text": "ထို့ပြင် (တမန်‌တော်)ဒါဝူဒ်နှင့် (တမန်‌တော်)စုလိုင်မာန်ကိုလည်း (ပညာဉာဏ်အ‌မြော်အမြင်နှင့် အသိပညာကို ‌ပေးသနား‌တော်မူခဲ့သည်)။ တစ်ခါက ၎င်းတို့နှစ်ပါးသည် လယ်ယာနှင့်ပတ်သက်၍ ဆုုံးဖြတ်ကြသည်။ တစ်ခါက အမျိုးသားများ၏ဆိတ်များသည် ထိုလယ်ယာတွင် ညအချိန် ဝင်‌ရောက်(ဖျက်ဆီး)ခဲ့ကြသည်။ ထို့ပြင် ငါအရှင်မြတ်သည် ၎င်းတို့၏စီရင်ဆုံးဖြတ်မှုကို ရှုမြင်‌တော်မူခဲ့သည်။"
        },
        {
            "chapter": 21,
            "verse": 79,
            "text": "ထို့‌နောက် ငါအရှင်မြတ်သည် (တမန်‌တော်)စုလိုင်မာန်အား ထိုအမှု(၏အဆုံးအဖြတ်)ကို သိနားလည်‌စေ‌တော်မူခဲ့သည်။ ထို့ပြင် ငါအရှင်မြတ်သည် (တမန်‌တော်)ဒါဝူဒ်နှင့်အတူ ‌တောင်များကို လိုက်နာ‌စေ‌တော်မူခဲ့သည့်အတွက် ထို‌တောင်များသည် ငါအရှင်မြတ်၏ သန့်ရှင်းစင်ကြယ်‌တော်မူ‌ကြောင်းကို ရွတ်ဆိုလျက်ရှိကြသည်။ ထို့ပြင် ငှက်များကိုလည်း (လိုက်နာ‌စေခဲ့သည်)။ ထို့ပြင် ငါအရှင်မြတ်သည် (ထိုကဲ့သို့)ပြုလုပ်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 21,
            "verse": 80,
            "text": "ထို့ပြင် ငါအရှင်မြတ်သည် ၎င်းအား အသင်တို့အကျိုးအတွက် သံချပ်ကာအကျင်္ီပြုလုပ်‌သော အတတ်ပညာကို သင်‌ပေး‌တော်မူခဲ့သည်။ ထိုသံချပ်ကာအကျင်္ီသည် အသင်တို့အား အသင်တို့ စစ်တိုက်ရာတွင် ကာကွယ်နိုင်ရန်အတွက်ဖြစ်သည်။ သို့ဖြစ်ရာ အသင်တို့သည် ‌ကျေးဇူးသိတတ်သူများဖြစ်ကြ‌လော။"
        },
        {
            "chapter": 21,
            "verse": 81,
            "text": "ထို့ပြင် (ငါအရှင်မြတ်သည် တမန်‌တော်)စုလိုင်မာန်ကို တိုက်ခတ်သည့်‌လေပြင်းကို နိုင်နင်း‌စေ‌တော်မူခဲ့သည်။* ထို‌လေသည် ၎င်း၏အမိန့်ဖြင့် ငါအရှင်မြတ်က မဂင်္လာနှင့်ပြည်စုံ‌အောင် ပြုလုပ်ထားသည့်နယ်‌မြေကို တိုက်ခတ်သွားသည်။ ထို့ပြင် ငါအရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင်မြတ် ဖြစ်‌တော်မူသည်။"
        }
    ]
}
{
    "pages": [
        {
            "chapter": 37,
            "verse": 52,
            "text": "သူက ကျွန်ုပ်ကို ‌ပြောဆို‌လေ့ရှိခဲ့သည်။ အမှန်စင်စစ် အသင်လည်း (‌သေပြီး‌နောက် ရှင်ပြန်ထခြင်းကို) ယုံကြည်(‌ထောက်ခံ)သူတစ်ဦးပင်‌လော။"
        },
        {
            "chapter": 37,
            "verse": 53,
            "text": "ကျွန်ုပ်တို့သည် ‌သေဆုံးပြီး ‌မြေကြီးဖြစ်သွားသည့်‌နောက် အရိုးများပင် ကျန်ရစ်သည့်အခါ အမှန်ပင် ကျွန်ုပ်တို့သည် အစား‌ပေးခြင်းခံကြရမည့်သူများ ဖြစ်ကြရမည်‌လော။"
        },
        {
            "chapter": 37,
            "verse": 54,
            "text": "(အနီးမှအ‌ဖော်၊ သို့မဟုတ် အရှင်မြတ်က)‌ပြောဆိုမည်- အသင်တို့သည် (ထိုအ‌ဖော်အား) လှမ်းကြည့်ချင်သည့်သူများ‌လော။"
        },
        {
            "chapter": 37,
            "verse": 55,
            "text": "ထို့‌နောက် သူသည် လှမ်းကြည့်သည့်အခါ ထိုအ‌ဖော်ကို ငရဲဘုံ၏အလယ်တွင် ‌တွေ့မည်။"
        },
        {
            "chapter": 37,
            "verse": 56,
            "text": "သူသည် ထိုအ‌ဖော်ကို‌ပြောမည်။ အလ္လာဟ်အရှင်မြတ်ကို တိုင်တည်‌ပြောသည်၊ အမှန်စင်စစ် အသင်သည် ကျွန်ုပ်ကို ဖျက်ဆီးမည့်ဆဲဆဲဖြစ်ခဲ့သည်။"
        },
        {
            "chapter": 37,
            "verse": 57,
            "text": "ထို့ပြင် အကယ်၍ ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ကျေးဇူး‌တော်သာမရှိခဲ့လျှင် အမှန်ပင် ကျွန်ုပ်လည်း ဖမ်းဆီးအ‌ရေးယူခံရမည့်သူများထဲတွင် အပါအဝင်ဖြစ်လိမ့်မည်။"
        },
        {
            "chapter": 37,
            "verse": 58,
            "text": "ထို့‌နောက် (ယခုမူ)ကျွန်ုပ်တို့သည် မ‌သေဆုံး‌တော့မည့်သူများပင် မဟုတ်‌လော။"
        },
        {
            "chapter": 37,
            "verse": 59,
            "text": "ကျွန်ုပ်တို့သည် ပထမအကြိမ် ‌သေဆုံးခဲ့ကြခြင်းမှလွဲ၍၊ ထို့ပြင် ကျွန်ုပ်တို့သည် ပြစ်ဒဏ်‌ပေးခြင်းလည်း မခံကြရ‌တော့မည့်သူများပင် မဟုတ်‌လော။"
        },
        {
            "chapter": 37,
            "verse": 60,
            "text": "အမှန်စင်စစ် ဤသည် ကြီးကျယ်‌သော ‌အောင်မြတ်မှုပင်ဖြစ်သည်။"
        },
        {
            "chapter": 37,
            "verse": 61,
            "text": "ဤသို့ (‌အောင်မြင်မှု)မျိုးအတွက် အလုပ်လုပ်သည့်သူများသည် လုပ်ရမည်ဖြစ်သည်။"
        },
        {
            "chapter": 37,
            "verse": 62,
            "text": "ဤ(‌ဖော်ပြခဲ့‌သော အရည်အချင်းဂုဏ်သည်) ဧည့်ခံပွဲအ‌နေနှင့် ပို‌ကောင်းသ‌လော၊ သို့မဟုတ် ရှား‌စောင်းဆူးပင်က ပို‌ကောင်းသ‌လော။"
        },
        {
            "chapter": 37,
            "verse": 63,
            "text": "အမှန်စင်စစ် ငါအရှင်မြတ်သည် ထိုသစ်ပင်ကို မတရားကျူးလွန်ကြသည့်သူများအတွက် စမ်းသပ်ရန် ပြုလုပ်‌တော်မူခဲ့သည်။"
        },
        {
            "chapter": 37,
            "verse": 64,
            "text": "အမှန်စင်စစ် ထိုအရာသည် ငရဲဘုံ၏‌အောက်‌ခြေတွင် ‌ပေါက်‌သော သစ်ပင်တစ်ပင်ဖြစ်သည်။"
        },
        {
            "chapter": 37,
            "verse": 65,
            "text": "ထိုသစ်ပင်၏အသီးသည် ရှိုင်သွာန်များ၊ ‌မြွေများ၏ပါးပျဉ်းများကဲ့သို့ပင် ဖြစ်သည်။"
        },
        {
            "chapter": 37,
            "verse": 66,
            "text": "ထို့ပြင် အမှန်ပင် သူတို့သည် ထိုအပင်မှ အမှန်စားသုံးကြရမည်။ ထို့ပြင် သူတို့သည် ထိုသစ်ပင်ဖြင့် ဗိုက်များကို ဖြည့်ကြမည်။"
        },
        {
            "chapter": 37,
            "verse": 67,
            "text": "ထို့‌နောက် သူတို့အတွက် ထို(ရှား‌စောင်းဆူးပင်စားပြီး‌နောက် ‌ရေ‌တောင်းသည့်)အ‌ပေါ်တွင် ပွက်ပွက်ဆူ‌နေသည့်‌ရေ‌နွေးကိုလည်း အမှန်စင်စစ် တိုက်ခြင်းခံကြရမည်။"
        },
        {
            "chapter": 37,
            "verse": 68,
            "text": "ထို့ပြင် အမှန်စင်စစ် သူတို့၏ပြန်လည်ရာဌာနသည် ငရဲဘုံပင်ဖြစ်မည်။"
        },
        {
            "chapter": 37,
            "verse": 69,
            "text": "အမှန်စင်စစ် သူတို့သည် သူတို့၏အဘ၊ ဘိုး၊ ‌ဘေးများကို လမ်းမှားသူများအဖြစ် ‌တွေ့ခဲ့ကြသည်။"
        },
        {
            "chapter": 37,
            "verse": 70,
            "text": "ထို့‌နောက် သူတို့သည် သူတို့၏အဘများ၏ ‌ခြေရာများအတိုင်း ‌ပြေးလွှားလျက် လိုက်ခဲ့ကြသည်။"
        },
        {
            "chapter": 37,
            "verse": 71,
            "text": "ထို့ပြင် အမှန်စင်စစ် သူတို့မတိုင်မီကလည်း ယခင်လူ အ‌မြောက်အမြားသည် လမ်းမှားခဲ့ကြသည်။"
        },
        {
            "chapter": 37,
            "verse": 72,
            "text": "ထို့ပြင် အမှန်စင်စစ် ငါအရှင်မြတ်သည် သူတို့ထဲတွင် သတိ‌ပေးနှိုး‌ဆော်သူများကို ‌စေလွှတ်‌တော်မူခဲ့သည်။"
        },
        {
            "chapter": 37,
            "verse": 73,
            "text": "ထို့‌နောက် အသင်(တမန်‌တော်)သည် သတိ‌ပေးနှိုး‌ဆော်ခြင်း ခံခဲ့ကြရသည့်သူများ၏ ‌နောက်ဆုံးအကျိုးဆက်သည် မည်သို့ဖြစ်ခဲ့သနည်းဆိုသည်ကို ကြည့်လိုက်ပါ။"
        },
        {
            "chapter": 37,
            "verse": 74,
            "text": "သို့ရာတွင် ‌ရွေးချယ်ခြင်းခံခဲ့ကြရ‌သော အလ္လာဟ်အရှင်မြတ်၏ကျွန်များကမူ (လွတ်‌မြောက်ခဲ့ကြသည်)။"
        },
        {
            "chapter": 37,
            "verse": 75,
            "text": "ထို့ပြင် အမှန်စင်စစ် (တမန်‌တော်)နူးဟ်သည် ငါအရှင်မြတ်အား ဟစ်‌ခေါ်ခဲ့သည်။ သို့ဖြစ်ရာ ငါအရှင်မြတ်သည် အမှန်ပင် အဘယ်မျှ ‌ကောင်းမွန်စွာ လက်ခံအ‌ဖြေ‌ပေး‌တော်မူ‌သောအရှင် ဖြစ်‌တော်မူလိုက်သနည်း။"
        },
        {
            "chapter": 37,
            "verse": 76,
            "text": "ထို့ပြင် ငါအရှင်မြတ်သည် ၎င်းနှင့် ၎င်း၏အိမ်းသားများကို ကြီးကျယ်‌သော ပူပင်‌သောကမှ လွတ်‌မြောက်‌စေ‌တော်မူခဲ့သည်။"
        }
    ]
}
{
    "pages": [
        {
            "chapter": 68,
            "verse": 43,
            "text": "သူတို့၏ မျက်စိများသည် ‌အောက်သို့စိုက်‌နေကြလိမ့်မည်။ သူတို့အ‌ပေါ် ‌သေးသိမ်မှုသည် ဖုံးလွှမ်း‌နေလိမ့်မည်။ ထို့ပြင် အမှန်စင်စစ် သူတို့သည် ပကတိကျန်းမာ‌ကောင်းမွန်‌နေလျက်ရှိစဉ်က စဂျ်ဒဟ်ဦးချရန် ဖိတ်‌ခေါ်ခြင်းကို ခံခဲ့ကြရပြီးဖြစ်သည်။"
        },
        {
            "chapter": 68,
            "verse": 44,
            "text": "သို့ဖြစ်ရာ အသင်သည် ဤအာယသ်‌တော်များကို မဟုတ်မမှန်ဟု စွပ်စွဲငြင်းပယ်သူများအား ငါအရှင်မြတ်နှင့်သာ လွှတ်ထားလိုက်ပါ။ မကြာမီ ငါအရှင်မြတ်သည် သူတို့အား သူတို့မသိကြသည့်နည်းဖြင့် (ပြစ်ဒဏ်ခတ်ခံရသည်အထိ)အဆင့်ဆင့်ဆွဲ‌ခေါ်သွား‌တော်မူမည်။"
        },
        {
            "chapter": 68,
            "verse": 45,
            "text": "ထို့ပြင် ငါအရှင်မြတ်သည် သူတို့အား ဆိုင်းငံ့‌ပေးထား‌တော်မူသည်၊ အမှန်စင်စစ် ငါအရှင်မြတ်၏ အကြံအစည်သည် အလွန်ခိုင်မြဲ‌တောင့်တင်းသည်။"
        },
        {
            "chapter": 68,
            "verse": 46,
            "text": "အသင်သည် သူတို့ထံ အကျိုး‌ကျေးဇူးတစ်စုံတစ်ခု‌တောင်းဆိုသည့်အတွက် သူတို့သည် ဒဏ်‌ဆောင်ရခြင်း‌ကြောင့် ဝန်ပိ‌နေကြသ‌လော။"
        },
        {
            "chapter": 68,
            "verse": 47,
            "text": "သို့မဟုတ် သူတို့ထံတွင် အကွယ်ကအရာများကို (အသိ)ရှိ‌နေ၍ သူတို့သည် ‌ရေးမှတ်ထားကြသ‌လော။"
        },
        {
            "chapter": 68,
            "verse": 48,
            "text": "သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်၏ စီရင်ဆုံးဖြတ်မှုကို ‌စောင့်ဆိုင်းသည်းခံ‌နေပါ။ ထို့ပြင် အသင်သည် ငါးရှင်ကဲ့သို့မဖြစ်ပါနှင့်။ ###၈ တစ်ခါက သူသည် ဒုက္ခကို မျိုသိပ်ခံစားလျက် သူ၏ အရှင်မြတ်ကိုဟစ်‌ခေါ် (တမ်းတ)ခဲ့သည်။"
        },
        {
            "chapter": 68,
            "verse": 49,
            "text": "အကယ်၍ ထိုငါးရှင်ကို သူ့အားဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ‌ကျေးဇူး‌တော်ကျ‌ရောက်လာခြင်းမရှိခဲ့လျှင် အမှန်ပင် ထိုငါးရှင်သည် အ‌ခြေမလှဖြစ်၍ လွင်တီး‌ခေါင်ပြင်တွင် အပြစ်တင်ခံရလျက် ပစ်ထားခြင်းကို ခံခဲ့ရမည်ဖြစ်သည်။ ###၉"
        },
        {
            "chapter": 68,
            "verse": 50,
            "text": "ထို့‌နောက် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်က သူ့ကို ‌ရွေးချယ်‌တော်မူပြီး ‌ကောင်းမြတ်သည့်သူများထဲတွင် ပါဝင်‌စေ‌တော်မူခဲ့သည်။"
        },
        {
            "chapter": 68,
            "verse": 51,
            "text": "ထို့ပြင် အမှန်စင်စစ် ကာဖိရ်များသည် ကုရ်အာန်ကျမ်း‌တော်မြတ်ကို နား‌ထောင်ကြသည့်အခါ သူတို့၏ မျက်စိများနှင့် အသင့်အား ‌ချော်ကျ‌အောင် (မရပ်နိုင်‌လောက်‌အောင်) လုပ်မည့်ဆဲဆဲဖြစ်ကြသည်။ ###၁ဝ ထို့ပြင် သူတို့က အမှန်စင်စစ် ဤသူသည် အရူးဖြစ်သည်ဟု ‌ပြောဆိုကြသည်။"
        },
        {
            "chapter": 68,
            "verse": 52,
            "text": "ထို ကုရ်အာန်ကျမ်း‌တော်မြတ်သည် စကြဝဠာအားလုံးအတွက် ဆုံးမဩဝါဒဖြစ်လျက်ရှိသည်မှလွဲ၍ အခြားမဟုတ်‌ပေ။"
        },
        {
            "chapter": 69,
            "verse": 1,
            "text": "အမှန်မုချဖြစ်မည့်အရာ။"
        },
        {
            "chapter": 69,
            "verse": 2,
            "text": "ထိုအမှန်မုချဖြစ်မည့်အရာဆိုသည်မှာ မည်သည့်အရာနည်း။"
        },
        {
            "chapter": 69,
            "verse": 3,
            "text": "ထို့ပြင် ထိုအမှန်မုချဖြစ်မည့်အရာသည် မည်သည့်အရာနည်းဆိုသည်ကို အသင်သိပါသ‌လော။ ###၁"
        },
        {
            "chapter": 69,
            "verse": 4,
            "text": "ဆမူဒ် လူမျိုးများနှင့် အာဒ်လူမျိုးများသည် ဆိုက်‌ရောက်လာမည့်ဒုက္ခ(ကိယာမသ်)အား မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 69,
            "verse": 5,
            "text": "သို့ဖြစ်ရာ ဆမူဒ်လူမျိုးများသည် ပြင်းထန်‌သော အသံနှင့် ‌သေ‌ကြေပျက်စီး‌စေခြင်းကို ခံခဲ့ကြရသည်။"
        },
        {
            "chapter": 69,
            "verse": 6,
            "text": "ထို့ပြင် အာဒ်လူမျိုးများကမူ ‌သောင်းကျန်း‌သော ပြင်းထန်သည့် ‌လေမုန်တိုင်းနှင့် ဖျက်ဆီးခြင်းကို ခံခဲ့ကြရသည်။"
        },
        {
            "chapter": 69,
            "verse": 7,
            "text": "အရှင်မြတ်သည် ထို‌လေပြင်း မုန်တိုင်းအား ခုနစ်ညနှင့် ရှစ်ရက် တစ်ဆက်တည်း သူတို့အ‌ပေါ်တွင် ‌စေခိုင်း‌တော်မူခဲ့သည်။ သို့ဖြစ်ရာ အသင်သည် ထိုလူမျိုးများအား ပြိုလဲ ‌နေ‌သောစွန်ပလွံသစ်‌ခေါင်းဖြတ်များကဲ့သို့ ထို‌လေမုန်တိုင်း‌အောက်တွင် လဲကျ‌သေ‌ကျေ‌နေကြသည်ကို ‌တွေ့မြင်ရမည်။"
        },
        {
            "chapter": 69,
            "verse": 8,
            "text": "ထို့‌နောက် အသင်သည် သူတို့ထဲမှ (မ‌သေဘဲ)မည်သူကျန်‌နေသည်ကို ‌တွေ့ မြင်ရ‌သေး၏‌လော။"
        }
    ]
}
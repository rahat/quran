{
    "pages": [
        {
            "chapter": 37,
            "verse": 77,
            "text": "ထို့ပြင် ငါအရှင်မြတ်သည် ၎င်း၏အဆက်အနွယ်ကိုပင် ကျန်ရစ်‌စေ‌တော်မူခဲ့သည်။"
        },
        {
            "chapter": 37,
            "verse": 78,
            "text": "ထို့ပြင် ငါအရှင်မြတ်သည် ‌နောင်လာ‌နောက်သားများထဲတွင် ၎င်းအား(အမှတ်တရ အ‌ကြောင်းအရာအဖြစ်)ချန်ထားခဲ့သည်။"
        },
        {
            "chapter": 37,
            "verse": 79,
            "text": "စကြဝဠာအားလုံးမှာ (တမန်‌တော်)နူးဟ်အ‌ပေါ် စလာမ်ငြိမ်းချမ်းသာယာမှု ကျ‌ရောက်ပါ‌စေ။"
        },
        {
            "chapter": 37,
            "verse": 80,
            "text": "အမှန်စင်စစ် ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌တော်မူသည်။"
        },
        {
            "chapter": 37,
            "verse": 81,
            "text": "အမှန်စင်စစ် (တမန်‌တော်)နူးဟ်သည် ငါအရှင်မြတ်၏ မုအ်မင်န်ကျွန်များထဲတွင် အပါအဝင်ဖြစ်သည်။"
        },
        {
            "chapter": 37,
            "verse": 82,
            "text": "ထို့‌နောက် ငါအရှင်မြတ်သည် အခြားသူများကို နစ်မြုပ်‌စေ‌တော်မူခဲ့သည်။"
        },
        {
            "chapter": 37,
            "verse": 83,
            "text": "ထို့ပြင် အမှန်မှာ ၎င်း(တမန်‌တော်နူးဟ်)၏လမ်းစဉ်လိုက်သည့်အုပ်စုများထဲတွင် (တမန်‌တော်)အိဗ်ရာဟီမ်လည်း တစ်ဦးအပါအဝင်ဖြစ်ခဲ့သည်။"
        },
        {
            "chapter": 37,
            "verse": 84,
            "text": "တစ်ခါက ၎င်း(တမန်‌တော်အိဗ်ရာဟီမ်)သည် (သံသယ‌ရောဂါ)ကင်းစင်‌သော စိတ်နှလုံးနှင့်တကွ ၎င်းအား ဖန်ဆင်း‌မွေးမြူ‌တော်မူ‌သော အရှင်မြတ်ဘက်သို့ လှည့်ခဲ့သည်။"
        },
        {
            "chapter": 37,
            "verse": 85,
            "text": "တစ်ခါက ၎င်းသည် ၎င်း၏ဖခင်နှင့် ၎င်း၏အမျိုးသားများအား ‌ပြောဆိုခဲ့သည်။ အသင်တို့သည် မည်သည့်အရာကို ကိုးကွယ်ကြသနည်း။"
        },
        {
            "chapter": 37,
            "verse": 86,
            "text": "အသင်တို့သည် အလ္လာဟ်အရှင်မြတ်အားစွန့်၍ လုပ်ကြံထား‌သော ကိုးကွယ်ရာများအား (ကိုးကွယ်ရန်)လိုလားကြသ‌လော။"
        },
        {
            "chapter": 37,
            "verse": 87,
            "text": "သို့ဖြစ်လျှင် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်နှင့်ပတ်သက်၍ အသင်တို့သည် မည်သို့ယူဆကြသနည်း။"
        },
        {
            "chapter": 37,
            "verse": 88,
            "text": "ထို့ပြင် ၎င်းသည် ကြယ်များအား တစ်ချက်ကြည့်လိုက်သည်။"
        },
        {
            "chapter": 37,
            "verse": 89,
            "text": "ထို့ပြင် “အမှန်စင်စစ် ငါသည် ‌နေမ‌ကောင်း‌ပေ“ဟု ‌ပြောဆိုခဲ့သည်။"
        },
        {
            "chapter": 37,
            "verse": 90,
            "text": "ထို့‌နောက် သူတို့သည် ၎င်း၏ထံမှ ‌ကျောခိုင်းလှည့်ထွက်သွားခဲ့ကြသည်။"
        },
        {
            "chapter": 37,
            "verse": 91,
            "text": "ထို့‌နောက် ၎င်းသည် သူတို့၏ကိုးကွယ်ရာများထံသို့ ဝင်‌ရောက်ပြီး ‌ပြောဆိုခဲ့သည်။ “အသင်တို့သည် အဘယ့်‌ကြောင့် မစားကြသနည်း။“"
        },
        {
            "chapter": 37,
            "verse": 92,
            "text": "“အသင်တို့သည် အဘယ့်‌ကြောင့် စကားမ‌ပြောကြသနည်း။“"
        },
        {
            "chapter": 37,
            "verse": 93,
            "text": "ထို့‌နောက် ၎င်းသည် ထိုရုပ်တုများအ‌ပေါ်တွင် တဟုန်တိုးသွားပြီး (လက်ယာလက်)အင်အားနှင့် ရိုက်(ချိုးပစ်)‌တော့သည်။"
        },
        {
            "chapter": 37,
            "verse": 94,
            "text": "ထို့‌နောက် ၎င်း၏အမျိုးသားများသည် ၎င်း၏ထံသို့ အ‌ပြေးအလွှားလာခဲ့ကြသည်။"
        },
        {
            "chapter": 37,
            "verse": 95,
            "text": "၎င်း(အိဗ်ရာဟီမ်)က‌ပြောသည်- “အသင်တို့သည် အသင်တို့ကိုယ်တိုင် ထုလုပ်ထားသည့်အရာများကို ကိုးကွယ်ကြသ‌လော။“"
        },
        {
            "chapter": 37,
            "verse": 96,
            "text": "ထို့ပြင် အလ္လာဟ်အရှင်မြတ်သည်ပင် အသင်တို့နှင့် အသင်တို့ပြုလုပ်‌သောအရာများအား ဖန်ဆင်း‌တော်မူခဲ့သည်။"
        },
        {
            "chapter": 37,
            "verse": 97,
            "text": "သူတို့က ‌ပြောဆိုကြသည်- “အသင်တို့သည် ၎င်းအတွက် အ‌ဆောက်အအုံတစ်ခု‌ဆောက်၍ ၎င်းအား မီးထဲပစ်ချကြပါ“။"
        },
        {
            "chapter": 37,
            "verse": 98,
            "text": "ထို့‌နောက် သူတို့သည် ၎င်းနှင့်ပတ်သက်၍ မ‌ကောင်းအကြံအစည်ကို ကြံရွယ်ခဲ့ကြ‌သော်လည်း ငါအရှင်မြတ်သည် သူတို့အား(ရှုံး)နိမ့်‌စေ‌တော်မူခဲ့သည်။"
        },
        {
            "chapter": 37,
            "verse": 99,
            "text": "ထို့‌နောက် ၎င်းက‌ပြောခဲ့သည်- “အမှန်စင်စစ် ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ သွား‌တော့မည်။ အရှင်မြတ်သည် ငါ့ကို မကြာမီ လမ်းပြ‌တော်မူလိမ့်မည်။“"
        },
        {
            "chapter": 37,
            "verse": 100,
            "text": "အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်အား ‌ကောင်းမြတ်သည့်သူများထဲမှ (သားတစ်‌ယောက်)‌ပေးသနား‌တော်မူပါ။"
        },
        {
            "chapter": 37,
            "verse": 101,
            "text": "သို့ဖြစ်ရာ ငါအရှင်မြတ်က ၎င်းအား အလွန်သည်းခံမျိုသိပ်‌သော သား‌တော်တစ်ပါးနှင့် ဝမ်း‌မြောက်ဖွယ် သတင်း‌ကောင်း‌ပေး‌တော်မူခဲ့သည်။"
        },
        {
            "chapter": 37,
            "verse": 102,
            "text": "ထို့‌နောက် ထိုသား‌တော်သည် ၎င်းနှင့်အတူ ‌ပြေးလွှားနိုင်သည့်အရွယ်‌ရောက်သည့်အခါ ၎င်းက ‌ပြောဆိုသည်- “အို- ချစ်သား၊ ငါသည် အမှန်စင်စစ် အသင့်အား လှီးဖြတ်‌နေသည်ဟု အိပ်မက်တွင် အမှန်စင်စစ် မြင်မက်သည်။ သို့ဖြစ်ရာ အသင်သည် မည်သို့ ထင်မြင်ယူဆသနည်းဆိုသည်ကို စဉ်းစားပါ။“ သား‌တော်က ‌ပြောသည်- “အို- ကျွန်ုပ်၏ဖခင်၊ ဖခင်သည် ‌ပေး‌တော်မူခြင်းခံရ‌သော အမိန့်ကိုပင် လိုက်နာ‌ဆောင်ရွက်ပါ၊ အလ္လာဟ်အရှင်မြတ်အလိုရှိ‌တော်မူခဲ့ပါလျှင် ဖခင်သည် ကျွန်ုပ်ကို မကြာမီ သည်းခံသူများထဲမှ တစ်ဦးအဖြစ် ‌တွေ့ရပါလိမ့်မည်။“"
        }
    ]
}
{
    "juzs": [
        {
            "chapter": 39,
            "verse": 32,
            "text": "ထို့ပြင် အကြင်သူထက်ပိုပြီး မတရားသူသည် မည်သူရှိဦးမည်နည်း၊ ထိုသူသည် အလ္လာဟ်အရှင်မြတ်အ‌ပေါ်တွင် မုသားစကားကို ‌ပြောဆိုခဲ့သည်။ ထို့ပြင် အမှန်တရားသည် သူ့ထံသို့ ‌ရောက်လာသည့်အခါ ထိုအရာကို မဟုတ်မမှန်ဟု စွပ်စွဲငြင်းပယ်ခဲ့သည်။ (ထို)ကာဖိရ်များအတွက် ‌နေရာထိုင်ခင်းသည် ဂျဟန္နမ်ငရဲဘုံပင် ရှိသည်မဟုတ်‌လော။"
        },
        {
            "chapter": 39,
            "verse": 33,
            "text": "ထို့ပြင် အကြင်သူသည် အမှန်တရားကို ယူ‌ဆောင်ခဲ့သည်။ ထို့ပြင် ထိုအမှန်တရားကို မှန်ကန်‌ကြောင်း ‌ထောက်ခံခဲ့သည်။ ထိုသူများပင် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်‌သော မုသ်သကီများဖြစ်ကြသည်။"
        },
        {
            "chapter": 39,
            "verse": 34,
            "text": "သူတို့အတွက် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် သူတို့လိုချင်သည့်အရာအတိုင်း ရရှိမည်ဖြစ်သည်။ ဤသည် ‌ကောင်းကျိုး‌ဆောင်ရွက်သူများ၏ အကျိုးပင်ဖြစ်သည်။"
        },
        {
            "chapter": 39,
            "verse": 35,
            "text": "(ထိုသို့ အကျိုး‌ပေးရသည့်အ‌ကြောင်းမှာ) အလ္လာဟ်အရှင်မြတ်သည် သူတို့ထံမှ သူတို့ ကျင့်မူခဲ့ကြ‌သောအဆိုးကို ပ‌ပျောက်‌စေရန်အပြင်၊ သူတို့အား သူတို့ပြုလုပ်‌လေ့ရှိခဲ့ကြ‌သော အ‌ကောင်း၏အစားကို ‌ပေးသနား‌တော်မူရန်အတွက် ဖြစ်သည်။"
        },
        {
            "chapter": 39,
            "verse": 36,
            "text": "အလ္လာဟ်အရှင်မြတ်သည် အရှင်မြတ်၏ကျွန်အတွက် လုံ‌လောက်‌သောအရှင် မဟုတ်သ‌လော။ ထို့ပြင် သူတို့ကပင် အရှင်မြတ်မှလွဲ၍ အခြားအရာများနှင့် အသင်(တမန်‌တော်)အား ခြိမ်း‌ခြောက်‌နေကြ‌သေးသည်။ ထို့ပြင် အကြင်သူ့ကို အလ္လာဟ်အရှင်မြတ်သည် လမ်းမှားတွင်ထားလိုက်ပြီဆိုလျှင် ထိုသူ့အား လမ်းမှန်ပို့‌ဆောင်‌ပေးမည့်သူ မည်သူမျှ မရှိ‌တော့‌ပေ။"
        },
        {
            "chapter": 39,
            "verse": 37,
            "text": "ထို့ပြင် အကြင်သူ့ကို အလ္လာဟ်အရှင်မြတ်သည် တရားလမ်းမှန်ကို ပို့‌ဆောင်‌တော်မူလျှင်၊ ထိုသူ့အား လမ်းမှား‌စေမည့်သူ မည်သူမျှ မရှိ‌တော့‌ပေ။ အလ္လာဟ်အရှင်မြတ်သည် တန်ခိုး‌တော်နှင့် လွှမ်းမိုး‌တော်မူ‌သောအရှင်၊ တန်ပြန်အ‌ရေးယူ‌တော်မူ‌သောအရှင် ဖြစ်‌တော်မူသည် မဟုတ်‌လော။"
        },
        {
            "chapter": 39,
            "verse": 38,
            "text": "ထို့ပြင် အသင်သည် အကယ်၍ သူတို့အား “မိုး‌ကောင်းကင်များနှင့် ‌မြေပထဝီကို မည်သူ ဖန်ဆင်းခဲ့သနည်း“ဟု ‌မေးမည်ဆိုလျှင် အလ္လာဟ်အရှင်မြတ်ပင်ဖြစ်သည်ဟု သူတို့သည် အမှန်ပင် ‌ပြောကြလိမ့်မည်။ (အို- တမန်‌တော်)အသင်‌ပြောလိုက်ပါ- အသင်တို့သည် (ငါ့အား)‌ပြောပြကြစမ်းပါ။ အကယ်၍ အလ္လာဟ်အရှင်မြတ်သည် ငါ့အား ဒုက္ခတစ်စုံတစ်ခု‌ပေးလို‌တော်မူခဲ့လျှင် အလ္လာဟ်အရှင်မြတ်အားစွန့်ပြီး အသင်တို့ ဟစ်‌ခေါ်‌နေကြသည့်အရာများက အရှင်မြတ်သက်‌ရောက်‌စေတာ်မူ‌သော ဒုက္ခကို ဖယ်ရှား‌ပေးနိုင်ကြသည်‌လော။ သို့မဟုတ် အရှင်မြတ်သည် င့ါအား သနားကရုဏာတစ်စုံတစ်ခု ပြုလုပ်လို‌တော်မူခဲ့လျှင် သူတို့သည် အရှင်မြတ်၏ကရုဏာကို တားဆီးနိုင်ကြမည်‌လော။ (အို- တမန်‌တော်)အသင်‌ပြောလိုက်ပါ- အလ္လာဟ်အရှင်မြတ်သည် ငါ့အတွက် လုံ‌လောက်‌တော်မူသည်။ ယုံပုံလွှဲအပ်သူများသည် အရှင်မြတ်အ‌ပေါ်၌ပင် ယုံပုံလွှဲအပ်ကြသည်။"
        },
        {
            "chapter": 39,
            "verse": 39,
            "text": "(အို- တမန်‌တော်)အသင်‌ပြောလိုက်ပါ။ အို- ငါ၏အမျိုးသားတို့၊ အသင်တို့သည် အသင်တို့နည်းလမ်းအတိုင်းပင် အသင်တို့(လုပ်မြဲအတိုင်း)လုပ်‌နေကြ‌ပေ‌တော့၊ ငါလည်း (လုပ်မြဲတိုင်းပင်) ပြုလုပ်‌နေမည်၊ မကြာမီ အသင်တို့ သိရလိမ့်မည်။"
        },
        {
            "chapter": 39,
            "verse": 40,
            "text": "(ဤဘဝတွင်) မည်သူ၏ထံသို့ ‌သေးသိမ်း‌စေ‌သော ပြစ်ဒဏ်‌ရောက်ရှိလာပြီး (တမလွန်ဘဝတွင်) မည်သူ၏အ‌ပေါ်တွင် အမြဲတည်ရှိမည့်ပြစ်ဒဏ်ကျ‌ရောက်မည်ကို (မကြာမီ အသင်တို့ သိရလိမ့်မည်)။"
        },
        {
            "chapter": 39,
            "verse": 41,
            "text": "စင်စစ် ငါအရှင်မြတ်သည် အသင်(တမန်‌တော်)၏အ‌ပေါ် ကျမ်း‌တော်မြတ်ကို လူများအတွက် တိကျမှန်ကန်စွာ ချ‌ပေး‌တော်မူခဲ့သည်။ သို့ဖြစ်ရာ မည်သူမဆို တရားလမ်းမှန်ကို ရယူခဲ့လျှင် သူ၏အတွက်ပင်(အကျိုးရှိမည်)ဖြစ်သည်။ ထို့ပြင် မည်သူမဆို လမ်းလွဲခဲ့လျှင် သူ၏အ‌ပေါ်၌ပင် (ဆုံးရှုံးမှု)ကျ‌ရောက်မည်ဖြစ်သည်။ ထို့ပြင် အသင်သည် သူတို့အ‌ပေါ်တွင် တာဝန်ခံအဖြစ် (‌စေလွှတ်ခံရသည်)မဟုတ်‌ပေ။"
        },
        {
            "chapter": 39,
            "verse": 42,
            "text": "အလ္လာဟ်အရှင်မြတ်သည်ပင် အသက်ဝိညာဉ်များကို သူတို့ ‌သေဆုံးချိန်တွင် နှုတ်သိမ်း‌တော်မူသည်။ ထို့ပြင် ‌သေဆုံးချိန်မ‌ရောက်‌သေး‌သော အသက်ဝိညာဉ်များကိုလည်း သူတို့ အိပ်စက်သည့်အခါတွင် (နှုတ်သိမ်းထား‌တော်မူသည်)။ ထို့‌နောက် ‌သေဆုံးရန် စီရင်ဆုံးဖြတ်‌တော်မူ‌သောအသက်ဝိညာဉ်များအား အရှင်မြတ်က တားဆီးထားလိုက်‌တော်မူသည်။ ထို့ပြင် ကျန်အသက်ဝိညာဉ်များကိုမူ သတ်မှတ်ချိန်‌ရောက်သည်ထိ လွှတ်ထား‌တော်မူသည်။ အမှန်စင်စစ် ထိုအထဲတွင် စဉ်းစားဆင်ခြင်သူများအတွက် သက်‌သေလက္ခဏာများ အမှန်ပင်ရှိသည်။"
        },
        {
            "chapter": 39,
            "verse": 43,
            "text": "သူတို့သည် အလ္လာဟ်အရှင်မြတ်မှလွဲ၍ အခြားသူများအား ကြားဝင်အသနားခံ‌ပေးမည့်သူများအဖြစ် ပြုလုပ်ခဲ့ကြသ‌လော။ (အို- တမန်‌တော်)အသင်‌ပြောလိုက်ပါ- သူတို့သည် မည်သည့်အရာမျှ မပိုင်ဆိုင်ကြသည့်အပြင် မည်သည့်အရာမျှလည်း မသိနားမလည်ကြလျှင်လည်း (ကြားဝင်အသနားခံ‌ပေးနိုင်ကြမည်‌လော)။"
        },
        {
            "chapter": 39,
            "verse": 44,
            "text": "(အို- တမန်‌တော်)အသင်‌ပြောလိုက်ပါ- ကြားဝင် အသနားခံမှုအားလုံးသည် အရှင်မြတ်ပင် စိုးပိုင်‌တော်မူသည်။* မိုး‌ကောင်းကင်များနှင့် ‌မြေပထဝီ၏အုပ်ချုပ်မှုအာဏာသည် အရှင်မြတ်၌ပင် ရှိသည်။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်ကြရမည်ဖြစ်သည်။"
        },
        {
            "chapter": 39,
            "verse": 45,
            "text": "ထို့ပြင် အလ္လာဟ်အရှင်မြတ်တစ်ပါးတည်းအား သတိရတသခြင်းခံရ‌တော်မူသည့်အခါ တမလွန်ဘဝကို မယုံကြည်သူများ၏စိတ်နှလုံးများသည် စက်ဆုပ်ကြသည်။ ထို့ပြင် အရှင်မြတ်မှလွဲ၍ အခြားအရာများအား သတိရခြင်းခံရသည့်အခါတွင်မူ သူတို့သည် ရုတ်တရက် ချက်ချင်း ဝမ်း‌မြောက်သွားကြသည်။"
        },
        {
            "chapter": 39,
            "verse": 46,
            "text": "(အို- တမန်‌တော်)အသင်သည် (ဤသို့)‌လျှောက်ထားပါ- အို- မိုး‌ကောင်းကင်များနှင့် ‌မြေပထဝီအား ဖန်ဆင်း‌တော်မူ‌သော၊ အကွယ်နှင့်‌ရှေ့တွင်ရှိသည်ကို သိ‌တော်မူ‌သော အလ္လာဟ်အရှင်မြတ်၊ အရှင်မြတ်သည် အရှင်မြတ်၏ကျွန်များအကြားတွင် သူတို့အချင်းချင်း ကွဲလွဲ‌နေခဲ့သည့်အရာနှင့်ပတ်သက်၍ စီရင်ဆုံးဖြတ်‌တော်မူမည် ဖြစ်ပါသည်။"
        },
        {
            "chapter": 39,
            "verse": 47,
            "text": "ထို့ပြင် အကယ်၍ မတရားကျူးလွန်ခဲ့ကြသည့်သူများအတွက် ‌မြေပထဝီထဲတွင် ရှိသမျှနှင့်အတူ ‌နောက်ထပ် ထိုမျှရှိလျှင်လည်း ကိယာမသ်‌နေ့၏ပြစ်ဒဏ်များမှ လွတ်‌မြောက်ရန် ထိုအပြစ်ကျူးလွန်သည့်သူများက အမှန်ပင် ‌လျော်‌ကြေး‌ပေးကြမည်ဖြစ်သည်။ ထို့ပြင် သူတို့‌ရှေ့၌ သူတို့မ‌မျှော်လင့်(မထင်မှတ်)သည့်ကိစ္စများသည် အလ္လာဟ်အရှင်မြတ်ထံ‌တော်မှ ထင်ရှား‌ပေါ်လွင်လာလိမ့်မည်။"
        },
        {
            "chapter": 39,
            "verse": 48,
            "text": "ထို့ပြင် သူတို့ဆည်းပူးခဲ့ကြ‌သော မ‌ကောင်းမှုများ၏ အန္တရာယ်များသည်လည်း သူတို့‌ရှေ့၌ ‌ပေါ်လွင်ထင်ရှားလာခဲ့မည် ဖြစ်သည်။ ထို့ပြင် သူတို့‌ပြောင်‌လှောင်‌နေခဲ့‌သော ပြစ်ဒဏ်သည်လည်း သူတို့အား ဝန်းရံ‌နေလိမ့်မည်။"
        },
        {
            "chapter": 39,
            "verse": 49,
            "text": "ထို့ပြင် လူသားတွင် ဒုက္ခတစ်စုံတစ်ခုကျ‌ရောက်သည့်အခါ သူသည် ငါအရှင်မြတ်အား ဟစ်‌ခေါ်တမ်းတသည်။ ထို့‌နောက် ငါအရှင်မြတ်သည် သူ့အား ငါအရှင်မြတ်ထံ‌တော်မှ ‌ကျေးဇူး‌တော်(စည်းစိမ်) တစ်စုံတစ်ခုကို ‌ပေး‌တော်မူသည့်အခါ သူက“ငါသည် ဤ‌ကျေးဇူး‌တော်(စည်းစိမ်)ကို (ငါ၏)အကြံအစည်တစ်ခု‌ကြောင့် ရရှိခဲ့ခြင်း ဖြစ်သည်“*ဟု ‌ပြောဆိုသည်။ ထိုသို့မဟုတ်၊ အမှန်စင်စစ် ဤ‌ကျေးဇူး‌တော်(စည်းစိမ်)သည် စမ်းသပ်မှုတစ်ခုပင် ဖြစ်သည်။ သို့ရာတွင် ထိုလူသားများထဲမှ အများစုသည် မသိရှိကြ‌ပေ။"
        },
        {
            "chapter": 39,
            "verse": 50,
            "text": "အမှန်စင်စစ် ဤ‌ပြောဆိုမှုကို သူတို့မတိုင်မီကသူများလည်း ‌ပြောဆိုခဲ့ကြဖူးသည်။ ထို့‌နောက်လည်း သူတို့ ဆည်းပူးခဲ့ကြသည်များမှာ သူတို့အတွက် (ပြစ်ဒဏ်ကာကွယ်ရန်) မည်သည့်အရာမျှ အသုံးမဝင်ခဲ့‌ပေ။"
        },
        {
            "chapter": 39,
            "verse": 51,
            "text": "ထို့‌နောက် သူတို့ဆည်းပူးခဲ့‌သော မ‌ကောင်းမှုများ၏အန္တရာယ်များသည် သူတို့အ‌ပေါ်တွင် ကျ‌ရောက်ခဲ့သည်။ ထို့ပြင် ဤသူများထဲမှ မတရားကျူးလွန်ခဲ့ကြ‌သောသူများအ‌ပေါ်တွင်လည်း သူတို့သည် (အလ္လာဟ်အရှင်မြတ်အား) မစွမ်း‌ဆောင်နိုင်‌အောင် မပြုလုပ်နိုင်ဘဲလျက် မကြာမီ သူတို့ဆည်းပူးခဲ့‌သော မ‌ကောင်းမှုများ၏ အန္တရာယ်များသည် ကျ‌ရောက်မည်ဖြစ်သည်။"
        },
        {
            "chapter": 39,
            "verse": 52,
            "text": "သူတို့သည် မသိရှိခဲ့ကြသ‌လော။ အမှန်စင်စစ် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူအား စားနပ်ရိက္ခာကို ကျယ်ဝန်းစွာ ‌ပေးသနား‌တော်မူ၍ အရှင်မြတ်(အလိုရှိ‌တော်မူ‌သောသူကို) ကျပ်တည်း‌စေ‌တော်မူသည်။ စင်စစ် ထိုအထဲတွင် ယုံကြည်သူအမျိုးသားများအတွက် သက်‌သေအ‌ထောက်အထားများ အမှန်ပင်ရှိသည်။"
        },
        {
            "chapter": 39,
            "verse": 53,
            "text": "(အို- တမန်‌တော်)အသင်သည် (ငါအရှင်မြတ်၏ကိုယ်စား)‌ပြောလိုက်ပါ- အို- မိမိကိုယ်မိမိ အလွန်အမင်း ကျူးလွန်ခဲ့ကြ‌သော ငါအရှင်မြတ်၏ကျွန်အ‌ပေါင်းတို့၊ အသင်တို့သည် အလ္လာဟ်အရှင်မြတ်၏ကရုဏာ‌တော်မှ ‌မျှော်လင့်ချက် မကင်းမဲ့ကြနှင့်။ အမှန်စင်စစ် အလ္လာဟ်အရှင်မြတ်သည် အပြစ်များအားလုံးကို ခွင့်လွှတ်ချမ်းသာ ‌ပေးသနား‌တော်မူမည်။ အမှန်စင်စစ် အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 39,
            "verse": 54,
            "text": "ထို့ပြင် အသင်တို့သည် အသင်တို့ထံသို့ ပြစ်ဒဏ်ကျ‌ရောက်မလာခင် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ဘက်သို့ ပြန်လှည့်၍ အရှင်မြတ်၏အမိန့်‌တော်များကို လိုက်နာကြပါ။ ထို(ပြစ်ဒဏ်ကျ‌ရောက်လာပြီး)‌နောက်တွင်မူ အသင်တို့သည် မည်သည့်အရာမျှ ကူညီခံကြရမည် မဟုတ်‌ပေ။"
        },
        {
            "chapter": 39,
            "verse": 55,
            "text": "ထို့ပြင် အသင်တို့သည် အသင်တို့ထံသို့ ပြစ်ဒဏ်သည် အသင်တို့ပင် မသိလိုက်ဘဲလျက် ရုတ်တရက် ဆိုက်‌ရောက်မလာမီ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ အသင်တို့ထံသို့ ချ‌ပေးခြင်းခံရ‌သော အ‌ကောင်းဆုံးအမိန့်‌တော်(ကျမ်း‌တော်မြတ် ကုရ်အာန်)ကို လိုက်နာ(ကျင့်သုံး)ကြပါ။"
        },
        {
            "chapter": 39,
            "verse": 56,
            "text": "(ဤသည်ကို မိန့်ရခြင်းကမူ) မည်သူမျှ “‌ဪ- ငါသည်- အလ္လာဟ်အရှင်မြတ်၏အမိန့်‌တော်ကို လိုက်နာမှုနှင့်ပတ်သက်၍ ‌ပေါ့ဆပျက်ကွက်သည့်အ‌ပေါ်တွင် ဝမ်းနည်းဖွယ်ရာပင်၊ ထို့ပြင် ငါသည် အမှန်ပင် ‌ပြောင်‌လှောင်သည့်သူများထဲ၌ပင် ရှိ‌နေခဲ့သည်“ဟု မ‌ပြောဆိုနိုင်ရန်အတွက် ဖြစ်သည်။"
        },
        {
            "chapter": 39,
            "verse": 57,
            "text": "သို့မဟုတ်(မည်သူမဆို) အမှန်စင်စစ် အလ္လာဟ်အရှင်မြတ်သည် အကယ်၍ ငါ့အား တရားလမ်းမှန်သို့ ပို့‌ပေး‌တော်မူခဲ့ပါလျှင် ငါသည် မုသ်သကီ ‌ကြောက်ရွံ့အပြစ်‌ရှောင် ‌ကောင်ကျိုး‌ဆောင်သူများထဲမှ အမှန်ပင် အပါအဝင် ဖြစ်ခဲ့မည်“ဟု မ‌ပြောဆိုနိုင်ရန်ဖြစ်သည်။"
        },
        {
            "chapter": 39,
            "verse": 58,
            "text": "သို့မဟုတ် ပြစ်ဒဏ်ကို ‌တွေ့မြင်သည့်အခါတွင် “အမှန်စင်စစ် ငါသည် အကယ်၍သာ (‌လောကကို)ပြန်သွားနိုင်လျှင် အဘယ်မျှ ‌ကောင်းမည်နည်း။ ထိုသို့ဆိုလျှင် ငါသည် ‌ကောင်းမြတ်သည့်သူများထဲမှ အပါအဝင်ဖြစ်ခဲ့မည်“ဟု မ‌ပြောဆိုနိုင်ရန် (ထုတ်ပြန်‌တော်မူခဲ့ခြင်းဖြစ်သည်။)"
        },
        {
            "chapter": 39,
            "verse": 59,
            "text": "အဘယ့်‌ကြောင့် မဟုတ်ရမည်နည်း။ အမှန်ပင် ငါအရှင်မြတ်၏အာယသ်‌တော်များသည် အသင်၏ထံသို့ အမှန်စင်စစ် ‌ရောက်လာခဲ့သည်။ ထို့‌နောက် အသင်သည် ထိုအာယသ်‌တော်များကို မဟုတ်မမှန်ဟု စွပ်စွဲငြင်းပယ်ခဲ့သည်။ ထို့ပြင် အသင်သည် ကာဖိရ်ငြင်းပယ်သူများထဲတွင် အပါအဝင်ဖြစ်ခဲ့သည်။"
        },
        {
            "chapter": 39,
            "verse": 60,
            "text": "ထို့ပြင် ကိယာမသ်‌နေ့တွင် အလ္လာဟ်အရှင်မြတ်အ‌ပေါ်တွင် လိမ်လည်စွပ်စွဲ ‌ပြောဆိုခဲ့ကြသည့်သူများကို သူတို့၏မျက်နှာများ မည်း‌နေကြသည်ကို အသင် ‌တွေ့မြင်ရမည်။ မာန‌ထောင်သူများအတွက် ‌နေရာဌာနသည် ဂျဟန္နမ်ငရဲဘုံ၌ပင် မဟုတ်‌လော။"
        },
        {
            "chapter": 39,
            "verse": 61,
            "text": "ထို့ပြင် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်‌သော မုသ်သကီများကို‌တော့ အလ္လာဟ်အရှင်မြတ်သည် သူတို့၏‌အောင်မြင်မှုနှင့်တကွ လွတ်‌မြောက်‌စေ‌တော်မူမည်။ သူတို့တွင် ဒုက္ခလည်းကျ‌ရောက်မည် မဟုတ်‌ပေ။ ထို့ပြင် သူတို့သည် ပူ‌ဆွေးကြရမည်လည်း မဟုတ်‌ပေ။"
        },
        {
            "chapter": 39,
            "verse": 62,
            "text": "အလ္လာဟ်အရှင်မြတ်သည်ပင် အရာအားလုံးကို ဖန်ဆင်း‌တော်မူ‌သောအရှင်ဖြစ်သည့်အပြင် အရှင်မြတ်သည်ပင် အရာအားလုံးအ‌ပေါ်တွင် ထိန်းသိမ်း‌တော်မူ‌သော အရှင်လည်းဖြစ်‌တော်မူသည်။"
        },
        {
            "chapter": 39,
            "verse": 63,
            "text": "မိုး‌ကောင်းကင်များ၏ ‌သော့များနှင့် ‌မြေပထဝီ၏‌သော့များသည် အရှင်မြတ်ထံ‌တော်၌သာ ရှိသည်။* ထို့ပြင် အကြင်သူများသည် အလ္လာဟ်အရှင်မြတ်၏အာယသ်‌တော်များကို ငြင်းပယ်ခဲ့ကြသည်။ ထိုသူများပင် ဆုံးရှုံးသည့်သူများဖြစ်ကြမည်။"
        },
        {
            "chapter": 39,
            "verse": 64,
            "text": "(အို- တမန်‌တော်)အသင်‌ပြောလိုက်ပါ- သို့ဖြစ်ရာ အို- အသိပညာမဲ့သူအ‌ပေါင်းတို့၊ ငါသည် အလ္လာဟ်အရှင်မြတ်မှလွဲ၍ အခြားကို ကိုးကွယ်ရန် အသင်တို့သည် ငါ့အား အမိန့်‌ပေး‌နေကြသ‌လော။"
        },
        {
            "chapter": 39,
            "verse": 65,
            "text": "ထို့ပြင် အမှန်စင်စစ် အသင်နှင့် အသင်၏မတိုင်မီကသူများထံသို့ အမှန်ပင် ဝဟီအမိန့်(ဤသို့)ချ‌ပေးခြင်းခံခဲ့ရသည်။ “အကယ်၍ အသင်သည် တွဲဖက်ကိုးကွယ်မှုကို ကျူးလွန်မိခဲ့လျှင် အမှန်စင်စစ် အသင်၏လုပ်ရပ်များသည် အချည်းအနှီးဖြစ်သွားမည့်အပြင် အသင်သည် ဆုံးရှုံးသူများထဲတွင် အမှန်စင်စစ် အပါအဝင်ဖြစ်လိမ့်မည်။“"
        },
        {
            "chapter": 39,
            "verse": 66,
            "text": "ထိုသို့မဟုတ်‌ပေ၊ အမှန်စင်စစ် အလ္လာဟ်အရှင်မြတ်ကိုသာ အသင်သည် ကိုးကွယ်ပါ၊ ထို့ပြင် အသင်သည် ‌ကျေးဇူးသိတတ်သူများထဲတွင် အပါအဝင်ဖြစ်လိုက်ပါ။"
        },
        {
            "chapter": 39,
            "verse": 67,
            "text": "ထို့ပြင် သူတို့သည် အလ္လာဟ်အရှင်မြတ်အား ရို‌သေ‌လေးစားသင့်သ‌လောက် ရို‌သေ‌လေးစားခြင်း မရှိကြ‌ပေ။* ထို့ပြင် ကိယာမသ်‌နေ့တွင် ကမာ္ဘ‌မြေသည် အရှင်မြတ်၏ လက်တစ်ဆုပ်စာပင် ရှိရုံမက၊ မိုး‌ကောင်းကင်များသည်လည်း အရှင်မြတ်၏လက်ယာလက်ထဲတွင် ‌ခေါက်လိပ်ထားလိမ့်မည်။ အရှင်မြတ်သည် သူတို့ တွဲဖက်ကိုးကွယ်ကြ‌သောအရာများမှ စင်ကြယ်သန့်ရှင်း‌တော်မူသည့်အပြင် အရှင်မြတ်သည် အလွန်မြင့်မား‌တော်မူလှသည်။"
        },
        {
            "chapter": 39,
            "verse": 68,
            "text": "ထို့ပြင် စွူရ် တံပိုးခရာမှုတ်ခြင်းခံရသည့်အခါ အလ္လာဟ်အရှင်မြတ်အလိုရှိ‌တော်မူ‌သောသူမှလွဲ၍* မိုး‌ကောင်းကင်များတွင် ရှိသမျှသူများနှင့် ‌မြေပထဝီတွင် ရှိသမျှသူများသည် သတိ‌မေ့သွားကြမည်။ ထို့‌နောက်တစ်ဖန် ဒုတိယအကြိမ် ထိုစွူရ်တံပိုးမှုတ်ခြင်းခံရပြန်သည့်အခါ သူတို့သည် ရုတ်တရက် မတ်တတ်ရပ်လျက် ကြည့်‌နေကြမည်ဖြစ်သည်။"
        },
        {
            "chapter": 39,
            "verse": 69,
            "text": "ထို့ပြင် ‌မြေပထဝီသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်၏ နူရ်‌ရောက်ခြည်နှင့် လင်းထိန်သွားမည်။ ထို့ပြင် မှတ်တမ်းစာအုပ်များလည်း (အဆင်သင့်)ထားရှိပြီးဖြစ်မည်။ ထို့ပြင် တမန်‌တော်များနှင့် သက်‌သေများလည်း ‌ရောက်လာကြမည်။ ထို့ပြင် သူတို့အကြားတွင် သူတို့သည် (အနည်းငယ်မျှပင်) မတရားပြုလုပ်ခြင်း မခံကြရဘဲလျက် တိကျမှန်ကန်စွာ စီရင်ဆုံးဖြတ်ပြီးဖြစ်လိမ့်မည်။"
        },
        {
            "chapter": 39,
            "verse": 70,
            "text": "ထို့ပြင် လူတိုင်းသည် သူတို့ ပြုလုပ်ခဲ့ကြသည့်အစားကို အပြည့်အဝ ‌ပေးဆပ်ခြင်း ခံကြရမည်ဖြစ်သည်။ ထို့ပြင် အရှင်မြတ်သည် သူတို့ပြုလုပ်သမျှကို အသိဆုံးဖြစ်‌တော်မူသည်။"
        },
        {
            "chapter": 39,
            "verse": 71,
            "text": "ထို့ပြင် ကာဖိရ်များသည် ဂျဟန္နမ်ငရဲဘုံသို့ အုပ်စုလိုက် ‌မောင်းနှင့်ခြင်းခံကြရမည်။ ‌နောက်ဆုံးတွင် သူတို့သည် ထိုငရဲဘုံသို့ ‌ရောက်ရှိလာခဲ့ကြသည့်အခါ ၎င်း၏တံခါးများသည် ဖွင့်‌ပေးခြင်းခံကြရမည်။ ထို့ပြင် ထိုငရဲဘုံအား ‌စောင့်ကြပ်သူများက သူတို့အား ‌ပြောဆိုကြလိမ့်မည်- “အသင်တို့ထံသို့ အသင်တို့ထဲမှပင် အကြင်တမန်‌တော်များ ‌ရောက်ရှိလာခဲ့ကြသည် မဟုတ်‌လော၊ ထိုတမန်‌တော်များသည် အသင်တို့‌ရှေ့၌ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်၏အာယသ်‌တော်များကိုလည်း ဖတ်ကြားခဲ့ကြသည်။ ထို့ပြင် အသင်တို့အား ဤ‌နေ့နှင့် အသင်တို့ ‌တွေ့ဆုံကြရမည်ကိုလည်း သတိ‌ပေးနှိုး‌ဆော်ခဲ့ကြသည် (မဟုတ်‌လော)။“ သူတို့က ‌ပြောဆိုကြမည်- “ဟုတ်ပါသည်၊ သို့ရာတွင် ကာဖိရ်များအ‌ပေါ်တွင် ပြစ်ဒဏ်၏အမိန့်‌တော်သည် အတည်ဖြစ်ခဲ့ပြီဖြစ်သည်။"
        },
        {
            "chapter": 39,
            "verse": 72,
            "text": "သူတို့သည် (ဤသို့)‌ပြောဆိုခြင်းခံကြရမည်- “အသင်တို့သည် ဂျဟန္နမ်ငရဲဘုံ၏တံခါးများထဲသို့ အမြဲ‌နေရမည့်သူများအဖြစ် ဝင်ကြ‌ပေ‌တော့“။ မာန‌ထောင်ကြသည့်သူများအတွက် အဘယ်မျှဆိုးရွား‌သော ‌နေရာဌာနဖြစ်လိုက်သနည်း။"
        },
        {
            "chapter": 39,
            "verse": 73,
            "text": "၎င်း‌နောက် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်အား ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသည် ဂျန္နသ်သုခဘုံသို့ အုပ်စုလိုက် ပို့‌ပေးခြင်းကို ခံကြရမည်။ ‌နောက်ဆုံးတွင် သူတို့သည် ထိုသုခဘုံသို့ ‌ရောက်လာကြမည်။ ထိုဂျန္နသ်၏တံခါးများသည် ပွင့်‌နေမည်။ ထို့ပြင် သုခဘုံကို ‌စောင့်ကြပ်သည့်သူများက သူတို့အား “ငြိမ်းချမ်းသာယာမှုသည် အသင်တို့အ‌ပေါ် ကျ‌ရောက်ပါ‌စေ။ အသင်တို့သည် စင်ကြယ်သန့်ရှင်းခဲ့ကြပြီးဖြစ်သည့်အတွက် ထိုသုခဘုံထဲသို့ အမြဲ‌နေရမည့်သူများအဖြစ် ဝင်‌ရောက်ကြပါ“ဟု ‌ပြောဆိုကြမည်။"
        },
        {
            "chapter": 39,
            "verse": 74,
            "text": "ထို့ပြင် သူတို့က ‌ပြောဆိုကြမည်- “ချီးမွမ်းခြင်းအ‌ပေါင်းသည် အကြင် အလ္လာဟ်အရှင်မြတ်အတွက်ပင် ဖြစ်‌တော်မူပါသည်။ ထိုအရှင်မြတ်သည် ကျွန်ုပ်တို့နှင့်ပတ်သက်၍ အရှင်မြတ်ပြုလုပ်‌တော်မူခဲ့သည့်ကတိအား မှန်ကန်‌စေ‌တော်မူခဲ့သည့်အပြင် ဤ(ဂျန္နသ်)‌မြေကို ကျွန်ုပ်တို့အား အ‌မွေအဖြစ် ပိုင်ဆိုင်‌စေ‌တော်မူခဲ့သည့်အတွက် ကျွန်ုပ်တို့သည် ထိုအထဲတွင် ကျွန်ုပ်တို့အလိုရှိ‌သော‌နေရာများ၌ ‌နေထိုင်နိုင်ကြသည်“။* ထို့ပြင် (‌ကောင်းမြတ်‌သော)အလုပ် လုပ်ကိုင်‌သောသူများ၏အကျိုးအမြတ်သည် အဘယ်မျှ ‌ကောင်းလိုက်သနည်း။"
        },
        {
            "chapter": 39,
            "verse": 75,
            "text": "ထို့ပြင် အသင်(တမန်‌တော်)သည် ‌ကောင်းကင်တမန်များအား အရ်ရှ်ပလ္လင်‌တော်၏ပတ်လည်တွင် ဝန်းရံလျက် ‌တွေ့ရမည်၊ သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ချီးမွမ်းမှုနှင့်တကွ (အရှင်မြတ်)စင်ကြယ်‌တော်မူ‌ကြောင်း ရွတ်ဆိုလျက်ရှိ‌နေကြသည်(ကို အသင်မြင်‌တွေ့ရလိမ့်မည်)။ ထို့ပြင် ထို(လူသား)များ၏ကြားတွင် တိကျစွာ စီရင်ဆုံးဖြတ်ပြီး ဖြစ်လိမ့်မည်။ ထို့ပြင် ချီးမွမ်းခြင်းအ‌ပေါင်းသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်အတွက်ပင် ဖြစ်သည်ဟု ‌ပြောဆိုခြင်းခံရမည်။"
        },
        {
            "chapter": 40,
            "verse": 1,
            "text": "ဟာ မီမ်။"
        },
        {
            "chapter": 40,
            "verse": 2,
            "text": "(ဤသည်) တန်ခိုး‌တော်နှင့် အလွန်လွှမ်းမိုး‌တော်မူ‌သော အကြွင်းမဲ့သိ‌တော်မူ‌သော အလ္လာဟ်အရှင်မြတ်ထံ‌တော်မှ ချ‌ပေး‌တော်မူသည့် ကျမ်းဂန်ဖြစ်သည်။"
        },
        {
            "chapter": 40,
            "verse": 3,
            "text": "(အရှင်မြတ်သည်) အပြစ်များကို ခွင့်လွှတ်ချမ်းသာ‌ပေး‌တော်မူ‌သောအရှင်၊ ဝန်ချ‌တောင်းပန်ခြင်းကို လက်ခံ‌တော်မူ‌သောအရှင်၊ ပြင်းထန်စွာ ဒဏ်ခတ်‌တော်မူ‌သောအရှင်၊ စွမ်းရည်သတ္တိနှင့် ပြည့်စုံ‌တော်မူ‌သော (ရက်‌ရောစွာ‌ပေးကမ်း‌တော်မူ‌သော)အရှင် ဖြစ်‌တော်မူသည်။ အရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ ‌နောက်ဆုံးပြန်လည်ရာစခန်းသည် အရှင်မြတ်ထံ‌တော်၌သာ ဖြစ်သည်။"
        },
        {
            "chapter": 40,
            "verse": 4,
            "text": "အလ္လာဟ်အရှင်မြတ်၏အာယသ်‌တော်များနှင့်ပတ်သက်၍ ကာဖိရ်များပင် အငြင်းအခုံပြုကြသည်။ သို့ဖြစ်ရာ တိုင်းပြည်များထဲတွင် သူတို့သွားလာလှုပ်ရှားမှုများသည် အသင့်အား မလှည့်စား‌စေနှင့်။"
        },
        {
            "chapter": 40,
            "verse": 5,
            "text": "ဤသူများမတိုင်မီက (တမန်‌တော်)နူးဟ်၏အမျိုးသားများနှင့် သူတို့‌နောက်မှ အုပ်စုများသည်လည်း မဟုတ်မမှန် စွပ်စွဲငြင်းပယ်ခဲ့ကြသည်။ ထို့ပြင် အုပ်စုတိုင်းသည် သူတို့၏တမန်‌တော်ကို ဖမ်းဆီးရန် ကြံရွယ်ခဲ့ကြသည့်အပြင် သူတို့သည် အမှားကို လက်ကိုင်ထားပြီး ထိုအမှားနှင့်အမှန်ကို ‌ဝေခွဲရခက်‌စေဖို့ (တမန်‌တော်မျာနှင့်) အငြင်းအခုံပြုခဲ့ကြသည်။ သို့ဖြစ်ရာ ငါအရှင်မြတ်သည် သူတို့အား ဖမ်းဆီးကွပ်မျက်‌တော်မူခဲ့သည်။ ထို့‌နောက် ငါအရှင်မြတ်၏ပြစ်ဒဏ်သည် မည်သို့ရှိခဲ့သနည်း။"
        },
        {
            "chapter": 40,
            "verse": 6,
            "text": "ဤသို့ပင် ကာဖိရ်များနှင့်ပတ်သက်၍ “အမှန်စင်စစ် သူတို့သည် ငရဲသားများဖြစ်ကြသည်“ဆိုသည့် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ မိန့်ခွန်း‌တော်သည် အတည်ဖြစ်ခဲ့ပြီဖြစ်သည်။"
        },
        {
            "chapter": 40,
            "verse": 7,
            "text": "အရ်ရှ်ပလ္လင်‌တော်ကို ထမ်းရွက်ထားကြ‌သော သူ(‌ကောင်းကင်တမန်)များနှင့်၎င်းပတ်လည်တွင် ရှိကြသည့်သူ(‌ကောင်းကင်တမန်)များသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ချီးမွမ်းမှုနှင့်တကွ (အရှင်မြတ်)စင်ကြယ်‌တော်မူ‌ကြောင်း ရွတ်ဆိုလျက်ရှိကြသည်။ ထို့ပြင် ထို‌ကောင်းကင်တမန်များသည် အရှင်မြတ်အား ယုံကြည်ကြသည်။ ထို့ပြင် သူတို့သည် အီမာန်ယုံကြည်သူများအတွက် (ဤသို့) လွတ်ငြိမ်းချမ်းသာခွင့် ပန်ကြားလျက်ရှိကြသည်။ “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် အရာအားလုံးကို ကရုဏာနှင့်တကွ အသိပညာဖြင့် ဝန်းခြုံလျက်ရှိ‌တော်မူပါသည်။ သို့ဖြစ်ရာ အရှင်မြတ်သည် အကြင်သူများအား လွတ်ငြိမ်းချမ်းသာခွင့် ‌ပေးသနား‌တော်မူပါ၊ ထိုသူများသည် ဝန်ချ‌တောင်းပန်ခဲ့ကြသည်၊ ထို့ပြင် သူတို့သည် အရှင်မြတ်၏လမ်းကိုလည်း လိုက်ကြသည်။ ထို့ပြင် အရှင်မြတ်သည် သူတို့အား ဂျဟန္နမ်ငရဲဘုံ၏ပြစ်ဒဏ်မှ လွတ်ကင်း‌စေ‌တော်မူပါ။“"
        },
        {
            "chapter": 40,
            "verse": 8,
            "text": "အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် သူတို့အား အရှင်မြတ်ကတိပြု‌တော်မူခဲ့‌သော အမြဲ‌နေရမည့် ဥယျာဉ်များထဲသို့ သူတို့အား ဝင်‌ရောက်‌စေ‌တော်မူပါ။ ထို့ပြင် သူတို့၏ဖခင်(နှင့်မိခင်)များ၊ သူတို့၏ဇနီးကြင်ရာများနှင့် သူတို့၏သား‌မြေးများထဲမှ ‌ကောင်းမြတ်သည့်သူများကိုလည်း ထိုဥယျာဉ်ထဲသို့ ဝင်‌ရောက်‌စေ‌တော်မူပါ။ အမှန်စင်စစ် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 40,
            "verse": 9,
            "text": "ထို့ပြင် အရှင်မြတ်သည် သူတို့အား (‌လောကတွင် ကျူးလွန်မိခဲ့သည့်)မ‌ကောင်းမှုများ(၏ အစားခံရမည့်ဒုက္ခများ)မှလည်း လွတ်ကင်း‌စေ‌တော်မူပါ။ ထို့ပြင် အရှင်မြတ်သည် ထို‌နေ့တွင် အကြင်သူ့ကို (ထို)ဒုက္ခများမှ လွတ်ကင်း‌စေ‌တော်မူခဲ့လျှင် အရှင်မြတ်သည် အမှန်စင်စစ် ထိုသူကို သနားကြင်နာခဲ့သည်ပင်ဖြစ်သည်။ ထို့ပြင် ဤသည် ကြီးကျယ်မြင့်မြတ်‌သော ‌အောင်မြင်မှုပင်ဖြစ်သည်။"
        },
        {
            "chapter": 40,
            "verse": 10,
            "text": "အမှန်စင်စစ် ကာဖိရ်များသည် (ဤသို့)ဟစ်‌ခေါ်ခြင်းကို ခံကြရမည်- “အသင်တို့သည် (ယခု)အသင်တို့ကိုယ်ကို စက်ဆုပ်ရွံရှာမုန်းတီး‌နေကြသည်ထက် အသင်တို့သည် အီမာန်ယုံကြည်မှုကို ဖိတ်‌ခေါ်ခံခဲ့ကြရစဉ်က အသင်တို့ငြင်းပယ်ခဲ့ကြသည့်အခါတွင် အမှန်ပင် (အသင်တို့ကို) အလ္လာဟ်အရှင်မြတ်သည် ပိုပြီး စက်ဆုပ် မုန်းတီး‌တော်မူခဲ့သည်။“"
        },
        {
            "chapter": 40,
            "verse": 11,
            "text": "သူတို့က ‌ပြောဆိုကြမည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အား ‌သေသူများအဖြစ် နှစ်ကြိမ်ထား‌တော်မူခဲ့ပါသည်။ ထို့ပြင် အရှင်မြတ်သည် ကျွန်ုပ်တို့အား ရှင်သူများအဖြစ်လည်း နှစ်ကြိမ်ထား‌တော်မူခဲ့ပါသည်။* ယခုမူ ကျွန်ုပ်တို့သည် ကျွန်ုပ်တို့၏အပြစ်များကို ဝန်ခံကြပြီဖြစ်ပါသည်။ သို့ဖြစ်ရာ (ဤဒုက္ခမှ)လွတ်‌မြောက်ရန် နည်းလမ်းတစ်စုံတစ်ရာ ရှိပါသ‌လော။"
        },
        {
            "chapter": 40,
            "verse": 12,
            "text": "ထို(အပြစ်ဒဏ်ခံရခြင်း)သည် အလ္လာဟ်အရှင်မြတ်တစ်ပါးတည်းအား ဟစ်‌ခေါ်ခံရ‌သောအခါ အသင်တို့သည် ငြင်းပယ်ခဲ့ကြသည်။ ထို့ပြင် အကယ်၍ အရှင်မြတ်နှင့် တွဲဖက်ရန် ဟစ်‌ခေါ်ခံရ‌သောအခါ၌မူ အသင်တို့သည် ယုံကြည်လက်ခံခဲ့ကြသည်။ သို့ဖြစ်ရာ စီရင်ဆုံးဖြတ်မှုသည် အလွန်မြင့်မား‌တော်မူ‌သော၊ အလွန်ကြီးကျယ်ထူးကဲမြင့်မြတ်‌တော်မူ‌သော အလ္လာဟ်အရှင်မြတ်၌ပင်ရှိသည်။"
        },
        {
            "chapter": 40,
            "verse": 13,
            "text": "ထိုအရှင်မြတ်ပင် အသင်တို့အား အရှင်မြတ်၏သက်‌သေသာဓကများကို ပြသ‌တော်မူသည်။ ထို့ပြင် အရှင်မြတ်သည်ပင် အသင်တို့အတွက် မိုး‌ကောင်းကင်မှ စားနပ်ရိက္ခာကို ချ‌ပေး‌တော်မူသည်။ ထို့ပြင် (အရှင်မြတ်ဘက်သို့)ပြန်လှည့်သည့်သူမှလွဲ၍ စဉ်းစားဆင်ခြင်တရား ရယူ‌လေ့မရှိ‌ပေ။"
        },
        {
            "chapter": 40,
            "verse": 14,
            "text": "သို့ဖြစ်ရာ ကာဖိရ်များသည် မနှစ်မြို့ကြလျှင်လည်း အသင်တို့သည် အလ္လာဟ်အရှင်မြတ်ကိုသာ ကိုးကွယ်မှုကို အရှင်မြတ်အတွက် သက်သက်ဖြစ်‌စေကြလျက် ကိုးကွယ်ကြပါ။"
        },
        {
            "chapter": 40,
            "verse": 15,
            "text": "(အရှင်မြတ်သည်) အလွန်မြင့်မားသည့် အဆင်းအတန်းများကို ပိုင်ဆိုင်‌တော်မူ‌သောအရှင်၊ အရ်ရှ်ပလ္လင်‌တော်ကို စိုးပိုင်‌တော်မူ‌သောအရှင်ပင် ဖြစ်‌တော်မူသည်။ အရှင်မြတ်သည် အရှင်မြတ်၏အမိန့်‌တော်နှင့် ဝိညာဉ်(ဝဟီ)ကို အရှင်မြတ်၏ကျွန်များထဲမှ အရှင်မြတ်အလိုရှိ‌တော်မူ‌သောသူအ‌ပေါ်တွင် ချ‌ပေး‌တော်မူခဲ့သည်။ (ထိုသို့ချ‌ပေးခြင်းမှာ) ထိုကျွန်သည် ‌တွေ့ဆုံရမည့်(ကိယာမသ်)‌နေ့နှင့်ပတ်သက်၍ (လူများအား)သတိ‌ပေးနှိုး‌ဆော်ရန်အတွက် ဖြစ်သည်။"
        },
        {
            "chapter": 40,
            "verse": 16,
            "text": "ထို‌နေ့တွင် သူတို့သည် (ဖန်ဆင်းရှင်‌ရှေ့၌) ‌ပေါ်လွင်ထင်ရှားလာမည်။ သူတို့နှင့်ပတ်သက်၍ အလ္လာဟ်အရှင်မြတ်အ‌ပေါ်တွင် မည်သည့်အရာမျှ ဖုံးကွယ်‌နေခြင်းရှိမည် မဟုတ်‌ပေ။ “စိုးမိုးအုပ်ချုပ်မှုအာဏာသည် ယ‌နေ့ မည်သူ့ထံတွင် ရှိသနည်း“(ဟု မိန့်ကြား‌တော်မူမည်၊ ထို့ပြင် အရှင်မြတ်ကိုယ်တိုင် မိန့်ကြား‌တော်မူမည်) တစ်ပါးတည်းဖြစ်‌တော်မူ‌သော အဖန်ဆင်းခံအားလုံးအ‌ပေါ် လွှမ်းမိုးထား‌တော်မူ‌သော အလ္လာဟ်အရှင်မြတ်၌ပင်ရှိသည်။"
        },
        {
            "chapter": 40,
            "verse": 17,
            "text": "ယ‌နေ့မူ လူတိုင်းသည် သူတို့ရှာ‌ဖွေပြုလုပ်ခဲ့သမျှနှင့်ပတ်သက်၍ အစား‌ပေးခြင်းကို ခံကြရမည်ဖြစ်သည်။ ယ‌နေ့ မတရားပြုလုပ်မှုဆိုသည်မှာ မရှိ‌တော့‌ပေ။ အမှန်စင်စစ် အလ္လာဟ်အရှင်မြတ်သည် လျင်မြန်စွာ စစ်‌ဆေး‌တော်မူ‌သောအရှင်မြတ်*ပင် ဖြစ်‌တော်မူသည်။"
        },
        {
            "chapter": 40,
            "verse": 18,
            "text": "ထို့ပြင် အသင်သည် သူတို့အား နီးကပ်လာ‌သော(ကိယာမသ်)‌နေ့နှင့်ပတ်သက်၍ သတိ‌ပေးနှိုုး‌ဆော်လိုက်ပါ။ ထိုအခါတွင် စိတ်နှလုံးများသည် ပူပင်‌သောကများကို အလွန်ချုပ်တည်းမျိုသိပ်လျက် လည်မျိုများထိပင် ဆို့တက်လာမည်။ မတရားကျူးလွန်သည့်သူများအတွက် ရင်းနှီး‌သောသူလည်း မည်သူမျှရှိမည် မဟုတ်‌ပေ။ ဩဇာ‌ညောင်း‌သော ကြားဝင်အသနားခံ‌ပေးမည့်သူလည်း မည်သူမျှရှိမည် မဟုတ်‌ပေ။"
        },
        {
            "chapter": 40,
            "verse": 19,
            "text": "အရှင်မြတ်သည် မျက်စိများ၏ သစ္စာ‌ဖောက်ခိုးဝှက်မှုကို‌ရော၊ စိတ်နှလုံးများက လျှို့ဝှက်ထားသည်များကိုပါ သိ‌တော်မူသည်။"
        },
        {
            "chapter": 40,
            "verse": 20,
            "text": "ထို့ပြင် အလ္လာဟ်အရှင်မြတ်သည် တရားသဖြင့် စီရင်ဆုံးဖြတ်‌တော်မူမည်။ ထို့ပြင် အရှင်မြတ်အား စွန့်ပြီး သူတို့(ကာဖိရ်များ) ဟစ်‌ခေါ်ခဲ့ကြ‌သော ကိုးကွယ်ရာများသည် မည်သည့်အရာတစ်ခုမျှ စီရင်ဆုံးဖြတ်နိုင်ကြမည် မဟုတ်‌ပေ။ အမှန်စင်စစ် အလ္လာဟ်အရှင်မြတ်သည်ပင် အကြွင်းမဲ့ကြား‌တော်မူ‌သောအရှင်၊ အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 40,
            "verse": 21,
            "text": "သူတို့သည် ကမာ္ဘ‌ပေါ်တွင် လှည့်လည်သွားလာခြင်း မပြုခဲ့ကြသ‌လော၊ ထိုသို့ပြုခဲ့ကြလျှင် သူတို့သည် သူတို့မတိုင်မီကသူများ၏ ‌နောက်ဆုံးအကျိုးဆက်သည် မည်သို့ရှိခဲ့သည်ကို မြင်ကြရမည်ဖြစ်သည်။ ၎င်းယခင်က သူများသည် သူတို့ထက်ပင် အင်းအားကြီးသည်သာမက ကမာ္ဘ‌မြေ‌ပေါ်တွင် သူတို့ချန်ထားခဲ့‌သော ‌ခြေရာလက်ရာများသည် ပို၍ ထူးကဲခဲ့ကြသည်။ ထို့‌နောက်လည်း အလ္လာဟ်အရှင်မြတ်သည် သူတို့အား သူတို့၏မ‌ကောင်းမှုပြစ်မှုများ‌ကြောင့် ဖမ်းဆီးကွပ်မျက်‌တော်မူခဲ့သည်။ သူတို့တွင် အလ္လာဟ်အရှင်မြတ်၏ပြစ်ဒဏ်မှ ကယ်တင်မည့်သူလည်း မည်သူမျှ မရှိခဲ့‌ပေ။"
        },
        {
            "chapter": 40,
            "verse": 22,
            "text": "ထိုသို့ဖြစ်ရခြင်းမှာ သူတို့၏တမန်‌တော်များသည် သူတို့ထံသို့ ထင်ရှား‌သောသက်‌သေသာဓကများ အမှန်စင်စစ် ယူ‌ဆောင်လာခဲ့ကြပြီး‌နောက် သူတို့သည် ငြင်းပယ်လျက်ပင် ရှိခဲ့ကြသည့်အတွက် အလ္လာဟ်အရှင်မြတ်သည် သူတို့အား ဖမ်းဆီးကွပ်မျက်‌တော်မူခဲ့ခြင်းဖြစ်သည်။ အမှန်စင်စစ် အရှင်မြတ်သည် အလွန်အင်အားကြီး‌တော်မူ‌သောအရှင်၊ ပြင်းထန်စွာ အ‌ရေးယူ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 40,
            "verse": 23,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာအား ငါအရှင်မြတ်၏အမိန့်‌တော်များအပြင် ထင်ရှား‌သော သက်‌သေသာဓကနှင့်တကွ ‌စေလွှတ်‌တော်မူခဲ့သည်။"
        },
        {
            "chapter": 40,
            "verse": 24,
            "text": "ဖိရ်‌အောင်န်၊ ဟာမာန်နှင့် ကာရူန်တို့ထံသို့။ သို့ဖြစ်ရာ သူတို့က (တမန်‌တော်မူစာသည်)‌မှော်ဆရာတစ်ဦး၊ အလွန်လိမ်လည်သူတစ်ဦးဖြစ်သည်ဟု ‌ပြောဆိုခဲ့ကြသည်။"
        },
        {
            "chapter": 40,
            "verse": 25,
            "text": "ထို့‌နောက် ၎င်း(တမန်‌တော်မူစာ)သည် ငါအရှင်မြတ်ထံ‌တော်မှ အမှန်တရားကို ယူ‌ဆောင်၍ သူတို့ထံသို့ ‌ရောက်ရှိလာသည့်အခါ သူတို့က “အသင်တို့သည် ထိုမူစာနှင့်တကွ ယုံကြည်သူများ၏ သား‌ယောက်ျား‌လေးများအား သတ်ဖြတ်ကြ၍ သူတို့၏(သမီး)မိန်းမများကို အရှင်ထားလိုက်ကြပါ“ဟု ‌ပြောဆိုခဲ့ကြသည်။ ထို့‌နောက်လည်း ကာဖိရ်များ၏အကြံအစည်သည် လွဲမှားခဲ့သည်သာဖြစ်သည်။"
        },
        {
            "chapter": 40,
            "verse": 26,
            "text": "ထို့ပြင် ဖိရ်‌အောင်န်က ‌ပြောဆိုခဲ့သည်- “အသင်တို့သည် ငါ့ကို မတားကြနှင့်၊ ငါသည် မူစာကို သတ်မည်။ ထို့ပြင် ၎င်းသည် ၎င်းအား ဖန်ဆင်း‌မွေးမြူ‌တော်မူ‌သောအရှင်ကို ဟစ်‌ခေါ်ပါ‌စေ။ ထိုမူစာသည် သင်တို့၏သာသနာကို ‌ပြောင်းလဲပစ်မည် သို့မဟုတ် တိုင်းပြည်တွင် ဖျက်ဆီးမှုဖြစ်‌ပေါ်‌စေမည်ကို အမှန်ပင် ငါစိုးရိမ်မိသည်။“"
        },
        {
            "chapter": 40,
            "verse": 27,
            "text": "ထို့အတွက် (တမန်‌တော်)မူစာက ‌ပြောဆိုခဲ့သည်။ အမှန်စင်စ်စ ငါသည် စစ်‌ဆေးမည့်‌နေ့ကို မယုံကြည်‌သော မာန‌ထောင်သည့်သူတိုင်းမှ လွတ်ကင်းရန် ငါ့အား ဖန်ဆင်း‌မွေးမြူ‌တော်မူ‌သောအရှင်နှင့် အသင်တို့အား ဖန်ဆင်း‌မွေးမြူ‌တော်မူ‌သောအရှင်(ဖြစ်သည့် အလ္လာဟ်)ထံတွင် ခိုလှုံခဲ့ပြီဖြစ်သည်။"
        },
        {
            "chapter": 40,
            "verse": 28,
            "text": "ထို့ပြင် ဖိရ်‌အောင်န်၏‌ဆွေမျိုးများထဲမှ သူ၏အီမာန်ကို လျှို့ဝှက်ထား‌သော အီမာန်ရှင်တစ်ဦးက ‌ပြောဆိုခဲ့သည်၊ အသင်တို့သည် လူတစ်‌ယောက်အား ထိုသူက ငါ့အား ဖန်ဆင်း‌မွေးမြူ‌တော်မူ‌သောအရှင်သည် အလ္လာဟ်အရှင်မြတ်ပင် ဖြစ်‌တော်မူသည်ဟု ‌ပြောဆိုသည်နှင့် သတ်ဖြတ်ကြမည်‌လော။ ထို့ပြင် အမှန်စင်စစ် ၎င်းသည် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ထင်ရှား‌သော သက်‌သေအ‌ထောက်အထားများကိုလည်း ယူ‌ဆောင်လာခဲ့သည်။ ထို့ပြင် အကယ်၍ ၎င်းသည် လိမ်လည်သူဖြစ်လျှင် ၎င်း၏လိမ်လည်မှုသည် ၎င်း၏အ‌ပေါ်၌ပင် ကျ‌ရောက်မည်ဖြစ်သည်။ ထို့ပြင် အကယ်၍ ၎င်းသည် မှန်ကန်သည့်သူဖြစ်လျှင် အသင်တို့ကို ၎င်းကြိုတင်‌ပြောခဲ့‌သော (ပြစ်ဒဏ်)အချို့သည် အသင်တို့အ‌ပေါ်တွင် သက်‌ရောက်မည်ဖြစ်သည်။ အမှန်စင်စစ် အလ္လာဟ်အရှင်မြတ်သည် စည်းကမ်းကျူးလွန်သည့်၊ အလွန်လိမ်လည်သည့်သူကို တရားလမ်းမှန် ညွှန်ကြားပြသ‌တော်မမူ‌ပေ။"
        },
        {
            "chapter": 40,
            "verse": 29,
            "text": "အို- ကျွန်ုပ်၏အမျိုးသားတို့၊ ယ‌နေ့ အသင်တို့၌ အာဏာရှိ‌နေ၍ အသင်တို့သည် တိုင်းပြည်တွင် လွှမ်းမိုးခြယ်လှယ်‌နေကြသည်ဖြစ်သည်။ ထို့‌နောက် အလ္လာဟ်အရှင်မြတ်၏ပြစ်ဒဏ်သည် အကယ်၍ ‌ရောက်လာခဲ့လျှင် ထိုပြစ်ဒဏ်မှာ ကျွန်ုပ်တို့အား မည်သူကယ်တင်မည်နည်း။ ဖိရ်‌အောင်န်က‌ပြောသည်- ငါသည် ငါ၏အယူအဆကိုပင် အသင်တို့အား အကြံ‌ပေးခြင်းဖြစ်သည်။ ထို့ပြင် ငါသည် အသင်တို့အား မှန်ကန်သည့်လမ်းမှလွဲ၍ အခြားမည်သည်ကိုမျှ ညွှန်ကြားပြသခဲ့သည် မဟုတ်‌ပေ။"
        },
        {
            "chapter": 40,
            "verse": 30,
            "text": "ထို့ပြင် ထိုအီမာန်ယုံကြည်သူက ‌ပြောခဲ့သည်- အို- ကျွန်ုပ်၏အမျိုးသားတို့၊ အမှန်စင်စစ် ကျွန်ုပ်သည် အသင်တို့အ‌ပေါ်တွင် (ယခင်က)အုပ်စုများ၏(ဆိုးရွားသည့်)‌နေ့မျိုး(ကျ‌ရောက်လာမည်)ကို စိုးရိမ်မိသည်။"
        },
        {
            "chapter": 40,
            "verse": 31,
            "text": "(တမန်‌တော်)နူးဟ်၏အမျိုးသားများ၏အ‌ခြေအ‌နေမျိုး၊ အာဒ်အမျိုးသားများ၏အ‌ခြေအ‌နေမျိုး၊ ဆမူဒ်အမျိုးသားများ၏အ‌ခြေအ‌နေမျိုးနှင့် ထိုသူများ၏‌နောက်တွင် ရှိခဲ့သည့်သူများ၏အ‌ခြေအ‌နေမျိုး (ဖြစ်မည်ကို စိုးရိမ်မိသည်)။ ထို့ပြင် အလ္လာဟ်အရှင်မြတ်သည် (အရှင်မြတ်၏)ကျွန်များအား မတရားပြုလုပ်ရန် ရည်ရွယ်‌တော်မမူ‌ပေ။"
        },
        {
            "chapter": 40,
            "verse": 32,
            "text": "ထို့ပြင် အို- ကျွန်ုပ်၏အမျိုးသားတို့၊ အမှန်စင်စစ် ကျွန်ုပ်သည် အသင်တို့နှင့်ပတ်သက်၍ ဟစ်‌အော်မည့်‌နေ့(၏ပြစ်ဒဏ်)ကိုလည်း စိုးရိမ်သည်။"
        },
        {
            "chapter": 40,
            "verse": 33,
            "text": "ထို‌နေ့တွင် အသင်တို့သည် ‌ကျောခိုင်းထွက်‌ပြေးကြမည်။ အလ္လာဟ်အရှင်မြတ်နှင့်အံတုပြီး အသင်တို့အတွက် ကာကွယ်‌စောင့်‌ရှောက်‌ပေးမည့်သူ မည်သူမျှ ရှိမည်မဟုတ်‌ပေ။ ထို့ပြင် မည်သူမဆို အလ္လာဟ်အရှင်မြတ်သည် လမ်းမှားတွင် (ဆက်)ထား‌တော်မူလျှင် သူ့အတွက် လမ်းမှန်ပို့‌ပေးမည့်သူ မည်သူမျှ မရှိ‌တော့‌ပေ။"
        },
        {
            "chapter": 40,
            "verse": 34,
            "text": "ထို့ပြင် အမှန်စင်စစ် (တမန်‌တော်)ယူစွဖ်သည် (တမန်‌တော်မူစာ)မတိုင်မီက အသင်တို့ထံသို့ ထင်ရှားသည့်သက်‌သေလက္ခဏာများ ယူ‌ဆောင်လာခဲ့သည်။ ထို့ပြင် အသင်တို့သည် အသင်တို့ထံသို့ ၎င်းယူလာခဲ့သည့်အရာများနှင့်ပတ်သက်၍ အမြဲသံသယ၌ပင် ရှိခဲ့ကြသည်။ ‌နောက်ဆုံး အသင်တို့သည် ၎င်းကွယ်လွန်သွားသည့်အခါ အလ္လာဟ်အရှင်မြတ်သည် ၎င်း၏‌နောက်တွင် မည်သည့်တမန်‌တော်မှ လုံးဝ‌စေလွှတ်‌တော်မူမည်မဟုတ်‌တော့ဟု ‌ပြောဆိုခဲ့ကြသည်။ ဤသို့ပင် အလ္လာဟ်အရှင်မြတ်သည် စည်းကမ်းကျူးလွန်သူ၊ သံသယရှိ‌နေသူကို လမ်းမှား၌ပင် ရှိ‌နေ‌စေ‌တော်မူသည်။"
        },
        {
            "chapter": 40,
            "verse": 35,
            "text": "ထိုသူများသည် သူတို့ထံသို့‌ရောက်လာခဲ့‌သော သက်‌သေအ‌ထောက်အထားတစ်စုံတစ်ခုမပါဘဲ အလ္လာဟ်အရှင်မြတ်၏သက်‌သေသာဓကများနှင့်ပတ်သက်၍ အငြင်းအခုံပြုလုပ်ကြသည်။ (သို့ဖြစ်ရာ) အလ္လာဟ်အရှင်မြတ်ထံ‌တော်နှင့် အီမာန်ယုံကြည်သူများတွင် စက်ဆုပ်မှုအားဖြင့် လွန်စွာကြီးကျယ်လှ၏။ အလ္လာဟ်အရှင်မြတ်သည် ဤသို့ပင် မာန‌ထောင်သူ၊ ဆိုးသွမ်းသူ၏စိတ်နှလုံး‌ပေါ်တွင် တံဆိပ်ခတ်နှိပ်‌တော်မူသည်။"
        },
        {
            "chapter": 40,
            "verse": 36,
            "text": "ထို့ပြင် ဖိရ်‌အောင်န်က‌ပြောဆိုခဲ့သည်- အို- ဟာမာန်၊ ငါသည် (‌ကောင်းကင်က တံခါး‌ပေါက်များရှိသည့်) လမ်းများကို‌ရောက်ရှိရန် အသင်သည် ငါ့အတွက် မြင့်မား‌သော အ‌ဆောက်အအုံ(‌မျှော်စင်)တစ်ခု‌ဆောက်ပါ။"
        },
        {
            "chapter": 40,
            "verse": 37,
            "text": "(ငါသည်) မိုး‌ကောင်းကင်၏(တံခါး‌ပေါက်များရှိသည့်)လမ်းများကို(‌ရောက်ရှိရန်အတွက်)၊ ထို့‌နောက် ငါသည် မူစာ၏အရှင်သခင်ကို ‌ချောင်းကြည့်မည်။ ထို့ပြင် အမှန်စင်စစ် ငါသည် ၎င်းအား လိမ်လည်သူဟု ထင်သည်။ ထို့ပြင် ဤသို့ပင် ဖိရ်‌အောင်န်၏အမြင်တွင် သူ၏မ‌ကောင်းသည့်လုပ်ရပ်သည် လှပ‌အောင်ဆင်မြန်းပြသခံရသည်။ ထို့ပြင် သူသည် လမ်း(မှန်)မှ တားဆီးခံရ‌တော့သည်။ ထို့ပြင် ဖိရ်‌အောင်န်၏အကြံအစည်သည် ပျက်စီးခဲ့သည်ပင်ဖြစ်သည်။"
        },
        {
            "chapter": 40,
            "verse": 38,
            "text": "ထို့ပြင် အီမာန်ယုံကြည်သူက ‌ပြောဆိုခဲ့သည်- အို- ကျွန်ုပ်၏အမျိုးသားတို့၊ အသင်တို့သည် ကျွန်ုပ်၏‌နောက်ကို လိုက်ခဲ့ကြပါ၊ ကျွန်ုပ်သည် အသင်တို့အား လမ်းမှန်ညွှန်ကြားပြသမည်။"
        },
        {
            "chapter": 40,
            "verse": 39,
            "text": "အို- ကျွန်ုပ်၏အမျိုးသားတို့၊ ဤဘဝသည် အနည်းငယ် အကျိုးခံစားမှုပင်ဖြစ်သည်။ ထို့ပြင် အမှန်စင်စစ် တမလွန်ဘဝသည်ပင် အမြဲ‌နေထိုရာဖြစ်သည်။"
        },
        {
            "chapter": 40,
            "verse": 40,
            "text": "မည်သူမဆို မ‌ကောင်းမှု တစ်စုံတစ်ခုပြုကျင့်ခဲ့လျှင် ထိုအတိုင်း အညီအမျှ အစား‌ပေးခံရမည်။ ထို့ပြင် အမှန်မှာ မည်သူမဆို ‌ယောက်ျားဖြစ်‌စေ၊ မိန်းမဖြစ်‌စေ အီမာန်ယုံကြည်သူဖြစ်လျက် ‌ကောင်းမြတ်‌သော လုပ်ရပ်များကို ပြုလုပ်ခဲ့လျှင်၊ ထိုသူများသည် ဂျန္နသ်သုခဘုံသို့ ဝင်‌ရောက်ကြရမည်။ သူတို့သည် ထိုအထဲတွင် အကန့်အသတ်မရှိ စားနပ်ရိက္ခာ ‌ပေးသနားခြင်းခံကြရမည်ဖြစ်သည်။"
        },
        {
            "chapter": 40,
            "verse": 41,
            "text": "ထို့ပြင် အို- ကျွန်ုပ်၏အမျိုးသားတို့၊ မည်သို့နည်း၊ ကျွန်ုပ်သည် အသင်တို့အား (ပြစ်ဒဏ်မှ) လွတ်ကင်းရာဘက်သို့ ဖိတ်‌ခေါ်‌နေသည်။ အသင်တို့ကမူ ကျွန်ုပ်အား ငရဲမီးဘက်သို့ ဖိတ်‌ခေါ်‌နေကြသည်။"
        },
        {
            "chapter": 40,
            "verse": 42,
            "text": "ကျွန်ုပ်သည် အလ္လာဟ်အရှင်မြတ်အား ‌သွေဖည်ငြင်းပယ်ရန်အတွက် ကျွန်ုပ်တွင် မည့်သည့်အ‌ထောက်အထားမျှမရှိသည့် မသိသည့်အရာကို ကျွန်ုပ်က အရှင်မြတ်နှင့် တွဲဖက်ကိုးကွယ်ရန်အတွက် အသင်တို့သည် ကျွန်ုပ်အား ဖိတ်‌ခေါ်‌နေကြသည်။ ထို့ပြင် ကျွန်ုပ်ကမူ အသင်တို့အား တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ အကြိမ်ကြိမ် လွတ်ငြိမ်းချမ်းသာခွင့်‌ပေး‌တော်မူ‌သောအရှင်ဘက်သို့ ဖိတ်‌ခေါ်‌နေသည်။"
        },
        {
            "chapter": 40,
            "verse": 43,
            "text": "အမှန်စင်စစ် ကျွန်ုပ်အား အသင်တို့ ဖိတ်‌ခေါ်‌နေသည့်အရာသည် ဤဘဝတွင်သာမက တမလွန်ဘဝတွင်လည်း ဟစ်‌ခေါ်ရန် မထိုက်တန်သည့်အရာဖြစ်သည်။* ထို့ပြင် အမှန်စင်စစ် ကျွန်ုပ်တို့သည် အလ္လာဟ်အရှင်မြတ်ထံ‌တော်သို့ပင် ပြန်ကြရမည်ဖြစ်သည်။ ထို့ပြင် အမှန်စင်စစ် စည်းကမ်းကျူးလွန်သည့်သူများသည် ငရဲသားများပင် ဖြစ်ကြသည်။"
        },
        {
            "chapter": 40,
            "verse": 44,
            "text": "ထို့‌နောက် မကြာမီ အသင်တို့သည် ကျွန်ုပ် အသင်တို့အား ‌ပြောသည့်စကားများကို မကြာမီ ပြန်သတိရကြလိမ့်မည်။ ထို့ပြင် ကျွန်ုပ်ကမူ ကျွန်ုပ်၏အ‌ရေးကိစ္စကို အလ္လာဟ်အရှင်မြတ်ထံ‌တော်သို့ လွှဲအပ်လိုက်ပြီဖြစ်သည်။ အမှန်စင်စစ် အလ္လာဟ်အရှင်မြတ်သည် (အရှင်မြတ်၏)ကျွန်များကို အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 40,
            "verse": 45,
            "text": "ထို့‌နောက် အလ္လာဟ်အရှင်မြတ်သည် သူ့ကို သူတို့၏ မ‌ကောင်းကြံစည်သည့်အန္တရာယ်များမှ ဖယ်ရှားကာကွယ်‌တော်မူခဲ့သည်။ ထို့ပြင် ဖိရ်‌အောင်န်၏အ‌ခြွေအရံများကိုမူ ဆိုးဝါး‌သော အပြစ်ဒဏ်က ဝိုင်းရံခဲ့သည်။"
        },
        {
            "chapter": 40,
            "verse": 46,
            "text": "သူတို့သည် မီး၏‌ရှေ့၌ နံနက်နှင့်ည‌နေတွင် ထုတ်‌ဖော်ပြသခြင်း ခံကြရသည်။* ထို့ပြင် ကိယာမသ်‌နေ့‌ရောက်သည့်အခါ (အရှင်မြတ်က ‌ကောင်းကင်တမန်များအား မိန့်‌တော်မူမည်) အသင်တို့သည် ဖိရ်‌အောင်န်၏အ‌ခြွေအရံများအား ပြင်းထန်သည့်ပြစ်ဒဏ်တွင် ဝင်‌ရောက်ခိုင်းလိုက်ကြပါ။"
        },
        {
            "chapter": 40,
            "verse": 47,
            "text": "ထို့ပြင် တစ်ခါက သူတို့သည် ငရဲမီးထဲတွင် အငြင်းအခုံပြုလုပ်ကြသည့်အခါ လက်‌အောက်ငယ်သားများက အကြီးအကဲများအား “အမှန်စင်စစ် ကျွန်ုပ်တို့သည် အသင်တို့၏‌နောက်လိုက်များပင် ဖြစ်ခဲ့သည့်အတွက် အသင်တို့သည် ကျွန်ုပ်တို့ထံမှ ငရဲမီးအချို့ ဖယ်ရှား‌ပေးနိုင်ကြသ‌လော“ဟု ‌ပြောဆိုကြမည်။"
        },
        {
            "chapter": 40,
            "verse": 48,
            "text": "အကြီးအကဲတို့က “အမှန်စင်စစ် ကျွန်ုပ်တို့အားလုံးသည် ဤငရဲမီးထဲ၌ပင် ရှိ‌နေကြသည်ပင်ဖြစ်သည်။ အမှန်စင်စစ် အလ္လာဟ်အရှင်မြတ်သည် (အရှင်မြတ်၏)ကျွန်များကြားတွင် အမှန်ပင် စီရင်ဆုံးဖြတ်‌တော်မူလိုက်ပြီဖြစ်သည်“ဟု ‌ပြောဆိုကြမည်။"
        },
        {
            "chapter": 40,
            "verse": 49,
            "text": "ထို့‌နောက် ငရဲမီးတွင် ရှိကြသည့်သူများက ဂျဟန္နမ်ငရဲဘုံကို ‌စောင့်ကြပ်သည့်သူ(‌ကောင်းကင်တမန်)များအား “ကျွန်ုပ်တို့အ‌ပေါ်ရှိ ပြစ်ဒဏ်ထဲမှ တစ်ရက်ခန့်မျှ ‌လျှော့‌ပေါ့‌ပေးရန် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် ‌တောင်းဆို‌လျှောက်ထား‌ပေးပါ“ဟု ‌ပြောဆိုကြမည်။"
        },
        {
            "chapter": 40,
            "verse": 50,
            "text": "ထိုအ‌စောင့်အကြပ်များက ‌ပြောဆိုကြမည်- “အသင်တို့၏တမန်‌တော်များသည် အသင်တို့ထံသို့ ထင်ရှား‌သော သက်‌သေသာဓကများ ယူ‌ဆောင်လာခဲ့ကြသည် မဟုတ်‌လော“။ သူတို့က ပြန်‌ဖြေကြမည်- “အဘယ့်‌ကြောင့် မဟုတ်ရမည်နည်း၊ အမှန်ပင် (ယူ‌ဆောင်လာခဲ့ကြပါသည်)“။ အ‌စောင့်များက ‌ပြောမည်- “သို့ဖြစ်လျှင် အသင်တို့ကိုယ်တိုင်ပင် ဆု‌တောင်းကြ‌ပေ‌တော့။“ ထို့ပြင် (တမလွန်ဘဝတွင်) ကာဖိရ်များ၏‌တောင်းဆုသည် (အကျိုးမရှိ‌သော)လွဲမှားမှုပင် ဖြစ်သည်။"
        },
        {
            "chapter": 40,
            "verse": 51,
            "text": "အမှန်စင်စစ် ငါအရှင်မြတ်သည် ငါအရှင်မြတ်၏တမန်‌တော်များနှင့်၊ အီမာန်ယုံကြည်သူများအား ဤဘဝနှင့် သက်‌သေများရပ်ကြမည့် (ကိယာမသ်)‌နေ့တွင် ကူညီ‌စောင်မ‌တော်မူမည်ဖြစ်သည်။"
        },
        {
            "chapter": 40,
            "verse": 52,
            "text": "ထို‌နေ့တွင် မတရားကျူးလွန်သည့်သူများအား သူတို့၏အ‌ကြောင်းပြချက်များက အကျိုး‌ပေးမည် မဟုတ်သည့်အပြင် သူတို့အတွက် ကရုဏာ‌တော်မှ ‌ဝေး‌စေခြင်းလည်းရှိမည်။ ထို့ပြင် သူတို့အတွက် ဆိုးရွား‌သော‌နေရာလည်းရှိမည်။"
        },
        {
            "chapter": 40,
            "verse": 53,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာအား လမ်းမှန်ညွှန်ကြားပြသချက်ကို ‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် အစ္စရာအီလ်မျိုးနွယ်ဝင်များအား ကျမ်းဂန်ကို အ‌မွေ‌ပေး‌တော်မူခဲ့သည်။"
        },
        {
            "chapter": 40,
            "verse": 54,
            "text": "အသိဉာဏ်ရှိသူများအတွက် တရားလမ်းညွှန်အဖြစ်နှင့်၊ ဆုံမဩဝါဒအဖြစ် (‌ပေး‌တော်မူခဲ့ခြင်းဖြစ်သည်)။"
        },
        {
            "chapter": 40,
            "verse": 55,
            "text": "သို့ဖြစ်ရာ အသင်(တမန်‌တော်)သည် သည်းခံလိုက်ပါ၊ စင်စစ် အလ္လာဟ်အရှင်မြတ်၏ကတိ‌တော်သည် အမှန်ပင်ဖြစ်သည်။ ထို့ပြင် အသင်သည် အသင်၏ချို့တဲ့မှုနှင့်ပတ်သက်၍ လွတ်ငြိမ်းချမ်းသာခွင့်ကို ပန်ကြား၍ အသင်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်အား ချီးမွမ်းမှုနှင့်တကွ (အရှင်မြတ်)စင်ကြယ်‌တော်မူ‌ကြောင်းကို ည‌နေနှင့်နံနက်တွင် ရွတ်ဆိုပါ။"
        },
        {
            "chapter": 40,
            "verse": 56,
            "text": "အမှန်စင်စစ် သူတို့ထံသို့ မည်သည့်သက်‌သေသာဓကမျှ ‌ရောက်မလာဘဲနှင့် အလ္လာဟ်အရှင်မြတ်၏ အာယသ်‌တော်များကို အငြင်းပွား‌နေကြသည့်သူများ၏စိတ်နှလုံးများထဲတွင် မာနကြီးခြင်းမှလွဲ၍ အခြားမည်သည့်အရာမျှ မရှိ‌ပေ။ သူတို့သည် မာနကြီးရမည့်အဆင့် မဟုတ်‌ပေ။ သို့ဖြစ်ရာ အသင်သည် အလ္လာဟ်အရှင်မြတ်ထံ‌တော်တွင် ခိုလှုံလိုက်ပါ။ အမှန်စင်စစ် အရှင်မြတ်သည် အကြွင်းမဲ့သိ‌တော်မူ‌သောအရှင်၊ အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 40,
            "verse": 57,
            "text": "အမှန်စင်စစ် မိုး‌ကောင်းကင်များနှင့် ‌မြေပထဝီကို ဖန်ဆင်းခြင်းသည် လူများအား ဖန်ဆင်းခြင်းထက် ပိုကြီးကျယ်သည်။ သို့ရာတွင် လူအများစုသည် မသိနားမလည်ကြ‌ပေ။"
        },
        {
            "chapter": 40,
            "verse": 58,
            "text": "ထို့ပြင် မျက်မမြင်နှင့် မျက်မြင်သည် မတူကြ‌ပေ။ ထို့ပြင် အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်သည့်သူများနှင့် မ‌ကောင်းမှုကို ကျူးလွန်သည့်သူများသည်လည်း မတူကြ‌ပေ။ အသင်တို့သည် အနည်းငယ်သာ သတိတရား ရကြသည်။"
        },
        {
            "chapter": 40,
            "verse": 59,
            "text": "အမှန်စင်စစ် ကိယာမသ်‌နေ့သည် အမှန်ပင် ဆိုက်‌ရောက်လာမည်ဖြစ်သည်။ ထိုအရာနှင့်ပတ်သက်၍ သံသယဖြစ်စရာ မရှိ‌ပေ။ သို့ရာတွင် လူအများစုသည် မယုံကြည်ကြ‌ပေ။"
        },
        {
            "chapter": 40,
            "verse": 60,
            "text": "ထို့ပြင် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်က (ဤသို့) မိန့်ကြား‌တော်မူသည်- အသင်တို့သည် ငါအရှင်မြတ်ထံ‌တော်တွင် ဆု‌တောင်းကြပါ။ အသင်တို့၏ဆု‌တောင်းမှုကို ငါအရှင်လက်ခံ‌တော်မူမည်။ အမှန်စင်စစ် ငါအရှင်မြတ်အား ကိုးကွယ်ခြင်း(ဆု‌တောင်းခြင်း)မှ မာန‌ထောင်‌နေသူများသည် မကြာမီ ‌သေးသိမ်သူများအဖြစ်နှင့် ဂျဟန္နမ်ငရဲဘုံထဲသို့ ဝင်‌ရောက်ကြရမည်။"
        },
        {
            "chapter": 40,
            "verse": 61,
            "text": "အလ္လာဟ်အရှင်မြတ်သည် အသင်တို့အတွက် ညကို ထိုညတွင် အနားယူရန်အတွက် ပြုလုပ်‌ပေး‌တော်မူခဲ့သည့်အပြင်၊ ‌နေ့ကို မြင်နိုင်စွမ်း‌ပေးသည့်အရာအဖြစ် ပြုလုပ်ထား‌တော်မူ‌သော အရှင်မြတ်ပင် ဖြစ်‌တော်မူသည်။ အမှန်စင်စစ် အလ္လာဟ်အရှင်မြတ်သည် လူများအ‌ပေါ်တွင် အမှန်ပင် ‌ကျေးဇူးရှင်ဖြစ်‌တော်မူသည်။ သို့ရာတွင်လည်း လူအများစုသည် ‌ကျေးဇူးမသိတတ်ကြ‌ပေ။"
        },
        {
            "chapter": 40,
            "verse": 62,
            "text": "ထိုအရှင်မြတ်ပင် အသင်တို့အား ဖန်ဆင်း‌မွေးမြူ‌တော်မူ‌သောအရှင်၊ အရာအားလုံးကို ဖန်ဆင်း‌တော်မူ‌သော အလ္လာဟ်အရှင်ဖြစ်‌တော်မူသည်။ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ ထို့‌နောက် အသင်တို့သည် အဘယ်သို့ ပြန်လှည့်ခြင်းခံကြရသနည်း။"
        },
        {
            "chapter": 40,
            "verse": 63,
            "text": "ဤသို့ပင် အလ္လာဟ်အရှင်မြတ်၏သက်‌သေသာဓကများကို ငြင်းပယ်ခဲ့ကြသည့်သူများသည်လည်း ပြန်လှည့်ခြင်းခံခဲ့ကြရသည်။"
        },
        {
            "chapter": 40,
            "verse": 64,
            "text": "ထိုအလ္လာဟ်အရှင်မြတ်ပင် အသင်တို့အတွက် ‌မြေပထဝီကို မှီခို‌နေထိုင်ရာအဖြစ်နှင့်၊ မိုး‌ကောင်းကင်ကို အမိုးအဖြစ် ပြုလုပ်‌ပေး‌တော်မူခဲ့သည်။ ထို့ပြင် အရှင်မြတ်သည် အသင်တို့၏ ပုံပန်းသဏ္ဍာန်ကို ပြုလုပ်‌တော်မူခဲ့သည်။ ထို့‌နောက် အသင်တို့၏ ပုံပန်းသဏ္ဍာန်ကို ‌ကောင်းမွန်လှပစွာ ပြုလုပ်‌တော်မူခဲ့သည်။ ထို့ပြင် အသင်တို့အား စင်ကြယ်‌ကောင်းမွန်‌သောအရာများကို ‌ကျွေး‌မွေး‌တော်မူခဲ့သည်။* ထိုအလ္လာဟ်အရှင်မြတ်သည်ပင် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ် ဖြစ်‌တော်မူသည်။ ထို့ပြင် စကြဝဠာအားလုံးအား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်သည် မဂင်္လာအ‌ပေါင်းနှင့် ပြည့်စုံ‌တော်မူသည်။"
        },
        {
            "chapter": 40,
            "verse": 65,
            "text": "အရှင်မြတ်သည်ပင် (အမြဲ)ရှင်‌နေ‌တော်မူ‌သောအရှင် ဖြစ်‌တော်မူသည်။ အရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ သို့ဖြစ်ရာ အသင်တို့သည် အရှင်မြတ်ကိုသာ ကိုးကွယ်မှုကို အရှင်မြတ်အတွက် သက်သက်ဖြူစင်စွာ ဖြစ်‌စေကြလျက် ကိုးကွယ်ကြပါ။ ချီးမွမ်းခြင်းအ‌ပေါင်းသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်အတွက် ဖြစ်သည်။"
        },
        {
            "chapter": 40,
            "verse": 66,
            "text": "(အို- တမန်‌တော်)အသင်‌ပြောလိုက်ပါ- အမှန်စင်စစ် ငါ၏ထံသို့ ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ထင်ရှား‌သော သက်‌သေသာဓကများ ‌ရောက်လာခဲ့ပြီးသည့်‌နောက် ငါသည် အလ္လာဟ်အရှင်မြတ်မှလွဲ၍ အသင်တို့ ဟစ်‌ခေါ်ကြသည့်သူများကို ကိုးကွယ်ခြင်းမပြုရန် တားမြစ်‌တော်မူခြင်းကို ခံရသည်။ ထို့ပြင် ငါသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်၏အမိန့်‌တော်ကိုပင် လိုက်နာရန် အမိန့်‌ပေး‌တော်မူခြင်းကို ခံရသည်။"
        },
        {
            "chapter": 40,
            "verse": 67,
            "text": "ထိုအရှင်မြတ်သည် အကြင်အရှင်မြတ်ပင် ဖြစ်သည်။ ထိုအရှင်မြတ်သည် အသင်တို့အား ‌မြေကြီးဖြင့် ဖန်ဆင်း‌တော်မူခဲ့သည်။ ထို့‌နောက် သုက်ရည်ဖြင့်၊ ထို့‌နောက် ‌သွေးခဲဖြင့်၊ ထို့‌နောက် အရှင်မြတ်သည် အသင်တို့အား က‌လေးသူငယ်အဖြစ်ဖြင့် ထွက်‌စေ‌တော်မူခဲ့သည်။ ထို့‌နောက် အသင်တို့သည် လူလား‌မြောက်အရွယ်‌ရောက်သည့်အချိန်ထိ ‌ရောက်ရှိ‌စေရန်အတွက် (အသက်ရှင်‌စေ‌တော်မူခဲ့သည်)။ ထို့‌နောက် အသင်တို့သည် အိုမင်းရင့်‌ရော်သည့်အရွယ်ကို ‌ရောက်ရှိ‌စေရန်အတွက် (အသက်ရှင်‌စေ‌တော်မူခဲ့သည်)။ ထို့ပြင် အသင်တို့ထဲမှ (ထိုအရွယ်များထိမ‌ရောက်ဘဲ) ယခင်ကတည်းက ‌သေဆုံးကြရသူများလည်း ရှိကြသည်။ ထို့ပြင် အသင်တို့သည် သတ်မှတ်ထားသည့်အချိန်ထိ ‌ရောက်‌အောင်အတွက်နှင့် သိနားလည်ကြရန်အတွက် (အရှင်မြတ်က အချိန်ကာလကို ဆိုင်းငံ့‌ပေးထား‌တော်မူသည်)။"
        },
        {
            "chapter": 40,
            "verse": 68,
            "text": "ထိုအရှင်မြတ်ပင် အသက်ရှင်‌စေ‌တော်မူသည်။ ထို့ပြင် အသက်‌သေ‌စေ‌တော်မူသည်။ ထို့‌နောက် အရှင်မြတ်သည် တစ်ခုခုကို ပြဋ္ဌာန်းလို‌တော်မူသည့်အခါ ဖြစ်‌စေဟု မိန့်ကြား‌တော်မူသည်နှင့် ထိုအရာသည် ဖြစ်‌ပေါ်လာသည်။"
        },
        {
            "chapter": 40,
            "verse": 69,
            "text": "အသင်(တမန်‌တော်)သည် အလ္လာဟ်အရှင်မြတ်၏အာယသ်‌တော်များတွင် အငြင်းပွား‌နေသည့်သူများကို မမြင်သ‌လော။ ထိုသူများသည် အဘယ်သို့ ပြန်လှည့်သွား‌နေကြသနည်း။"
        },
        {
            "chapter": 40,
            "verse": 70,
            "text": "အကြင်သူများသည် ကျမ်း‌တော်နှင့် ငါအရှင်မြတ်က ငါအရှင်မြတ်၏တမန်‌တော်များအား‌ပေးပြီး ‌စေလွှတ်‌တော်မူ‌သောအရာ (အမိန့်ပညတ်ချက်)များကို မဟုတ်မမှန်ဟု စွပ်စွဲငြင်းပယ်ကြသည်။ သို့ဖြစ်ရာ မကြာမီ သူတို့သည် သိရှိကြရလိမ့်မည်။"
        },
        {
            "chapter": 40,
            "verse": 71,
            "text": "ထိုအခါတွင် သူတို့၏လည်ကုပ်များတွင် (လည်ကွင်း)သံကြိုးများနှင့် (‌ခြေ‌ထောက်များတွင်)‌ခြေကျင်းများ ရှိ‌နေကြမည်။ သူတို့သည် တရွတ်တိုက် ဆွဲချခြင်းကိုလည်း ခံကြရမည်။"
        },
        {
            "chapter": 40,
            "verse": 72,
            "text": "ပွက်ပွက်ဆူ‌နေ‌သော ‌ရေ‌နွေးပူတွင်။ ထို့ပြင် သူတို့သည် ငရဲမီးထဲသို့ တွန်းပို့ခြင်းခံကြရမည်။"
        },
        {
            "chapter": 40,
            "verse": 73,
            "text": "ထို့‌နောက် သူတို့သည် (ဤသို့)‌ပြောဆိုခြင်းခံကြရမည်- အသင်တို့ တွဲဖက်ကိုးကွယ်ခဲ့သည့်အရာများ အဘယ်မှာနည်း။"
        },
        {
            "chapter": 40,
            "verse": 74,
            "text": "အလ္လာဟ်အရှင်မြတ်မှလွဲ၍ (အသင်တို့၏ကိုးကွယ်ရာများသည် အသင်တို့အား ကူညီနိုင်ကြမည်‌လော)။ သူတို့က ‌လျှောက်ထားကြမည်- ထိုသူ (ကိုးကွယ်ရာ)များသည် ကျွန်ုပ်တို့ထံမှ ‌ပျောက်သွားကြပြီဖြစ်ပါသည်။ ထိုသို့မဟုတ်‌ပေ၊ အမှန်စင်စစ် ကျွန်ုပ်တို့သည် ယခင်က မည်သည်ကိုမျှ မကိုးကွယ်ခဲ့ကြခြင်းဖြစ်ပါသည်။* အလ္လာဟ်အရှင်မြတ်သည် ကာဖိရ်များအား လမ်းမှားတွင် ‌နေမြဲ‌နေ‌စေ‌တော်မူသည်။"
        },
        {
            "chapter": 40,
            "verse": 75,
            "text": "ထိုအရာ (ပြစ်ဒဏ်ကို ခံစားကြရခြင်း)မှာ အသင်တို့သည် ကမာ္ဘ‌ပေါ်တွင် မတရား‌ပျော်မြူး‌နေခဲ့ကြသည့်အတွက်နှင့်၊ ‌မော်ကြွား‌နေခဲ့ကြသည့်အတွက်‌ကြောင့် ဖြစ်သည်။"
        },
        {
            "chapter": 40,
            "verse": 76,
            "text": "(ယခုမူ) အသင်တို့သည် ဂျဟန္နမ်ငရဲဘုံ၏တံခါး‌ပေါက်များထံသို့ ထိုငရဲဘုံထဲတွင် အမြဲ‌နေရမည့်သူများအဖြစ် ဝင်‌ရောက်ကြ‌ပေ‌တော့။ ထို့ပြင် ‌မောက်မာ ပလွှားသည့်သူများ၏ ‌နေရာထိုင်ခင်းသည် အဘယ်မျှ ဆိုးရွားလိုက်သနည်း။"
        },
        {
            "chapter": 40,
            "verse": 77,
            "text": "သို့ဖြစ်ရာ အသင်သည် သည်းခံပါ။ အမှန်စင်စစ် အလ္လာဟ်အရှင်မြတ်၏ကတိသည် မှန်ကန်သည်။ ထို့‌နောက် အကယ်၍ ငါအရှင်မြတ်သည် သူတို့အား ငါအရှင်မြတ်ချိန်းဆိုသည့်အထဲမှ အချို့ကို အသင့်အား ပြသ‌တော်မူသည်ပင်ဖြစ်‌စေ၊ အသင့်အား ‌သေဆုံး‌စေ‌တော်မူသည်ပင်ဖြစ်‌စေ၊ သူတို့ကမူ ငါအရှင်မြတ်ထံ‌တော်သို့ ပြန်လာကြရမည်ပင် ဖြစ်သည်။"
        },
        {
            "chapter": 40,
            "verse": 78,
            "text": "ထို့ပြင် စင်စစ် ငါအရှင်မြတ်သည် အသင်(တမန်‌တော်)၏မတိုင်မီ တမန်‌တော်များကို ‌စေလွှတ်‌တော်မူခဲ့သည်။ သူတို့ထဲမှ အချို့၏အ‌ကြောင်းကို ငါအရှင်မြတ်သည် အသင့်အား ‌ပြောပြ‌တော်မူခဲ့ပြီး အချို့၏အ‌ကြောင်းကို ငါအရှင်မြတ်သည် အသင့်အား ‌ပြောပြ‌တော်မမူခဲ့‌ပေ။ ထို့ပြင် မည်သည့်တမန်‌တော်ပင်ဖြစ်‌စေ အလ္လာဟ်အရှင်မြတ်၏အမိန့်‌တော်မပါရှိဘဲ မည်သည့်တန်ခိုးမျှ မပြနိုင်‌ပေ။* ထို့‌နောက် အလ္လာဟ်အရှင်မြတ်၏ အမိန့်‌တော်‌ရောက်ရှိလာသည့်အခါ တိကျမှန်ကန်စွာ စီရင်ဆုံးဖြတ်ပြီးသည့်အပြင် အမှားကို လိုက်စားသူများသည် ထို‌နေရာ၌ပင် ပျက်စီးဆုံးရှုံးကြလိမ့်မည်။"
        },
        {
            "chapter": 40,
            "verse": 79,
            "text": "အလ္လာဟ်အရှင်မြတ်ပင် အသင်တို့အတွက် ‌ခြေ‌လေး‌ချောင်းတိရစာ္ဆန်များကို အသင်တို့သည် ထိုအထဲမှ အချို့ကိုစီးနင်းကြရန်နှင့် အသင်တို့သည် ထိုအထဲမှ အချို့ကိုစားသုံးကြရန် ဖန်ဆင်း‌တော်မူခဲ့သည်။"
        },
        {
            "chapter": 40,
            "verse": 80,
            "text": "ထို့ပြင် အသင်တို့အတွက် ထိုတိရစာ္ဆန်များတွင် အကျိုး‌ကျေးဇူး များစွာရှိသည်။ ထို့ပြင် အသင်တို့သည် သူတို့အ‌ပေါ်တွင် (စီးနင်းပြီး) အသင်တို့၏စိတ်ထဲမှ အလိုရှိသည့်‌နေရာသို့ ‌ရောက်ရှိနိုင်ကြရန်အတွက် (ဖန်ဆင်း‌တော်မူခဲ့သည်)။ ထို့ပြင် အသင်တို့သည် ထိုတိရစာ္ဆန်များနှင့် သ‌ဘောင်္များ‌ပေါ်တွင် တင်‌ဆောင်ခြင်းကို ခံကြရသည်။"
        },
        {
            "chapter": 40,
            "verse": 81,
            "text": "ထို့ပြင် အရှင်မြတ်သည် အသင်တို့အား အရှင်မြတ်၏သက်‌သေသာဓကများကို ပြသ‌တော်မူသည်။ သို့ဖြစ်ရာ အသင်တို့သည် အလ္လာဟ်အရှင်မြတ်၏ မည်သည့်သက်‌သေသာဓကများကို ငြင်းပယ်ကြမည်နည်း။"
        },
        {
            "chapter": 40,
            "verse": 82,
            "text": "ထို့‌နောက် သူတို့သည် ကမာ္ဘ‌မြေတွင် လှည့်လည်သွားလာခြင်းကို မပြုခဲ့ကြသ‌လော။ ထိုသို့ပြုခဲ့ကြလျှင် သူတို့သည် သူတို့မတိုင်မီကသူများ၏‌နောက်ဆုံးအကျိုးဆက်သည် မည်သို့ရှိခဲ့သည်ကို ‌တွေ့မြင်ကြမည်ဖြစ်သည်။ ၎င်းယခင်ကသူများသည် သူတို့ထက်ပင် အ‌ရေအတွက်များခဲ့ကြသည့်အပြင် အင်အားတွင်သာမက ‌မြေပထဝီ၌ချန်ခဲ့‌သော ‌ခြေရာလက်ရာများတွင်လည်း ပိုမိုထူးကဲသူများ ဖြစ်ခဲ့ကြသည်။ ထို့‌နောက်လည်း သူတို့အတွက် သူတို့ဆည်းပူးခဲ့ကြသည်များသည် အသုံးမဝင် အကျိုးမ‌ပေး‌ပေ။"
        },
        {
            "chapter": 40,
            "verse": 83,
            "text": "ထို့‌နောက် သူတို့၏တမန်‌တော်များသည် သူတို့ထံသို့ ထင်ရှား‌သော သက်‌သေသာဓကများ ယူ‌ဆောင်လာခဲ့ကြသည့်အခါ သူတို့သည် သူတို့ထံတွင်ရှိ‌နေ‌သော (‌လောကီ)ပညာနှင့်ပတ်သက်၍ ‌ပျော်မြူးလျက် ‌မော်ကြွားခဲ့ကြသည်။ ထို့‌နောက် သူတို့ ‌ပြောင်‌လှောင်ခဲ့သည့်အရာ(ပြစ်ဒဏ်)သည် သူတို့အား ဝိုင်းဝန်းခဲ့‌တော့သည်။"
        },
        {
            "chapter": 40,
            "verse": 84,
            "text": "ထို့‌နောက် သူတို့သည် ငါအရှင်မြတ်၏ပြစ်ဒဏ်ကို မြင်ခဲ့ကြသည့်အခါ “ကျွန်ုပ်တို့သည် အလ္လာဟ်အရှင်မြတ်တစ်ပါးတည်းကိုပင် ယုံကြည်ကြပြီဖြစ်ပါသည်၊ ထို့ပြင် ကျွန်ုပ်တို့သည် ကျွန်ုပ်တို့ အရှင်မြတ်နှင့် တွဲဖက်ကိုးကွယ်ခဲ့‌သောအရာများကို ငြင်းပယ်လိုက်ကြပြီဖြစ်ပါသည်“ဟု ‌ပြောဆိုခဲ့ကြသည်။"
        },
        {
            "chapter": 40,
            "verse": 85,
            "text": "ထို့‌နောက် သူတို့သည် ငါအရှင်မြတ်၏ပြစ်ဒဏ်ကို မြင်‌တွေ့ခဲ့ကြ‌သောခါ သူတို့၏ အီမာန်ယုံကြည်မှုသည် သူတို့အား အကျိုးမ‌ပေးခဲ့‌ပေ။ (ဤသည်) အလ္လာဟ်အရှင်မြတ်၏ အကြင်လုပ်ထုံးလုပ်နည်း‌တော်အတိုင်းဖြစ်သည်။ ထိုလုပ်ထုံးလုပ်နည်း‌တော်သည် အရှင်မြတ်၏ကျွန်များနှင့်ပတ်သက်၍ (ကျင့်သုံးခဲ့သည်မှာ) လွန်ခဲ့ပြီဖြစ်သည်။ ထို့ပြင် ကာဖိရ်များသည် ထို‌နေရာ၌ပင် ပျက်စီးဆုံးရှုံးခဲ့ကြ‌တော့သည်။"
        },
        {
            "chapter": 41,
            "verse": 1,
            "text": "ဟာမီမ်။"
        },
        {
            "chapter": 41,
            "verse": 2,
            "text": "(ဤသည်)အလွန်သနားကြင်နာ‌တော်မူ‌သော အနန္တကရုဏာ‌တော်ရှင်ထံမှ ချ‌ပေး‌တော်မူခြင်းဖြစ်သည်။"
        },
        {
            "chapter": 41,
            "verse": 3,
            "text": "(ဤသည်) အကြင်ကျမ်းဂန်ပင်ဖြစ်သည်။ ထိုကျမ်းဂန်၏ အာယသ်‌တော်များသည် သိနားလည်ကြ‌သော အမျို းသားများအတွက် ရှင်းလင်းစွာ အ‌သေးစိတ်‌ဖော်ပြထား‌တော်မူ‌သော၊ အရဗ်စကားနှင့် ထုတ်ပြန်‌သော ကုရ်အာန်ကျမ်း‌တော်မြတ်ပင်ဖြစ်သည်။ ###၁"
        },
        {
            "chapter": 41,
            "verse": 4,
            "text": "သတင်း‌ကောင်း‌ပြောကြား‌သော၊ သတိ‌ပေးနှိုး‌ဆော်‌သောကျမ်းဖြစ်သည်။ ထို့‌နောက်လည်း သူတို့ထဲမှ အများစုသည် မျက်နှာလွှဲခဲ့ကြသည်။ သို့ဖြစ်ရာ သူတို့သည် နားမ‌ထောင်ကြ‌ပေ။"
        },
        {
            "chapter": 41,
            "verse": 5,
            "text": "ထို့ပြင် သူတို့က ‌ပြောဆိုခဲ့ကြသည်-ကျွန်ုပ်တို့၏ စိတ်နှလုံးများသည် အသင်ကျွန်ုပ်တို့အား ဖိတ်‌ခေါ်‌နေ‌သောတရာ(နားလည်ခြင်း)မှဖုံးအုပ်လျက်ရှိသည်။ ထို့ပြင် ကျွန်ုပ်တို့၏နားများသည်လည်း ပင်း‌နေပြီဖြစ်သည်။ ထို့ပြင် ကျွန်ုပ်တို့နှင့် အသင်၏အကြားတွင် အကာအကွယ်တစ်ခုရှိ‌နေသည်။ သို့ဖြစ်ရာ အသင်သည် (အသင်၏အလုပ်ကို) လုပ်ကိုင်ပါ။ အမှန်စင်စစ် ကျွန်ုပ်တို့သည်လည်း (ကျွန်ုပ်တို့၏အလုပ်ကို)လုပ်‌နေသူများပင် ဖြစ်ကြသည်။"
        },
        {
            "chapter": 41,
            "verse": 6,
            "text": "(အို-တမန်‌တော်)အသင်‌ပြောလိုက်ပါ- ငါသည် အသင်တို့ကဲ့သို့ လူသားတစ်ဦးပင် ဖြစ်သည်။ (သို့ရာတွင် ငါ့တွင် ထူးခြားခြင်းမှာ) ကိုးကွယ်ထိုက်သည့်အရှင်မြတ်သည် တစ်ပါးတည်းပင်ဖြစ်သည့်အ‌ကြောင်း ငါ့ထံသို့ဝဟီအမိန့်‌တော်ချ‌ပေးခံရသည်။ သို့ဖြစ်ရာ အသင်တို့သည် ထိုအရှင်မြတ်ဘက်သို့ပင်‌ဖြောင့်မတ်စွာလှည့်ကြပါ။ ထို့ပြင် အသင်တို့သည် ထိုအရှင်မြတ်ထံ‌တော်၌သာ လွတ်ငြိမ်းချမ်းသာခွင့်ကို အသနားခံကြပါ။ ထို့ပြင် မုရှ်ရိက်များအတွက် ပျက်စီးခြင်းရှိသည်။###၂"
        },
        {
            "chapter": 41,
            "verse": 7,
            "text": "အကြင်သူများသည် ဇကာသ် (ဆင်းရဲသားနှင့်လိုအပ်သူများ၏‌ဝေစု)ကို ‌ပေး‌ဆောင်ခြင်းမရှိကြ‌ပေ။ ထို့ပြင် သူတို့သည်ပင် တမလွန်ဘဝကို ငြင်းပယ်သူများဖြစ်ကြသည်။"
        },
        {
            "chapter": 41,
            "verse": 8,
            "text": "အမှန်စင်စစ် အကြင်သူများသည် အီမာန်ယုံကြည်၍ ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသည်။ ထိုသူများအတွက် မကုန်ခန်း‌သော အကျိုးရှိသည်။"
        },
        {
            "chapter": 41,
            "verse": 9,
            "text": "(အို-တမန်‌တော်)အသင်‌ပြောလိုက်ပါ- အမှန်စင်စစ်အသင်တို့သည် ‌မြေပထဝီကို နှစ်ရက်ထဲတွင် ဖန်ဆင်း‌တော်မူ‌သောအရှင်မြတ်အား အမှန်ပင်ငြင်းပယ်ကြ၍ ထိုအရှင်မြတ်နှင့် ဂုဏ်ရည်တူများကို အသင်တို့ပြုလုပ်ကြသ‌လော။ ထိုအရှင်သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သောအရှင်မြတ်ပင်ဖြစ်‌တော်မူသည်။"
        },
        {
            "chapter": 41,
            "verse": 10,
            "text": "ထို့ပြင် အရှင်မြတ်သည် ထို‌မြေပထဝီထဲတွင် တည်ငြိမ်ခိုင်ခံ့သည့်‌တောင်များအား ထို‌မြေ‌ပေါ်၌် ပြုလုပ်ထား‌တော်မူသည်။ ထို့ပြင် ထို‌မြေပထဝီတွင် အကျိုး‌ကျေးဇူးများ ပွားများ‌စေ‌တော်မူခဲ့သည်။ ထို့ပြင် ထို‌မြေပထဝီ၌ပင် ၎င်းမှထွက်‌သော အစာအာဟာရများကို တိုင်းတာချင့်ချိန်သတ်မှတ်ထား‌တော်မူခဲ့သည်။ (ထိုအရာများအားလုံးသည်) ‌လေးရက်နှင့် (ပြီးခဲ့သည်)။ (ဤသည်) ‌မေးမြန်းသူများအတွက် ညီမျှ(သည့်အ‌ဖြေဖြစ်)သည်။"
        },
        {
            "chapter": 41,
            "verse": 11,
            "text": "ထို့‌နောက် အရှင်မြတ်သည် မိုး‌ကောင်းကင်ဘက်သို့ လှည့်‌တော်မူခဲ့သည်။ ထိုအချိန်၌ ထိုမိုး‌ကောင်းကင်သည် မီးခိုးအခိုးအ‌ငွေ့ပင် ဖြစ်‌နေခဲ့သည်။ ထို့‌နောက် အရှင်မြတ်သည် ထိုမိုး‌ကောင်းကင်နှင့် ‌မြေပထဝီအား “အသင်တို့ ‌ကျေနပ်လျက်ဖြစ်‌စေ၊ မ‌ကျေမနပ်ဘဲနှင့် ဖြစ်‌စေ၊ လာကြပါ”ဟု မိန့်ကြား‌တော်မူခဲ့သည်။ သူတို့(‌ကောင်းကင်နှင့် ‌မြေပထဝီ)က “ကျွန်ုပ်တို့သည် ‌ကျေနပ်စွာနှင့်သာ လာခဲ့ကြပြီဖြစ်ပါသည်”ဟု ‌လျှောက်ထားခဲ့ကြသည်။"
        },
        {
            "chapter": 41,
            "verse": 12,
            "text": "ထို့‌နောက် အရှင်မြတ်သည် ထိုမိုး‌ကောင်းကင်ကို နှစ်ရက်နှင့် မိုးခုနစ်ထပ် ပြုလုပ်‌တော်မူခဲ့၍ မိုး‌ကောင်းကင်တိုင်းတွင် ၎င်းနှင့်သက်ဆိုင်‌သောအမိန့်‌တော်ကို ထုတ်ပြန်‌တော်မူခဲ့သည်။ ထို့ပြင် ငါအရှင်မြတ်သည် အနီးဆုံး(‌အောက်ဆုံး)မိုး အထပ်ကို မီးတိုင်(ကြယ်)များဖြင့် လှပ‌အောင်တန်ဆာဆင်‌တော်မူခဲ့၍ ထိန်းသိမ်း‌တော်မူခဲ့သည်။ ဤသည် တန်ခိုး‌တော်နှင့် အလွန်လွှမ်းမိုး‌တော်မူ‌သော အကြွင်းမဲ့သိ‌တော်မူ‌သော အရှင်မြတ်၏ စီမံခန့်ခွဲသတ်မှတ်ပြဋ္ဌာန်းခြင်းပင်ဖြစ်သည်။"
        },
        {
            "chapter": 41,
            "verse": 13,
            "text": "ထို့‌နောက်လည်း အကယ်၍ သူတို့သည် မျက်နှာလွှဲသွားခဲ့ကြလျှင် (အို-တမန်‌တော်)အသင်‌ပြောလိုက်ပါ-ငါသည် အသင်တို့အား အာဒ်အမျိုးသားများ(အ‌ပေါ်တွင်ကျခဲ့သည့်)ပြစ်ဒဏ်မျိုး၊ ဆမူဒ်အမျိုးသားများ(အ‌ပေါ်တွင်ကျခဲ့သည့်)ပြစ်ဒဏ်မျိုးနှင့် ပတ်သက်၍ သတိ‌ပေးနှိုး‌ဆော်သည်။"
        },
        {
            "chapter": 41,
            "verse": 14,
            "text": "ထိုစဉ်က ထိုသူများထံသို့ သူတို့၏ ‌ရှေ့‌နောက်မှ တမန်‌တော်များ ‌ရောက်ရှိလာပြီး အသင်တို့သည် အလ္လာဟ်အရှင်မြတ်မှလွဲ၍ အခြားမည်သူ့ကိုမျှမကိုးကွယ်ကြနှင့်(ဟု ‌ပြောဆိုခဲ့ကြသည်။ ထိုအခါ)သူတို့က ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလိုရှိ‌တော်မူခဲ့လျှင် အမှန်ပင် ‌ကောင်းကင်တမန်များကို ‌စေလွှတ်‌တော်မူမည်ဖြစ်သည်။ သို့ဖြစ်ရာ အမှန်စင်စစ် ကျွန်ုပ်တို့သည်အသင်တို့ ‌စေလွှတ်ခြင်းခံခဲ့ရ‌သော အ‌ကြောင်းအရာများကို ငြင်းပယ်ကြသည်ဟု ‌ပြောဆိုခဲ့ကြသည်။"
        },
        {
            "chapter": 41,
            "verse": 15,
            "text": "မည်သို့ပင်ဖြစ်‌စေ၊ အာဒ်အမျိုးသားများကမူ တိုင်းပြည်တွင် မတရားမာန‌ထောင်ခဲ့ကြသည်။ ထို့ပြင် သူတို့က ကျွုန်ုပ်တို့ထက် အင်အားကြီးသည့်သူ မည်သူရှိဦးမည်နည်းဟု ‌ပြောဆိုခဲ့ကြသည်။ အမှန်စင်စစ် သူတို့အား ဖန်ဆင်း‌တော်မူခဲ့‌သော အလ္လာဟ်အရှင်မြတ်သည် သူတို့ထက် အင်အားကြီး‌တော်မူသည်ကို သူတို့သည် မစဉ်းစားမသိမြင်ခဲ့ကြသ‌လော။ ထို့ပြင် သူတို့သည် ငါအရှင်မြတ်၏ သက်‌သေသာဓကများကို ငြင်းပယ်‌နေခဲ့ကြသည်။"
        },
        {
            "chapter": 41,
            "verse": 16,
            "text": "သို့ဖြစ်ရာ ငါအရှင်မြတ်သည် မဂင်္လာမရှိသည့်‌နေ့ရက်များ ###၃ ၌ ပြင်းထန်‌သော ‌လေမုန်တိုင်းကို သူတို့အ‌ပေါ်တွင် ‌စေလွှတ်‌တော်မူခဲ့သည်။ ငါအရှင်မြတ်သည် သူတို့အား ဤဘဝတွင်လည်း ‌သေးသိမ်‌စေ‌သောပြစ်ဒဏ်ကို မြည်းစမ်း‌စေ‌တော်မူရန်အတွက် (‌စေလွှတ်‌တော်မူခဲ့ခြင်း)ဖြစ်သည်။ ထို့ပြင် အမှန်စင်စစ် တမလွန်ဘဝ၏ပြစ်ဒဏ်သည် ပို၍‌သေးသိမ်‌စေ‌သောပြစ်ဒဏ်ဖြစ်မည်။ ထို့ပြင် သူတို့သည် ကူညီခြင်းခံကြရမည်လည်းမဟုတ်‌ပေ။"
        },
        {
            "chapter": 41,
            "verse": 17,
            "text": "ထို့ပြင် ဆမူဒ်အမျိုးသားတို့ကမူ ငါအရှင်မြတ်သည် သူတို့အား လမ်းမှန်ညွှန်ကြားပြသ‌တော်မူခဲ့‌သော်လည်း သူတို့သည် လမ်းမှန်ကို မြင်ခြင်းထက် မျက်စိကန်းခြင်း(လမ်းမှား)ကိုသာ နှစ်သက်ခဲ့ကြသည်။ သို့ဖြစ်ရာ သူတို့အား သူတို့ဆည်းပူးခဲ့ကြသည့်အရာများ‌ကြောင့် ‌သေးသိမ်‌စေသည့်ပြစ်ဒဏ်၏ ‌လောင်မီးသည် ဖမ်းဆီးကွပ်မျက်ခဲ့သည်။"
        },
        {
            "chapter": 41,
            "verse": 18,
            "text": "ထို့ပြင် ငါအရှင်မြတ်သည် အီမာန်ယုံကြည်ပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်‌နေခဲ့ကြသည့်သူများကိုမူ ကယ်တင်(လွတ်‌မြောက်‌စေ)‌တော်မူခဲ့သည်။"
        },
        {
            "chapter": 41,
            "verse": 19,
            "text": "ထို့ပြင် ထို‌နေ့တွင် အလ္လာဟ်အရှင်မြတ်၏ ရန်သူများသည် ငရဲမီး၏ အနီးသု့ို စုရုံး‌ခေါ်‌ဆောင်ခြင်းခံကြရမည်။ ထို့ပြင် သူတို့သည် တားဆီး (ဆိုင်းငံ့)ခြင်းကို ခံကြရမည်။"
        },
        {
            "chapter": 41,
            "verse": 20,
            "text": "‌နောက်ဆုံးတွင် သူတို့သည် ထိုငရဲမီး၏ အနီး‌ရောက်ရှိကြသည့်အခါ သူတို့၏နားများ၊ သူတို့၏ မျက်စိများနှင့် သူတို့၏ သား‌ရေ(အသားအ‌ရေ)များသည် သူတို့နှင့် ဆန့်ကျင်ပြီး သူတို့ ပြုလုပ်ခဲ့သည်များကို သက်‌သေခံကြမည်။"
        },
        {
            "chapter": 41,
            "verse": 21,
            "text": "သူတို့က သူတို့၏ သား‌ရေ(အသားအ‌ရေ)များကို “အသင်တို့သည် ကျွန်ုပ်တို့နှင့် ဆန့်ကျင်၍ အဘယ့်‌ကြောင့် သက်‌သေထွက်ဆိုကြသနည်း” ဟု ‌ပြောဆိုကြမည်။ သူတို့က ပြန်‌ဖြေမည်။ အရာအားလုံးအား စကား‌ပြော‌စေ‌တော်မူခဲ့‌သော အလ္လာဟ်အရှင်မြတ်သည်ပင် ကျွန်ုပ်တို့အား စကား‌ပြောဆို‌စေ‌တော်မူခဲ့သည်။ ထို့ပြင် အရှင်မြတ်သည်ပင် အသင်တို့အား ပထမအကြိမ်ဖန်ဆင်း‌တော်မူခဲ့သည်။ ထို့ပြင် အသင်တို့သည် ထိုအရှင်မြတ်ထံ‌တော်သို့ပင် ပြန်လည်‌ရောက်ရှိ‌စေခြင်းကို ခံကြရသည်။ ###၄"
        },
        {
            "chapter": 41,
            "verse": 22,
            "text": "ထို့ပြင် အသင်တို့သည် အသင်တို့၏နားများ၊ အသင်တို့၏ မျက်စိများနှင့် အသင်တို့၏ အသားအ‌ရေများသည် အသင်တို့နှင့် ဆန့်ကျင်၍ သက်‌သေခံကြမည်ကိုစိုးရိမ်ပြီး သက်‌သေမခံနိုင်‌အောင်ဖုံးကွယ် (တားဆီး) မထားနိုင်ကြ‌ပေ။ ထို့ထက်သာမက အသင်တို့သည် အသင်တို့ ပြုလုပ်ခဲ့သည်များထဲမှ များစွာကို အလ္လာဟ် အရှင်မြတ် သိ‌တော်မမူ‌ပေဟု ထင်မှတ်ခဲ့ကြ‌သေးသည်။ ###၅"
        },
        {
            "chapter": 41,
            "verse": 23,
            "text": "ထို့ပြင် ဤသည် အသင်တို့က အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် ပတ်သက်၍ ထင်မြင်ခဲ့ကြ‌သော ထိုထင်မြင်ချက်ကပင် အသင်တို့အားဖျက်ဆီးခဲ့ခြင်းဖြစ်သည်။ သို့ဖြစ်ရာ အသင်တို့သည် ပျက်စီးဆုံရှုံးသူများပင် ဖြစ်ခဲ့ကြသည်။"
        },
        {
            "chapter": 41,
            "verse": 24,
            "text": "ထို့‌နောက် အကယ်၍ သူတို့သည် (ဤဆုံးရှုံးမှုအ‌ပေါ်တွင်)သည်းခံ‌နေကြလျှင်လည်း ငရဲမီးသည် သူတို့၏ ‌နေထိုင်ရာဌာနပင် ဖြစ်သည်။ ထို့ပြင် အကယ်၍ သူတို့သည် ‌ကျေနပ်မှုကိုရယူလိုကြလျှင်လည်း သူတို့သည် ‌ကျေနပ်မှုကိုရရှိကြမည်မဟုတ်‌ပေ။ ###၆"
        },
        {
            "chapter": 41,
            "verse": 25,
            "text": "ထို့ပြင် ငါအရှင်မြတ်သည် သူတို့အတွက် အ‌ဖော်များပြုလုပ်‌တော်မူခဲ့သည့်အတွက် ထိုအ‌ဖော်များသည် သူတို့၏‌ရှေ့‌နောက်လုပ်ရပ်များကို သူတို့အမြင်တွင် လှပတင့်တယ်‌အောင်ပြုလုပ်ခဲ့ကြသည်။ ထို့ပြင် သူတို့မတိုင်မီက အမှန်ပင် ကုန်လွန်သွားခဲ့‌သော ဂျင်န်များနှင့် လူများ၊ သူတို့(အားလုံး)အ‌ပေါ်တွင် (အရှင်မြတ်၏ အပြစ်ဒဏ်) အမိန့်‌တော်သည် အမှန်ဖြစ်ခဲ့သည်။ အမှန်စင်စစ်သူတို့(အားလုံး)သည် ပျက်စီးဆုံးရှုံးသူများပင်ဖြစ်ခဲ့ကြသည်။ ###၇"
        },
        {
            "chapter": 41,
            "verse": 26,
            "text": "ထို့ပြင် ကာဖိရ်များက “အသင်တို့သည် ကုရ်အာန်အား နားမ‌ထောင်ကြနှင့်၊ ထို့ပြင် အသင်တို့သည် ထိုကုရ်အာန် (ဖတ်ရွတ်‌နေသည့်)အထဲတွင် ဆူညံမှုပြုကြပါ။ ထိုသို့ဆိုလျှင် အသင်တို့သည် (ကုရ်အာန်ဖတ်ရွတ်သံအ‌ပေါ်တွင်)လွှမ်းမိုးနိုင်ကြလိမ့်မည်။ ###၈"
        },
        {
            "chapter": 41,
            "verse": 27,
            "text": "သို့ဖြစ်ရာ အမှန်စင်စစ် ငါအရှင်မြတ်သည် ကာဖိရ်များအား ပြင်းထန်‌သောပြစ်ဒဏ်ကို မြည်းစမ်း‌စေ‌တော်မူမည်။ ထို့ပြင် အမှန်စင်စစ် ငါအရှင်မြတ်သည်သူတို့အား သူတို့ပြုလုပ်ခဲ့ကြ‌သောအဆိုးဆုံးလုပ်ရပ်များ၏ မ‌ကောင်းကျိုးကို ‌ပေး‌တော်မူမည်ဖြစ်သည်။"
        },
        {
            "chapter": 41,
            "verse": 28,
            "text": "ဤသည် အလ္လာဟ်အရှင်မြတ်၏ ရန်သူများ၏ ဆိုးကျိုးငရဲမီးပင်ဖြစ်သည်။ သူတို့အတွက် ငရဲမီးထဲတွင် အမြဲ‌နေထိုင်ရာဌာနရှိသည်။ (ဤသည်) ငါအရှင်မြတ်၏ အာယသ်‌တော်များအား သူတို့ ငြင်းပယ်‌နေခဲ့ကြသည့်အတွက်အစား‌ပေးခြင်းပင်ဖြစ်သည်။"
        },
        {
            "chapter": 41,
            "verse": 29,
            "text": "ထို့ပြင် ကာဖိရ်များက ‌လျှောက်ထားကြမည်။ “အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ ဂျင်န်များနှင့်လူများထဲမှ ကျွန်ုပ်တို့အား လမ်းလွဲ‌စေခဲ့ကြသည့်သူနှစ်ဦးစလုံးကို အရှင်မြတ်သည်ကျွန်ုပ်တို့အား ပြ‌တော်မူပါ။ သူတို့သည် အ‌သေးသိမ်ဆုံးသူများဖြစ်ကြ‌စေရန်အတွက် သူတို့နှစ်ဦးကို ကျွန်ုပ်တို့က ကျွန်ုပ်တို့၏ ‌ခြေများ‌အောက်တွင် ထားရှိကြပါမည်။”"
        },
        {
            "chapter": 41,
            "verse": 30,
            "text": "အမှန်စင်စစ် အကြင်သူတို့သည် “ကျွန်ုပ်တို့အား ဖန်ဆင်း ‌မွေးမြူ‌တော်မူ‌သောအရှင်မြတ်သည် အလ္လာဟ်အရှင်မြတ်ဖြစ်‌တော်မူသည်”ဟု ‌ပြောဆိုခဲ့ကြ၍ (ထိုယုံကြည်ချက်‌ပေါ်၌ပင်) စွဲမြဲစွာ ရပ်တည်ခဲ့ကြသည်။ ‌ကောင်းကင်တမန်များသည် ထိုသူများထံသို့ ဆင်းသက်လာပြီး ဤသို့‌ပြောဆိုကြမည်- “အသင်တို့သည် မစိုးရိမ်ကြပါနှင့်၊ မပူ‌ဆွေးကြပါနှင့်၊ ထို့ပြင် အသင်တို့သည် အသင်တို့ကတိ‌ပေးခြင်းခံခဲ့ကြရ‌သော ဂျန္နသ်သုခဘုံရရှိသည့်အတွက် ဝမ်း‌မြောက်‌ပျော်ရွှင်ကြပါ။”"
        },
        {
            "chapter": 41,
            "verse": 31,
            "text": "“ကျွန်ုပ်တို့သည် ‌လောကတွင်လည်း အသင်တို့၏ မိတ်‌ဆွေများဖြစ်ခဲ့ကြသည်။ ထို့ပြင် တမလွန်ဘဝတွင်လည်း မိတ်‌ဆွေများပင်ဖြစ်ကြမည်။ ထို့ပြင် အသင်တို့အတွက် ထိုဂျန္နသ်သုခဘုံတွင် အသင်တို့စိတ်ထဲမှ ဆန္ဒရှိသမျှ ရရှိကြမည့်အပြင် အသင်တို့အတွက် ထိုသုခဘုံတွင် အသင်တို့ထုတ်‌ဖော်‌တောင်းဆိုသမျှလည်း ရရှိကြဦးမည်ဖြစ်သည်။” ###၉"
        },
        {
            "chapter": 41,
            "verse": 32,
            "text": "“(ဤသည် ) အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်မြတ်ထံ‌တော်မှ ဧည့်ခံ‌တော်မူခြင်းပင်ဖြစ်သည်။”"
        },
        {
            "chapter": 41,
            "verse": 33,
            "text": "ထို့ပြင် အကြင်သူထက်စကားအရာတွင်ပို‌ကောင်းသည့်သူ မည်သူရှိဦးမည်နည်း။ ထိုသူသည် အလ္လာဟ်အရှင်မြတ်ဘက်သို့ ဖိတ်‌ခေါ်သည့်အပြင် ‌ကောင်းမြတ်သည့်လုပ်ရပ်ကို ပြုလုပ်သည်။ ထို့ပြင် အမှန်စင်စစ်ကျွန်ုပ်သည် အမိန့်နာခံသူ မွတ်စ်လင်မ်တစ်ဦးဖြစ်သည်ဟု ‌ပြောဆိုသည်။"
        },
        {
            "chapter": 41,
            "verse": 34,
            "text": "ထို့ပြင် ‌ကောင်းမှုနှင့် မ‌ကောင်းမှုသည်မတူကြ‌ပေ။ အသင်သည်(မ‌ကောင်းမှုကို)အ‌ကောင်း(ဆုံးနည်းလမ်း)နှင့် တုံ့ပြန်တွန်းလှန်လိုက်ပါ။ သို့ဖြစ်လျှင် အကြင်သူနှင့် အသင်နှင့်ကြားတွင်ရန်ငြိုးရှိခဲ့လျှင်ပင်ထိုသူသည် မိတ်ရင်း‌ဆွေရင်းကဲ့သို့ဖြစ်သွားလိမ့်မည်။ ###၁၀"
        },
        {
            "chapter": 41,
            "verse": 35,
            "text": "ထို့ပြင် ထိုအ‌ကောင်းဆုံးနည်းလမ်းသည် သည်းခံသည့်သူများသာ ‌ပေးသနားခြင်းခံကြရသည်။ ထို့ပြင် ထိုအရာကို ကြီးကျယ်‌သော နဖူးစာရှင်သာ ‌ပေးသနား‌တော်မူခြင်းခံရသည်။"
        },
        {
            "chapter": 41,
            "verse": 36,
            "text": "ထို့ပြင် အကယ်၍ အသင့်အား ရှိုင်သွာန်၏ဘက်မှ ‌နှောင့်ယှက်မှု တစ်စုံတစ်ခု အမှန်ပင်ပြုလုပ်လျှင် အသင်သည် အလ္လာဟ်အရှင်မြတ်ထံ‌တော်တွင် ခိုလှုံလိုက်ပါ။ အမှန်စင်စစ် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 41,
            "verse": 37,
            "text": "ထို့ပြင် ညနှင့်‌နေ့အပြင်၊ ‌နေနှင့်လသည် အရှင်မြတ်၏ သက်‌သေလက္ခဏာများထဲမှ ဖြစ်ကြသည်။ (သို့ဖြစ်ရာ) အသင်တို့သည် ‌နေနှင့်လကို စဂျ်ဒဟ် ဦးချ(ကိုးကွယ်)ခြင်း မပြုကြနှင့်။ ထို့ပြင် အကယ်၍ အသင်တို့သည် အမှန်စင်စစ် အရှင်မြတ်ကိုပင် ကိုးကွယ်သူများဖြစ်ကြလျှင် အသင်တို့သည် ထိုအရာများကို ဖန်ဆင်း‌တော်မူ‌သောအလ္လာဟ်အရှင်မြတ်ကိုပင် စဂျ်ဒဟ်ဦးချမှုပြုကြပါ။"
        },
        {
            "chapter": 41,
            "verse": 38,
            "text": "ထို့‌နောက် အကယ်၍ သူတို့သည် (ဤအမိန့်ကိုမလိုက်နာဘဲ) မာန‌ထောင်‌နေခဲ့ကြလျှင် အသင့်အားဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင်ရှိကြ‌သော ‌ကောင်းကင်တမန်များသည် ‌နေ့၌လည်း‌ကောင်း၊ ည၌လည်း‌ကောင်း အရှင်မြတ်သန့်ရှင်းစင်ကြယ်‌တော်မူ‌ကြောင်းကို သူတို့သည် ငြီး‌ငွေ့ခြင်းမရှိကြဘဲလျက် ရွတ်ဆို‌နေကြသည်။"
        },
        {
            "chapter": 41,
            "verse": 39,
            "text": "ထို့ပြင် (ဤသည်လည်း)အရှင်မြတ်၏ သက်‌သေလက္ခဏာများထဲမှ ဖြစ်သည်။ အသင်သည် ‌မြေပထဝီအား ‌ခြောက်ကပ်‌နေသည်ကို ‌တွေ့မြင်ရသည်။ ထို့‌နောက် ငါအရှင်မြတ်သည် ထိုအ‌ပေါ်တွင် ‌ရေကို ရွာသွန်း‌စေ‌တော်မူသည့်အခါ၊ ထို‌မြေသည်(အ‌စေ့၊ အ‌ညှောင့်၊ အပင်များနှင့် အသက်ဝင်)လှုပ်ရှားလာပြီး ပွတက်လာသည်။ အမှန်စင်စစ် ထို‌မြေအား ရှင်သန်‌အောင် ပြုလုပ်‌တော်မူ‌သောအရှင်သည် အမှန်ပင် ‌သေသူများအားလည်း ရှင်‌အောင်လုပ်မည့် အရှင်ပင်ဖြစ်‌တော်မူသည်။ အမှန်စင်စစ် အရှင်မြတ်သည် အရာအားလုံးအ‌ပေါ်တွင် အလွန်စွမ်း‌ဆောင်နိုင်‌တော်မူ‌သော အရှင်မြတ်ဖြစ်‌တော်မူသည်။"
        },
        {
            "chapter": 41,
            "verse": 40,
            "text": "အမှန်စင်စစ် ငါအရှင်မြတ်၏ အာယသ်‌တော်များနှင့် စပ်လျဉ်းပြီး ‌ကောက်‌ကွေ့သည့်လမ်း(မူရင်းအဓိပ္ပာယ်မှ‌သွေဖည်၍ အမှား‌ကောက်ယူသည့်လမ်း)ကို ###၁၁ ‌ရွေးချယ်သည့်သူများသည် ငါအရှင်မြတ်အ‌ပေါ်တွင် ဖုံးကွယ်နိုင်ကြသည်မဟုတ်‌ပေ။ သို့ဖြစ်ရာ ငရဲမီးထဲတွင် ပစ်ချခံရမည့်သူသည် ပို‌ကောင်းသ‌လော၊ သို့မဟုတ် ကိယာမသ်‌နေ့တွင် ငြိမ်းချမ်းစွာ‌ရောက်ရှိလာသူသည် ပို‌ကောင်းသ‌လော။ အသင်တို့သည် အသင်တို့လုပ်လိုရာကို လုပ်ကြ‌ပေ‌တော့။ အမှန်စင်စစ် အရှင်မြတ်သည် အသင်တို့ပြုလုပ်သမျှကို အကြွင်းမဲ့မြင်‌တော်မူ‌သော အရှင်ဖြစ်‌တော်မူသည်။"
        },
        {
            "chapter": 41,
            "verse": 41,
            "text": "အမှန်စင်စစ် အကြင်သူများသည် ဤဆုံးမဩဝါဒကို သူတို့ထံ‌ရောက်ရှိလာသည့်အခါ ငြင်းပယ်ကြသည်။ (သူတို့သည် ပျက်စီးဆုံးရှုံးကြမည့်သူများဖြစ်ကြသည်)။ ထို့ပြင် အမှန်စင်စစ် ထိုအရာသည် မြင့်မြတ်သည့် ကျမ်းဂန်ပင်ဖြစ်သည်။"
        },
        {
            "chapter": 41,
            "verse": 42,
            "text": "အမှားသည် ထိုကျမ်းဂန်တွင် သူ၏‌ရှေ့မှသာမက ‌နောက်မှလည်း လာ‌ရောက်စွက်ဖက်နိုင်ခြင်းမရှိ‌ပေ။ ဤကျမ်းသည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ ချီးမွမ်းခြင်းအလွန်ခံထိုက်‌တော်မူ‌သောအရှင်မြတ်ထံ‌တော်မှ ချ‌ပေး‌တော်မူ‌သော ကျမ်း‌တော်မြတ်ပင်ဖြစ်သည်။ ###၁၂"
        },
        {
            "chapter": 41,
            "verse": 43,
            "text": "အသင်(တမန်‌တော်)၏မတိုင်မီက တမန်‌တော်များအား ‌ပြောဆို(စွပ်စွဲ)ခံခဲ့ကြရသည်ကိုပင် အသင်လည်း ‌ပြောဆို(စွပ်စွဲ) ခံရခြင်းဖြစ်သည်။ အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အမှန်ပင် လွတ်ငြိမ်းချမ်းသာခွင့်‌ပေးခြင်းကို ပိုင်ဆိုင်‌တော်မူ‌သောအရှင်၊ နာကျင်‌စေသည့်ပြစ်ဒဏ်‌ပေးခြင်းကို ပိုင်ဆိုင်‌တော်မူ‌သောအရှင်မြတ်ပင် ဖြစ်‌တော်မူသည်။"
        },
        {
            "chapter": 41,
            "verse": 44,
            "text": "ထို့ပြင် အကယ်၍ ငါအရှင်မြတ်သည် ထိုကျမ်း‌တော်မြတ်ကို အရဗီဘာသာစကားမဟုတ်‌သော လူမျိုးခြားဘာသာစကားနှင့် (ကျ‌ရောက်သည့်)ကုရ်အာန်ကျမ်း‌တော်မြတ်အဖြစ် ထုတ်ပြန်‌တော်မူခဲ့လျှင် အမှန်ပင် သူတို့က ထိုကျမ်း‌တော်၏ အာယသ်‌တော်များသည် အဘယ့်‌ကြောင့် ရှင်းလင်းစွာ ‌ဖော်ပြမထားပါသနည်း။ တမန်‌တော်က အရဗ်အမျိုးသားဖြစ်၍ ကျမ်းကလူမျိုးခြားဘာသာစကားနှင့် ကျ‌ရောက်လာသ‌လောဟု ‌ပြောဆိုခဲ့ကြလိမ့်မည်။ (အို-တမန်‌တော်)အသင်‌ပြောလိုက်ပါ- ထိုကုရ်အာန်ကျမ်း‌တော်မြတ်သည် အီမာန် ယုံကြည်သူများအတွက် လမ်းမှန်ညွှန်ကြားပြသချက်နှင့် ‌ရောဂါ‌ပျောက်ကင်း‌စေ‌သော ‌ဆေးဝါးပင်ဖြစ်သည်။ ထို့ပြင် အီမာန်မယုံကြည်ကြသည့်သူများ၏ နားများတွင် နားပင်းသည့်‌ဝေဒနာရှိ‌နေသည်။ ထို့ပြင် ဤ(ကုရ်အာန် )သည် သူတို့အတွက် (အ‌မှောင်ထဲတွင်)မျက်မမြင်(ဘဲရှာ‌ဖွေ‌နေသည့်ပစ္စည်းတစ်ခု)ဖြစ်သည်။ သူတို့သည် အ‌ဝေးမှဟစ်‌ခေါ်ခံကြရသူများပင်ဖြစ်ကြသည်။ ###၁၃"
        },
        {
            "chapter": 41,
            "verse": 45,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာအား ကျမ်းဂန်ကို ‌ပေးသနား‌တော်မူခဲ့သည်။ ထို့‌နောက်လည်း ထိုကျမ်းဂန်ထဲတွင် ကွဲလွဲမှုဖြစ်ခဲ့ကြသည်။ ထို့ပြင် အကယ်၍ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အမိန့်‌တော်တစ်ခုသာမရှိခဲ့လျှင် အမှန်ပင် သူတို့အကြား၌ စီရင်ဆုံးဖြတ်ပြီးဖြစ်ခဲ့လိမ့်မည်။ ထို့ပြင် အမှန်စင်စစ်သူတို့သည် ထိုချိန်းဆိုထား‌သော ပြစ်ဒဏ်နှင့် ပတ်သက်၍ ယုံမှားမှုဖြစ်‌စေ‌သော သံသယထဲ၌ပင်ရှိ‌နေကြသည်။"
        },
        {
            "chapter": 41,
            "verse": 46,
            "text": "မည်သူမဆို ‌ကောင်းမြတ်‌သော လုပ်ရပ်များကို ပြုလုပ်လျှင် သူ့အတွက်ပင် ပြုလုပ်ခြင်းဖြစ်သည်။ ထို့ပြင် မည်သူမဆို မ‌ကောင်းမှုလုပ်ရပ်များကို ပြုလုပ်လျှင် (၎င်း၏ဆိုးကျိုးသည်)သူ၏အ‌ပေါ်၌ပင် ကျ‌ရောက်မည် ဖြစ်သည်။ ၎င်းပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် ကျွန်များအား မတရားပြုလုပ်‌တော်မူ‌သောအရှင် မဟုတ်‌ပေ။###၁၄"
        }
    ]
}
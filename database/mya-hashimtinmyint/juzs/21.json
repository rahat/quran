{
    "juzs": [
        {
            "chapter": 29,
            "verse": 46,
            "text": "ထို့ပြင် အသင်တို့သည် ကျမ်းဂန်ရရှိခဲ့ကြသည့်သူများကို (‌သောင်ဟီဒ်နှင့် ရိစာလသ်နှင့်ပတ်သက်‌သော ကွဲလွဲမှုကိစ္စများတွင်) ‌ကောင်းမွန်(သိမ်‌မွေ့)သည့်နည်းဖြင့်သာ အပြန်အလှန် ‌ပြောဆိုကြပါ။ သို့ရာတွင် သူတို့ထဲမှ မတရားသူများကိုမူ (ပြတ်သားစွာ ‌ပြောဆိုနိုင်သည်)။ ထို့ပြင် အသင်တို့သည် (ဤသို့)‌ပြောဆိုကြပါ- “ကျွန်ုပ်တို့သည် ကျွန်ုပ်တို့ထံသို့ ကျ‌ရောက်ခဲ့‌သောကျမ်းနှင့် အသင်တို့ထံသို့ ကျ‌ရောက်ခဲ့သည့်ကျမ်းများကို ယုံကြည်ကြသည်။ ထို့ပြင် ကျွန်ုပ်တို့၏ကိုးကွယ်ထိုက်သည့်အရှင်နှင့် အသင်တို့၏ကိုးကွယ်ထိုက်သည့်အရှင်သည် တစ်ပါးတည်းပင်ဖြစ်‌တော်မူသည်။ ထို့ပြင် ကျွန်ုပ်တို့သည် ထိုအရှင်မြတ်၏အမိန့်‌တော်ကိုသာ လိုက်နာသူများဖြစ်ကြသည်။"
        },
        {
            "chapter": 29,
            "verse": 47,
            "text": "ထို့ပြင် ထိုသို့ပင် ငါအရှင်မြတ်သည် အသင်တို့ထံသို့ ကျမ်းဂန်ချ‌ပေး‌တော်မူခဲ့သည်။ ထို့ပြင် ငါအရှင်မြတ်က ကျမ်းဂန်ချ‌ပေး‌တော်မူခဲ့သည့်သူများသည် ဤကျမ်းကိုလည်း ယုံကြည်ကြသည်။ ထို့ပြင် ဤသူ(မက္ကဟ်သား)များထဲမှလည်း ဤကျမ်းကို ယုံကြည်သူများရှိကြသည်။ ထို့ပြင် ငါအရှင်မြတ်၏အာယသ်‌တော်များအား ကာဖိရ်များသာ ငြင်းပယ်ကြသည်။"
        },
        {
            "chapter": 29,
            "verse": 48,
            "text": "(အရှင်မြတ်က လူတိုင်း၏အသိဉာဏ်ဖြင့် စဉ်းစားပြီး သိရှိယုံကြည်နိုင်‌အောင် ထင်ရှား‌သော အ‌ထောက်အထားတစ်ခုကို ‌ဖော်ပြလိုက်သည်။) ထို့ပြင် အသင်သည် ဤကျမ်း‌တော်မတိုင်မီက မည်သည့်ကျမ်း‌တော်ကိုမျှ ဖတ်ရွတ်ခဲ့သည်လည်း မရှိ‌ပေ။ မည်သည့်ကျမ်းကိုမျှ အသင်၏လက်ယာလက်ဖြင့် ‌ရေးသားခဲ့သည်လည်း မရှိ‌ပေ။* ထိုသို့ဖြစ်လျှင် အမှားကိုလိုက်စားကြသည့်သူများသည် အမှန်ပင် သံသယဖြစ်ကြလိမ့်မည်။"
        },
        {
            "chapter": 29,
            "verse": 49,
            "text": "ထိုသို့မဟုတ်‌ပေ၊ အမှန်စင်စစ် ဤကျမ်းသည် အသိပညာကို‌ပေးခြင်းခံရသူများ၏စိတ်နှလုံးများတွင် အလွန်ထင်ရှား‌သော သက်‌သေလက္ခဏာများပင်ဖြစ်သည်။ ထို့ပြင် တရားမျှတမှုမရှိသူများသာ ငါအရှင်မြတ်၏အာယသ်‌တော်များကို ငြင်းပယ်ကြသည်။"
        },
        {
            "chapter": 29,
            "verse": 50,
            "text": "ထို့ပြင် သူတို့က “အဘယ့်‌ကြောင့် ဤ(တမန်‌တော်)၏အ‌ပေါ်တွင် ၎င်းအား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ သက်သလက္ခဏာများ ကျ‌ရောက်မလာသနည်း“ဟု ‌ပြောဆိုကြသည်။ (အို- တမန်‌တော်)အသင်‌ပြောလိုက်ပါ- သက်‌သေလက္ခဏာများသည် အလ္လာဟ်အရှင်မြတ်၏လက်‌တော်ထဲ၌ပင် ရှိသည်။ ထို့ပြင် ငါသည် ထင်ရှားစွာ သတိ‌ပေးနှိုး‌ဆော်သူတစ်ဦးသာဖြစ်သည်။"
        },
        {
            "chapter": 29,
            "verse": 51,
            "text": "သူတို့‌ရှေ့၌ ဖတ်ကြားခြင်းခံရ‌သော (ကုရ်အာန်)ကျမ်း‌တော်မြတ်ကို ငါအရှင်မြတ်သည် အသင်၏အ‌ပေါ်တွင် အမှန်စင်စစ် ချ‌ပေး‌တော်မူခဲ့ခြင်းသည် သူတို့အတွက် (သက်‌သေလက္ခဏာအဖြစ်)မလုံ‌လောက်‌လေသ‌လော။ ထိုအထဲတွင် ယုံကြည်သူများအတွက် ကရုဏာနှင့် ဆုံးမဩဝါဒ အမှန်ပင်ရှိသည်။"
        },
        {
            "chapter": 29,
            "verse": 52,
            "text": "(အို- တမန်‌တော်)အသင်‌ပြောလိုက်ပါ- “အလ္လာဟ်အရှင်မြတ်သည် ငါနှင့် အသင်တို့၏ကြားတွင် သက်‌သေအဖြစ် လုံ‌လောက်‌တော်မူသည်။ အရှင်မြတ်သည် မိုး‌ကောင်းကင်များတွင်ရှိသမျှနှင့် ‌မြေပထဝီတွင်ရှိသမျှကို သိရှိ‌တော်မူသည်။ ထို့ပြင် အမှားကို ယုံကြည်လက်ခံပြီး အလ္လာဟ်အရှင်မြတ်အား ငြင်းပယ်ကြ‌သောသူများမှာမူ သူတို့ပင် ဆုံးရှုံးပျက်စီးသည့်သူများ ဖြစ်ကြသည်။"
        },
        {
            "chapter": 29,
            "verse": 53,
            "text": "ထို့ပြင် သူတို့သည် ပြစ်ဒဏ်နှင့်ပတ်သက်၍ အသင့်ထံတွင် အလျင်စလို ‌တောင်းဆိုကြသည်။ ထို့ပြင် အကယ်၍ အချိန်ကာလတစ်ခုသာ ပြဋ္ဌာန်းပြီးမဟုတ်ခဲ့လျှင် ပြစ်ဒဏ်သည် သူတို့ထံသို့ အမှန်ပင် ဆိုက်‌ရောက်ခဲ့ပြီးဖြစ်သည်။ ထို့ပြင် ထိုပြစ်ဒဏ်သည် အမှန်ပင် သူတို့ထံသို့ သူတို့သည် သိပင်မသိလိုက်ဘဲလျက်* ရုတ်တရက် ‌ရောက်လာမည်ဖြစ်သည်။"
        },
        {
            "chapter": 29,
            "verse": 54,
            "text": "သူတို့သည် အသင့်ထံတွင် ပြစ်ဒဏ်ကို အလျင်စလို ‌တောင်းဆိုကြသည်။ ထို့ပြင် အမှန်စင်စစ် ဂျဟန္နမ်ငရဲဘုံသည် ကာဖိရ်များအား ဝိုင်းရံလျက်ပင်ရှိသည်။"
        },
        {
            "chapter": 29,
            "verse": 55,
            "text": "ထို‌နေ့တွင် ပြစ်ဒဏ်သည် သူတို့အား သူတို့၏အထက်နှင့် သူတို့၏‌ခြေများ‌အောက်မှ ဝန်းရံ‌နေမည်။ ထို့ပြင် အရှင်မြတ်က “အသင်တို့သည် အသင်တို့ပြုလုပ်‌နေခဲ့ကြသည့်အရာများ၏ အရသာကို မြည်းစမ်းကြပါ“ဟု မိန့်ကြား‌တော်မူမည်။"
        },
        {
            "chapter": 29,
            "verse": 56,
            "text": "အို- အီမာန်ယုံကြည်‌သော ငါအရှင်မြတ်၏‌ကျေးကျွန်အ‌ပေါင်းတို့၊ အမှန်စင်စစ် ငါအရှင်မြတ်၏ကမာ္ဘ‌မြေသည် အလွန်ကျယ်ဝန်းလှသည်။ သို့ဖြစ်ရာ အသင်တို့သည် ငါအရှင်မြတ်ကိုသာ ကိုးကွယ်ကြပါ။"
        },
        {
            "chapter": 29,
            "verse": 57,
            "text": "သက်ရှိသတ္တဝါတိုင်းသည် ‌သေခြင်း၏အရသာကို မြည်းစမ်းကြရမည်ပင်ဖြစ်သည်။ ထို့‌နောက် အသင်တို့သည် ငါအရှင်မြတ်ထံ‌တော်သို့ပင် ပြန်လည်ပို့‌ဆောင်ခြင်းကို ခံကြရမည်ပင်ဖြစ်သည်။"
        },
        {
            "chapter": 29,
            "verse": 58,
            "text": "ထို့ပြင် အီမာန်ယုံကြည်၍ ‌ကောင်းမြတ်‌သောလုပ်ရပ်များကို ပြုလုပ်ကြသည့်သူများကမူ အမှန်ပင် ငါအရှင်မြတ်သည် သူတို့အား ဂျန္နသ်သုခဘုံမှ (မြင့်မားသည့်)အ‌ဆောင်များတွင် ‌နေရာချ‌ပေး‌တော်မူမည်ဖြစ်သည်။ ထိုအ‌ဆောင်များ‌အောက်တွင် စမ်း‌ရေ‌ချောင်းများ စီးဆင်း‌နေလိမ့်မည်။ (သူတို့သည်) ထိုအထဲတွင် အမြဲ‌နေကြရမည်။ (‌ကောင်းမြတ်‌သော)အလုပ် ပြုလုပ်ခဲ့သူများ၏အကျိုးသည် အဘယ်မျှ ‌ကောင်းမြတ်လိုက်သနည်း။"
        },
        {
            "chapter": 29,
            "verse": 59,
            "text": "ထိုသူများသည် (အမျိုးမျိုးနှိပ်စက်မှုဒဏ်များကိုလည်း)သည်းခံခဲ့ကြရသည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အ‌ပေါ်တွင် (ကိစ္စဟူသမျှကို)ယုံပုံလွှဲအပ်ကြသည်။"
        },
        {
            "chapter": 29,
            "verse": 60,
            "text": "ထို့ပြင် တိရစာ္ဆန်အ‌မြောက်အမြားသည် သူတို့၏စားနပ်ရိက္ခာကို သယ်ပိုးထားကြသည် မဟုတ်‌ပေ။ အလ္လာဟ်အရှင်မြတ်သည်ပင် ထိုတိရစာ္ဆန်များနှင့် အသင်တို့အား စားနပ်ရိက္ခာ‌ပေးသနား‌တော်မူခြင်းဖြစ်သည်။ ထို့ပြင် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 29,
            "verse": 61,
            "text": "ထို့ပြင် အကယ်၍ အသင်တို့သည် သူတို့အား “မည်သူသည် ‌ကောင်းကင်များနှင့် ‌မြေပထဝီကို ဖန်ဆင်း‌တော်မူခဲ့သနည်း၊ ထို့ပြင် မည်သူသည် ‌နေနှင့်လကို အမိန့်နာခံခိုင်းခဲ့သနည်း“ဟု ‌မေးလျှင် သူတို့က “အလ္လာဟ်အရှင်မြတ်“ပင်ဟု အမှန်စင်စစ် ‌ပြောဆိုကြမည်။ ထို့‌နောက် (ထိုသို့အ‌ဖြေ‌ပေးပြီး‌နောက် ဆက်လက်ယုံကြည်လက်ခံသင့်သည့် အချက်အလက်များကို မယုံကြည်ဘဲ)သူတို့သည် မည်သည့်‌နေရာမှ အလှည့်စားခံလိုက်ရသနည်း။ (အဘယ်သို့ လှည့်သွားကြသနည်း)။"
        },
        {
            "chapter": 29,
            "verse": 62,
            "text": "အလ္လာဟ်အရှင်မြတ်သည် မိမိ၏‌ကျေးကျွန်များထဲမှ အရှင်မြတ်အလိုရှိ‌တော်မူ‌သောသူကို စားနပ်ရိက္ခာကျယ်ဝန်းစွာ ‌ပေးသနား‌တော်မူသည်။ ထို့ပြင် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူကို ကျပ်တည်းစွာ ‌ပေး‌တော်မူသည်။ အမှန်စင်စစ် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သော အရှင်ဖြစ်‌တော်မူသည်။"
        },
        {
            "chapter": 29,
            "verse": 63,
            "text": "ထို့ပြင် အကယ်၍ အသင်သည် သူတို့အား “မည်သူသည် မိုး‌ကောင်းကင်မှ မိုး‌ရေကို ရွာသွန်း‌စေသနည်း၊ ထို့ပြင် ‌သေပြီး‌သော (‌ခြောက်‌သွေ့‌နေ‌သော) ‌မြေပထဝီကို ထိုမိုး‌ရေနှင့် မည်သူက ရှင်‌စေခဲ့သနည်း (စိမ်းလန်းစို‌ပြေ‌အောင် မည်သူလုပ်ခဲ့သနည်း)“ဟု ‌မေးလျှင် သူတို့က “အလ္လာဟ်အရှင်မြတ်“ဟု အမှန်စင်စစ် ‌ပြောဆိုကြလိမ့်မည်။ (အို- တမန်‌တော်)အသင်‌ပြောလိုက်ပါ- ချီးမွမ်းခြင်းအ‌ပေါင်းသည် အလ္လာဟ်အရှင်မြတ်ပင် ဖြစ်သည်။ အမှန်စင်စစ် သူတို့ထဲမှ အများစုသည် (မိမိတို့၏ဝန်ခံချက်မှ ‌နောက်ဆက်တွဲ သက်‌ရောက်မှုများကို လက်မခံကြသည့်အတွက်) အသိဉာဏ်မရှိကြ‌ပေ။"
        },
        {
            "chapter": 29,
            "verse": 64,
            "text": "ထို့ပြင် ဤဘဝသည် ‌ပျော်မြူးဖွယ်ရာနှင့် ကစားစရာမှလွဲ၍ အခြားမည်သည့်အရာမျှ မဟုတ်‌ပေ။ ထို့ပြင် အမှန်စင်စစ် တမလွန်ဘဝသာ စစ်မှန်သည့် အသက်ရှင်ခြင်းဖြစ်သည်ကို သူတို့ သိကြမည်ဆိုလျှင် အဘယ်မျှ ‌ကောင်းလိုက်မည်နည်း။"
        },
        {
            "chapter": 29,
            "verse": 65,
            "text": "ထို့ပြင် သူတို့သည် သ‌ဘေင်္ာ‌ပေါ်စီးနင်းလိုက်ပါကြသည့်အခါ အလ္လာဟ်အရှင်မြတ်ကိုသာ စိတ်‌စေတနာဖြူစင်စွာဖြင့် ဟစ်‌ခေါ်တသကြသည်။ ထို့‌နောက် အရှင်မြတ်သည် သူတို့အား ကယ်တင်ပြီး ကုန်း‌ပေါ်ပို့လိုက်သည့်အခါ သူတို့သည် ချက်ချင်းပင် အရှင်မြတ်နှင့်တွဲဖက် ကိုးကွယ်ကြ‌တော့သည်။"
        },
        {
            "chapter": 29,
            "verse": 66,
            "text": "သူတို့သည် ငါအရှင်မြတ်က သူတို့အား ‌ပေးသနား‌တော်မူခဲ့‌သော ‌ကျေးဇူး‌တော်များအား ငြင်းပယ်‌ကျေးဇူးကန်ရန်အတွက် (တွဲဖက် ကိုးကွယ်ကြခြင်းဖြစ်သည်)။ သို့ဖြစ်ရာ သူတို့သည် ‌ခေတ္တအကျိုးခံစားကြရမည်၊ ထို့‌နောက် မကြာမီပင်(၎င်း၏အကျိုးဆက်ကို) သူတို့သည် သိရှိကြလိမ့်မည်။"
        },
        {
            "chapter": 29,
            "verse": 67,
            "text": "အမှန်စင်စစ် ငါအရှင်မြတ်သည် (သူတို့‌နေထိုင်‌သော မက္ကဟ်မြို့‌တော်ကို) ‌ဘေးရန်ကင်းငြိမ်း‌သော ဟရမ်ပြုလုပ်‌တော်မူခဲ့သည်ကို သူတု့ိသည် မ‌တွေ့မမြင်ခဲ့ကြသ‌လော။ ထို့ပြင် သူတို့၏ပတ်ဝန်းကျင်းတွင် လူများသည် လုယက်တိုက်ခိုက်ခြင်း ခံ‌နေကြရသည်။ သို့ပါလျက် သူတို့သည် အမှားကို ယုံကြည်လက်ခံပြီး အလ္လာဟ်အရှင်မြတ်၏‌ကျေးဇူး‌တော်များအား ငြင်းပယ်ကြသ‌လော။"
        },
        {
            "chapter": 29,
            "verse": 68,
            "text": "ထို့ပြင် အလ္လာဟ်အရှင်မြတ်အ‌ပေါ်တွင် မုသားကို လုပ်ကြံစွပ်စွဲသူ၊ သို့မဟုတ် မိမိထံသို့ အမှန်တရား ‌ရောက်ရှိလာပြီး‌နောက် မဟုတ်မမှန်ဟု စွပ်စွဲငြင်းပယ်သူထက် ပို၍မတရားသည့်သူ မည်သူရှိ‌သေးသနည်း။ ကာဖိရ်များ၏‌နေထိုင်ရာဌာနသည် ဂျဟန္နမ်ငရဲဘုံ၌ပင် ရှိမည်မဟုတ်‌လော။"
        },
        {
            "chapter": 29,
            "verse": 69,
            "text": "ထို့ပြင် ငါအရှင်မြတ်၏လမ်း‌တော်တွင် သက်စွန့်ကြိုးပမ်း‌ဆောင်ရွက်ကြ‌သောသူများကမူ* ငါအရှင်မြတ်သည် ၎င်းတို့အား မိမိ၏လမ်းများကို အမှန်စင်စစ် ပြသ‌တော်မူမည်။ ထို့ပြင် အမှန်စင်စစ် အလ္လာဟ်အရှင်မြတ်သည် ‌ကောင်းကျိုး‌ဆောင်ရွက်သူများနှင့်အတူတကွ ရှိ‌တော်မူသည်။"
        },
        {
            "chapter": 30,
            "verse": 1,
            "text": "အလိဖ်၊ လာမ်၊ မီမ်။"
        },
        {
            "chapter": 30,
            "verse": 2,
            "text": "‌ရောမနိုင်ငံသားများသည် (စစ်)ရှုံးကြပြီဖြစ်သည်။"
        },
        {
            "chapter": 30,
            "verse": 3,
            "text": "(စအူဒီ အရဗ်နှင့်)နီးကပ်ဆက်စပ်‌နေ‌သော (ဆီးရီးယား)တိုင်းပြည်တွင်၊ ထို့ပြင် သူတို့သည် သူတို့(စစ်)ရှုံးကြပြီး‌နောက် မကြာမီ သူတို့သည် ‌အောင်နိုင်ကြမည်။"
        },
        {
            "chapter": 30,
            "verse": 4,
            "text": "အနည်းငယ်နှစ်ကာလ၌ပင်ဖြစ်သည်။ အမိန့်အာဏာသည် ယခင်ကလည်း အလ္လာဟ်အရှင်မြတ်၌ပင် ရှိခဲ့သည်။ ‌နောင်တွင်လည်း (အရှင်မြတ်ထံ‌တော်၌သာ ရှိ‌နေမည်ဖြစ်သည်)။ ထို‌နေ့တွင် အီမာန်ယုံကြည်သူများသည် ဝမ်း‌မြောက်ကြလိမ့်မည်။"
        },
        {
            "chapter": 30,
            "verse": 5,
            "text": "အလ္လာဟ်အရှင်မြတ်၏ ကူညီမှု‌ကြောင့်ပင်ဖြစ်သည်။ အရှင်မြတ်သည် အရှင်မြတ်အလိုရှိ‌တော်မူ‌သောသူကို ကူညီ‌တော်မူသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 30,
            "verse": 6,
            "text": "(ဤသည်)အလ္လာဟ်အရှင်မြတ်၏ကတိပင်ဖြစ်သည်။ အလ္လာဟ်အရှင်မြတ်သည် အရှင်မြတ်ပြုထား‌တော်မူသည့်ကတိကို ‌ဖောက်ဖျက်‌တော်မမူ‌ပေ။ သို့ရာတွင် လူအများစုသည် မသိကြ‌ပေ။"
        },
        {
            "chapter": 30,
            "verse": 7,
            "text": "သူတို့သည် တမလွန်ဘဝကို လျစ်လျူရှုသည့်သူများဖြစ်ကြလျက် သူတို့သည် ဤဘဝ၏အ‌ပေါ်ယံကိုသာ သိရှိကြသည်။"
        },
        {
            "chapter": 30,
            "verse": 8,
            "text": "သူတို့သည် သူတို့၏စိတ်နှလုံးများထဲတွင် မစဉ်းစားခဲ့ကြသ‌လော။ အလ္လာဟ်အရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှများကို တိကျမှန်ကန်မှုနှင့် ကန့်သတ်ချိန်ကာလအတွက်သာ ဖန်ဆင်း‌တော်မူခဲ့သည်။ ထို့ပြင် အမှန်စင်စစ် လူအများစုသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် ‌တွေ့ဆုံမှုကို ငြင်းပယ်သူများ အမှန်ပင်ဖြစ်ကြသည်။"
        },
        {
            "chapter": 30,
            "verse": 9,
            "text": "သူတို့သည် ကမာ္ဘ‌မြေတွင် လှည့်လည်သွားလာမှု မပြုခဲ့ကြ‌လေသ‌လော၊ ထိုသို့သွားလာခဲ့လျှင် သူတို့မ‌နေဖြင့် သူတို့မတိုင်မီက လူများ၏‌နောက်ဆုံးအကျိုးဆက်သည် မည်သို့ဖြစ်ခဲ့သည်ကို ‌တွေ့မြင်ကြမည်ဖြစ်သည်။ ထိုယခင်ကလူများသည် သူတို့ထက် အင်အား‌တောင့်တင်းသူများဖြစ်ခဲ့ကြသည်သာမက သူတို့သည် ကမာ္ဘ‌မြေပြင်ကို ဤသူများ စည်ကား‌အောင် ပြုလုပ်ကြသည်ထက် အလွန်များပြားစွာ ပိုမိုထွန်ယက်စိုက်ပျိုးပြီး စည်ကား‌အောင်ပြုလုပ်ခဲ့ကြသည်။ ထို့ပြင် သူတို့ထံသို့လည်း သူတို့၏တမန်‌တော်များသည် ထင်ရှား‌သော သက်‌သေသာဓကများနှင့်တကွ ‌ရောက်ရှိလာခဲ့ကြသည်။ ထို့ပြင် အလ္လာဟ်အရှင်မြတ်သည် သူတု့ိအား မတရားနှိပ်စက်‌တော်မူမည် မဟုတ်‌ပေ။ ိသို့ရာတွင် သူတို့ကိုယ်ကို သူတို့ပင် မတရားနှိပ်စက်ခဲ့ကြခြင်းဖြစ်သည်။"
        },
        {
            "chapter": 30,
            "verse": 10,
            "text": "ထို့‌နောက် ဆိုးယုတ်သည့်အမှုကိစ္စကို ပြုလုပ်ခဲ့ကြသည့်သူများ၏‌နောက်ဆုံးအကျိုးဆက်သည် အဆိုးပင်ဖြစ်ခဲ့သည်။ အ‌ကြောင်းကမူ သူတို့သည် အလ္လာဟ်အရှင်မြတ်၏သက်‌သေ သာဓကများအား မဟုတ်မမှန်ဟု စွပ်စွဲငြင်းပယ်ခဲ့ကြသည်သာမက ထိုသက်‌သေသာဓကများအား ‌ပြောင်‌လှောင်မှုလည်း ပြုခဲ့ကြ‌သေးသည်။"
        },
        {
            "chapter": 30,
            "verse": 11,
            "text": "အလ္လာဟ်အရှင်မြတ်ပင် အဖန်ဆင်းခံများအား စတင်ဖန်ဆင်း‌တော်မူခဲ့ခြင်းဖြစ်သည်။ ထို့‌နောက် အရှင်မြတ်ပင် ထိုအဖန်ဆင်းခံများအား ‌နောက်တဖန် ဖန်ဆင်း‌တော်မူမည်ဖြစ်သည်။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်လည်‌ရောက်ရှိကြမည်ဖြစ်သည်။"
        },
        {
            "chapter": 30,
            "verse": 12,
            "text": "ထို့ပြင် ကိယာမသ်ဆိုက်‌ရောက်သည့်‌နေ့တွင် အပြစ်ရှိသူများသည် ‌မျှော်လင့်ချက်ကင်းမဲ့ပြီး စိတ်ပျက်သွားကြမည်။"
        },
        {
            "chapter": 30,
            "verse": 13,
            "text": "ထို့ပြင် သူတို့၏တွဲဖက်များထဲမှ သူတို့အား ကြားဝင်အသနားခံ‌ပေးမည့်သူလည်း ရှိမည်မဟုတ်‌ပေ။ ထို့ပြင် သူတို့ တွဲဖက်ကိုးကွယ်ခဲ့ကြသည့် ကိုးကွယ်ရာများကိုယ်တိုင်ကပင် (မိမိတို့အား လူများသည် တွဲဖက်ကိုးကွယ်ခဲ့ကြသည် မဟုတ်ပါဟု) ငြင်းဆိုကြလိမ့်မည်။"
        },
        {
            "chapter": 30,
            "verse": 14,
            "text": "ထို့ပြင် ကိယာမသ်ဆိုက်‌ရောက်မည့်‌နေ့တွင် (လူအားလုံးသည်) သီးခြားစီဖြစ်သွားကြပြီး အတန်းအစား အမျိုးမျိုး ကွဲပြားသွားကြမည်။"
        },
        {
            "chapter": 30,
            "verse": 15,
            "text": "ထို့‌နောက် အီမာန်ယုံကြည်၍ ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသည့်သူများသည် ဥယျာဉ်‌တော်တွင် ဂုဏ်ပြုဧည့်ခံမှုကို ခံကြရပြီး ဝမ်းသာကြရမည်ဖြစ်သည်။"
        },
        {
            "chapter": 30,
            "verse": 16,
            "text": "ထို့ပြင် ကုဖ်ရ်ငြင်းပယ်ပြီး ငါအရှင်မြတ်၏သက်‌သေသာဓက‌တော်များကို မဟုတ်မမှန်ဟု စွပ်စွဲခဲ့ကြသည့်သူများနှင့် တမလွန်ဘဝ၏‌တွေ့ဆုံမှုကို ငြင်းပယ်ကြ‌သောသူများကမူ သူတို့သည်ပင် ပြစ်ဒဏ်တွင် အဆင်သင့်‌ရောက်ရှိ‌စေခြင်းကို ခံကြရမည်ဖြစ်သည်။"
        },
        {
            "chapter": 30,
            "verse": 17,
            "text": "သို့ဖြစ်ရာ အသင်တို့သည် ည‌နေအချိန်‌ရောက်သည့်အခါနှင့် နံနက်အချိန်‌ရောက်သည့်အခါတွင် အလ္လာဟ်အရှင်မြတ် စင်ကြယ်‌တော်မူ‌ကြောင်း ရွတ်ဆိုကြပါ။"
        },
        {
            "chapter": 30,
            "verse": 18,
            "text": "ထို့ပြင် မိုး‌ကောင်းကင်များနှင့် ‌မြေပထဝီတွင် ချီးမွမ်းခြင်းအ‌ပေါင်းသည် အရှင်မြတ်အတွက်ပင်ဖြစ်သည်။ ထို့ပြင် အသင်တို့သည် မွန်းလွဲပြီးအချိန်နှင့် ‌နေ့လယ်အချိန်ဝင်သည့်အခါတွင် (အရှင်မြတ် စင်ကြယ်‌တော်မူ‌ကြောင်း ရွတ်ဆိုကြပါ)။"
        },
        {
            "chapter": 30,
            "verse": 19,
            "text": "အရှင်မြတ်သည် သက်ရှိကို သက်မဲ့မှ ထုတ်ယူ‌တော်မူသည်။ ထို့ပြင် သက်မဲ့ကို သက်ရှိမှ ထုတ်ယူ‌တော်မူသည်။ ထို့ပြင် အရှင်မြတ်သည် ‌မြေပထဝီကို ထို‌မြေသည် ‌သေပြီး‌နောက် ပြန်ရှင်‌စေ‌တော်မူသည်။ (‌သွေ့‌ခြောက်ပြီး‌နောက် ပြန်လည်စို‌ပြေ‌စေ‌တော်မူသည်)။ ထို့ပြင် အသင်တို့သည်လည်း ဤသို့ပင် ထုတ်ခြင်းခံကြရမည်ဖြစ်သည်။"
        },
        {
            "chapter": 30,
            "verse": 20,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် (ဤသည်လည်း ပါဝင်သည်)- အရှင်မြတ်သည် အသင်တို့အား ‌မြေကြီးနှင့် ဖန်ဆင်း‌တော်မူခဲ့သည်။ ထို့‌နောက် အသင်တို့သည် ရုတ်တရက် လူသားများဖြစ်လာကြပြီး (ကမာ္ဘတွင်)ပျံ့နှံ့‌နေကြသည်။"
        },
        {
            "chapter": 30,
            "verse": 21,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် (ဤသည်လည်း ပါဝင်သည်)- အရှင်မြတ်သည် အသင်တို့အတွက် အသင်တို့၏အမျိုးအစားထဲမှပင် ဇနီးကြင်ရာများအား သူတို့ထံတွင် အသင်တို့ စိတ်ချမ်းသာမှုနှင့် အနားယူကြရန်အတွက် ဖန်ဆင်း‌တော်မူခဲ့သည်။ ထို့ပြင် အရှင်မြတ်သည် အသင်တို့ကြားတွင် ချစ်ခင်မှုနှင့် ကြင်နာမှုကို ပြုလုပ်‌ပေး‌တော်မူခဲ့သည်။ အမှန်စင်စစ် ထိုအထဲတွင် စဉ်းစားဆင်ခြင်သူများအတွက် အမှန်ပင် သက်‌သေလက္ခဏာများ ရှိသည်။"
        },
        {
            "chapter": 30,
            "verse": 22,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် မိုး‌ကောင်းကင်နှင့် ‌မြေပထဝီကိုဖန်ဆင်းခြင်း၊* ထို့ပြင် အသင်တို့၏ဘာသာစကားများနှင့် အ‌သွေးအ‌ရောင်များ ကွဲပြားခြားနား‌နေခြင်း* (လည်းပါဝင်သည်)။ အမှန်စင်စစ် ထိုအထဲတွင် ပညာရှင်များအတွက် သက်‌သေလက္ခဏာများ အမှန်ပင်ရှိသည်။"
        },
        {
            "chapter": 30,
            "verse": 23,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် ညနှင့်‌နေ့၌ အသင်တို့ အိပ်စက်မှုနှင့် အရှင်မြတ်၏‌ကျေးဇူး‌တော် စားနပ်ရိက္ခာကို အသင်တို့ ရှာ‌ဖွေမှု(လည်းပါဝင်သည်)။ အမှန်စင်စစ် ထိုအထဲတွင် ကြားနာသူများအတွက် အမှန်ပင် သက်‌သေလက္ခဏာများရှိသည်။"
        },
        {
            "chapter": 30,
            "verse": 24,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် (ဤသည်လည်း ပါဝင်သည်)- အရှင်မြတ်သည် အသင်တို့အား လျှပ်စီးလက်ခြင်းကို ‌ကြောက်ရွံ့‌စေရန်နှင့် ‌မျှော်လင့်‌စေရန် ပြသ‌တော်မူသည်။ ထို့ပြင် အရှင်မြတ်သည် မိုး‌ကောင်းကင်မှ မိုး‌ရေကို ရွာသွန်း‌စေ‌တော်မူသည်။* ထို့ပြင် အရှင်မြတ်သည် ထိုမိုး‌ရေနှင့် ‌မြေပထဝီကို ထို‌မြေသည် ‌သေပြီး‌နောက် (‌ခြောက်‌သွေ့ပြီး‌နောက်) ရှင်ပြန်(စို‌ပြေ)‌စေ‌တော်မူသည်။ အမှန်စင်စစ် ထိုအထဲတွင် သိနားလည်ကြသူများအတွက် အမှန်ပင် သက်‌သေလက္ခဏာများရှိသည်။"
        },
        {
            "chapter": 30,
            "verse": 25,
            "text": "ထို့ပြင် အရှင်မြတ်၏သက်‌သေလက္ခဏာများထဲတွင် အရှင်မြတ်၏အမိန့်‌တော်ဖြင့် မိုး‌ကောင်းကင်နှင့် ‌မြေပထဝီ၏ရပ်တည်‌နေခြင်းလည်း ပါဝင်သည်။* ထို့‌နောက် အရှင်မြတ်သည် အသင်တို့အား ‌မြေကြီးထဲမှ(ထုတ်ယူ‌တော်မူရန်) ဟစ်‌ခေါ်မှု တစ်ကြိမ်ဟစ်‌ခေါ်လိုက်သည်နှင့် အသင်တို့သည် ချက်ချင်းထွက်လာကြလိမ့်မည်။"
        },
        {
            "chapter": 30,
            "verse": 26,
            "text": "ထို့ပြင် မိုး‌ကောင်းကင်များတွင်ရှိသမျှနှင့် ‌မြေပထဝီတွင်ရှိသမျှသူများသည် အရှင်မြတ်ပင် ပိုင်ဆိုင်‌တော်မူသည်။ အားလုံးကိုယ်စီသည် အရှင်မြတ်၏အမိန့်‌တော်ကို လိုက်နာ‌နေကြခြင်းဖြစ်သည်။"
        },
        {
            "chapter": 30,
            "verse": 27,
            "text": "ထို့ပြင် အရှင်မြတ်ပင် အဖန်ဆင်းခံများအား စတင်ဖန်ဆင်း‌တော်မူခဲ့ခြင်းဖြစ်သည်။ ထို့‌နောက် အရှင်မြတ်ပင် ထိုအဖန်ဆင်းခံများအား ထပ်၍ ဖန်ဆင်း‌တော်မူမည်ဖြစ်သည်။ ထို့ပြင် ဤသည် အရှင်မြတ်အတွက် ပို၍ပင် လွယ်ကူသည်။* ထို့ပြင် မိုး‌ကောင်းကင်များနှင့် ‌မြေပထဝီတွင် အရှင်မြတ်၌သာ အလွန်ထူးကဲမြင့်မား‌သော ဂုဏ်ထူးဝိ‌သေသ ရှိ‌တော်မူသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 30,
            "verse": 28,
            "text": "အရှင်မြတ်သည် အသင်တို့ထဲမှပင် အသင်တို့အတွက် ပမာ ခိုင်းနှိုင်းပြ‌တော်မူသည်။ အသင်တို့ ပိုင်ဆိုင်ကြ‌သော လက်‌အောက်ခံကျွန်များထဲတွင် ဤသို့‌သော ကျွန်မျိုးရှိကြသ‌လော။ ထိုကျွန်သည် ငါအရှင်မြတ်က အသင်တို့ကို ‌ပေးသနားထား‌တော်မူ‌သော ပစ္စည်းဥစ္စာများ၌ အတူတူ ဖက်စပ်ပိုင်ဆိုင်သည်ဆိုသည်မှာ ရှိသ‌လော။ ထို့ပြင် အသင်တို့သည် အသင်တို့(လွတ်လပ်သူ)အချင်းချင်းကို ‌ကြောက်ရွံ့စိုးရိမ်ကြသကဲ့သို့ ထိုကျွန်များအားလည်း အသင်တို့ ‌ကြောက်ရွံ့စိုးရိမ်ကြသည်ဆိုသည်မှာ ရှိသ‌လော။* ငါအရှင်မြတ်သည် အသိဉာဏ်ရှိသူများအတွက် သက်‌သေသာဓကများအား ဤသို့ပင် ရှင်းလင်းထင်ရှားစွာ အ‌သေးစိတ် မိန့်ကြား‌တော်မူသည်။"
        },
        {
            "chapter": 30,
            "verse": 29,
            "text": "သို့ရာတွင် အမှန်စင်စစ် မတရားသူများသည် ပညာအ‌ထောက်အထားမရှိဘဲနှင့် သူတို့၏စိတ်အလိုဆန္ဒ‌နောက်ကိုသာ လိုက်ကြခြင်းဖြစ်သည်။ သို့ဖြစ်ရာ အရှင်မြတ်က လမ်းမှား၌ပင် ထားလိုက်ပြီဖြစ်သည့်သူကို လမ်းမှန် မည်သူပြ‌ပေးနိုင်ဦးမည်နည်း။ ထို့ပြင် သူတို့တွင် ကူညီမည့်သူများလည်း ရှိကြမည်မဟုတ်‌တော့‌ပေ။"
        },
        {
            "chapter": 30,
            "verse": 30,
            "text": "သို့ဖြစ်ရာ အသင်သည် အလ္လာဟ်အရှင်မြတ်က လူသားများကို ဖန်ဆင်း‌တော်မူခဲ့‌သော သဘာဝအရည်အချင်းအတိုင်း* အသင်၏မျက်နှာကို (မှန်ကန်သည့်)သာသနာ‌ပေါ်တွင် တစ်စိတ်တစ်လက်တည်း အာရုံစိုက်ပြီး ခိုင်မြဲစွာထားပါ။ အလ္လာဟ်အရှင်မြတ်၏ဖန်ဆင်းမှုတွင် မည်သည့် ‌ပြောင်းလဲမှုမျှမရှိ‌ပေ။ ဤသည် ‌ဖြောင့်မတ်မှန်ကန်‌သော သာသနာဖြစ်သည်။ သို့ရာတွင် လူအများစုသည် မသိနားမလည်ကြ‌ပေ။"
        },
        {
            "chapter": 30,
            "verse": 31,
            "text": "အရှင်မြတ်ဘက်သို့ပင် လှည့်‌နေသူများအဖြစ်နှင့် (အရှင်မြတ်၏အမိန့်များကို လိုက်နာကြပါ)။ ထို့ပြင် အသင်တို့သည် အရှင်မြတ်အား ‌ကြောက်ရွံ့ကြပါ။ ထို့ပြင် စွလာသ်ဝတ်ပြုမှုကိုလည်း တည်‌ဆောက်ကြပါ။ ထို့ပြင် အသင်တို့သည် မုရှ်ရိက်များထဲမှ မဖြစ်ကြနှင့်။"
        },
        {
            "chapter": 30,
            "verse": 32,
            "text": "အကြင်(မုရှ်ရိက်)များထဲမှ (မဖြစ်ကြနှင့်) ထိုသူများသည် သူတို့၏သာသနာကို အစိတ်စိတ် အပိုင်းပိုင်း ပြုလုပ်ခဲ့ကြသည့်အပြင် ဂိုဏ်းဂဏအမျိုးမျိုး ဖြစ်သွားခဲ့ကြသည်။ ဂိုဏ်းအဖွဲကိုယ်စီသည် သူတို့တွင်ရှိသည့်အရာ (လမ်းစဉ်)နှင့်သာ ‌ပျော်‌မွေ့‌နေကြ‌တော့သည်။"
        },
        {
            "chapter": 30,
            "verse": 33,
            "text": "ထို့ပြင် လူများတွင် ‌ဘေးဒုက္ခတစ်စုံတစ်ခုကျ‌ရောက်ခဲ့လျှင် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ဘက်သို့လှည့်လျက် အရှင်မြတ်အား ဟစ်‌ခေါ်ကြသည်။ ထို့‌နောက် အရှင်မြတ်သည် သူတို့အား အရှင်မြတ်ထံ‌တော်မှ ကြင်နာသနားမှု (‌ကျေးဇူး‌တော်)အနည်းငယ်မြည်းစမ်း‌စေ‌တော်မူသည့်အခါ သူတို့ထဲမှ လူတစ်စုသည် ချက်ချင်းပင် (အခြားအရာများကို) သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် တွဲဖက်ကိုးကွယ်ကြ‌တော့သည်။"
        },
        {
            "chapter": 30,
            "verse": 34,
            "text": "သူတို့သည် ငါအရှင်မြတ်က သူတို့အား ‌ပေးသနား‌တော်မူခဲ့‌သော ‌ကျေးဇူး‌တော်များအား ငြင်းပယ်ကြရန်အတွက် (တွဲဖက်ကိုးကွယ်ကြသည်)။ သို့ဖြစ်ရာ အသင်တို့သည် (‌ခေတ္တ)အကျိုး‌ကျေးဇူးခံစားကြပါ။ ထို့ပြင် မကြာမီ၌ပင် အသင်တို့သည် သိရှိကြရမည်ဖြစ်သည်။"
        },
        {
            "chapter": 30,
            "verse": 35,
            "text": "ငါအရှင်မြတ်က သူတို့အ‌ပေါ်တွင် အ‌ထောက်အထား တစ်စုံတစ်ခုချ‌ပေးခဲ့၍ ထိုအ‌ထောက်အထားက ‌ပြောသည့်အတွက် သူတို့သည် တွဲဖက်ကိုးကွယ်ကြသ‌လော။"
        },
        {
            "chapter": 30,
            "verse": 36,
            "text": "ထို့ပြင် ငါအရှင်မြတ်သည် လူသားများအား ‌ကျေးဇူး‌တော် အနည်းငယ်၏အရသာကို မြည်းစမ်း‌စေ‌တော်မူ‌သောအခါ သူတို့သည် ထို‌ကျေးဇူး‌တော်နှင့်ပတ်သက်၍ ရွှင်မြူးလျက်ရှိကြသည်။ ထို့ပြင် အကယ်၍ သူတို့၏လက်များက ကြိုတင်ပို့နှင့်ခဲ့ကြသည့်အရာ (သူတို့ကိုယ်တိုင်ပြုကျင့်ခဲ့‌သောအပြစ်)များ‌ကြောင့် သူတို့တွင် ဒုက္ခတစ်စုံတစ်ခု ကျ‌ရောက်ခဲ့လျှင် သူတို့သည် ချက်ချင်းပင် ‌မျှော်လင့်ချက် ကင်းမဲ့သွား‌တော့သည်။"
        },
        {
            "chapter": 30,
            "verse": 37,
            "text": "အမှန်စင်စစ် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူအား စာနပ်ရိက္ခာကို ကျယ်ဝန်းစွာ ‌ပေးသနား‌တော်မူပြီး အရှင်မြတ်အလိုရှိ‌တော်မူ‌သောသူအား ကျပ်တည်း‌စေ‌တော်မူသည်ကို သူတို့သည် မမြင်ခဲ့ကြသ‌လော။* အမှန်စင်စစ် ထိုအထဲတွင် ယုံကြည်သူများအတွက် သက်‌သေသာဓကများရှိသည်။"
        },
        {
            "chapter": 30,
            "verse": 38,
            "text": "သို့ဖြစ်ရာ အသင်သည် ‌ဆွေမျိုးသားချင်းများ၏အခွင့်အ‌ရေးကို ‌ပေး‌ဆောင်ပါ။ ထို့ပြင် ဆင်းရဲသားနှင့် ခရီးသည်ကိုလည်း(‌ပေးပါ)။ ဤသည် အလ္လာဟ်အရှင်မြတ်၏နှစ်သက်မှုကို လိုလားသူများအတွက် အ‌ကောင်းဆုံးပင် ဖြစ်သည်။ ထို့ပြင် ထိုသူများပင် ‌အောင်မြင်မည့်သူများဖြစ်ကြသည်။"
        },
        {
            "chapter": 30,
            "verse": 39,
            "text": "ထို့ပြင် အသင်တို့သည် လူများ၏ပစ္စည်းဥစ္စာများထဲတွင် ‌ပေါင်းစပ်ပြီး အတိုးရရန်အတွက် ‌ပေးခဲ့‌သောပစ္စည်း (အတိုး‌ချေးစားခြင်း)သည် အလ္လာဟ်အရှင်မြတ်ထံ‌တော်တွင် မတိုးပွား‌ပေ။ ထို့ပြင် အသင်တို့သည် အလ္လာဟ်အရှင်မြတ်၏နှစ်သက်မှုကို လိုလား၍ တစ်စုံတစ်ခု‌ပေးကမ်းလှူဒါန်းကြလျှင် ထိုသူများပင် (သူတို့ ‌ပေးကမ်းကြသည်များအား အရှင်မြတ်ထံ‌တော်တွင်) တိုးပွား‌စေကြသူများဖြစ်ကြသည်။"
        },
        {
            "chapter": 30,
            "verse": 40,
            "text": "အလ္လာဟ်အရှင်မြတ်သည်ပင် အသင်တို့အား ဖန်ဆင်း‌တော်မူ‌သောအရှင်မြတ် ဖြစ်‌တော်မူသည်။ ထို့ပြင် အရှင်မြတ်သည်ပင် အသင်တို့အား စားနပ်ရိက္ခာ‌ပေးသနား‌တော်မူသည်။ ထို့ပြင် အရှင်မြတ်သည်ပင် အသင်တို့အား ‌သေ‌စေ‌တော်မူသည်။ ထို့ပြင် အရှင်မြတ်သည်ပင် အသင်တို့အား ရှင်‌စေ‌တော်မူမည်။ အသင်တို့၏တွဲဖက်ကိုးကွယ်ရာများသည် ဤအရာများထဲမှ မည်သည့်အရာတစ်ခုမျှကိုပင်ဖြစ်‌စေ ပြုလုပ်နိုင်ကြသူဟူ၍ ရှိပါသ‌လော။ အရှင်မြတ်သည် သူတို့ တွဲဖက်ကိုးကွယ်ကြသည်များ(၏ချို့တဲ့ချွတ်ယွင်းမှုအ‌ပေါင်း)မှ သန့်ရှင်းစင်ကြယ်‌တော်မူပြီး (ဂုဏ်ဒြပ်)အလွန်မြင့်မား‌တော်မူလှသည်။"
        },
        {
            "chapter": 30,
            "verse": 41,
            "text": "လူများ၏လက်များက ရှာ‌ဖွေ(ကျူးလွန်)ခဲ့ကြသည့်အရာ(မ‌ကောင်းမှု)များ‌ကြောင့် ကုန်း‌မြေနှင့် ပင်လယ်တွင် ပျက်စီးမှု(ဒုက္ခ)များသည် ဖြစ်‌ပေါ်‌နေရသည်။ (ထိုသို့ဖြစ်ရခြင်းမှာ) သူတို့သည် (မ‌ကောင်းမှုများမှ) ပြန်လှည့်လာကြရန် သူတို့ပြုလုပ်ခဲ့‌သော လုပ်ရပ်အချို့၏အရသာကို အရှင်မြတ်က သူတို့အား မြည်းစမ်း‌စေ‌တော်မူရန်ဖြစ်သည်။"
        },
        {
            "chapter": 30,
            "verse": 42,
            "text": "(အို- တမန်‌တော်)အသင်‌ပြောလိုက်ပါ- အသင်တို့သည် ကမာ္ဘ‌မြေတွင် လှည့်လည်သွားလာကြပြီး‌နောက် ယခင်လူများ၏ ‌နောက်ဆုံးအကျိုးဆက်သည် မည်သို့ရှိခဲ့သည်ဆိုသည်ကို ကြည့်ရှု(‌လေ့လာ)ကြပါ။ သူတို့ထဲမှ အများစုသည် မုရှ်ရိက်များပင်ဖြစ်ခဲ့ကြသည်။"
        },
        {
            "chapter": 30,
            "verse": 43,
            "text": "ထို့‌နောက် အလ္လာဟ်အရှင်မြတ်ထံ‌တော်မှ ‌ပြောင်း‌ရွှေ့‌ပေးမှု လုံးဝမရှိမည့်‌နေ့၊ လူများသည် တကွဲတပြားစီဖြစ်ကြမည့်‌နေ့ မတိုင်မီတွင် အသင်သည် အသင်၏မျက်နှာ(ဦးတည်ရာ)ကို ‌ဖြောင့်မတ်‌သော သာသနာ‌ပေါ်တွင် တည်တံ့ခိုင်မြဲစွာထားပါ။"
        },
        {
            "chapter": 30,
            "verse": 44,
            "text": "မည်သူမဆို ငြင်းပယ်ခဲ့လျှင် သူ၏ငြင်းပယ်မှု(၏ဆိုးကျိုးများ)သည် သူ၏အ‌ပေါ်၌ပင် ကျ‌ရောက်မည်ဖြစ်သည်။ ထို့ပြင် မည်သူမဆို ‌ကောင်းမြတ်သည့်လုပ်ရပ်ကို ပြုလုပ်ခဲ့လျှင် သူတို့သည် သူတို့၏အကျိုးအတွက်ပင် စီမံပြုလုပ်‌နေကြခြင်းဖြစ်သည်။"
        },
        {
            "chapter": 30,
            "verse": 45,
            "text": "(‌နောက်ဆုံးရလဒ်ကမူ) အရှင်မြတ်သည် အီမာန်ယုံကြည်၍ ‌ကောင်းမြတ်သည့်လုပ်ရပ်များကို ပြုလုပ်ခဲ့ကြ‌သောသူများအား အရှင်မြတ်၏‌ကျေးဇူး‌တော်ဖြင့် (‌ကောင်းမြတ်သည့်)အစား‌ပေး‌တော်မူရန် ဖြစ်သည်။ အမှန်စင်စစ် အရှင်မြတ်သည် ကာဖိရ်များအား နှစ်သက်‌တော်မမူ‌ပေ။"
        },
        {
            "chapter": 30,
            "verse": 46,
            "text": "ထို့ပြင် အရှင်မြတ်၏ကရုဏာ‌တော်၏အရသာကို အသင်တို့အား မြည်းစမ်း‌စေ‌တော်မူရန်အတွက်လည်း‌ကောင်း၊ အရှင်မြတ်၏အမိန့်‌တော်နှင့် ရွက်သ‌ဘေင်္ာများ သွားလာနိုင်ရန်အတွက်လည်း‌ကောင်း၊ အသင်တို့သည် အရှင်မြတ်၏‌ကျေးဇူး‌တော်(စာနပ်ရိက္ခာ)ကို ရှာ‌ဖွေနိုင်ကြရန်အတွက်လည်း‌ကောင်း၊ အသင်တို့သည် ‌ကျေးဇူး‌တော်ကို သိတတ်ကြရန်အတွက်လည်း‌ကောင်း အရှင်မြတ်က ‌ရှေ့‌ပြေးသတင်း‌ကောင်းအဖြစ် (မိုးမရွာမီ)‌လေများအား ‌စေလွှတ်‌တော်မူခြင်းသည် အရှင်မြတ်၏သက်‌သေလက္ခဏာများထဲမှပင် ဖြစ်သည်။"
        },
        {
            "chapter": 30,
            "verse": 47,
            "text": "ထို့ပြင် အမှန်စင်စစ် ငါအရှင်မြတ်သည် အသင်၏မတိုင်မီ တမန်‌တော်များအား ၎င်း၏အမျိုးသားများထံ ‌စေလွှတ်‌တော်မူခဲ့သည့်အတွက် ထိုတမန်‌တော်များသည် သူတို့ထံသို့ ထင်ရှား‌သော သက်‌သေသာဓကများနှင့်တကွ ‌ရောက်ရှိလာခဲ့ကြသည်။ ထို့‌နောက် ငါအရှင်မြတ်သည် အပြစ်ကျူးလွန်သူများအား တန်ပြန် အ‌ရေးယူ‌တော်မူခဲ့သည်။ ထို့ပြင် အီမာန်ယုံကြည်သူများအား ကူညီ‌တော်မူခြင်းသည် ငါအရှင်မြတ်၏တာဝန်ပင် ဖြစ်‌တော်မူသည်။"
        },
        {
            "chapter": 30,
            "verse": 48,
            "text": "အလ္လာဟ်အရှင်မြတ်သည် အကြင်အရှင်မြတ်ပင် ဖြစ်‌တော်မူသည်၊ ထိုအရှင်မြတ်သည် ‌လေများအား ‌စေလွှတ်‌တော်မူသည်။ ထို့‌နောက် ‌လေများသည် မိုးတိမ်များအား သယ်‌ဆောင်သွားကြသည်။ ထို့ပြင် အရှင်မြတ်သည် ထိုမိုးတိမ်များအား အရှင်မြတ်အလိုရှိ‌တော်မူသည့်အတိုင်း မိုး‌ကောင်းကင်တွင် ဖြန့်‌တော်မူသည်။ ထို့ပြင် အရှင်မြတ်သည် ထိုမိုးတိမ်များကို အပိုင်းများပြုလုပ်‌တော်မူသည်။ ထို့‌နောက် အသင်သည် ထိုမိုးတိမ်များကြားမှ မိုး‌ရေ(ကျလာသည်)ကို မြင်ရသည်။ ထို့‌နောက် အရှင်မြတ်သည် ထိုမိုး‌ရေကို အရှင်မြတ်၏ကျွန်များထဲမှ အရှင်မြတ်အလိုရှိ‌တော်မူသူထံ ကျ‌ရောက်‌စေ‌တော်မူသည့်အခါ သူတို့သည် ချက်ချင်းပင် ဝမ်း‌မြောက်‌ပျော်ရွှင်သွားကြသည်။"
        },
        {
            "chapter": 30,
            "verse": 49,
            "text": "ထို့ပြင် သူတို့သည် ထိုသို့ ဝမ်း‌မြောက်‌ပျော်ရွှင်မှု မဖြစ်ရ‌သေးမီ ထိုမိုးမရွာမီက အမှန်ပင် ‌မျှော်လင့်ချက် ကင်းမဲ့လျက်ရှိခဲ့ကြသည်။"
        },
        {
            "chapter": 30,
            "verse": 50,
            "text": "သို့ဖြစ်ရာ အသင်(တမန်‌တော်)သည် အလ္လာဟ်အရှင်မြတ်၏ကရုဏာ‌တော်(မိုး)၏သ‌ကေင်္တများအား ကြည့်ပါ။ အရှင်မြတ်သည် ‌မြေပထဝီကို ထို‌မြေ(‌ခြောက်‌သွေ့)‌သေပြီး‌နောက် မည်သို့ရှင်‌စေ‌တော်မူခဲ့သနည်းဆိုသည်ကို ကြည့်ပါ။ အမှန်စင်စစ် ဤ‌မြေပထဝီကို ရှင်သန်‌စေသည့်အရှင်သည် ‌သေသူများအား ရှင်‌စေ‌တော်မူမည့်အရှင် ဖြစ်‌တော်မူသည်။ ထို့ပြင် အရှင်မြတ်သည် အရာအားလုံးကို အလွန်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 30,
            "verse": 51,
            "text": "ထို့‌နောက် အမှန်ပင် အကယ်၍ ငါအရှင်မြတ်က (အခြား)‌လေ(ပူကြမ်း)တစ်မျိုးကို ‌စေလွှတ်‌တော်မူ၍ သူတို့သည် ထို လယ်ယာအား(‌ခြောက်‌သွေ့၍)ဝါ‌နေသည်ကို ‌တွေ့မြင်ခဲ့ကြလျှင် သူတို့သည် ထို(ကဲ့သို့ ဝါသွားပြီးသည့်)‌နောက်တွင် အမှန်ပင် ‌ကျေးဇူးကန်းကြလိမ့်ဦးမည်။"
        },
        {
            "chapter": 30,
            "verse": 52,
            "text": "ထို့‌နောက် အမှန်ပင် အသင်(တမန်‌တော်)သည် (မိမိ၏စကားကို)‌သေသူများအား ကြား‌စေနိုင်မည် မဟုတ်‌ပေ။* ထို့ပြင် အသင်သည် နားပင်းသူများအားလည်း သူတို့‌ကျောခိုင်းလှည့်ထွက်သွားသည့်အခါ (မိမိ၏)ဟစ်‌ခေါ်သံကို ကြား‌စေနိုင်မည်မဟုတ်‌ပေ။"
        },
        {
            "chapter": 30,
            "verse": 53,
            "text": "ထို့ပြင် အသင်သည် မျက်စိကန်းသူများအားလည်း သူတို့၏လမ်းလွဲခြင်းမှ(ကယ်တင်ရန်) လမ်းမှန်ကို ညွှန်ကြားပြသနိုင်မည်မဟုတ်‌ပေ။ အသင်သည် ငါအရှင်မြတ်၏အာယသ်‌တော်များကို ယုံကြည်၍နာခံသူများကိုသာ ကြား‌စေနိုင်မည်ဖြစ်သည်။"
        },
        {
            "chapter": 30,
            "verse": 54,
            "text": "အလ္လာဟ်အရှင်မြတ်သည် အသင်တို့အား ချည့်နဲ့ရာမှ ဖန်ဆင်း‌တော်မူသည့်အရှင်မြတ်ပင် ဖြစ်‌တော်မူသည်။ ထို့‌နောက် အရှင်မြတ်သည် ချည့်နဲ့မှု၏‌နောက်တွင် အင်အားကို ပြုလုပ်‌ပေး‌တော်မူခဲ့သည်။ ထို့‌နောက် အရှင်မြတ်သည် အင်အား၏‌နောက်တွင် ချည့်နဲ့မှုနှင့် အိုမင်းရင့်‌ရော်မှုကို ပြုလုပ်‌တော်မူခဲ့သည်။* အရှင်မြတ်သည် အရှင်မြတ်အလိုရှိ‌တော်မူသည့်အရာအား ဖန်ဆင်း‌တော်မူသည်။ ထို့ပြင် အရှင်မြတ်သည် အကြွင်းမဲ့သိ‌တော်မူ‌သောအရှင်၊ အလွန်တတ်စွမ်းနိုင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 30,
            "verse": 55,
            "text": "ထို့ပြင် ကိယာမသ်ဆိုက်‌ရောက်မည့်‌နေ့တွင် အပြစ်ကျူးလွန်ခဲ့ကြသည့်သူများက သူတို့သည် အချိန်အနည်းငယ်ထက် ပိုမ‌နေခဲ့ကြရ‌ပေဟု ကျိန်‌ပြောကြမည်။ သူတို့သည် ဤသို့ပင်(‌လောကီတွင် လိမ်လည်ကျိန်ဆိုပြီး) လှည့်စားခံခဲ့ကြရသည်။"
        },
        {
            "chapter": 30,
            "verse": 56,
            "text": "ထို့ပြင် အသိပညာနှင့် အီမာန်‌ပေးသနားခံခဲ့ကြရသည့်သူများကမူ “အမှန်စင်စစ် အသင်တို့သည် အလ္လာဟ်အရှင်မြတ်၏ မှတ်တမ်းတွင်ပါရှိသည့်အတိုင်း ရှင်ပြန်ထမည့်‌နေ့အထိ ‌နေခဲ့ကြခြင်းဖြစ်သည်။ ထို့‌နောက် ဤသည် ရှင်ပြန်ထမည့်‌နေ့ပင်ဖြစ်သည်။ သို့ရာတွင် အသင်တို့သည် မယုံကြည်ခဲ့ကြ‌ပေ“*ဟု ‌ပြောဆိုကြမည်။"
        },
        {
            "chapter": 30,
            "verse": 57,
            "text": "ထို့ပြင် ထို‌နေ့တွင် မတရားပြုလုပ်ခဲ့ကြသည့်သူများကို သူတို့၏အ‌ကြောင်းပြချက်သည် အကျိုး‌ပေးမည် မဟုတ်‌ပေ။ ထို့ပြင် သူတို့သည် အရှင်မြတ်အား ‌ကျေနပ်‌အောင် နှစ်သိမ့်ခိုင်းခြင်းခံကြရမည်လည်း မဟုတ်‌ပေ။"
        },
        {
            "chapter": 30,
            "verse": 58,
            "text": "ထို့ပြင် အမှန်စင်စစ် ငါအရှင်မြတ်သည် လူများအတွက် ဤကုရ်အာန်ကျမ်း‌တော်မြတ်ထဲတွင် ပမာမျိုးစုံကို ခိုင်းနှိုင်းပြထား‌တော်မူသည်။ ထို့‌နောက် အကယ်၍ အသင်သည် သူတို့ထံသို့(အဘယ်မျှကြီးသည့်) သက်‌သေသာဓကတစ်ခုကိုဖြစ်‌စေ ယူ‌ဆောင်လာခဲ့လျှင်လည်း အမှန်စင်စစ် ငြင်းပယ်သူများက “အသင်တို့သည် (‌မှော်အတတ်နှင့်) အမှားပြုလုပ်(လိမ်လည်ကြံရွယ်)သူများပင် ဖြစ်ကြသည်“ဟု ‌ပြောဆိုကြမည်ပင်ဖြစ်သည်။"
        },
        {
            "chapter": 30,
            "verse": 59,
            "text": "အလ္လာဟ်အရှင်မြတ်သည် မသိနားမလည်သည့်(အပြင် နားလည်ရန်ပင် မလိုလား‌သော)သူများ၏ စိတ်နှလုံးများအ‌ပေါ်တွင် ဤသို့ပင် တံဆိပ်ခတ်နှိပ်‌တော်မူသည်။"
        },
        {
            "chapter": 30,
            "verse": 60,
            "text": "သို့ဖြစ်ရာ အသင်(တမန်‌တော်)သည် သည်းခံပါ။ အမှန်စင်စစ် အလ္လာဟ်အရှင်မြတ်၏ကတိ‌တော်သည် မှန်ကန်‌သော ကတိ‌တော်ပင်ဖြစ်သည်။ ထို့ပြင် (ပွင့်လင်းမြင်သာ‌သော သက်‌သေလက္ခဏာ အ‌ထောက်အထားများအား) မယုံကြည်သူများက အသင့်ကို သည်းမခံနိုင်သည်အထိ(စိတ်)ကျဉ်းကျပ် ချည့်နဲ့မှုမျိုးဖြစ်‌အောင် မပြုလုပ်‌စေနှင့်။"
        },
        {
            "chapter": 31,
            "verse": 1,
            "text": "အလိဖ် လာမ် မီမ်။"
        },
        {
            "chapter": 31,
            "verse": 2,
            "text": "ဤသည် ဉာဏ်ပညာနှင့်ပြည့်စုံ‌သော ကျမ်းဂန်၏အာယသ်‌တော်များဖြစ်သည်။"
        },
        {
            "chapter": 31,
            "verse": 3,
            "text": "(ထိုအာယသ်‌တော်များသည်) ‌ကောင်းမြတ်သည့်သူများအတွက် လမ်းမှန်ညွှန်ကြားပြသချက်နှင့် ကရုဏာ‌တော်ဖြစ်သည်။"
        },
        {
            "chapter": 31,
            "verse": 4,
            "text": "ထိုသူများသည် စွလာသ်ဝတ်ပြုမှုကို တည်‌ဆောက်ကြသည်။ ထို့ပြင် ဇကာသ်(ဆင်းရဲသားနှင့် လိုအပ်သူများ၏‌ဝေစု)ကိုလည်း ‌ပေး‌ဆောင်ကြသည်။ ထို့ပြင် သူတို့သည် တမလွန်ဘဝကိုလည်း ယုံကြည်ကြသည်။"
        },
        {
            "chapter": 31,
            "verse": 5,
            "text": "သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ တရားလမ်းမှန်‌ပေါ်တွင် ရှိကြသည်။ သူတို့ပင် ‌အောင်မြင်မှုရရှိသူများ ဖြစ်ကြသည်။"
        },
        {
            "chapter": 31,
            "verse": 6,
            "text": "ထို့ပြင် လူများထဲတွင် အသိပညာအ‌ထောက်အထားမရှိဘဲ (သူတစ်ပါးအား) အလ္လာဟ်အရှင်မြတ်၏လမ်းမှ လွဲ‌ချော်‌အောင်အတွက်နှင့် ထိုလမ်းကို ‌ပြောင်‌လှောင်မှုပြုလုပ်ရန်အတွက် အကျိုးမဲ့စကား*ကို ဝယ်ယူသူလည်းရှိသည်။ ထိုသူများအတွက် ‌သေးသိမ်‌စေ‌သော ပြစ်ဒဏ်ရှိသည်။"
        },
        {
            "chapter": 31,
            "verse": 7,
            "text": "ထို့ပြင် သူ၏‌ရှေ့၌ ငါအရှင်မြတ်၏အာယသ်‌တော်များ ဖတ်ကြားသည့်အခါ သူသည် ထိုအာယသ်‌တော်များအား မကြားသည့်ပမာနှင့် သူ၏နားနှစ်ဖက်သည် ပင်း‌နေသကဲ့သို့ မာန‌ထောင်လျက် မျက်နှာလွှဲသွားသည်။ သို့ဖြစ်ရာ အသင်(တမန်‌တော်)သည် သူ့အား နာကျင်‌စေသည့်ပြစ်ဒဏ်နှင့်ပတ်သက်‌သော သတင်းကို‌ပြောလိုက်ပါ။"
        },
        {
            "chapter": 31,
            "verse": 8,
            "text": "အမှန်စင်စစ် အီမာန်ယုံကြည်၍ ‌ကောင်းမြတ်သည့်လုပ်ရပ်များအား ပြုလုပ်ကြသူများအတွက် စည်းစိမ်ချမ်းသာနှင့်ပြည့်စုံ‌သော ဥယျာဉ်များရှိသည်။"
        },
        {
            "chapter": 31,
            "verse": 9,
            "text": "(သူတို့သည်) ထိုဥယျာဉ်များတွင် အမြဲ‌နေကြရမည်။ အလ္လာဟ်အရှင်မြတ်သည် အရှင်မြတ်၏ကတိ‌တော်ကို မှန်ကန်စွာ ပြု‌တော်မူထားသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ဉာဏ်အ‌မြော်အမြင်နှင့်အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 31,
            "verse": 10,
            "text": "အရှင်မြတ်သည် မိုး‌ကောင်းကင်များအား အသင်တို့ ‌တွေ့မြင်နိုင်သည့်တိုင်များမပါဘဲ ဖန်ဆင်း‌တော်မူခဲ့သည်။ ထို့ပြင် အရှင်မြတ်သည် ‌မြေပထဝီတွင် ထို‌မြေသည် အသင်တု့ိနှင့် ယိုင်မသွား‌စေရန် ‌တောင်များအား (‌ကျောက်ဆူးကဲ့သို့)ချထား‌တော်မူခဲ့သည်။ ထို့ပြင် အရှင်မြတ်သည် ထို‌မြေ‌ပေါ်တွင် သတ္တဝါအမျိုးမျိုးအား ပြန့်ပွား‌စေ‌တော်မူခဲ့သည်။ ထို့ပြင် ငါအရှင်မြတ်သည် မိုး‌ကောင်းကင်မှ မိုး‌ရေကို ချ‌ပေး‌တော်မူပြီး‌နောက် ထို‌မြေတွင် ‌ကောင်းမြတ်‌သော(အပင်)အမျိုးမျိုးကို ‌ပေါက်‌ရောက်‌စေ‌တော်မူခဲ့သည်။"
        },
        {
            "chapter": 31,
            "verse": 11,
            "text": "ဤအရာများသည် အလ္လာဟ်အရှင်မြတ်၏ ဖန်ဆင်းမှုများပင်ဖြစ်သည်။ သို့ဖြစ်ရာ အသင်တို့သည် အလ္လာဟ်အရှင်မြတ်မှလွဲ၍ တခြားသူများက မည်သည့်အရာများအား ဖန်ဆင်းခဲ့ကြသနည်းဆိုသည်ကို ငါ့အား ပြကြပါ။ ထိုသို့မဟုတ်‌ပေ၊ အမှန်စင်စစ် မတရားသူများသည် ထင်ရှား‌သော လမ်းလွဲမှုထဲတွင် ရှိ‌နေကြခြင်းဖြစ်သည်။"
        },
        {
            "chapter": 31,
            "verse": 12,
            "text": "ထို့ပြင် အမှန်ပင် ငါအရှင်မြတ်သည် လွတ်က်မာန်ကို ဉာဏ်ပညာ အ‌မြော်အမြင်‌ပေးသနား‌တော်မူခဲ့သည်။* (သို့ဖြစ်ရာ)အသင်သည် အလ္လာဟ်အရှင်မြတ်အား ‌ကျေးဇူးတင်ပါ။* ထို့ပြင် မည်သူမဆို ‌ကျေးဇူးတင်လျှင် မိမိအတွက် ‌ကျေးဇူးတင်ခြင်းသာဖြစ်သည်။ ထို့ပြင် မည်သူမဆို ‌ကျေးဇူးကန်းခဲ့လျှင် အမှန်စင်စစ် အလ္လာဟ်အရှင်မြတ်သည် လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင်၊ ချီးမွမ်းခြင်းခံထိုက်‌တော်မူ‌သောအရှင်ဖြစ်‌တော်မူသည်။ (ထို‌ကျေးဇူးကန်းခြင်းသည် အလ္လာဟ်အရှင်မြတ်အား မည်သို့မျှ ထိခိုက်နစ်နာ‌စေမည်မဟုတ်‌ပေ။)"
        },
        {
            "chapter": 31,
            "verse": 13,
            "text": "ထို့ပြင် တစ်ခါက လွတ်က်မာန်သည် သူ၏သားကို (ဤသို့)ဆုံးမလျက် သူက ‌ပြောဆိုခဲ့သည်၊ “အို- ချစ်သား၊ အသင်သည် အလ္လာဟ်အရှင်မြတ်နှင့် တွဲဖက်ကိုးကွယ်မှု မပြုနှင့်။ အမှန်စင်စစ် တွဲဖက်ကိုးကွယ်ခြင်းသည် အမှန်ပင် ကြီး‌လေး‌သောမတရားမှုဖြစ်သည်။“"
        },
        {
            "chapter": 31,
            "verse": 14,
            "text": "ထို့ပြင် ငါအရှင်မြတ်သည် လူသားအား သူ၏မိဘနှစ်ပါးနှင့်ပတ်သက်၍ အမိန့်‌ပေး‌တော်မူခဲ့သည်။ သူ၏မိခင်သည် ချည့်နဲ့မှုအ‌ပေါ်တွင် ချည့်နဲ့မှုနှင့် သူ့အား လွယ်ပိုက်ထားခဲ့သည်။ ထို့ပြင် ၂နှစ်‌ရောက်သည့်အခါ(မှသာလျှင်) နို့ဖြတ်သည်။ (သို့ဖြစ်ရာ) အသင်သည် ငါအရှင်မြတ်နှင့် အသင်၏မိဘနှစ်ပါးအား ‌ကျေးဇူးတင်ပါ။ (အသင်၏)ပြန်လှည့်ရာဌာနသည် ငါအရှင်မြတ်ထံ‌တော်၌သာဖြစ်သည်။"
        },
        {
            "chapter": 31,
            "verse": 15,
            "text": "ထို့ပြင် အကယ်၍ အသင်၏မိဘနှစ်ပါးက အသင့်တွင် အ‌ထောက်အထားမရှိသည့်အရာတစ်စုံတစ်ခုကို ငါအရှင်မြတ်နှင့် တွဲဖက်ကိုးကွယ်ရန်မ အသင့်အား အကျပ်ကိုင်ကြိုးစားခဲ့လျှင် အသင်သည် ထိုမိဘနှစ်ပါး၏(ထို)အမိန့်ကို မနာခံနှင့်။* ထို့ပြင် အသင်သည် ဤဘဝတွင် ထိုမိဘနှစ်ပါးနှင့် ‌ကောင်းမွန်စွာ ဆက်ဆံပါ။ ထို့ပြင် အသင်သည် ငါအရှင်မြတ်ဘက်သို့ တစ်စိတ်တစ်လက်နှင့် ပြန်လှည့်သူ၏လမ်းစဉ်ကို လိုက်နာပါ။ ထို့‌နောက် အသင်တို့သည် ငါအရှင်မြတ်ထံ‌တော်သို့ ပြန်လှည့်လာကြရမည်ဖြစ်သည်။ ထို့‌နောက် ငါအရှင်မြတ်သည် အသင်တို့ပြုလုပ်ခဲ့သည်များကို အသင်တို့အား အသိ‌ပေး‌တော်မူမည်ဖြစ်သည်။"
        },
        {
            "chapter": 31,
            "verse": 16,
            "text": "(လွတ်က်မာန်က မိမိသားကို ဆုံးမသည်မှာ)အို- ချစ်သား၊ အမှန်စင်စစ် (အ‌ကောင်း သို့မဟုတ် အဆိုး)လုပ်ရပ်တစ်စုံတစ်ခုသည် မုန်ညှင်း‌စေ့ခန့်မျှသာဖြစ်ပြီး၊ ‌ကျောက်‌ဆောင်တစ်စုံတစ်ခုတွင်ရှိ‌နေသည်ဖြစ်‌စေ၊ မိုး‌ကောင်းကင်များတွင် ရှိသည်ဖြစ်‌စေ၊ ‌မြေကြီးအတွင်း၌ ရှိ‌နေသည်ဖြစ်‌စေ အလ္လာဟ်အရှင်မြတ်သည် ထိုလုပ်ရပ်ကို (အရှင်မြတ်‌ရှေ့၌) အသင့်‌ရောက်‌စေ‌တော်မူမည်ပင် ဖြစ်သည်။* အမှန်စင်စစ် အလ္လာဟ်အရှင်မြတ်သည် အလွန်သိမ်‌မွေ့‌တော်မူ‌သောအရှင်၊ အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 31,
            "verse": 17,
            "text": "အို- ချစ်သား၊ အသင်သည် စွလာသ်ဝတ်ပြုမှုကို တည်‌ဆောက်ပါ။ ထို့ပြင် အသင်သည် ‌ကောင်းမှုနှင့်ပတ်သက်၍ ညွှန်ကြားပါ။ ထို့ပြင် အသင်သည် မ‌ကောင်းမှုမှ တားမြစ်ပါ။ ထို့ပြင် အသင်သည် အသင့်တွင် ကျ‌ရောက်သည့်ဒုက္ခအ‌ပေါ်တွင် ကြံ့ကြံ့ခံပါ။ အမှန်စင်စစ် ထိုအရာသည် ဇွဲသတ္တိနှင့်ဆိုင်‌သော အမှုကိစ္စများထဲမှပင်ဖြစ်သည်။"
        },
        {
            "chapter": 31,
            "verse": 18,
            "text": "ထို့ပြင် အသင်သည် လူများ‌ရှေ့၌ အသင်၏မျက်နှာကို (မျက်နှာချင်းမဆိုင်ချင်သည့်ပုံစံမျိုးနှင့်) လှည့်မထားနှင့်။ ထို့ပြင် အသင်သည် ‌မြေ‌ပေါ်တွင် ‌မော်ကြွားပြီး လမ်းမ‌လျှောက်နှင့်။ အမှန်စင်စစ် အလ္လာဟ်အရှင်မြတ်သည် မည်သည့်အထင်ကြီးသူ၊ ဂုဏ်‌မောက်သူကိုမှ နှစ်သက်‌တော်မမူ‌ပေ။"
        },
        {
            "chapter": 31,
            "verse": 19,
            "text": "ထို့ပြင် အသင်သည် အသင်၏လမ်း‌လျှောက်မှုတွင် အလယ်အလတ်ပြုလုပ်ပါ။ (သိက္ခာ‌စောင့်စည်းပါ)။ ထို့ပြင် အသင်သည် အသင်၏အသံကို နှိမ့်ချပါ။ အမှန်စင်စစ် စက်ဆုပ်ဖွယ်အဖြစ်ဆုံးအသံကမူ မြည်း၏အသံပင်ဖြစ်သည်။"
        },
        {
            "chapter": 31,
            "verse": 20,
            "text": "အသင်တို့သည် မမြင်ခဲ့ကြသ‌လော၊ အမှန်စင်စစ အလ္လာဟ်အရှင်မြတ်သည် အသင်တို့(အကျိုး)အတွက် ‌ကောင်းကင်များတွင်ရှိ‌သောအရာများနှင့် ‌မြေပထဝီတွင်ရှိ‌သောအရာများကို အသုံးချထား‌တော်မူခဲ့သည်။* ထို့ပြင် အရှင်မြတ်သည် အရှင်မြတ်၏မြင်သာ‌သော ‌ကျေးဇူး‌တော်များနှင့် မမြင်သာ‌သော‌ကျေးဇူး‌တော်များအား* အသင်တို့အ‌ပေါ်တွင် ပြည့်စုံစွာ ချ‌ပေး‌တော်မူခဲ့သည်။ ထို့ပြင် လူများထဲမှ အချို့သည် မည်သည့်ပညာမှမရှိ၊ မည်သည့်လမ်းညွှန်မှုမှမရှိ၊ မည်သည့်ထွန်းလင်းသည့်ကျမ်းမှ မရှိဘဲလျက် အလ္လာဟ်အရှင်မြတ်(တစ်ပါးတည်းသာ ကိုးကွယ်ခြင်းခံထိုက်မှု)နှင့်ပတ်သက်၍ အငြင်းအခုံ ပြုလုပ်‌လေ့ရှိကြသည်။"
        },
        {
            "chapter": 31,
            "verse": 21,
            "text": "ထို့ပြင် သူတို့အား အသင်တို့သည် အလ္လာဟ်အရှင်မြတ်ချ‌ပေးသနား‌တော်မူခဲ့သည်ကို လိုက်နာကြပါဟု ‌ပြောခဲ့လျှင်၊ သူတို့က ထိုသို့မဟုတ်‌ပေ၊ အမှန်စင်စစ် ကျွန်ုပ်တို့သည် ကျွန်ုပ်တို့၏ အဘ၊ ဘိုး၊ ‌ဘေးများ လိုက်နာခဲ့ကြသည်ကို ‌တွေ့ရှိကြရသည့်လမ်းစဉ်ကိုပင် ကျွန်ုပ်တို့ လိုက်နာကြမည်ဟု ‌ဖြေကြားခဲ့သည်။ ထိုအဘ၊ ဘိုး၊ ‌ဘေးများကို ရှိုင်သွာန်သည် ငရဲဘုံ၏ပြစ်ဒဏ်ဘက်သို့ ဖိတ်‌ခေါ်‌နေသည်ဆိုလျှင်လည်း (သူတို့သည် ထိုသူများ၏လမ်းစဉ်ကို လိုက်နာကြဦးမည်‌လော)။"
        },
        {
            "chapter": 31,
            "verse": 22,
            "text": "ထို့ပြင် မည်သူမဆို (အမှန်‌နောက်လိုက်ပြီး) မိမိ၏ဦးတည်ချက်ကို အလ္လာဟ်အရှင်မြတ်ဘက်သို့ လှည့်၍(လိုက်နာမှုပြုလျှင်) ထိုသူသည် (စိတ်ထား‌ကောင်းမွန်စွာဖြင့်) ‌ကောင်းကျိုး‌ဆောင်ရွက်သူလည်းဖြစ်လျှင် အမှန်စင်စစ် ထိုသူသည် ခိုင်မြဲ‌သောကြိုးကွင်းကို ဆွဲကိုင်ထားလိုက်ပြီဖြစ်သည်။ ထို့ပြင် ကိစ္စဟူသမျှ၏အဆုံးရလဒ်သည် အလ္လာဟ်အရှင်မြတ်ထံ‌တော်၌သာ ဖြစ်သည်။"
        },
        {
            "chapter": 31,
            "verse": 23,
            "text": "ထို့ပြင် မည်သူမဆို ငြင်းပယ်ခဲ့လျှင်၊ သူ၏ငြင်းပယ်မှု‌ကြောင့် အသင်(တမန်‌တော်)မပူ‌ဆွေးပါနှင့်။ သူတို့ ပြန်လည်ရာသည် ငါအရှင်မြတ်ထံ‌တော်၌သာ ဖြစ်သည်။ ထို့‌နောက် ငါအရှင်မြတ်သည် သူတို့ပြုလုပ်ခဲ့သည်များကို အသိ‌ပေး‌တော်မူမည်ဖြစ်သည်။ အမှန်စင်စစ် အလ္လာဟ်အရှင်မြတ်သည် စိတ်နှလုံးများထဲတွင် (လျှို့ဝှက်ထား)ရှိသည်များကို အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 31,
            "verse": 24,
            "text": "ငါအရှင်မြတ်သည် သူတို့အား အချိန်အနည်းငယ်ပင် အကျိုးခံစားခွင့်‌ပေး‌တော်မူသည်။ ထို့‌နောက် ငါအရှင်မြတ်သည် သူတို့အား ပြင်းထန်‌သော ပြစ်ဒဏ်ထံသို့ မလွဲမ‌သွေ ‌မောင်းနှင်ပို့‌ဆောင်‌တော်မူမည် ဖြစ်သည်။"
        },
        {
            "chapter": 31,
            "verse": 25,
            "text": "ထို့ပြင် အကယ်၍ အသင်သည် သူတို့အား မိုး‌ကောင်းကင်များနှင့် ‌မြေပထဝီကို မည်သူဖန်ဆင်းခဲ့သနည်းဟု ‌မေးလျှင် အမှန်စင်စစ် သူတို့က အလ္လာဟ်အရှင်မြတ်ပင်ဟု ‌ပြောဆိုကြလိမ့်မည်။ (အို- တမန်‌တော်)အသင်‌ပြောလိုက်ပါ- ချီးမွမ်းခြင်းအ‌ပေါင်းသည် အလ္လာဟ်အရှင်မြတ်အတွက်ပင် ဖြစ်သည်။ သို့ရာတွင် သူတို့ထဲမှ အများစုသည် အသိမရှိကြ‌ပေ။"
        },
        {
            "chapter": 31,
            "verse": 26,
            "text": "မိုး‌ကောင်းကင်တွင် ရှိသမျှနှင့် ‌မြေပထဝီတွင် ရှိသမျှသည် အလ္လာဟ်အရှင်မြတ်ပိုင်ဆိုင်သည့်အရာများသာလျှင် ဖြစ်သည်။ အမှန်စင်စစ် အလ္လာဟ်အရှင်မြတ်သည် လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင်၊ ချီးမွမ်းခြင်းခံထိုက်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 31,
            "verse": 27,
            "text": "ထို့ပြင် အကယ်၍ ‌မြေပထဝီတွင် ရှိသမျှသစ်ပင်များသည် က‌လောင်များဖြစ်၍ ပင်လယ်သည် (မင်ဖြစ်ကာ ထိုပင်လယ်ကုန်ခန်းသွားပြီး‌နောက်) ပင်လယ်ခုနစ်ခုသည် ထို(ခန်း‌ခြောက်သွားသည့်)ပင်လယ်အား ထပ်ဖြည့်လျှင်လည်း အလ္လာဟ်အရှင်မြတ်၏စကား‌တော်များသည် ကုန်ဆုံးမည်မဟုတ်‌ပေ။* အမှန်စင်စစ် အလ္လာဟ်အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 31,
            "verse": 28,
            "text": "အသင်တို့အား ဖန်ဆင်း‌မွေးမြူ‌တော်မူခြင်းနှင့် အသင်တို့အား ရှင်ပြန်ထ‌စေ‌တော်မူခြင်းသည် လူတစ်‌ယောက်(ကို ဖန်ဆင်း‌တော်မူပြီး ရှင်ပြန်ထ‌အောင်ပြုလုပ်သ)ကဲ့သို့ဖြစ်သည်။ (အရှင်မြတ်အတွက် မည်သို့မျှ ခက်ခဲမှုမရှိ‌ပေ။) အမှန်စင်စစ် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 31,
            "verse": 29,
            "text": "အသင် မသိမြင်ခဲ့သ‌လော၊ အမှန်စင်စစ် အလ္လာဟ်အရှင်မြတ်သည် ည(၏အစိတ်အပိုင်းများ)ကို ‌နေ့ထဲတွင်၊ ‌နေ့(၏အစိတ်အပိုင်းများ)ကို ညထဲတွင် ဝင်‌စေ‌တော်မူခဲ့သည်။ (သို့ဖြစ်ရာ ညတာ တိုခြင်း ရှည်ခြင်း၊ ‌နေ့တာ တိုခြင်း ရှည်ခြင်း ဖြစ်‌ပေါ်လာရသည်)။ ထို့ပြင် အရှင်မြတ်သည် ‌နေနှင့်လကို နိုင်နင်း‌စေ‌တော်မူခဲ့သည်။ သူတို့တစ်ခုစီသည် သတ်မှတ်ပြဋ္ဌာန်းထား‌သော အချိန်အထိ သွားလာလှုပ်ရှား‌နေကြမည်ဖြစ်သည်။ ထို့ပြင် အမှန်စင်စစ် အလ္လာဟ်အရှင်မြတ်သည် အသင်တို့ပြုလုပ်သမျှကို အကြွင်းမဲ့ကြားသိ‌တော်မူ‌သောအရှင်မြတ် ဖြစ်‌တော်မူသည်။"
        },
        {
            "chapter": 31,
            "verse": 30,
            "text": "ဤ(အစီစဉ်များဖြစ်‌နေသည့်အ‌ကြောင်းရင်း)ကမူ အမှန်စင်စစ် အလ္လာဟ်အရှင်မြတ် (တည်ရှိ‌နေသည်မှာ) မှန်ကန်သည့်အတွက်‌ကြောင့်ဖြစ်သည်။ ထို့ပြင် အရှင်မြတ်မှလွဲ၍ သူတို့ ဟစ်‌ခေါ်‌နေသည့်အရာများသည် မုချ မှားသည့်အတွက်‌ကြောင့်ဖြစ်သည်။ ထို့ပြင် အမှန်ပင် အလ္လာဟ်အရှင်မြတ်သည် အလွန်မြင့်မား‌တော်မူ‌သောအရှင်၊ အလွန်ကြီးကျယ် ထူးကဲမြင့်မြတ်‌တော်မူ‌သောအရှင် ဖြစ်‌တော်မူသည့်အတွက်‌ကြောင့်ပင်ဖြစ်သည်။"
        },
        {
            "chapter": 31,
            "verse": 31,
            "text": "အမှန်စင်စစ် အလ္လာဟ်အရှင်မြတ်၏‌ကျေးဇူး‌တော်ဖြင့် ပင်လယ်ထဲတွင် ရွက်သ‌ဘေင်္ာများ သွားလာလှုပ်ရှား‌နေကြခြင်းသည် အရှင်မြတ်က အသင်တို့အား အရှင်မြတ်၏အချို့သက်‌သေသာဓကများကို ပြသ‌တော်မူရန်အတွက်ဖြစ်‌ကြောင်း အသင် မမြင်ခဲ့‌လေသ‌လော။ အမှန်စင်စစ် ထိုအထဲတွင် အလွန်သည်းခံ‌သော အလွန်‌ကျေးဇူးသိတတ်‌သော သူတိုင်းအတွက် အမှန်ပင် သက်‌သေသာဓကများ ရှိသည်။"
        },
        {
            "chapter": 31,
            "verse": 32,
            "text": "ထို့ပြင် သူတို့အား လှိုင်းများသည် အရိပ်များ(အမိုးများ)ကဲ့သို့ လွှမ်းမိုးသည့်အခါ သူတို့သည် ယုံကြည်ချက်ကို အရှင်မြတ်တစ်ပါးတည်းအတွက်သာ သီးသန့်ပြုလုပ်ကြသည့်သူများအဖြစ်နှင့် အလ္လာဟ်အရှင်မြတ်အား ဟစ်‌ခေါ်တသကြသည်။ ထို့‌နောက် ငါအရှင်မြတ်က သူတို့အား ကယ်တင်ပြီး ကုန်း‌ပေါ်သို့ပို့လိုက်သည့်အခါ သူတို့ထဲမှ အချို့ကမူ အလယ်အလတ်လမ်းစဉ်ကို လိုက်ကြသည်။ ထို့ပြင် ငါအရှင်မြတ်၏အာယသ်‌တော် (ထင်ရှား‌သော‌ကျေးဇူး‌တော်)များကို ‌ကျေးဇူးကန်းကတိ‌ဖောက်ဖျက်သည့်သူ‌တွေသာ ငြင်းပယ်‌လေ့ရှိကြသည်။"
        },
        {
            "chapter": 31,
            "verse": 33,
            "text": "အို- လူသားအ‌ပေါင်းတို့၊ အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် မည်သည့်ဖခင်တစ်ဦးကမှ သူ၏သားအတွက် အ‌ထောက်အကူမပြုနိုင်သည့်အပြင်၊ မည်သည့်သားတစ်ဦးကမှလည်း သူ၏ဖခင်အတွက် အ‌ထောက်အကူပြုနိုင်မည်မဟုတ်သည့်‌နေ့အား စိုးရိမ်ကြပါ။* အမှန်စင်စစ် အလ္လာဟ်အရှင်မြတ်၏ ကတိ‌တော်သည် မှန်ကန်သည်။ သို့ဖြစ်ရာ ဤဘဝတွင် အသက်ရှင်ခြင်းက အသင်တို့အား လုံးဝ မလှည့်ဖြား‌စေနှင့်။ ထို့ပြင် ထိုလှည့်စားသူ (ရှိုင်သွာန်)သည်လည်း အသင်တို့အား အလ္လာဟ်အရှင်မြတ်နှင့်ပတ်သက်၍ မလှည့်ဖြား‌စေနှင့်။"
        },
        {
            "chapter": 31,
            "verse": 34,
            "text": "အမှန်စင်စစ် ရှင်ပြန်ထမည့်‌နေ့၏အသိသည် အလ္လာဟ်အရှင်မြတ်၌ပင် ရှိသည်။ ထို့ပြင် အရှင်မြတ်ပင် မိုး‌ရေကို ရွာချ‌ပေး‌တော်မူသည်။ ထို့ပြင် (မိခင်များ၏) သားအိမ်များတွင် မည်သည့်အရာများရှိသည်ဆိုသည်ကိုလည်း အရှင်မြတ်ပင်သိ‌တော်မူသည်။ ထို့ပြင် မည်သူမျှ နက်ဖြန်တွင် သူမည်သည့်အရာပြုလုပ်မည်ကို မသိ‌ပေ။ ထို့ပြင် မည်သူမျှ မည်သည့်‌နေရာတွင် သူ‌သေဆုံးမည်ကို မသိ‌ပေ။ အမှန်စင်စစ် အလ္လာဟ်အရှင်မြတ်ပင် အကြွင်းမဲ့သိ‌တော်မူ‌သောအရှင်၊ အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 32,
            "verse": 1,
            "text": "အလိဖ် လာမ် မီမ်။"
        },
        {
            "chapter": 32,
            "verse": 2,
            "text": "ကျမ်းဂန်ကို ချ‌ပေးခြင်းသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ဖြစ်သည်။ ထိုအထဲတွင် သံသယဖြစ်ဖွယ်ရာ မရှိ‌ပေ။"
        },
        {
            "chapter": 32,
            "verse": 3,
            "text": "သူတို့က ၎င်း(တမန်‌တော်)သည် ဤကျမ်းကို လုပ်ကြံဖန်တီးထားသည်ဟု ဆိုကြသ‌လော။ ထိုသို့မဟုတ်၊ အမှန်စင်စစ် ဤကျမ်းသည် အသင်၏မတိုင်မီက သတိ‌ပေးနှိုး‌ဆော်သူတစ်ဦးမျှ လာ‌ရောက်ခြင်းမရှိ‌သေး‌သော အမျိုးသားများအား သူတို့ တရားလမ်းမှန်ရကြရန်အတွက် အသင် သတိ‌ပေးနှိုး‌ဆော်ရန် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ (ချ‌ပေး‌တော်မူ‌သောကျမ်း) အမှန်ပင်ဖြစ်သည်။"
        },
        {
            "chapter": 32,
            "verse": 4,
            "text": "အလ္လာဟ်အရှင်မြတ်သည်ပင် မိုး‌ကောင်းကင်များနှင့်၊ ‌မြေပထဝီအပြင် ထိုနှစ်ခုကြားတွင် ရှိသမျှအရာများကို ‌ခြောက်ရက်(နှင့်ညီမျှ‌သောအချိန်)ဖြင့် ဖန်ဆင်းပြီး‌နောက် အရှင်မြတ်သည် အရ်ရှ်ပလ္လင်‌တော်အ‌ပေါ်တွင် (၎င်းကို မမှီခိုဘဲ)တည်(ရှိလျက် အရှင်မြတ်နှင့်ထိုက်တန်‌တော်မူသည့်အတိုင်း စံမြန်း‌နေ)‌တော်မူသည်။ အသင်တို့အတွက် ထိုအရှင်မြတ်အပြင် ကူညီမည့်သူနှင့် ကြားဝင်အသနားခံ‌ပေးမည့်သူဟူ၍ မည်သူမျှမရှိ‌ပေ။ ထို့‌နောက်လည်း အသင်တို့သည် သတိတရားမရကြ‌လေသ‌လော။"
        },
        {
            "chapter": 32,
            "verse": 5,
            "text": "အရှင်မြတ်သည် မိုး‌ကောင်းကင်မှ ‌မြေပထဝီအထိ ကိစ္စဟူသမျှကို စီမံခန့်ခွဲ‌တော်မူသည်။* ထို့ပြင် ထိုကိစ္စများသည် အသင်တို့‌ရေတွက်ကြ‌သော အ‌ရေအတွက်နှင့် နှစ်‌ပေါင်းတစ်‌ထောင်အတိုင်းအတာရှိသည့် ‌နေ့တစ်‌နေ့တွင်* အရှင်မြတ်ထံ‌တော်သို့ တက်သွားမည်ဖြစ်သည်။"
        },
        {
            "chapter": 32,
            "verse": 6,
            "text": "အရှင်မြတ်သည် ဖုံးကွယ်‌နေသည်များနှင့် ထင်ရှား‌နေသည်များကို သိ‌တော်မူ‌သော တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 32,
            "verse": 7,
            "text": "အရှင်မြတ်သည် အရှင်မြတ်ဖန်ဆင်း‌တော်မူ‌သောအရာတိုင်းအား အ‌ကောင်းဆုံးပြုလုပ်ဖန်ဆင်း‌တော်မူခဲ့သည်။* ထို့ပြင် အရှင်မြတ်သည် လူသားဖန်ဆင်းခြင်းကို ရွှံ့ညွှန်နှင့် အစပြု‌တော်မူခဲ့သည်။"
        },
        {
            "chapter": 32,
            "verse": 8,
            "text": "ထို့‌နောက် အရှင်မြတ်သည် လူသား၏အဆက်အနွယ်များကို ညှစ်ထုတ်ထား‌သော (ပန်းထွက်သည့်) အဖိုးမတန်သည့်(သုက်)ရည်ဖြင့် ပြုလုပ်ဖန်ဆင်း‌တော်မူခဲ့သည်။"
        },
        {
            "chapter": 32,
            "verse": 9,
            "text": "ထို့‌နောက် အရှင်မြတ်သည် သူ့ကို ‌နေသားတကျ ပြုလုပ်‌တော်မူပြီး (သူ၏ခန္ဓာကိုယ်)ထဲတွင် အရှင်မြတ်ထံ‌တော်မှ အသက်ဝိညာဉ်ကို မှုတ်သွင်း‌တော်မူခဲ့သည်။ ထို့ပြင် အရှင်မြတ်သည် အသင်တို့အတွက် နား၊ မျက်စိနှင့် စိတ်နှလုံးများကို ပြုလုပ်‌ပေးသနား‌တော်မူခဲ့သည်။ (သို့ပါလျက်နှင့်) အသင်တို့သည် အနည်းငယ်သာ ‌ကျေးဇူးတင်ကြသည်။"
        },
        {
            "chapter": 32,
            "verse": 10,
            "text": "ထို့ပြင် သူတို့က ‌ပြောဆိုကြသည်- “ကျွန်ုပ်တို့သည် ‌မြေကြီးထဲတွင် ‌ဆွေးမြည့်‌ပျောက်ကွယ်သွားကြသည့်အခါ အသစ်ပြန် ဖန်ဆင်းခြင်းခံကြရဦးမည်‌လော။“ အမှန်စင်စစ် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်နှင့် ‌တွေ့ဆုံမှုကိုပင် ငြင်းပယ်သည့်သူများ ဖြစ်ကြသည်။"
        },
        {
            "chapter": 32,
            "verse": 11,
            "text": "(အို- တမန်‌တော်)အသင်‌ပြောလိုက်ပါ- အသင်တို့နှင့်ပတ်သက်၍ ခန့်အပ်ခြင်းခံရ‌သော ‌သေမင်းတမန်သည် အသင်တို့၏အသက်ကို နှုတ်သိမ်းမည်။ ထို့ပြင် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ပင် ပြန်‌ရောက်‌စေခြင်းကို ခံကြရမည်။"
        },
        {
            "chapter": 32,
            "verse": 12,
            "text": "အကယ်၍ (ထို‌နေ့၏မြင်ကွင်းကို) အသင်‌တွေ့မြင်လျှင် (အဘယ်မျှ အံ့ဩလိုက်မည်နည်း)။ ထို‌နေ့တွင် အပြစ်ရှိသူများသည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့၌ သူတို့၏ဦး‌ခေါင်းများကို ငိုက်စိုက်ချ၍ “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ (ယခုမူ) ကျွန်ုပ်တို့သည် မြင်လည်းမြင်ကြပြီဖြစ်ပါသည်၊ ကြားလည်းကြားကြပြီဖြစ်ပါသည်။ သို့ဖြစ်ရာ အရှင်မြတ်သည် ကျွန်ုပ်တို့အား (‌လောကသို့)ပြန်ပို့‌ပေး‌တော်မူပါ။ (ဤတစ်ခါမူ) ကျွန်ုပ်တို့သည် ‌ကောင်းမြတ်‌သောလုပ်ရပ်များကိုသာ ပြုလုပ်ကြပါ‌တော့မည်။ (ယခု) ကျွန်ုပ်တို့သည် အမှန်ပင် ယုံကြည်သူများ ဖြစ်ကြပါပြီ“ဟု ‌ပြောဆိုကြလိမ့်မည်။"
        },
        {
            "chapter": 32,
            "verse": 13,
            "text": "ထို့ပြင် အကယ်၍ ငါအရှင်မြတ်အလိုရှိ‌တော်မူခဲ့လျှင် လူတိုင်းကို သူတို့၏ လမ်းမှန်ညွှန်ကြားပြသချက် အမှန်ပင် ‌ပေး‌တော်မူခဲ့မည်ဖြစ်သည်။ သို့ရာတွင် အမှန်စင်စစ် ငါအရှင်မြတ်သည် ဂျဟန္နမ်ငရဲဘုံကို ဂျင်န်များ၊ လူများနှင့် စု‌ပေါင်းပြီး ဖြည့်‌တော်မူမည်ဟု ငါအရှင်မြတ်ထံ‌တော်မှ အမိန့်‌တော်သည် စင်စစ် အတည်ဖြစ်သွားခဲ့ပြီဖြစ်သည်။"
        },
        {
            "chapter": 32,
            "verse": 14,
            "text": "“ယခုမူ အသင်တို့သည် အသင်တို့၏ ဤ‌နေ့ဤရက်တွင် ‌တွေ့ဆုံကြရမည်ကို ‌မေ့‌နေခဲ့ခြင်း၏အရသာကို မြည်းစမ်းကြပါ။ ငါအရှင်မြတ်သည်လည်း အသင်တို့အား ‌မေ့ထား‌တော်မူလိုက်ပြီဖြစ်သည်။ ထို့ပြင် အသင်တို့သည် အသင်တို့ပြုလုပ်ခဲ့ကြ‌သော လုပ်ရပ်များ‌ကြောင့် ထာဝရ ပြစ်ဒဏ်၏အရသာကို မြည်းစမ်းလိုက်ကြပါ။“"
        },
        {
            "chapter": 32,
            "verse": 15,
            "text": "ငါအရှင်မြတ်၏အာယသ်‌တော်များကို အကြင်သူများပင် ယုံကြည်ကြသည်။ ထိုသူများသည် ထိုအာယသ်‌တော်များနှင့် သတိ‌ပေးခြင်းခံခဲ့ကြရသည့်အခါ သူတို့သည် မာန‌ထောင်လွှားခြင်းမရှိကြဘဲလျက် စဂျ်ဒဟ်ဦးချကာ ကျလာခဲ့ကြသည်။ ထို့ပြင် သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ချီးမွမ်းမှုနှင့်တကွ သန့်ပြန့်စင်ကြယ်‌တော်မူ‌ကြောင်းကို ရွတ်ဆိုခဲ့ကြသည်။"
        },
        {
            "chapter": 32,
            "verse": 16,
            "text": "သူတို့၏နံ‌ဘေးများသည် အိပ်ရာများမှ ခွဲခွာလျက်ရှိကြသည်။ သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်အား ‌ကြောက်ရွံ့လျက်၊ ‌မျှော်လင့်လျက်နှင့် ဟစ်‌ခေါ်တသကြသည့်အပြင် သူတို့အား ငါအရှင်မြတ်က ‌ပေး‌တော်မူထားသည့်အရာများထဲမှ သုံးစွဲလှူဒါန်းမှုကိုလည်း ပြုလုပ်ကြသည်။"
        },
        {
            "chapter": 32,
            "verse": 17,
            "text": "ထို့ပြင် သူတို့အတွက် သူတို့ ပြုလုပ်ခဲ့ကြသည့်လုပ်ရပ်များ၏ အကျိုး‌ကျေးဇူးအဖြစ် လျှို့ဝှက်ထား‌သော မျက်စိ‌အေးမြကြည်လင်မှုကို မည်သူမျှ မသိ‌ပေ။"
        },
        {
            "chapter": 32,
            "verse": 18,
            "text": "သို့ဖြစ်ရာ အီမာန်ယုံကြည်သူသည် အမိန့်ဖီဆန်သည့်သူနှင့် တူသ‌လော။ သူတို့သည် မတူကြ‌ပေ။"
        },
        {
            "chapter": 32,
            "verse": 19,
            "text": "မည်သို့ပင်ဖြစ်‌စေ၊ အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်ခဲ့ကြသည့်သူများအတွက် သူတို့ပြုလုပ်ခဲ့ကြသည်များကို ဧည့်သည်အ‌နေနှင့် ခိုလှုံ‌နေထိုင်ရာဥယျာဉ်များမရှိလိမ့်မည်။"
        },
        {
            "chapter": 32,
            "verse": 20,
            "text": "ထို့ပြင် မည်သို့ပင်ဖြစ်‌စေ၊ အမိန့်‌တော်ကို ဖီဆန်ခဲ့ကြသည့်သူများ၏ ‌နေထိုင်ရာဌာနကမူ ငရဲပင်ဖြစ်သည်။ သူတို့သည် မည်သည့်အခါပင်ဖြစ်‌စေ ငရဲထဲမှထွက်ရန် ကြံရွယ်ခဲ့လျှင် ထိုငရဲမီးထဲသို့ပင် ပြန်တွန်းပို့ခြင်းခံကြရမည်။ ထို့ပြင် သူတို့အား “အသင်တို့သည် မဟုတ်မမှန်ဟု စွပ်စွဲငြင်းပယ်ခဲကြ‌သော ထိုငရဲမီး၏ပြစ်ဒဏ်ကို မြည်းစမ်းလိုက်ကြပါ“ဟု ‌ပြောဆိုခြင်းကို ခံကြရဦးမည်ဖြစ်သည်။"
        },
        {
            "chapter": 32,
            "verse": 21,
            "text": "ထို့ပြင် သူတို့သည် (သူတု့ိ၏တွဲဖက်ကိုးကွယ်ရာများမှစွန့်ပြီး) ပြန်လှည့်လာကြရန်အတွက် အမှန်စင်စစ် ငါအရှင်မြတ်သည် သူတို့အား ထိုပြစ်ဒဏ်ကြီးမ‌ပေး‌သေးမီ ဤဘဝတွင် ပြစ်ဒဏ်ငယ်‌လေးနှင့် (သတိ‌ပေး)မြည်းစမ်း‌စေဦးမည်ဖြစ်သည်။"
        },
        {
            "chapter": 32,
            "verse": 22,
            "text": "အကြင်သူထက် ပို၍မတရားသူသည် မည်သူရှိဦးမည်နည်း။ ထိုသူသည် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်၏အာယသ်‌တော်များနှင့် သတိ‌ပေးခြင်းခံခဲ့ရသည်။ ထို့‌နောက် သူသည် ထိုအာယသ်‌တော်များမှ မျက်နှာလွှဲခဲ့သည်။ အမှန်စင်စစ် ငါအရှင်မြတ်သည် အပြစ်ရှိသူများကို တန်ပြန်အ‌ရေးယူ‌တော်မူမည့် အရှင်မြတ်ပင် ဖြစ်‌တော်မူသည်။"
        },
        {
            "chapter": 32,
            "verse": 23,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာကိုလည်း (အသင်တမန်‌တော်ကို ‌ပေးသကဲ့သို့) ကျမ်းဂန်‌ပေးသနား‌တော်မူခဲ့သည်။ သို့ဖြစ်ရာ အသင်(တမန်‌တော်)သည် ၎င်း(ကျမ်းဂန်)ကို‌တွေ့ဆုံမှု* နှင့်ပတ်သက်၍ မည်သည့်သံသယမျှ မရှိ‌လေနှင့်။ ထို့ပြင် ငါအရှင်မြတ်သည် (တမန်‌တော်မူစာကို ‌ပေး‌တော်မူခဲ့သည့်)ကျမ်းဂန်ကို အစ္စရာအီလ်မျိုးနွယ်ဝင်များအတွက် လမ်းမှန်ညွှန်ကြားပြသချက်အဖြစ် ပြုလုပ်‌တော်မူခဲ့သည်။"
        },
        {
            "chapter": 32,
            "verse": 24,
            "text": "ထို့ပြင် ငါအရှင်မြတ်သည် ထိုအစ္စရာအီလ်မျိုးနွယ်ဝင်များထဲမှ သူများအား သည်းခံခဲ့ကြသည့်အခါ ‌ရှေ့‌ဆောင်အီမာမ်များ ပြုလုပ်‌ပေး‌တော်မူခဲ့သည်။ ထိုသူများသည် ငါအရှင်မြတ်၏အမိန့်‌တော်နှင့် လမ်းမှန်ညွှန်ကြားပြသကြသည်။ ထို့ပြင် သူတို့သည် ငါအရှင်မြတ်၏ အာယသ်‌တော်များကို ယုံကြည်သူများလည်းဖြစ်ခဲ့ကြသည်။"
        },
        {
            "chapter": 32,
            "verse": 25,
            "text": "အမှန်စင်စစ် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကိယာမသ်‌နေ့တွင် သူ(မုအ်မင်န်များ နှင့် မုရှ်ရိက်များ)တို့၏အကြားတွင် သူတို့ ကွဲလွဲခဲ့‌နေကြသည့် ကိစ္စများနှင့်ပတ်သက်၍ (အမှား အမှန်ကို ယတိပြတ်)စီရင်ဆုံးဖြတ်‌တော်မူမည်ဖြစ်သည်။"
        },
        {
            "chapter": 32,
            "verse": 26,
            "text": "ငါအရှင်မြတ်သည် သူတို့မတိုင်မီ မျိုးနွယ်အ‌မြောက်အမြားကို (သူတို့၏ပြစ်မှုများ‌ကြောင့်) ဖျက်ဆီး‌တော်မူခဲ့သည်။ သူတို့သည် ထို‌နေရာ‌ဒေသများတွင် သွားလာ‌နေကြသည်။ ထို့‌နောက်လည်း (ဤသည်) သူတို့အတွက် လမ်းမှန်ညွှန်ကြားပြသချက် မဖြစ်သ‌လော။ အမှန်စင်စစ် ထိုအထဲတွင် သက်‌သေသာဓကများ မုချရှိသည်။ ထို့‌နောက်လည်း သူတို့သည် မကြားကြ‌လေသ‌လော။"
        },
        {
            "chapter": 32,
            "verse": 27,
            "text": "ထို့ပြင် သူတို့သည် မမြင်ကြ‌လေသ‌လော၊ အမှန်စင်စစ် ငါအရှင်မြတ်သည် မိုး‌ရေကို ‌ခြောက်‌သွေ့‌သော ‌မြေယာထံသို့ ‌မောင်းနှင်ပို့‌ပေး‌တော်မူသည်။ ထို့ပြင် ငါအရှင်မြတ်သည် ထိုမိုး‌ရေနှင့် ‌ကောက်ပဲသီးနှံများအား ထွက်‌စေ‌တော်မူသည်။ ထိုအပင်များထဲမှ သူတို့၏ ကုလားအုတ်၊ ကျွဲ၊ နွား၊ တိရစာ္ဆန်များလည်း စားကြသည်။ သူတို့ကိုယ်တိုင်လည်း စားကြသည်။ ထို့‌နောက်လည်း သူတို့သည် မမြင်ကြသ‌လော။"
        },
        {
            "chapter": 32,
            "verse": 28,
            "text": "ထို့ပြင် သူတို့က ‌ပြောဆိုကြသည်- အကယ်၍ အသင်တို့သည် မှန်ကန်စွာ ‌ပြောဆိုသူများဖြစ်ကြလျှင် ဤ(ကိယာမသ်)စီရင်ဆုံးဖြတ်ချက်သည် မည်သည့်အခါဖြစ်မည်နည်း။“"
        },
        {
            "chapter": 32,
            "verse": 29,
            "text": "(အို- တမန်‌တော်)အသင်‌ပြောလိုက်ပါ- ထိုစီရင်ဆုံးဖြတ်မည့်‌နေ့တွင် ကာဖိရ်များ၏ယုံကြည်မှုသည် သူတို့အား အကျိုး‌ပေးမည်မဟုတ်‌ပေ။ ထို့ပြင် သူတို့သည် ဆိုင်းငံ့ခြင်းကိုလည်း ခံကြရမည်မဟုတ်‌ပေ။"
        },
        {
            "chapter": 32,
            "verse": 30,
            "text": "သို့ဖြစ်ရာ အသင်(တမန်‌တော်)သည် သူတို့(၏‌ပြောဆိုမှုများ)အား လျစ်လျူရှုပြီး (အရှင်မြတ်၏ အဆုံးအဖြတ်ကိုသာ) ‌စောင့်ဆိုင်း‌နေပါ။ အမှန်စင်စစ် သူတို့လည်း (သူတို့ အထင်အမြင်အရ အသင်၏အ‌ပေါ် ဒုက္ခကျ‌ရောက်ရန်) ‌စောင့်ဆိုင်း‌နေကြသူများပင် ဖြစ်ကြသည်။"
        },
        {
            "chapter": 33,
            "verse": 1,
            "text": "အို- တမန်‌တော်၊ အသင်သည် အလ္လာဟ်အရှင်မြတ်အား ‌ကြောက်ရွံ့ပြီး‌နေပါ၊ ထို့ပြင် အသင်သည် ကာဖိရ်များ၏‌ပြောဆိုချက်နှင့် မုနာဖိက် အ‌ယောင်‌ဆောင်များ၏ ‌ပြောဆိုချက်ကို မလိုက်နာပါနှင့်။ အမှန်စင်စစ် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 33,
            "verse": 2,
            "text": "ထို့ပြင် အသင်သည် အသင်၏ထံသို့ အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ပို့ချခြင်းခံရ‌သော အမိန့်‌တော်များကိုပင် လိုက်နာပါ။ အမှန်စင်စစ် အလ္လာဟ်အရှင်မြတ်သည် အသင်တို့ ပြုလုပ်ကြသည်များကို အကြွင်းမဲ့ကြားသိ‌တော်မူ‌သောအရှင်မြတ်ဖြစ်‌တော်မူသည်။"
        },
        {
            "chapter": 33,
            "verse": 3,
            "text": "ထို့ပြင် အသင်သည် အလ္လာဟ်အရှင်မြတ်အ‌ပေါ်တွင် ယုံပုံလွှဲအပ်ထားပါ။ အလ္လာဟ်အရှင်မြတ်သည် ကိစ္စဟူသမျှကို ပြီးစီး‌အောင် ‌ဆောင်ရွက်‌ပေးမည့်သူအဖြစ် လုံ‌လောက်‌တော်မူသည်။"
        },
        {
            "chapter": 33,
            "verse": 4,
            "text": "အလ္လာဟ်အရှင်မြတ်သည် မည်သည့်လူသားကိုမျှ သူ၏ခန္ဓာကိုယ်တွင် စိတ်နှလုံးနှစ်ခု ပြုလုပ်‌တော်မမူခဲ့‌ပေ။ ထို့ပြင် အရှင်မြတ်သည် အသင်တို့၏ အကြင်ဇနီးကြင်ရာများအား “အသင်မသည် ကျွန်ုပ်အ‌ပေါ်တွင် မိခင်ကဲ့သို့ ဟရာမ်ဖြစ်သည်“ဟု ‌ပြောဆို(ပြီး ဇွိဟာရ်ပြုလုပ်)ကြ‌သော‌ကြောင့် အသင်တို့၏ မိခင်များအဖြစ် ပြုလုပ်‌တော်မမူခဲ့‌ပေ။ ထို့ပြင် အရှင်မြတ်သည် အသင်တို့၏‌မွေးစားသားများကိုလည်း အသင်တို့၏သား(အရင်း)များအဖြစ် ပြုလုပ်‌တော်မမူခဲ့‌ပေ။* ထိုအရာများသည် အသင်တို့က အသင်တို့နှုတ်များဖြင့် ‌ပြောဆိုကြ‌သော အသင်တို့၏ (‌ဘောင်မဝင်‌သော)‌ပြောဆိုချက်ပင် ဖြစ်သည်။ ထို့ပြင် အလ္လာဟ်အရှင်မြတ်ကမူ အမှန်ကို မိန့်ကြား‌တော်မူသည်။ ထို့ပြင် အရှင်မြတ်ကပင် (မှန်ကန်သည့်)လမ်းကို ညွှန်ကြားပြသ‌တော်မူသည်။"
        },
        {
            "chapter": 33,
            "verse": 5,
            "text": "အသင်တို့သည် သူတို့အား သူတို့၏ဖခင်(အရင်း)များနှင့် ဆက်စပ်ပြီး (မည်သူမည်ဝါ၏သားဖြစ်သည်ဟု) ‌ခေါ်‌ဝေါ်ကြပါ။ ထိုအရာပင် အလ္လာဟ်အရှင်မြတ်ထံ‌တော်တွင် တရားမျှတဆုံးဖြစ်သည်။* ထို့ပြင် အကယ်၍ အသင်တို့သည် သူတို့၏ဖခင်များကို မသိခဲ့ကြလျှင် သူတို့သည် အသင်တို့၏ သာသနာဝင် ညီအစ်ကိုများဖြစ်ကြသည့်အပြင်၊ အသင်တို့၏မိတ်‌ဆွေများလည်း ဖြစ်ကြသည်။ ထို့ပြင် အသင်တို့အ‌ပေါ်တွင် အသင်တို့ ‌မေ့မှားပြီး ပြုလုပ်ခဲ့ကြသည့်ကိစ္စနှင့်ပတ်သက်၍ မည်သည့်အပြစ်မျှ မရှိ‌ပေ။ သို့ရာတွင် အသင်တု့ိ၏စိတ်က ကြံရွယ်ပြုလုပ်ခဲ့ကြ‌သောကိစ္စမှာမူ (အပြစ်)ရှိသည်။ ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 33,
            "verse": 6,
            "text": "တမန်‌တော်မြတ်သည် အီမာန်ယုံကြည်သူများနှင့် သူတို့ကိုယ်တိုင်ထက်ပင် ပို၍နီးစပ်သည်။* ထို့ပြင် ၎င်းတမန်‌တော်မြတ်၏ကြင်ရာ‌တော်များသည် အီမာန်ယုံကြည်သူများ၏မိခင်းများပင် ဖြစ်ကြသည်။* ထို့ပြင် အလ္လာဟ်အရှင်မြတ်၏ကျမ်းဂန်တွင် ‌သွေး‌တော်စပ်သူများသည် အချင်းချင်း တစ်ဦးနှင့်တစ်ဦး အခြားအီမာန်ယုံကြည်သူများနှင့် မုဟာဂျရ် စွန့်ခွာ‌ပြောင်း‌ရွှေ့သူများထက် ပိုမို၍ နီးစပ်သူများဖြစ်ကြသည်။* သို့ရာတွင် အသင်တို့သည် အသင်တို့၏မိတ်‌ဆွေများအား တစ်စုံတစ်ရာ ‌ကျေးဇူးပြုလိုပါက (ပြုပိုင်ခွင့်ရှိသည်)။ ဤသည် အလ္လာဟ်အရှင်မြတ်၏ မှတ်တမ်း‌တော်တွင် ‌ရေးသားပြီးဖြစ်သည်။"
        },
        {
            "chapter": 33,
            "verse": 7,
            "text": "ထို့ပြင် တစ်ခါက ငါအရှင်မြတ်သည် တမန်‌တော်များထံသို့ ကတိဝန်ခံချက်ကို ယူ‌တော်မူခဲ့သည်။ (ထိုတမန်‌တော်များထဲတွင်) အသင်၏ထံမှသာမက၊ (တမန်‌တော်များဖြစ်ကြသည့်) နူးဟ်၊ အိဗ်ရာဟီမ်၊ မူစာ၊ မရ်ယမ်၏သား အီစာတို့ထံမှလည်း (ကတိဝန်ခံချက် ယူ‌တော်မူခဲ့ခြင်းဖြစ်သည်)။ ထို့ပြင် ငါအရှင်မြတ်သည် သူတို့ထံမှ ခိုင်မာ‌သော ကတိဝန်ခံချက်ကို ယူ‌တော်မူခဲ့သည်။"
        },
        {
            "chapter": 33,
            "verse": 8,
            "text": "(ထိုသို့ ဝန်ခံချက်ယူ‌တော်မူခဲ့ခြင်းမှာ) အရှင်မြတ်သည် မှန်ကန်သူများအား (ကိယာမသ်‌နေ့တွင်) သူတို့၏မှန်ကန်မှုနှင့်ပတ်သက်၍ စစ်‌ဆေး‌မေးမြန်း‌တော်မူရန်အတွက် ဖြစ်သည်။ ထို့ပြင် အရှင်မြတ်သည် ကာဖိရ်များအတွက် နာကျင်‌စေသည့်ပြစ်ဒဏ်ကို အဆင်သင့် ပြုလုပ်ထား‌တော်မူသည်။"
        },
        {
            "chapter": 33,
            "verse": 9,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အ‌ပေါ်တွင် (ပြု‌တော်မူခဲ့သည့်) အလ္လာဟ်အရှင်မြတ်၏‌ကျေးဇူး‌တော်ကို ပြန်လည် သတိရကြပါ။ တစ်ခါက အသင်တို့ထံသို့ စစ်တပ်အ‌မြောက်အမြားသည် (တိုက်ခိုက်ရန်) ချီတက်လာခဲ့ကြသည်။ ထို့‌နောက် ငါအရှင်မြတ်သည် ထိုစစ်တပ်များအ‌ပေါ်တွင် ‌လေပြင်းတစ်ခုနှင့် အသင်တို့မမြင်ရ‌သော စစ်တပ်များကို* ‌စေလွှတ်(သုတ်သင်‌စေ)‌တော်မူခဲ့သည်။ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်‌နေသည်များကို အလွန်မြင်‌တော်မူ‌သော အရှင်မြတ်ပင်ဖြစ်‌တော်မူသည်။"
        },
        {
            "chapter": 33,
            "verse": 10,
            "text": "ထိုစဉ်က ထိုစစ်တပ်များသည် အသင်တို့၏အထက်ဘက်မှသာမက အသင်တို့၏‌အောက်ဘက်မှလည်း ချီတက်လာခဲ့ကြသည်။ ထို့ပြင် ထိုစဉ်က(‌ကြောက်လန့်ပြီး)မျက်စိများသည် ပြူးကျယ်သွားခဲ့ကြသည်။ ထို့ပြင် နှလုံးများသည်လည်း လည်မျိုများသို့ ‌ရောက်ရှိသွားခဲ့ကြသည်။ ထို့ပြင် အသင်တို့သည် အလ္လာဟ်အရှင်မြတ်အ‌ပေါ်တွင် အမျိုးမျိုး ထင်မြင်ယူဆချက်များကို ထင်မြင်ယူဆခဲ့ကြသည်။"
        },
        {
            "chapter": 33,
            "verse": 11,
            "text": "ထိုအခါတွင် အီမာန်ယုံကြည်သူများသည် စမ်းသပ်မှုခံခဲ့ရသည့်အပြင် ပြင်းထန်စွာ တုန်လှုပ်‌ချောက်ချား‌စေခြင်းကိုလည်း ခံခဲ့ကြရသည်။"
        },
        {
            "chapter": 33,
            "verse": 12,
            "text": "ထို့ပြင် ထိုစဉ်က မုနာဖိက်အ‌ယောင်‌ဆောင်များနှင့် စိတ်နှလုံးများတွင် ‌ရောဂါရှိသူများက (ဤသို့)‌ပြောဆို‌နေခဲ့ကြသည်- “အလ္လာဟ်အရှင်မြတ်နှင့် အရှင်မြတ်၏တမန်‌တော်သည် ကျွန်ုပ်တို့အား ဖြား‌ယောင်းသည်မှလွဲ၍ မှန်ကန်သည့်ကတိကို ‌ပေးခဲ့ကြသည်မဟုတ်‌ပေ“။"
        },
        {
            "chapter": 33,
            "verse": 13,
            "text": "ထို့ပြင် ထိုစဉ်က ထိုသူများထဲမှ လူတစ်စုသည် ‌ပြောဆိုကြသည်- “အို- ယဆ်ရိဗ်မြို့သားတို့၊* အသင်တို့အတွက် ရပ်တည်ရာမရှိ‌တော့သည့်အတွက် အသင်တို့သည် ပြန်သွားကြပါ‌တော့“။ ထို့ပြင် သူတို့ထဲမှ လူတစ်စုက “အမှန်စင်စစ် ကျွန်ုပ်တို့၏အိမ်များသည် လုံခြုံမှုမရှိပါ“ဟု ‌ပြောဆိုပြီး တမန်‌တော်၏ထံတွင် ခွင့်ပန်‌နေကြသည်။ ထိုအိမ်များသည် မလုံခြုံသည့်အိမ်များမဟုတ်ဘဲလျက် သူတို့က ထွက်‌ပြေးရန်ပင် ကြံရွယ်‌နေကြခြင်းဖြစ်သည်။"
        },
        {
            "chapter": 33,
            "verse": 14,
            "text": "ထို့ပြင် သူတို့ထံသို့ ထိုယဆ်ရိဗ်မြို့၏‌ဘေးပတ်ဝန်းကျင်များမှ (ကာဖိရ်စစ်သည်များသည်)ဝင်‌ရောက်ခဲ့ကြလျှင် ထို့‌နောက် သူတို့သည် ဖျက်ဆီးမှုပြုရန် (မွတ်စ်လင်မ်များနှင့် တိုက်ခိုက်ရန်) ‌တောင်းဆို‌နေခြင်းကို ခံခဲ့ကြရလျှင် သူတို့သည် ထိုအိမ်များတွင် ‌ခေတ္တသာ‌နေ၍ ချက်ချင်းပင် ထိုဖျက်ဆီး(တိုက်ခိုက်)မှုကို အမှန်ပင် လက်ခံ ပြုလုပ်ကြမည်ဖြစ်သည်။"
        },
        {
            "chapter": 33,
            "verse": 15,
            "text": "ထို့ပြင် အမှန်စင်စစ် သူတို့သည် ယခင်ကတည်းက “‌ကျောခိုင်း ထွက်မ‌ပြေးပါ“ဟု အလ္လာဟ်အရှင်မြတ်နှင့် ကတိပြုခဲ့ပြီးဖြစ်ကြသည်။* ထို့ပြင် အလ္လာဟ်အရှင်မြတ်နှင့်ပြုခဲ့‌သော ကတိဝန်ခံချက်သည် စစ်‌ဆေး‌မေးမြန်းခြင်းခံရမည့် ကတိဝန်ခံချက်ပင်ဖြစ်သည်။"
        },
        {
            "chapter": 33,
            "verse": 16,
            "text": "(အို- တမန်‌တော်)အသင်‌ပြောလိုက်ပါ- “အကယ်၍ အသင်တို့သည် ‌သေ‌ဘေးနှင့် အသတ်ခံရမည့်‌ဘေးမှ ထွက်‌ပြေးခဲ့ကြလျှင် အသင်တို့အား ထိုထွက်‌ပြေးခြင်းက မည်သည့်အရာမျှ အကျိုးရှိ‌စေမည် မဟုတ်‌ပေ။ ထို့ပြင် သို့ဖြစ်လျှင် အသင်တို့သည် (ထွက်‌ပြေးပြီး)အချိန်အနည်းငယ်မှလွဲ၍ အကျိုးခံစားရမည်လည်း မဟုတ်‌ပေ။“"
        },
        {
            "chapter": 33,
            "verse": 17,
            "text": "(အို- တမန်‌တော်)အသင်‌ပြောလိုက်ပါ- အကယ်၍ အလ္လာဟ်အရှင်မြတ်သည် အသင်တို့နှင့်ပတ်သက်၍ ‌ဘေးဒုက္ခတစ်စုံတစ်ခုကို ရည်ရွယ်‌တော်မူခဲ့လျှင် အသင်တို့အား ထိုအရှင်မြတ်၏(ပြစ်ဒဏ်)မှ မည်သူသည် ကာကွယ်‌စောင့်‌ရှောက်မည်နည်း။ သို့မဟုတ် အရှင်မြတ်သည် အသင်တို့နှင့်ပတ်သက်၍ ‌ကျေးဇူးတစ်စုံတစ်ခုကို ရည်ရွယ်‌တော်မူလျှင် (မည်သူ ပိတ်ပင်နိုင်သနည်း)။ ထို့ပြင် သူတို့သည် အလ္လာဟ်အရှင်မြတ်အပြင် သူတို့အတွက် ကူညီမည့်သူ မည်သူမျှ ‌တွေ့ရမည်မဟုတ်‌ပေ။ ကာကွယ်မည့်သူလည်း မည်သူမျှ ‌တွေ့ရမည်မဟုတ်‌ပေ။"
        },
        {
            "chapter": 33,
            "verse": 18,
            "text": "အမှန်စင်စစ် အလ္လာဟ်အရှင်မြတ်သည် အသင်တို့ထဲမှ တားဆီး‌နှောင့်ယှက်သူများနှင့် သူတို့၏ညီအစ်ကိုများအား “အသင်တို့သည် ကျွန်ုပ်တို့ထံသို့ လာခဲ့ကြပါ“ဟု ‌ပြောဆိုကြသည့်သူများကို သိရှိ‌တော်မူသည်။ ထို့ပြင် သူတို့ကိုယ်တိုင်မှာမူ စစ်တိုက်ရာသို့ လာကြသည်မရှိ‌ပေ၊ သို့ရာတွင် အနည်းငယ်မျှသာ လာကြသည်ဖြစ်၏။"
        },
        {
            "chapter": 33,
            "verse": 19,
            "text": "အသင်တို့အ‌ပေါ်တွင် တွန့်တိုကြလျက်၊ ထို့ပြင် စိုးရိမ်ဖွယ်ရာတစ်စုံတစ်ခု ‌ပေါ်‌ပေါက်လာလျှင် သူတို့သည် ‌သေခြင်းဆိုက်‌ရောက်လာ၍ ‌မေ့‌မြော‌နေသူကဲ့သို့ မျက်စိများမူး‌ဝေလျက် အသင်၏ဘက်သို့ စိုက်ကြည့်‌နေကြသည်ကို အသင်‌တွေ့မြင်ရသည်။ ထို့‌နောက် စိုးရိမ်မှုပ‌ပျောက်သွားသည့်အခါ သူတို့သည်(သုံ့ပန်း)ပစ္စည်းများအ‌ပေါ်တွင် ‌လောဘတက်လျက် ထက်မြက်သည့်နှုတ်သီးများနှင့် အသင်တို့အား နာကျည်း‌စေရန် ‌စောင်း‌မြောင်း‌ပြောဆိုကြသည်။ ထိုသူများသည် အီမာန်ယုံကြည်ခဲ့ကြသည် မဟုတ်‌ပေ။ သို့ဖြစ်ရာ အလ္လာဟ်အရှင်မြတ်သည် သူတို့၏လုပ်ရပ်များအား အကျိုးမဲ့ဖြစ်‌စေ‌တော်မူခဲ့သည်။ ထို့ပြင် ဤသည် အလ္လာဟ်အရှင်မြတ်အတွက် လွယ်ကူသည်။"
        },
        {
            "chapter": 33,
            "verse": 20,
            "text": "သူတို့သည် “‌ပေါင်းစည်းထားသည့်(ကာဖိရ် မဟာမိတ်)အုပ်စုများသည် (ယခုထိ)မသွားကြ‌သေး‌ပေ“ဟု ထင်မှတ်‌နေကြသည်။ ထို့‌နောက် ထိုစု‌ပေါင်းထားသည့်အုပ်စုများ‌ရောက်လာကြလျှင်၊ အမှန်စင်စစ် သူတို့သည် “အကယ်၍ ကျွန်ုပ်တို့သည် ‌ကျေးလက်‌တောရွာများတွင် ‌နေထိုင်ခဲ့ကြပြီး အသင်တို့၏သတင်းများ စုံစမ်း‌မေးမြန်း‌နေခဲ့လျှင် ‌ကောင်း‌လေစွ“ဟု ‌တောင့်တကြမည်။ ထို့ပြင် အကယ်၍ သူတို့သည် အသင်တို့နှင့်အတူ ရှိ‌နေခဲ့ကြလျှင်လည်း အနည်းငယ်သာ တိုက်ခိုက်ကြမည်ဖြစ်သည်။"
        },
        {
            "chapter": 33,
            "verse": 21,
            "text": "အမှန်စင်စစ် အသင်တို့အတွက် အလ္လာဟ်အရှင်မြတ်၏တမန်‌တော်တွင် ‌ကောင်းမြတ်‌သော စံနမူနာရှိသည်။* အကြင်သူများအတွက်လည်းဖြစ်သည်၊ ထိုသူများသည် အလ္လာဟ်အရှင်မြတ်နှင့် ‌နောက်ဆုံး‌နေ့အား ‌ကြောက်ရွံ့ကြသည့်အပြင် အလ္လာဟ်အရှင်မြတ်အား များစွာ သတိရတသလျက်ရှိကြသည်။"
        },
        {
            "chapter": 33,
            "verse": 22,
            "text": "ထို့ပြင် အီမာန်ယုံကြည်သူများသည် စု‌ပေါင်းထားသည့် မဟာမိတ်အုပ်စုများကို ‌တွေ့မြင်ကြသည့်အခါ “ဤသည် ကျွန်ုပ်တို့အား အလ္လာဟ်အရှင်မြတ်နှင့် အရှင်မြတ်၏တမန်‌တော်က ချိန်းဆို‌တော်မူခဲ့သည့်ကိစ္စပင် ဖြစ်သည်။ ထို့ပြင် အလ္လာဟ်အရှင်မြတ်နှင့် အရှင်မြတ်၏ တမန်‌တော်သည် မှန်ကန်စွာ မိန့်‌တော်မူခြင်းဖြစ်သည်“ဟု ‌ပြောဆိုကြသည်။ ထို့ပြင် ထိုကိစ္စသည် သူတို့တွင် အီမာန်ယုံကြည်မှုနှင့် လိုက်နာမှုကိုပင် တိုးပွား‌စေခဲ့သည်။"
        },
        {
            "chapter": 33,
            "verse": 23,
            "text": "အီမာန်ယုံကြည်သူများထဲတွင် အလ္လာဟ်အရှင်မြတ်နှင့် သူတို့ပြုလုပ်ထား‌သော ကတိဝန်ခံချက်အတိုင်း မှန်ကန်စွာ ပြုလုပ်ခဲ့ကြသည့်သူများလည်း ရှိကြသည်။ ထို့ပြင် သူတို့ထဲတွင် သူတို့၏အဓိဋ္ဌာန်ကိုပြီးစီး‌အောင် ‌ဆောင်ရွက်ခဲ့သူများလည်း ရှိကြသည်။ ထို့ပြင် သူတို့ထဲတွင် (သူတို့၏အဓိဋ္ဌာန်ကိုပြီးစီး‌အောင် ‌ဆောင်ရွက်ရန်) ‌စောင့်စား‌နေသူများလည်း ရှိကြသည်။ သူတို့သည် အနည်းငယ်မျှပင် မ‌ပြောင်းလဲခဲ့ကြ‌ပေ။"
        },
        {
            "chapter": 33,
            "verse": 24,
            "text": "(ထိုသို့ဖြစ်ရခြင်းကမူ) အလ္လာဟ်အရှင်မြတ်သည် မှန်ကန်သူများအား သူတို့၏မှန်ကန်မှု‌ကြောင့် အစား‌ပေး‌တော်မူရန်အတွက်နှင့် အကယ်၍ အလိုရှိ‌တော်မူလျှင် မုနာဖိက်အ‌ယောင်‌ဆောင်များကို ပြစ်ဒဏ်‌ပေး‌တော်မူရန် သို့မဟုတ် သူတို့၏ဝန်ချ‌တောင်းပန်မှုကို လက်ခံ‌တော်မူရန်အတွက် ဖြစ်သည်။ အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 33,
            "verse": 25,
            "text": "ထို့ပြင် အလ္လာဟ်အရှင်မြတ်သည် ကာဖိရ်များအား သူတို့သည် မည်သည့်အကျိုးမျှ မရရှိကြဘဲလျက် သူတို့၏ အမျက်‌ဒေါသများနှင့်တကွ ပြန်သွား‌စေ‌တော်မူခဲ့သည်။* ထို့ပြင် စစ်တိုက်ရာတွင် အလ္လာဟ်အရှင်မြတ်သည်ပင် အီမာန်ယုံကြည်သူများအတွက် လုံ‌လောက်‌တော်မူခဲ့သည်။ ထို့ပြင် အလ္လာဟ်အရှင်မြတ်သည် အလွန်အင်အားရှိ‌တော်မူ‌သော၊ တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်မြတ် ဖြစ်‌တော်မူသည်။"
        },
        {
            "chapter": 33,
            "verse": 26,
            "text": "ထို့ပြင် အရှင်မြတ်သည် သူတို့(ကာဖိရ် မဟာမိတ်များ)ကို ကူညီခဲ့ကြ‌သော ကျမ်းဂန်ရရှိသူများအား သူတို့၏ခံတပ်များမှ ထွက်‌စေ‌တော်မူခဲ့သည့်အပြင် သူတို့၏စိတ်နှလုံးများထဲတွင် ‌ကြောက်ရွံ့ထိတ်လန့်မှုကို ထည့်သွင်း‌တော်မူခဲ့သည့်အတွက် အသင်တို့သည် သူတို့ထဲမှ လူတစ်စုအား သတ်ဖြတ်လျက်ရှိကြပြီး၊ လူတစ်စုကိုမူ (သုံ့ပန်းများအဖြစ်)ဖမ်းဆီးချုပ်‌နှောင်ကြသည်။"
        },
        {
            "chapter": 33,
            "verse": 27,
            "text": "ထို့ပြင် အရှင်မြတ်သည် သူတို့၏‌မြေများ၊ သူတို့၏‌နေအိမ်များ၊ သူတို့၏ဥစ္စာပစ္စည်းများနှင့် အသင်တို့ ‌ခြေပင်မချရ‌သေး‌သော‌မြေများကို* အသင်တို့အား အ‌မွေဆက်ခံ‌စေ‌တော်မူခဲ့သည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ်တွင် အလွန်တတ်စွမ်းနိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 33,
            "verse": 28,
            "text": "အို- တမန်‌တော်၊ အသင်သည် အသင်၏ကြင်ရာများကို ‌ပြောလိုက်ပါ- အကယ်၍ အသင်မတို့သည် ဤဘဝနှင့် ဤဘဝ၏လှပတင့်တယ်မှုကို အလိုရှိကြလျှင် အသင်မတို့လာကြပါ၊ ငါသည် အသင်မတို့အား ‌ကျေနပ်‌အောင် အကျိုးခံစားခွင့်‌ပေးပြီး ‌ကောင်းမွန်စွာ စွန့်လွှတ်လိုက်မည်။"
        },
        {
            "chapter": 33,
            "verse": 29,
            "text": "ထို့ပြင် အကယ်၍ အသင်မတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်အပြင် တမလွန်ဘဝကို ရည်ရွယ်ကြလျှင် အမှန်စင်စစ် အလ္လာဟ်အရှင်မြတ်သည် အသင်မတို့ထဲမှ ‌ကောင်းမြတ်သည့်လုပ်ရပ်များ ပြုလုပ်ကြသည့်သူမတို့အတွက် ကြီးကျယ်သည့်အကျိုးကို အဆင်သင့် ပြုလုပ်ထား‌တော်မူသည်။"
        },
        {
            "chapter": 33,
            "verse": 30,
            "text": "အို- တမန်‌တော်၏ကြင်ရာအ‌ပေါင်းတို့၊ အသင်မတို့ထဲမှ မည်သူမဆို ထင်ရှား‌သော စက်ဆုပ်ဖွယ်ရာအမှုကို ပြုလုပ်လျှင် ထိုသူမသည် ပြစ်ဒဏ်နှစ်ဆတိုး‌ပေးခြင်းခံရမည်။ ထို့ပြင် အလ္လာဟ်အရှင်မြတ်အ‌ပေါ်တွင် ထိုသို့ပြုလုပ်ရန် လွယ်ကူလှသည်။"
        }
    ]
}
{
    "juzs": [
        {
            "chapter": 46,
            "verse": 1,
            "text": "ဟာမီမ်။"
        },
        {
            "chapter": 46,
            "verse": 2,
            "text": "(ဤသည်) တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့်အလွန်ပြည့်စုံ‌တော်မူ‌သောအရှင်ဖြစ်‌တော်မူ‌သော အလ္လာဟ်အရှင်မြတ်ထံ‌တော်မှ ချ‌ပေးသနား‌တော်မူ‌သော ကျမ်းဂန်ဖြစ်သည်။"
        },
        {
            "chapter": 46,
            "verse": 3,
            "text": "ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှတို့အား တိကျမှန်ကန်မှုဖြင့် ဖန်ဆင်း‌တော်မူခဲ့သည့်အပြင် အချိန်ကာလတစ်ခုသတ်မှတ်ပြီး ဖန်ဆင်း‌တော်မူခဲ့ခြင်းဖြစ်သည်။ ထို့ပြင် ငြင်းပယ်သည့်သူများသည် သူတို့ သတိ‌ပေးနှိုး‌ဆော်ခံကြရခြင်းများမှ မျက်နှာလွှဲ‌နေကြသည်။"
        },
        {
            "chapter": 46,
            "verse": 4,
            "text": "(အို-တမန်‌တော်)အသင်‌ပြောလိုက်ပါ-အလ္လာဟ်အရှင်မြတ်မှလွဲ၍ အသင်တို့ ဟစ်‌ခေါ်တသကြသည့်အရာများနှင့်ပတ်သက်၍ အသင်တို့အ‌နေနှင့် စဉ်းစားကြည့်ကြ၏‌လော၊ ထိုအရာများသည် မည်သည့်‌မြေကို ဖန်ဆင်းခဲ့ကြသနည်းဆိုသည်ကို၊ သို့မဟုတ် မိုး‌ကောင်းကင်များတွင် (မည်သည့်‌နေရာတွင်)ဖက်စပ်ပါဝင်မှုရှိ‌နေသနည်းဆိုသည်ကို ငါ့အားပြကြပါ။ အကယ်၍ အသင်တို့သည် မှန်ကန်သူများဖြစ်ကြလျှင် ဤကျမ်းမတိုင်မီ ကျ‌ရောက်ခဲ့‌သောကျမ်းဂန်တစ်စုံတစ်ခုကိုဖြစ်‌စေ၊ (အဆင့်ဆင့်‌ရောက်လာခဲ့သည့်)အသိပညာထဲမှ အ‌ထောက်အထားတစ်စုံတစ်ခုကိုဖြစ်‌စေ ငါ့ထံသို့ယူလာကြပါ။"
        },
        {
            "chapter": 46,
            "verse": 5,
            "text": "ထို့ပြင် အလ္လာဟ်အရှင်မြတ်မှလွဲ၍ အခြားသူများကို ဟစ်‌ခေါ်သူထက်ပို၍ လမ်းမှားသည့်သူ မည်သူရှိမည်နည်း။ ထို(ဟစ်‌ခေါ်ခြင်းခံရသည့်)သူများသည် သူ(၏ ဟစ်‌ခေါ်မှု)ကို ကိယာမသ်‌နေ့ထိ ‌ဖြေကြားကြမည်လည်း မဟုတ်သည့်အပြင် သူတို့သည် ထိုသူတို့၏ ဟစ်‌ခေါ်မှုကိုပင် သိလိုက်ကြမည်မဟုတ်‌ပေ။ ###၁"
        },
        {
            "chapter": 46,
            "verse": 6,
            "text": "ထို့ပြင် လူများသည် စုရုံးခြင်းခံကြရ‌သောအခါ သူတို့(၏ကိုးကွယ်ရာများ)သည် သူတို့၏ ရန်သူများပင် ဖြစ်သွားကြလိမ့်မည်။ ထို့ပြင် ထို(ကိုးကွယ်ရာ)များသည် သူတို့၏ ကိုးကွယ်မှုကိုပင် ငြင်းပယ်ကြလိမ့်မည်။"
        },
        {
            "chapter": 46,
            "verse": 7,
            "text": "ထို့ပြင် သူတို့‌ရှေ့၌ ငါအရှင်မြတ်၏ ထင်ရှားလျက်ရှိသည့် အာယသ်‌တော်များကို ဖတ်ကြားခြင်းခံရသည့်အခါ ငြင်းပယ်သူများက အမှန်တရား(ဖြစ်‌သော ကုရ်အာန်ကျမ်း‌တော်မြတ်)နှင့် ပတ်သက်၍ ထိုအမှန်တရားသည် သူတို့ထံ ‌ရောက်လာသည့်အခါ “ဤသည် ထင်ရှား‌သော ‌မှော်အတတ်ပညာဖြစ်သည်”ဟု ‌ပြောဆိုကြသည်။"
        },
        {
            "chapter": 46,
            "verse": 8,
            "text": "သူတို့က ၎င်း(တမန်‌တော်မုဟမ်္မဒ်(ဆွ))သည် ထိုကုရ်အာန်ကျမ်း‌တော်မြတ်ကို လုပ်ကြံဖန်တီးထားသည်ဟု ‌ပြောဆိုကြသ‌လော။ (အို-တမန်‌တော်)အသင်‌ပြောလိုက်ပါ- အကယ်၍ ငါသည် ထိုအရာကို လုပ်ကြံဖန်တီးထားလျှင် အသင်တို့သည် အလ္လာဟ်အရှင်မြတ်နှင့်ဆန့်ကျင်၍ ငါ့အား မည်သည့်အရာတစ်ခုမျှ မကယ်နိုင်‌ပေ။ ထိုအရာနှင့်ပတ်သက်၍ အသင်တို့ ‌ပြောဆိုထိုးနှက်‌နေကြသည်ကို အရှင်မြတ်သည် အသိဆုံးပင်ဖြစ်‌တော်မူသည်။ အရှင်မြတ်ပင် အသင်တို့နှင့် ငါ၏ အကြားတွင် သက်‌သေအဖြစ် လုံ‌လောက်‌တော်မူသည်။ ထို့ပြင် အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 46,
            "verse": 9,
            "text": "(အို-တမန်‌တော်)အသင်‌ပြောလိုက်ပါ- ကျွန်ုပ်သည် တမန်‌တော်များထဲမှ အသစ်အဆန်းမဟုတ်‌ပေ။ ထို့ပြင် ကျွန်ုပ်သည် ကျွန်ုပ်နှင့်ပတ်သက်၍‌သော်လည်း‌ကောင်း၊ အသင်တို့နှင့် ပတ်သက်၍‌သော်လည်း‌ကောင်း မည်သို့ပြုလုပ်ခြင်းခံရမည်ဆိုသည်ကို မသိ‌ပေ။ ကျွန်ုပ်သည် ကျွန်ုပ်၏ထံသို့ ထုတ်ပြန်ခြင်းခံရ‌သော ဝဟီအမိန့်‌တော်ကိုပင် လိုက်နာခြင်းဖြစ်သည်။ ထို့ပြင် ကျွန်ုပ်သည် ရှင်းလင်းထင်ရှားစွာ သတိ‌ပေးနှိုး‌ဆော်သူတစ်ဦးမှလွဲ၍ အခြားမည်သည့်အရာမျှမဟုတ်‌ပေ။"
        },
        {
            "chapter": 46,
            "verse": 10,
            "text": "(အို-တမန်‌တော်)အသင်‌ပြောလိုက်ပါ- အသင်တို့သည် ကျွန်ုပ်အား‌ပြောပြကြပါ။ အကယ်၍ ဤကျမ်း‌တော်သည် အလ္လာဟ်အရှင်မြတ်ထံ‌တော်မှ ကျမ်းဂန်ဖြစ်‌နေပြီး အသင်တို့သည် ထိုကျမ်း‌တော်ကို ငြင်းပယ်လျက်ရှိ‌နေကြဦးမည်ဆိုလျှင် (အသင်တို့၏အ‌ခြေအ‌နေ မည်သို့ဖြစ်သွားမည်နည်း)။ ထို့ပြင် အစ္စရာအီလ်မျိုးနွယ်ဝင်များထဲမှ သက်‌သေခံသူတစ်ဦးက (‌သောင်ရာသ်ကျမ်းသည် အရှင်မြတ်ထံ‌တော်မှချ‌ပေး‌သော ကျမ်းဖြစ်ခဲ့သကဲ့သို့) ထိုသို့ကျမ်းမျိုးပင် (ဤကုရ်အာန်ကျမ်း‌တော်မြတ်သည်လည်း အရှင်မြတ်ထံ‌တော်မှပင် ချ‌ပေးသည့်ကျမ်းဖြစ်သည်)ဟု သက်‌သေထူခဲ့သည်။ ###၂ ထို့‌နောက် သူသည် အီမာန်ယူခဲ့သည်။ ထို့ပြင် အသင်တို့ကမူ မာန‌ထောင်‌နေကြဆဲပင်ဖြစ်သည်။ အမှန်ပင် အလ္လာဟ်အရှင်မြတ်သည် မတရားသည့်အမျိုးသားများကို တရားလမ်းမှန်ကို ပို့‌တော်မမူ‌ပေ။"
        },
        {
            "chapter": 46,
            "verse": 11,
            "text": "ထို့ပြင် ငြင်းပယ်သည့်သူများက ယုံကြည်သူများကို ‌ပြောဆိုကြသည်။ အကယ်၍ ၎င်းကုရ်အာန်သည် ‌ကောင်းမြတ်‌သောအရာတစ်စုံတစ်ခုဖြစ်ခဲ့လျှင် သူတို့သည် ငါတို့ထက်‌စောပြီး ထိုကုရ်အာန်ကို ယုုံကြည်နိုင်ကြမည်မဟုတ်‌ပေ။ ထို့‌နောက် သူတို့သည် ထိုကုရ်အာန်ကျမ်း‌တော်မြတ်ဖြင့် တရားလမ်းမှန်ကို မရခဲ့ကြသည့်အခါ သူတို့က ဤသည် ‌ရှေး‌ဟောင်းမုသားအလိမ်အညာတစ်ခုပင်ဖြစ်သည်ဟု မကြာမီ‌ပြောဆိုကြလိမ့်မည်။"
        },
        {
            "chapter": 46,
            "verse": 12,
            "text": "ထို့ပြင် ဤကုရ်အာန် ကျမ်း‌တော်မြတ် မတိုင်မီ (တမန်‌တော်)မူစာ၏ ကျမ်းဂန် (‌သောင်ရာသ်)သည် ‌ရှေ့‌ဆောင်လမ်းပြအဖြစ်နှင့် ကရုဏာအဖြစ်ရှိခဲ့သည်။ ထို့ပြင် ဤကျမ်းဂန်သည် (ထို‌သောင်ရာသ်ကျမ်းကို) ‌ထောက်ခံ‌သော ကျမ်းဂန်ဖြစ်ပြီး ###၃ မတရားကျူးလွန်သည့်သူများကို သတိ‌ပေးနှိုး‌ဆော်ရန်နှင့် ‌ကောင်းကျိုးပြုသူများအတွက် သတင်း‌ကောင်းဖြစ်ရန်(စာ‌ပေအဆင့်အတန်းမြင့်ပြီး စကားကြွယ်‌သော)အရဗီဘာသာစကားနှင့် ထုတ်ပြန်ထားသည်။"
        },
        {
            "chapter": 46,
            "verse": 13,
            "text": "အမှန်စင်စစ် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလ္လာဟ်အရှင်မြတ်ပင်ဖြစ်‌တော်မူသည်ဟု ‌ပြောဆိုကြပြီး‌နောက် ကြံ့ကြံ့ခံရပ်တည်ခဲ့ကြသည့်သူများတွင် မည်သည့်စိုးရိမ်စရာမှ ရှိမည်မဟုတ်‌ပေ။ ထို့ပြင် မည်သည့်ပူ‌ဆွေးမှုမှလည်း ဖြစ်ကြရမည်မဟုတ်‌ပေ။"
        },
        {
            "chapter": 46,
            "verse": 14,
            "text": "သူတို့သည် သူတို့ပြုလုပ်ခဲ့ကြသည့်အရာများ၏ အစားအဖြစ် ဂျန္နသ်သုခဘုံထဲတွင် အမြဲ‌နေရမည့် ဂျန္နသ်သုခဘုံသားများဖြစ်ကြသည်။"
        },
        {
            "chapter": 46,
            "verse": 15,
            "text": "ထို့ပြင် ငါအရှင်မြတ်သည် လူသားကို သူ၏ မိဘနှစ်ပါးနှင့် ပတ်သက်၍ ‌ကောင်းမွန်စွာပြုစုဆက်ဆံရန် ‌လေးနက်စွာအမိန့်‌ပေး‌တော်မူခဲ့သည်။ သူ၏ မိခင်သည် သူ့အားဆင်းရဲဒုက္ခပင်ပန်းကြီးစွာနှင့် လွယ်ပိုက်ခဲ့သည်။ ထို့ပြင် ဒုက္ခပင်ပန်းမှုနှင့်သာ ‌မွေးဖွားခဲ့သည်။ ထို့ပြင် သူ့အား လွယ်ပိုက်ခြင်းနှင့် သူ့အားနို့ဖြတ်ခြင်းသည် လ‌ပေါင်းသုံးဆယ်ဖြစ်သည်။ ‌နောက်ဆုံးတွင် ထိုလူသားသည် သူ၏လူလား‌မြောက်သည့်အရွယ်‌ရောက်ရှိပြီး အသက်‌လေးဆယ်‌ရောက်သည့်အခါ (ဤသို့)‌လျှောက်ထားပန်ကြားသည်။ အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်နှင့် ကျွန်ုပ်၏မိဘနှစ်ပါးအ‌ပေါ်တွင် အရှင်မြတ်ပြု‌တော်မူခဲ့‌သော ‌ကျေးဇူး‌တော်နှင့် ပတ်သက်၍ ကျွန်ုပ်အား အမြဲ‌ကျေးဇူး သိတတ်‌စေခြင်း၏အသိတရားကို ထည့်‌ပေး‌တော်မူပါ။ ထို့ပြင် အရှင်မြတ် နှစ်သက်‌တော်မူ‌သော ‌ကောင်းမှုများကို ကျွန်ုပ်အား အမြဲပြုလုပ်နိုင်‌သောအင်အား ‌ပေးသနား‌တော်မူပါ။ ထို့ပြင် အရှင်မြတ်သည် ကျွန်ုပ်အတွက် ကျွန်ုပ်၏သား‌မြေးများကိုလည်း ‌ကောင်းမွန်(သည့်အရည်အချင်းရှိ)‌အောင်ပြုပြင်‌ပေးသနား‌တော်မူပါ။ အမှန်စင်စစ် ကျွန်ုပ်သည် အရှင်မြတ်ထံ‌တော်တွင် ဝန်ချ‌တောင်းပန်ပါသည်။ ထို့ပြင် အမှန်စင်စစ် ကျွန်ုပ်သည် (အလ္လာဟ်အရှင်မြတ်၏)အမိန့်‌တော်ကို လိုက်နာသူများထဲတွင် တစ်ဦးအပါအဝင်ဖြစ်ပါသည်။ ###၄"
        },
        {
            "chapter": 46,
            "verse": 16,
            "text": "ထိုသူများသည် အကြင်သူများပင် ဖြစ်ကြသည်။ သူတို့ထံမှ သူတို့၏ ‌ကောင်းမြတ်သည့်လုပ်ရပ်များကို ငါအရှင်မြတ်သည် သ‌ဘောတူလက်ခံ‌တော်မူမည်ဖြစ်သည်။ ထို့ပြင် ငါအရှင်မြတ်သည် သူတို့၏အပြစ်များကို (အ‌ရေးမယူဘဲ)လျစ်လျူရှု‌တော်မူမည်။ (သူတို့သည်) ဂျန္နသ်သုခဘုံသားများထဲတွင် အပါအဝင်ဖြစ်ကြလိမ့်မည်။ (ဤသည်) သူတို့ ကတိ‌ပေးခြင်းခံကြရ‌သောမှန်ကန်သည့် ကတိပင်ဖြစ်သည်။"
        },
        {
            "chapter": 46,
            "verse": 17,
            "text": "ထို့ပြင် အကြင်သူသည် သူ၏မိဘနှစ်ပါးကို ‌ပြောဆိုသည်-အသင်တို့နှစ်ဦးအတွက် ရှက်စရာပင်ဖြစ်သည်။ အသင်တို့နှစ်ဦးသည် ကျွန်ုပ်ကို (သချုႋင်းထဲမှ)ကျွန်ုပ်ပြန်ထွက်‌စေခြင်းကို ခံရမည်ဟု ခြိမ်း‌ခြောက်ကြသ‌လော။ ထို့ပြင် ကျွန်ုပ်မတိုင်မီ လူမျိုးဆက်များသည် အမှန်ပင်ကုန်လွန်ခဲ့ပြီဖြစ်သည်။ ###၅ ထို့‌နောက်လည်း ထိုမိဘနှစ်ပါးသည် အလ္လာဟ်အရှင်မြတ်ထံ‌တော်တွင် ဟစ်‌အော်ငို‌ကြွေး အကူအညီ‌တောင်းခံလျက်ရှိကြသည်။ ###၆ (၎င်း‌နောက် ထိုသားသမီးကို ‌ပြောဆိုသည်)။ အသင်သည် ပျက်စီးရ‌လေခြင်းပင်၊ အသင်သည် အီမာန်ယုံကြည်လိုက်ပါ။ အမှန်စင်စစ် အလ္လာဟ် အရှင်မြတ်၏ချိန်းဆိုမှုကတိသည် မှန်ကန်သည်။ သူက‌ပြောဆိုသည်-ဤသည် ‌ရှေးလူ‌ဟောင်းများ၏ပုံပြင်များပင်ဖြစ်သည်။"
        },
        {
            "chapter": 46,
            "verse": 18,
            "text": "ဤသူများသည် အကြင်သူများပင်ဖြစ်ကြသည်၊ ထိုသူများသည် ဂျင်န်များနှင့် လူများထဲမှစင်စစ်ကုန်လွန်ပြီးဖြစ်‌သော အမျိုးသားများနှင့် အတူ သူတို့နှင့် ပတ်သက်‌သော အလ္လာဟ်အရှင်မြတ်၏ အမိန့်‌တော်သည် အမှန်ဖြစ်ခဲ့ပြီဖြစ်သည်။ အမှန်စင်စစ် သူတို့သည် ဆုံးရှုံးသူများပင်ဖြစ်ကြသည်။"
        },
        {
            "chapter": 46,
            "verse": 19,
            "text": "ထို့ပြင် လူတိုင်းအတွက် သူတို့ပြုလုပ်ခဲ့ကြ‌သောလုပ်ရပ်များနှင့် အညီ အဆင့်အတန်းများရှိသည်။ ထို့ပြင် (အရှင်မြတ်၏ ဤသို့ အကျိုး‌ပေး‌တော်မူခဲ့ခြင်းမှာ)အရှင်မြတ်သည် သူတို့အား သူတို့၏ လုပ်ရပ်များအစား သူတို့သည် မတရားပြုလုပ်ခြင်းကို မခံကြရဘဲလျက် အပြည့်အဝ‌ပေး‌တော်မူရန်အတွက်ဖြစ်သည်။"
        },
        {
            "chapter": 46,
            "verse": 20,
            "text": "ထို့ပြင် ငြင်းပယ်သည့်သူများသည် ငရဲမီး၏‌ရှေ့တွင် ယူ‌ဆောင်လာခြင်းခံကြရသည့်အခါ (ဤသို့မိန့်ကြားခံကြရမည်)၊ အသင်တို့သည် အသင်တို့၏ ‌လောကီဘဝ၌ပင် အသင်တို့၏ ‌ကောင်းမြတ်သည့်အရာ စည်းစိမ်ချမ်းသာမှုများကို ဖြုန်းတီးခဲ့ကြပြီးဖြစ်သည်။ ထိုအရာများနှင့် အကျိုးလည်းခံစားခဲ့ကြပြီးဖြစ်သည်။သို့ဖြစ်ရာ ယ‌နေ့မူ အသင်တို့သည် ‌မြေပထဝီတွင် အသင်တို့ မတရားမာန‌ထောင်ခဲ့ကြသည့်အတွက်နှင့်အမိန့်‌တော်ကို ‌သွေဖည်လျက်ရှိခဲ့ကြသည့်အတွက် ‌သေးသိမ်‌စေ‌သောပြစ်ဒဏ်ကို အစား‌ပေးခြင်းခံကြရမည်ဖြစ်သည်။"
        },
        {
            "chapter": 46,
            "verse": 21,
            "text": "ထို့ပြင် အသင်(တမန်‌တော်) သည် အာဒ်အမျိုးသားများ၏‌နောင်‌တော်(တမန်‌တော်ဟူဒ်)၏အ‌ကြောင်းကို ‌ပြောပြလိုက်ပါ။ တစ်ခါက ၎င်းသည် ၎င်း၏အမျိုးသားများကို အဟ်ကာဖ်ဆို‌သော သဲ‌တောင်ကုန်းများတွင် သတိ‌ပေးနှိုး‌ဆော်ခဲ့သည်။ (ဤဖြစ်စဉ်ကို အ‌ကြောင်းပြုပြီး ဤစူရဟ်ကို အဟ်ကာဖ် ဟုအမည်‌ပေးထားခြင်းဖြစ်သည်။) ထို့ပြင် ထို‌နောင်‌တော်၏ မတိုင်မီသာမက ၎င်း၏‌နောက်တွင်လည်း သတိ‌ပေးနှိုး‌ဆော်သူများသည် အမှန်ပင်လွန်ခဲ့ပြီးဖြစ်သည်။ (၎င်းက‌ပြောသည်)- အသင်တို့သည် အလ္လာဟ် အရှင်မြတ်မှလွဲ၍ အခြားမည်သူ့ကိုမှ မကိုးကွယ်ကြနှင့်။ အမှန်စင်စစ် ငါသည် အသင်တို့နှင့် ပတ်သက်၍ ကြီးကျယ်သည့်‌နေ့၏ ပြစ်ဒဏ်ကို စိုးရိမ်သည်။"
        },
        {
            "chapter": 46,
            "verse": 22,
            "text": "သူတို့က ‌ပြောဆိုကြသည်။ အသင်သည် ကျွန်ုပ်တို့အား ကျွန်ုပ်တို့၏ ကိုးကွယ်ရာများမှ လွှဲဖယ်ရန် ကျွန်ုပ်တို့ထံသို့လာခဲ့သ‌လော။ သို့ဖြစ်ရာ အသင်သည် မှန်ကန်သူတစ်ဦးဖြစ်ခဲ့လျှင်အသင် ကျွန်ုပ်တို့အား ကတိပြုခြိမ်း‌ခြောက်‌နေသည့်အရာ (ပြစ်ဒဏ်)ကို ကျွန်ုပ်တို့ထံသို့ ယူ‌ဆောင်လာခဲ့ပါ။"
        },
        {
            "chapter": 46,
            "verse": 23,
            "text": "၎င်းက‌ပြောသည်-(အပြစ်ဒဏ်၏ )အသိပညာကမူ အလ္လာဟ်အရှင်မြတ်ထံ‌တော်၌သာရှိသည်။ ထို့ပြင် ငါသည် အသင်တို့ထံသို့ ငါ‌စေလွှတ်ခြင်းခံရ‌သော အမိန့်‌တော်များကိုပင် ပို့‌ဆောင်ခြင်းဖြစ်သည်။ သို့ရာတွင် ငါသည်အသင်တို့အား အသိဉာဏ်မရှိသည့်သူများအဖြစ် ‌တွေ့မြင်ရသည်။"
        },
        {
            "chapter": 46,
            "verse": 24,
            "text": "ထို့‌နောက် သူတို့သည် ထိုပြစ်ဒဏ်ကို သူတို့၏‌တောင်ကြားအရပ်များဘက် ဦးလှည့်လာသည့် မိုးတိမ်များအဖြစ် ‌တွေ့မြင်ကြရသည့်အခါ သူတို့က ဤသည် ကျွန်ုပ်တို့အ‌ပေါ်ရွာချမည့် မိုးတိမ်ပင်ဖြစ်သည်ဟု ဆိုခဲ့ကြသည်။ ထိုသို့မဟုတ်‌ပေ၊ အမှန်စင်စစ် ထိုအရာသည် အသင်တို့ ‌ဆောလျင်စွာ ‌တောင်းဆိုခဲ့ကြသည့်အရာ(ပြစ်ဒဏ်)ပင်ဖြစ်သည်။ (ထိုအရာသည်) သူ၏အထဲတွင် အလွန်နာကျင်‌စေ၍ ပြစ်ဒဏ်ပါရှိ‌သော ‌လေပြင်းမုန်တိုင်း တစ်ခုဖြစ်သည်။"
        },
        {
            "chapter": 46,
            "verse": 25,
            "text": "ထို‌လေသည် သူ့အားဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်နှင့် အရာအားလုံးကို ဖျက်ဆီးသည်။ ထို့ပြင် သူတို့အိမ်များမှလွဲ၍ အခြားမည်သည့်အရာကိုမျှ မမြင်ရသည့်အဖြစ်သို့ ‌ရောက်သွားခဲ့ကြသည်။ ငါအရှင်မြတ်သည် အပြစ်ရှိသူများကို ဤသို့ပင် အစား‌ပေး‌တော်မူသည်။"
        },
        {
            "chapter": 46,
            "verse": 26,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့အား ‌ပေး‌တော်မမူခဲ့‌သော စွမ်းရည်သတ္တိကိုပင် သူတို့အား‌ပေး‌တော်မူခဲ့သည်။ ထို့ပြင် ငါအရှင်မြတ်သည် သူတို့အား နား၊ မျက်စိနှင့် စိတ်နှလုံးများကို ‌ပေးသနား‌တော်မူခဲ့သည်။ ထို့‌နောက်လည်း သူတို့၏ နားများ၊ သူတို့၏ မျက်စိများနှင့် သူတို့၏စိတ်နှလုံးများသည် မည်သည့်အရာမျှ အသုံးမဝင်ခဲ့ကြ‌ပေ။ အဘယ့်‌ကြောင့်ဆို‌သော် သူတို့သည် အလ္လာဟ်အရှင်မြတ်၏ သက်‌သေလက္ခဏာများကို ငြင်းပယ်‌နေခဲ့ကြ‌သော‌ကြောင့်ဖြစ်သည်။ ထို့ပြင် သူတို့ ‌ပြောင်‌လှောင်‌နေခဲ့ကြ‌သောပြစ်ဒဏ်သည် သူတို့အား ဝန်းရံခဲ့သည်။"
        },
        {
            "chapter": 46,
            "verse": 27,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့၏ ပတ်ဝန်းကျင်တွင်ရှိခဲ့‌သော မြို့ရွာများကို ဖျက်ဆီး‌တော်မူခဲ့သည်။ ထို့ပြင် ငါအရှင်မြတ်သည် သူတို့(၏တွဲဖက်ကိုးကွယ်မှုများကိုစွန့်ပြီး)ပြန်လှည့်လာကြရန်အတွက် သက်‌သေလက္ခဏာများကို အမျိုးမျိုး‌ပြောင်းလဲမိန့်ကြားပြသ‌တော်မူခဲ့သည်။"
        },
        {
            "chapter": 46,
            "verse": 28,
            "text": "ထို့‌နောက် အလ္လာဟ်အရှင်မြတ်အားစွန့်ပြီး နီးကပ်မှုရှာ‌ဖွေရန်ကိုးကွယ်ရာများအဖြစ် သူတို့သတ်မှတ်ပြုလုပ်ခဲ့ကြ‌သော ကိုးကွယ်ရာများသည် သူတို့အား အဘယ့်‌ကြောင့် မကူညီခဲ့ကြသနည်း။ ထိုသို့မဟုတ်‌ပေ၊ အမှန်စင်စစ် ထိုကိုးကွယ်ရာများသည် သူတို့ထံမှ ‌ပျောက်ကွယ်သွားခဲ့ကြပြီဖြစ်သည်။ ထို့ပြင် ထိုအရာများသည် သူတို့၏ လိမ်လည်မုသားနှင့် သူတို့လုပ်ကြံဖန်တီးထားခဲ့‌သော အရာများပင်ဖြစ်သည်။"
        },
        {
            "chapter": 46,
            "verse": 29,
            "text": "ထို့ပြင် တစ်ခါက ငါအရှင်မြတ်သည် ဂျင်န်အုပ်စုတစ်ခုကို ကုရ်အာန်နား‌ထောင်ကြရန်အတွက် အသင်(တမန်‌တော်)ရှိသည့်‌နေရာသို့ လှည့်‌ပေးလိုက်‌တော်မူခဲ့သည်။ ထို့ပြင် သူတို့သည် ၎င်း(တမန်‌တော်မြတ်)ထံသို့ ‌ရောက်ရှိကြသည့်အခါ သူတို့က (သူတို့အချင်းချင်း) ဆိတ်ဆိတ်‌နေကြပါဟု ‌ပြောဆိုခဲ့ကြသည်။ ထို့‌နောက် ထိုကုရ်အာန်ကျမ်း‌တော်မြတ်(ဖတ်ရွတ်မှု)ပြီးဆုံးသွားသည့်အခါ သူတို့သည် သူတို့၏ အမျိုးသားများထံသို့ သတိ‌ပေးနှိုး‌ဆော်သူများအဖြစ် လှည့်ပြန်ခဲ့ကြသည်။ ###၇"
        },
        {
            "chapter": 46,
            "verse": 30,
            "text": "သူတို့(ဂျင်န်များ)က ‌ပြောဆိုခဲ့ကြသည်-အို-ကျွန်ုပ်တို့၏ အမျိုးသားတို့၊ အမှန်စင်စစ် ကျွန်ုပ်တို့သည် (တမန်‌တော်)မူစာ၏ ‌နောက်တွင် ချ‌ပေးခြင်းခံရ၍ ၎င်း၏မတိုင်မီမှ ကျမ်းများကို ‌ထောက်ခံလျက်ရှိ‌သော ကျမ်းတစ်‌စောင်ကို ကြားခဲ့ကြရသည်။ ထိုကျမ်းသည် အမှန်တရားနှင့် ‌ဖြောင့်မတ်မှန်ကန်သည့်လမ်းကို ညွှန်ကြားပြသသည်။"
        },
        {
            "chapter": 46,
            "verse": 31,
            "text": "အို-ကျွန်ုပ်တို့၏ အမျိုးသားတို့၊ အသင်တို့သည် အလ္လာဟ်အရှင်မြတ်ဘက်သို့ဖိတ်‌ခေါ်‌သော ၎င်း၏ဖိတ်‌ခေါ် ချက်ကို လက်ခံလိုက်ကြပါ။ ထို့ပြင် အသင်တို့သည် ထိုဖိတ်‌ခေါ်သူကို ယုံကြည်ကြပါ။ (သို့ဖြစ်လျှင်)အရှင်မြတ်သည် အသင်တို့အတွက် အသင်တို့၏ပြစ်မှုများကို ခွင့်လွှတ်ချမ်းသာ‌ပေးသနား‌တော်မူမည့်အပြင် အရှင်မြတ်သည် အသင်တို့အား နာကျင်‌စေ‌သောပြစ်ဒဏ်မှလည်းကာကွယ်‌စောင့်‌ရှောက်‌တော်မူမည်။"
        },
        {
            "chapter": 46,
            "verse": 32,
            "text": "ထို့ပြင် မည်သူမဆို အလ္လာဟ်အရှင်မြတ်ဘက်သို့ ဖိတ်‌ခေါ်သည့်သူ၏ ဖိတ်‌ခေါ်ချက်ကို လက်မခံခဲ့လျှင် ထိုသူသည် (အလ္လာဟ်အရှင်မြတ်အား)ကမ္ဘာ‌မြေတွင် မစွမ်း‌ဆောင်နိုင်‌အောင် ပြုစွမ်းနိုင်သည့်သူမဟုတ်‌ပေ။ ထို့ပြင် အလ္လာဟ်အရှင်မြတ်မှလွဲ၍ သူ့အတွက် ကာကွယ်‌စောင့်‌ရှောက်မည့်သူများလည်း မည်သူမျှရှိမည်မဟုတ်‌ပေ။ ထိုသူများသည် ထင်ရှားသည့်လမ်းမှားမှု၌ပင် ရှိ‌နေကြသည်။"
        },
        {
            "chapter": 46,
            "verse": 33,
            "text": "ထို့‌နောက် အမှန်စင်စစ် မိုး‌ကောင်းကင်များနှင့် ‌မြေပထဝီကို ဖန်ဆင်း‌တော်မူခဲ့ပြီး ထိုအရာများကို ဖန်ဆင်း‌တော်မူခြင်း‌ကြောင့် ‌မောပန်း‌တော်မူခြင်းမရှိခဲ့‌သော အလ္လာဟ်အရှင်မြတ်သည် ‌သေသူများအားရှင်‌စေခြင်းကို အလွန်စွမ်း‌ဆောင်နိုင်သည့်အရှင်ဖြစ်‌တော်မူ‌ကြောင်း သူတို့သည် မစဉ်းစားမ‌တွေ့မြင်ခဲ့ကြ‌လေသ‌လော။ အဘယ့်‌ကြောင့် မဟုတ်ရမည်နည်း။ အမှန်စင်စစ် အရှင်မြတ်သည် အရာအားလုံးကို အလွန်စွမ်း‌ဆောင်နိုင်‌တော်မူ‌သောအရှင်မြတ်ပင်ဖြစ်‌တော်မူသည်။"
        },
        {
            "chapter": 46,
            "verse": 34,
            "text": "ထို့ပြင် ကာဖိရ်ငြင်းပယ်သူများသည် ငရဲမီး၏‌ရှေ့သို့ ယူ‌ဆောင်လာခြင်းခံကြရသည့်‌နေ့တွင် ဤသည် အမှန်ပင်မဟုတ်‌လေသ‌လော(ဟု‌မေးမြန်းခြင်းခံကြရမည်)။ သူတို့က ‌ပြောဆိုကြမည်- “ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ကိုတိုင်တည်ပါသည်၊ ဟုတ်ပါသည်”။ အရှင်မြတ်က မိန့်‌တော်မူမည်- “သို့ဖြစ်လျှင် အသင်တို့သည် အသင်တို့ ငြင်းပယ်ခဲ့ခြင်း‌ကြောင့် ပြစ်ဒဏ်ကိုမြည်းစမ်းလိုက်ကြပါ”။"
        },
        {
            "chapter": 46,
            "verse": 35,
            "text": "သို့ဖြစ်ရာ အသင်(တမန်‌တော်)သည် စိတ်ဓာတ်ကြံ့ခိုင်‌သော တမန်‌တော်များကဲ့သို့ပင် သည်းခံပါ။ ထို့ပြင် အသင်သည် သူတို့နှင့် ပတ်သက်၍ အလျင်စလိုမပြု‌လေနှင့်။ သူတို့သည် သူတို့ချိန်းဆိုခြင်းခံကြရ‌သော ပြစ်ဒဏ်ကို‌တွေ့မြင်ကြသည့်‌နေ့တွင် သူတို့သည် (‌လောကတွင်) ‌နေ့အချိန်၏ တစ်နာရီမျှအချိန်ထက် ပို‌နေခဲ့ကြသည်မဟုတ်သကဲ့သို့ (ထင်မှတ်ကြမည်)။ (ဤသည် အလ္လာဟ်အရှင်မြတ်ထံ‌တော်မှ အသင့်ထံသို့ အမိန့်‌တော်များ)ပို့‌ဆောင်ခြင်းပင်ဖြစ်သည်။ ထို့‌နောက် ငြင်းပယ်သူများပင် ဖျက်ဆီးခြင်းကိုခံကြရလိမ့်မည်။ ###၈"
        },
        {
            "chapter": 47,
            "verse": 1,
            "text": "အကြင်သူများသည် ‌သွေဖည်ငြင်းပယ်ခဲ့ကြပြီး သူတို့သည် အလ္လာဟ်အရှင်မြတ်၏ လမ်း‌တော်မှ ပိတ်ပင်တားဆီးခဲ့ကြသည်။ အရှင်မြတ်သည် သူတို့၏လုပ်ရပ်များကို အလဟဿအကျိုးမဲ့ဖြစ်‌စေ‌တော်မူမည်။"
        },
        {
            "chapter": 47,
            "verse": 2,
            "text": "ထို့ပြင် အကြင်သူများသည် အီမာန်ယုံကြည်ခဲ့ကြသည်။ ထို့ပြင် ‌ကောင်းမြတ်‌သောလုပ်ရပ်များကို ပြလုပ်ခဲ့ကြသည်။ ထို့ပြင်သူတို့သည်(တမန်‌တော်)မုဟမ္မဒ်၏အ‌ပေါ်တွင် ချ‌ပေး‌တော်မူခြင်းခံခဲ့ရသည့်အရာကို ထိုအရာသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ချ‌ပေးခဲ့သည့် မှန်ကန်‌သောအရာအဖြစ်နှင့် ယုံကြည်ခဲ့ကြသည်။ အရှင်မြတ်သည် သူတို့၏ မ‌ကောင်းမှုများကို သူတို့မှ ပ‌ပျောက်‌စေ‌တော်မူမည့်အပြင် သူတို့၏ အ‌ခြေအ‌နေကိုလည်း ‌ကောင်း‌အောင်ပြုပြင်‌ပေး‌တော်မူမည်ဖြစ်သည်။"
        },
        {
            "chapter": 47,
            "verse": 3,
            "text": "ဤသို့ဖြစ်ရခြင်းကမူ အမှန်မှာကာဖိရ်များသည် အမှားကိုလိုက်နာခဲ့ကြသည့်အတွက်နှင့် အီမာန်ယုံကြည်သူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အမှန်တရားကို အမှန်ပင် လိုက်နာခဲ့ကြသည့်အတွက် ဖြစ်သည်။ ဤအတိုင်းပင် အလ္လာဟ်အရှင်မြတ်သည် လူများအတွက် သူတို့၏အ‌ခြေအ‌နေများကို ခိုင်းနှိုင်းမိန့်ကြား‌တော်မူသည်။"
        },
        {
            "chapter": 47,
            "verse": 4,
            "text": "ထို့‌နောက် အသင်တို့သည် ကာဖိရ်များနှင့် ရင်ဆိုင်‌တွေ့ကြသည့်အခါ လည်ကုပ်များကို ခုတ်ဖြတ်ကြပါ။ ‌နောက်ဆုံးတွင် အသင်တို့သည် သူတို့အား ‌ကောင်းစွာသတ်ဖြတ်ခဲ့ကြပြီးသည့်အခါ သုံ့ပန်းများကို ကြိုးများနှင့်‌သေချာတုပ်‌နှောင်ကြပါ။ ထို့‌နောက် (အသင်တို့သည်) ‌ကျေးဇူးပြုသည့်အ‌နေနှင့် (‌လျော်‌ကြေးမယူဘဲ)ပြန်လွှတ်သည်ပင်ဖြစ်‌စေ၊ ‌လျော်‌ကြေးယူ၍ (ပြန်လွှတ်သည်)ပင်ဖြစ်‌စေ (ပြုပိုင်ခွင့်ရှိသည်)။ စစ်မက် တိုက်ခိုက်မှုသည် လက်နက်ချသည်အထိ (သူတို့နှင့် ပတ်သက်‌သော အမိန့်‌တော်သည်)ဤအတိုင်းပင်ဖြစ်သည်။ ထို့ပြင် အကယ်၍သာ အလ္လာဟ်အရှင်မြတ်အလိုရှိ‌တော်မူလျှင် (စစ်တိုက်ရန် အမိန့်မထုတ်ဘဲ အရှင်မြတ်ကိုယ်‌တော်တိုင်) သူတို့အား တန်ပြန်အပြစ်‌ပေး‌တော်မူခဲ့မည်ဖြစ်သည်။ သို့ရာတွင် အရှင်မြတ်သည် အသင်တို့ထဲမှ အချို့ကိုအချို့နှင့် စမ်းသပ်‌တော်မူရန်အတွက် (စစ်တိုက်အမိန့်ကို ထုတ်ပြန်‌တော်မူခဲ့ခြင်းဖြစ်သည်)။ ထို့ပြင် အလ္လာဟ်အရှင်မြတ်၏လမ်း‌တော်တွင် သတ်ဖြတ်ခြင်းခံခဲ့ကြရသည့်သူများ၏လုပ်ရပ်များကို အရှင်မြတ်သည် မည်သည့်အခါမှ အလဟဿ ဖြစ်‌စေ‌တော်မူမည်မဟုတ်‌ပေ။"
        },
        {
            "chapter": 47,
            "verse": 5,
            "text": "အရှင်မြတ်သည် မကြာမီ သူတို့ကို လမ်းမှန်ပို့‌တော်မူမည့်အပြင် သူတို့၏ အ‌ခြေအ‌နေကိုလည်း ‌ကောင်းမွန်‌အောင် ပြုပြင်‌ပေး‌တော်မူမည်ဖြစ်သည်။"
        },
        {
            "chapter": 47,
            "verse": 6,
            "text": "ထို့ပြင် အရှင်မြတ်သည် သူတို့အား (ဝဟီအမိန့်‌တော်နှင့်) အသိ‌ပေးခဲ့သည့် ဂျန္နသ်သုခဘုံသို့ဝင် ‌ရောက်‌စေ‌တော်မူမည်။ ###၁"
        },
        {
            "chapter": 47,
            "verse": 7,
            "text": "အို-အီမာန်ယုံကြည်သူအ‌ပေါင်းတို့၊ အကယ်၍ အသင်တို့သည် အလ္လာဟ်အရှင်မြတ်အား ကူညီကြလျှင်အရှင်မြတ်ကလည်း အသင်တို့အား ကူညီ‌တော်မူမည်။###၂ ထို့ပြင် အရှင်မြတ်သည် အသင်တို့၏ ‌ခြေများကို မြဲမြံကြံ့ခိုင်‌စေ‌တော်မူမည်။"
        },
        {
            "chapter": 47,
            "verse": 8,
            "text": "ကာဖိရ်များအတွက်ကမူ ပျက်စီးခြင်းပင်ရှိမည်။ ထို့ပြင် သူတို့၏လုပ်ရပ်များကိုလည်း အရှင်မြတ်သည် အလဟဿအကျိုးမဲ့ဖြစ်‌စေ‌တော်မူမည်။"
        },
        {
            "chapter": 47,
            "verse": 9,
            "text": "ဤသည် အလ္လာဟ်အရှင်မြတ်ချ‌ပေး‌တော်မူ‌သောအရာ(အမိန့်‌တော်များ)ကို အမှန်စင်စစ် သူတို့သည် စက်ဆုပ်ခဲ့ကြသည့်အတွက်‌ကြောင့်ဖြစ်သည်။ သို့ဖြစ်ရာ အရှင်မြတ်သည် သူတို့၏လုပ်ရပ်များကို အလဟဿအကျိုးမဲ့ဖြစ်‌စေ‌တော်မူခဲ့သည်။"
        },
        {
            "chapter": 47,
            "verse": 10,
            "text": "သူတို့သည် ကမ္ဘာ‌မြေတွင် လှည့်လည်သွားလာမှုကိုမပြုခဲ့ကြသ‌လော။ ထိုသို့ပြုခဲ့လျှင် သူတို့သည် သူတို့မတိုင်မီကသူများ၏ ‌နောက်ဆုံးအကျိုးဆက်သည် မည်သို့ဖြစ်ခဲ့သည်ဆိုသည်ကို မြင်ကြမည်ဖြစ်သည်။ အလ္လာဟ်အရှင်မြတ်သည် ထို(ယခင်က)သူများကို ဖျက်ဆီး‌တော်မူခဲ့သည်။ ထို့ပြင် (ဤ)ကာဖိရ်များအတွက်လည်း ထိုသို့အဖြစ်အပျက်ပင်ဖြစ်‌ပေါ်လိမ့်မည်။"
        },
        {
            "chapter": 47,
            "verse": 11,
            "text": "ထိုသို့ဖြစ်ရသည်မှာ အမှန်စင်စစ်အလ္လာဟ်အရှင်မြတ်သည် အီမာန်ယုံကြည်သူများ၏ကိစ္စဟူသမျှကို ‌ဆောင်ရွက်‌ပေး‌တော်မူ‌သောသခင်အစစ်အမှန်ဖြစ်သည့်အတွက်နှင့် အမှန်စင်စစ် ကာဖိရ်များတွင် ကိစ္စဟူသမျှကို ‌ဆောင်ရွက်‌ပေး‌တော်မူ‌သော အရှင်သခင်မရှိခြင်း‌ကြောင့်ဖြစ်သည်။"
        },
        {
            "chapter": 47,
            "verse": 12,
            "text": "အမှန်စင်စစ် အလ္လာဟ်အရှင်မြတ်သည် အီမာန်ယုံကြည်ပြီး‌နောက် ‌ကောင်းမြတ်သည့်လုပ်ရပ်များကို ပြုလုပ်ကြသည့်သူများအား ဥယျာဉ်များထဲသို့ ဝင်‌ရောက်‌စေ‌တော်မူမည်။ ထိုဥယျာဉ်များ၏‌အောက်တွင် စမ်း‌ရေ‌ချောင်းများ စီးဆင်းလျက်ရှိမည်။ ထို့ပြင် ကာဖိရ်ငြင်းပယ်သူများကမူ ‌ခြေ‌လေး‌ချောင်းတိရစာ္ဆန်များ စား(‌သောက်)ကြသကဲ့သို့ (ဤ‌လောကတွင်)စည်းစိမ်ခံခြင်းနှင့် စား(‌သောက်‌နေထိုင်)ခြင်းကို ပြုလုပ်‌နေကြသည်။ ထို့ပြင် ငရဲမီးပင် သူတို့၏ ‌နေရာထိုင်ခင်းဖြစ်သည်။"
        },
        {
            "chapter": 47,
            "verse": 13,
            "text": "ထို့ပြင် မြို့ရွာအ‌မြောက်အမြား(တွင်‌နေထိုင်သူများ)သည် အသင်(တမန်‌တော်)အား နှင်ထုတ်ခဲ့‌သော အသင်၏မြို့(တွင်‌နေထိုင်သူများ)ထက်ပင် အင်အားအ‌နေဖြင့် ပိုမိုပြင်းထန်ခဲ့ကြသည်။ ငါအရှင်မြတ်သည် ထိုမြို့ရွာသားများအားဖျက်ဆီး‌တော်မူခဲ့သည်။ သို့ဖြစ်ရာ သူတို့အား ကူညီမည့်သူ မည်သူမျှမရှိခဲ့‌ပေ။"
        },
        {
            "chapter": 47,
            "verse": 14,
            "text": "ထို့‌နောက် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ထင်ရှား‌သော သက်‌သေလက္ခဏာ‌ပေါ်တွင် ရပ်တည်‌နေကြသည့်သူများသည် အကြင်သူများကဲ့သို့ ဖြစ်ကြပါမည်‌လော။ ထိုသူများ၏ မ‌ကောင်းသည့်လုပ်ရပ်များသည် သူတို့အမြင်တွင် လှပတင့်တယ်‌အောင် ပြုလုပ်ခြင်းခံခဲ့ရသည့်အပြင် သူတို့သည် သူတို့၏ စိတ်အလိုဆန္ဒများ‌နောက်သို့ လိုက်ခဲ့ကြသည်။"
        },
        {
            "chapter": 47,
            "verse": 15,
            "text": "မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများအား ကတိ‌ပေးခြင်းခံကြရ‌သော ဂျန္နသ်သုခဘုံ၏ အ‌ခြေအ‌နေမှာ (ဤသို့ဖြစ်သည်)။ ထိုအထဲတွင် အနံ့အရသာမပျက်‌သော စမ်း‌ရေ‌ချောင်းများ၊ အရသာ‌ပြောင်းလဲမသွား‌သော နို့ရည်‌ချောင်းများ၊ ‌သောက်သုံးသူများအတွက် အနံ့အရသာ‌ကောင်း‌သော အရက်‌ချောင်းများ ###၃ နှင့် သန့်ပြန့်စင်ကြယ်‌သော ပျားရည်‌ချောင်းများရှိမည်။ ထို့ပြင် သူတို့အတွက် ထိုအထဲတွင် သစ်သီးဝလံများမျိုးစုံလည်းရှိမည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ လွတ်ငြိမ်းချမ်းသာခွင့်လည်းရှိမည်။ (ထိုသူများသည်)အကြင်သူများကဲ့သို့(ဖြစ်နိုင်ကြပါမည်‌လော)။ ထိုသူများသည် မီးထဲတွင် အမြဲ‌နေကြရမည့်သူများပင် ဖြစ်ကြသည်။ ထို့ပြင် သူတို့သည် ပွက်ပွက်ဆူ‌နေ‌သော ‌ရေ‌နွေးကို တိုက်‌ကျွေးခြင်းခံကြရမည်ဖြစ်သည့်အတွက် ထို‌ရေ‌နွေးသည် သူတို့၏အူများကို အပိုင်းပိုင်းပြတ်‌တောက်‌စေလိမ့်မည်။"
        },
        {
            "chapter": 47,
            "verse": 16,
            "text": "ထို့ပြင် သူတို့ထဲတွင် အသင် (တမန်‌တော်)၏ဘက်သို့ နားစွင့်‌နေကြသူများလည်း ရှိကြသည်။ ‌နောက်ဆုံးတွင် အသင်၏ထံမှထွက်သွားခဲ့ကြသည့်အခါ သူတို့သည် အသိပညာ‌ပေးခြင်းခံရသည့်သူများအား ၎င်း(တမန်‌တော်)သည် (ယခု)မည်သည့်စကား‌ပြောဆိုခဲ့သနည်းဟု ‌မေးမြန်းကြသည်။ ထိုသူများသည် အကြင်သူများပင်ဖြစ်ကြသည်၊ အလ္လာဟ်အရှင်မြတ်က သူတို့၏ စိတ်နှလုံးများ အ‌ပေါ်တွင် တံဆိပ်ခတ်နှိပ်ထား‌တော်မူသည်။ ထို့ပြင် သူတို့သည် သူတို့၏ စိတ်အလိုဆန္ဒများကိုလိုက်ကြသည်။ ###၄"
        },
        {
            "chapter": 47,
            "verse": 17,
            "text": "ထို့ပြင် တရားလမ်းမှန်ကို ရရှိခဲ့ကြသည့်သူများကိုမူ အရှင်မြတ်သည် ပိုပြီး တရားလမ်းမှန်ကို ပြ‌တော်မူသည်။ ထို့ပြင် သူတို့အား သက္ကဝါတရားကိုလည်း ‌ပေးသနား‌တော်မူသည်။ ###၅"
        },
        {
            "chapter": 47,
            "verse": 18,
            "text": "ထို့‌နောက် သူတို့သည် ရုတ်တရက် သူတို့ထံသို့ ကိယာမသ်ရှင်ပြန်ထမည့်‌နေ့ ဆိုက်‌ရောက်လာသည်ကိုပင် ‌စောင့်‌နေကြသည်။ ၎င်းပြင် အမှန်စင်စစ် ထို‌နေ့၏ နိမိတ်လက္ခဏာများသည် ‌ရောက်လာခဲ့ပြီးဖြစ်သည်။ သို့ဖြစ်ရာ ထို‌နေ့ သူတို့ထံသို့ ‌ရောက်လာသည့်အခါ သူတို့တွင် သတိတရားရခြင်းသည် သူတို့အတွက် မည်သို့အကျိုးရှိ‌တော့မည်နည်း။"
        },
        {
            "chapter": 47,
            "verse": 19,
            "text": "သို့ဖြစ်ရာ အလ္လာဟ်အရှင်မြတ်မှလွဲ၍ ကိုးကွယ်ရာအရှင်မရှိ‌ကြောင်း အသင်သိရှိယုံကြည်ထားပါ။ ထို့ပြင် အသင်(တမန်‌တော်)သည် အသင်၏‌လျော့နည်းမှုနှင့် ပတ်သက်၍လည်း‌ကောင်း၊ အီမာန်ယုံကြည်သူ ‌ယောက်ျား၊ မိန်းမများအတွက်လည်း‌ကောင်း လွတ်ငြိမ်းချမ်းသာခွင့်‌တောင်းခံပါ။ ###၆ ထို့ပြင် အလ္လာဟ်အရှင်မြတ်သည် အသင်တို့၏ လှည့်လည်သွားလာမှုနှင့် အသင်တို့၏ ခိုလှုံရာကို သိရှိ‌တော်မူသည်။"
        },
        {
            "chapter": 47,
            "verse": 20,
            "text": "ထို့ပြင် အီမာန်ယုံကြည်သူများက စူရဟ်ကဏ္ဍတစ်စုံတစ်ခု အဘယ့်‌ကြောင့် မကျ‌ရောက်ခဲ့သနည်းဟု ‌ပြောဆို(‌တောင့်တ)ခဲ့ကြသည်။ ထို့‌နောက် ရှင်းလင်းပြတ်သား‌သော စူရဟ် တစ်စုံ တစ်ခု ချ‌ပေးခြင်းခံရပြီး ထိုအထဲတွင် စစ်တိုက်ရန် အ‌ကြောင်း‌ဖော်ပြပါရှိသည့်အခါ စိတ်နှလုံးများတွင် ‌ရောဂါ‌ဝေဒနာရှိသည့် သူများသည် ‌သေခါနီးမျက်ဖြူဆိုက်‌နေသည့်သူများ၏ အကြည့်မျိုးဖြင့် အသင်၏ဘက်သို့ ကြည့်‌နေသည်ကို အသင်‌တွေ့ရမည်ဖြစ်သည်။ သို့ဖြစ်ရာ သူတို့အတွက် ပျက်စီးဆုံးရှုံးမှုရှိ‌ပေသည်။"
        },
        {
            "chapter": 47,
            "verse": 21,
            "text": "(အရှင်မြတ်၏ ) အမိန့်‌တော်ကိုလိုက်နာမှုနှင့် (တမန်‌တော်မြတ်ကို)‌ကောင်းမွန်သည့်စကား‌ပြောဆိုခြင်းသည် (သူတို့အတွက် ပို‌ကောင်းသည်)။ ထို့‌နောက် အ‌ရေးကိစ္စ(စစ်တိုက်ခြင်း)သည် သတ်မှတ်ပြီးဖြစ်သည့်အခါ အကယ်၍သူတို့သည် အလ္လာဟ်အရှင်မြတ်နှင့်ပတ်သက်၍ မှန်ကန်စွာ ဆက်ဆံကြလျှင် သူတို့အတွက်အမှန်ပင် အ‌ကောင်းဆုံးဖြစ်ခဲ့လိမ့်မည်။ ###၇"
        },
        {
            "chapter": 47,
            "verse": 22,
            "text": "ထို့‌နောက် အကယ်၍ အသင်တို့သည်(စစ်တိုက်ခြင်းမှ)မျက်နှာလွှဲခဲ့ကြလျှင် (အမိုက်‌ခေတ်ထံသို့ပင်ပြန်သွားပြီး)ကမ္ဘာ‌မြေတွင် ‌သောင်းကျန်းဖျက်ဆီးကြရန်နှင့် အသင်တို့အချင်းချင်း (သတ်ဖြတ်လျက်) သားချင်း‌တော်စပ်မှုကို ဖြတ်‌တောက်ကြရန်ပင် ‌မျှော်လင့်လိုလား‌နေကြသ‌လော။ ###၈ (တစ်နည်း)ထို့‌နောက် အကယ်၍ အသင်တို့သည် (အရှင်မြတ်၏ အမိန့်‌တော်များကို နာခံကျင့်သုံးသည့်သူများမဖြစ်ဘဲနှင့်)အုပ်ချုပ်မှုအာဏာလွှဲအပ်ခြင်းခံကြရလျှင် ကမ္ဘာ‌မြေတွင် ‌သောင်းကျန်းဖျက်ဆီးကြရန်နှင့် အသင်တို့အချင်းချင်း (သတ်ဖြတ်လျက်)သားချင်း‌တော်စပ်မှုကိုဖြတ်‌တောက်ကြရန်ပင် ‌မျှော်လင့်ရန်ရှိ‌တော့သည်မဟုတ်‌လော။"
        },
        {
            "chapter": 47,
            "verse": 23,
            "text": "ထိုသူများသည် အကြင်သူများပင်ဖြစ်ကြသည်။ အလ္လာဟ် အရှင်မြတ်သည် သူတို့ကို ကရုဏာ‌တော်မှ ကင်း‌ဝေး‌စေ‌တော်မူခဲ့သည်။ ထို့ပြင် သူတို့ကို နားပင်း‌စေ‌တော်မူခဲ့သည်။ ထို့ပြင် သူတို့၏မျက်စိများကိုလည်း ကန်း‌စေ‌တော်မူခဲ့သည်။"
        },
        {
            "chapter": 47,
            "verse": 24,
            "text": "ထို့‌နောက် သူတို့သည် ကုရ်အာန်ကျမ်း‌တော်မြတ်ကို စဉ်းစားဆင်ခြင်မှု မပြုကြ‌လေသ‌လော။ သို့မဟုတ် (သူတို့၏ )စိတ်နှလုံးများ‌ပေါ်တွင် ‌သော့ခ‌လောက်များ(ခတ်ထားလျက်)ရှိ‌နေသ‌လော။ ###၉"
        },
        {
            "chapter": 47,
            "verse": 25,
            "text": "အမှန်စင်စစ် အကြင်သူများသည် သူတို့အတွက် လမ်းမှန်ထင်ရှားပြီးသည့်‌နောက်တွင်မှ ‌ကျောခိုင်း၍ ပြန်လှည့်သွားကြသည်။ သူတို့အား ရှိုင်သွာန်သည် ဖြား‌ယောင်းခဲ့သည့်အပြင် သူသည် သူတို့အား ‌မျှော်လင့်ချက်‌ပေးခဲ့သည်။"
        },
        {
            "chapter": 47,
            "verse": 26,
            "text": "ထိုသို့ဖြစ်ရခြင်းမှာမူ သူတို့သည် အလ္လာဟ်အရှင်မြတ်ချ‌ပေး‌တော်မူခဲ့‌သော အမိန့်‌တော်များကို မနှစ်မြို့ကြသည့်သူများအား အမှန်ပင် ကျွန်ုပ်တို့သည် အချို့ကိစ္စများတွင် မကြာမီ အသင်တို့၏ စကားကိုလိုက်နာကြမည်ဟု ‌ပြောဆိုခဲ့ကြသည့်အတွက်‌ကြောင့်ပင်ဖြစ်သည်။ ထို့ပြင် အလ္လာဟ်အရှင်မြတ်သည် သူတို့၏ လျှို့ဝှက်ချက်ကို သိရှိ‌တော်မူသည်။"
        },
        {
            "chapter": 47,
            "verse": 27,
            "text": "‌ကောင်းကင်တမန်များသည် သူတို့၏ မျက်နှာများနှင့် သူတို့၏ ‌ကျောကုန်းများကို ရိုက်ကြလျက် သူတို့၏ အသက်ဝိညာဉ်ကို နှုတ်သိမ်းကြသည့်အခါ (သူတို့သည်) မည်သို့ဖြစ်‌နေကြမည်နည်း။"
        },
        {
            "chapter": 47,
            "verse": 28,
            "text": "ထိုသို့ဖြစ်ရခြင်းမှာမူ အမှန်စင်စစ် သူတို့သည် အလ္လာဟ်အရှင်မြတ်မနှစ်မြို့သည်များကို လိုက်နာခဲ့ကြသည့်အတွက်‌ကြောင့်နှင့် အရှင်မြတ်၏ ‌ကျေနပ်မှုကို မနှစ်မြို့ခဲ့သည့်အတွက်‌ကြောင့်ဖြစ်သည်။ သို့ဖြစ်ရာ အရှင်မြတ်သည် သူတို့၏ လုပ်ရပ်များကို အလဟဿဖြစ်‌စေ‌တော်မူခဲ့ခြင်းဖြစ်သည်။"
        },
        {
            "chapter": 47,
            "verse": 29,
            "text": "စိတ်နှလုံးများတွင် ‌ရောဂါ‌ဝေဒနာရှိသည့်သူများသည် သူတို့၏ ရန်ငြိုးထားမှုများကို ငါအရှင်မြတ်သည် လုံးဝထုတ်‌ဖော်‌တော်မူမည်မဟုတ်‌ပေဟု ထင်မှတ်‌နေကြသ‌လော။"
        },
        {
            "chapter": 47,
            "verse": 30,
            "text": "ထို့ပြင် အကယ်၍ ငါအရှင်မြတ်သည် အလိုရှိ‌တော်မူလျှင် ငါအရှင်မြတ်သည် အသင်(တမန်‌တော်)အား သူတို့ကို အမှန်ပင်ပြသ‌တော်မူမည်။ ထို့‌နောက် အသင်သည် အမှန်ပင် သူတို့အား သူတို့၏ ရုပ်ရည်အသွင်သဏ္ဍာန်နှင့် အတိအကျသိရှိရမည်။ ထို့ပြင် အသင်သည် သူတို့အား စကား‌ပြောဆိုပုံ စကားအသွားအလာနှင့်(ယခုလည်း)အမှန်ပင်သိမည်။ ထို့ပြင် အလ္လာဟ်အရှင်မြတ်သည် အသင်တို့၏လုပ်ရပ်များကို သိရှိ‌တော်မူသည်။ ###၁၀"
        },
        {
            "chapter": 47,
            "verse": 31,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့ထဲမှ သက်စွန့်ကြိုးပမ်းသည့်သူများနှင့် သည်းခံသည့်သူများ(ထင်ရှား‌ပေါ်ထွက်လာသည်)ကိုသိရှိရန်နှင့် အသင်တို့၏ အ‌ခြေအ‌နေကို ဆန်းစစ်‌တော်မူရန်အတွက် အသင်တို့အား စမ်းသပ်‌တော်မူမည်ဖြစ်သည်။ ###၁၁"
        },
        {
            "chapter": 47,
            "verse": 32,
            "text": "အမှန်စင်စစ် အကြင်သူများသည် ငြင်းပယ်ခဲ့ကြသည်။ ထို့ပြင် သူတို့သည် အလ္လာဟ်အရှင်မြတ်၏လမ်းမှ တားဆီးခဲ့ကြသည်။ ထို့ပြင် သူတို့သည် တမန်‌တော်မြတ်ကိုသူတို့အတွက် အမှန်တရားထင်ရှားပြီးသည့်‌နောက်မှပင် ဆန့်ကျင်ဘက်ပြုလုပ်ခဲ့ကြသည်၊ ထိုသူများသည် အလ္လာဟ်အရှင်မြတ်အား အနည်းငယ်မျှ လုံးဝနစ်နာ‌စေနိုင်မည်မဟုတ်‌ပေ။ ထို့ပြင် အရှင်မြတ်သည် မကြာမီ သူတို့၏လုပ်ရပ်များကို အလဟဿဖြစ်‌စေ‌တော်မူမည်ဖြစ်သည်။"
        },
        {
            "chapter": 47,
            "verse": 33,
            "text": "အို-အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်၏ အမိန့်‌တော်ကိုလိုက်နာကြပါ။ ထို့ပြင် အသင်တို့သည် တမန်‌တော်၏ အမိန့်‌တော်ကိုလည်းလို်က်နာကြပါ။ ထို့ပြင် အသင်တို့သည် အသင်တို့၏လုပ်ရပ်များကို အလဟဿမဖြစ်‌စေကြနှင့်။"
        },
        {
            "chapter": 47,
            "verse": 34,
            "text": "အမှန်စင်စစ် အကြင်သူများသည် ငြင်းပယ်ခဲ့ကြသည်။ ထို့ပြင် သူတို့သည် အလ္လာဟ်အရှင်မြတ်၏လမ်းမှ တားဆီးပိတ်ပင်ခဲ့ကြသည်။ ထို့ပြင် သူတို့သည် ငြင်းပယ်သူများဖြစ်လျက် ‌သေဆုံးသွားခဲ့ကြသည်။ ထို့‌နောက် အလ္လာဟ်အရှင်မြတ်သည် သူတို့အားလုံးဝခွင့်လွှတ်ချမ်းသာ‌ပေး‌တော်မူမည်မဟုတ်‌ပေ။"
        },
        {
            "chapter": 47,
            "verse": 35,
            "text": "သို့ဖြစ်ရာ အသင်တို့သည် ‌အောင်မြင်မည့်သူများဖြစ်ကြပါလျက် အသင်တို့သည် အားမ‌လျှော့ကြနှင့်၊ (သူတို့အား)စစ်‌ပြေငြိမ်း‌ရေးဘက်သို့လည်း မဖိတ်‌ခေါ်ကြနှင့်။ ထို့ပြင် အလ္လာဟ်အရှင်မြတ်သည် အသင်တို့နှင့် အတူရှိ‌တော်မူသည်။ ထို့ပြင် အရှင်မြတ်သည် အသင်တို့၏လုပ်ရပ်များ(၏အကျိုး)ကို လုံးဝ ‌လျော့နည်း‌စေမည်မဟုတ်‌ပေ။ ###၁၂"
        },
        {
            "chapter": 47,
            "verse": 36,
            "text": "ဤဘဝသည် ကစားပွဲ၊ ‌ပျော်ပွဲရွှင်ပွဲပင် ဖြစ်သည်။ ထို့ပြင် အကယ်၍ အသင်တို့သည် အီမာန်ယုံကြည်ကြပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ကြလျှင် အရှင်မြတ်သည် အသင်တို့၏ ကုသိုလ်အကျိုးများကို ‌ပေးသနား‌တော်မူမည်ဖြစ်သည်။ ထို့ပြင် အရှင်မြတ်သည် အသင်တို့ထံမှ အသင်တို့၏ ပစ္စည်းများကို ‌တောင်းဆိုမည်လည်းမဟုတ်‌ပေ။ ###၁၃"
        },
        {
            "chapter": 47,
            "verse": 37,
            "text": "အကယ်၍ အရှင်မြတ်သည် အသင်တို့ထံမှ ထိုပစ္စည်းဥစ္စာများကို ‌တောင်းဆို‌တော်မူလျှင်၊ ထို့‌နောက်ထပ်ပြီး အရှင်မြတ်သည် အသင်တို့ထံမှ အဓမ္မ‌တောင်းဆိုလျှင်၊ အသင်တို့သည် ‌စေးနှဲတွန့်တိုကြမည်ဖြစ်သည်။ ထို့ပြင် အရှင်မြတ်ကလည်း အသင်တို့၏ မနှစ်မြို့မှု(စက်ဆုပ်မှု)များကို ထုတ်‌ဖော်‌တော်မူမည်ဖြစ်သည်။"
        },
        {
            "chapter": 47,
            "verse": 38,
            "text": "ကြည့်စမ်းပါ၊ အသင်တို့သည် ဤသို့‌သောသူများပင်၊ အသင်တို့အား အလ္လာဟ်အရှင်မြတ်၏လမ်းတွင် အသင်တို့သုံးစွဲလှူဒါန်းရန် ဖိတ်‌ခေါ်ခြင်းခံကြရသည့်အခါ အသင်တို့ထဲမှ အချို့သည် ‌စေးနှဲသူများဖြစ်ကြသည်။ ထို့ပြင် မည်သူမဆို ‌စေးနှဲလျှင် သူသည် သူ၏အတွက်ပင် ‌စေးနှဲခြင်းဖြစ်သည်။ ထို့ပြင် အလ္လာဟ်အရှင်မြတ်သည် လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင်ဖြစ်‌တော်မူ၍ အသင်တို့သည် လိုလား‌တောင့်တသူများပင် ဖြစ်ကြသည်။ ထို့ပြင် အကယ်၍ အသင်တို့သည် မျက်နှာလွှဲကြလျှင် အရှင်မြတ်သည် အသင်တို့၏‌နေရာ၌ အခြားအမျိုးသားများနှင့် လဲလှယ်‌တော်မူမည်။ ထို့ပြင် ထိုအမျိုးသားများသည် အသင်တို့နှင့် တူကြမည်မဟုတ်‌ပေ။ ###၁၄"
        },
        {
            "chapter": 48,
            "verse": 1,
            "text": "အမှန်စင်စစ် ငါအရှင်မြတ်သည်အသင့်ကို ထင်ရှား‌သော ‌အောင်မြင်မှုတစ်ခု ချီးမြှင့်‌တော်မူလိုက်ပြီဖြစ်သည်။"
        },
        {
            "chapter": 48,
            "verse": 2,
            "text": "(ထိုသို့ ‌အောင်မြင်မှု‌ပေးရခြင်းမှာ)အလ္လာဟ်အရှင်မြတ်သည် အသင်၏‌နောက်ဖြစ်‌လျော့နည်းမှုများနှင့် အသင်၏ ‌ရှေ့ဖြစ်‌လျော့နည်းမှုများကို ခွင့်လွှတ်‌တော်မူရန်အတွက်၊ ထို့ပြင် အရှင်မြတ်၏‌ကျေးဇူး‌တော်ကို အသင်၏အ‌ပေါ်တွင် ပြည့်ဝ‌စေ‌တော်မူရန်အတွက်၊ ထို့ပြင် အသင့်အား‌ဖြောင့်မတ်‌သော တရားလမ်းကိုညွှန်ကြားပြသ‌တော်မူရန်အတွက်ဖြစ်သည်။"
        },
        {
            "chapter": 48,
            "verse": 3,
            "text": "ထို့ပြင် အလ္လာဟ်အရှင်မြတ်သည် အသင့်အား အားလုံးအ‌ပေါ်တွင် လွှမ်းမိုး‌သော ကူညီမှုကို ချီးမြှင့်‌ပေးသနား‌တော်မူရန် အတွက်လည်းဖြစ်သည်။"
        },
        {
            "chapter": 48,
            "verse": 4,
            "text": "အရှင်မြတ်သည်ပင် အီမာန်ယုံကြည်သူများ၏ စိတ်နှလုံးများထဲတွင် သူတို့၏ အီမာန်များနှင့်တကွ အီမာန်ထပ်တိုး‌စေရန်အတွက် စိတ်တည်ငြိမ်မှုကို ချ‌ပေး‌တော်မူခဲ့သည်။ ###၁ ထို့ပြင် မိုး‌ကောင်းကင်များနှင့် ‌မြေပထဝီတွင်ရှိ‌သော စစ်တပ်ဟူသမျှသည် အလ္လာဟ်အရှင်မြတ်ပင်စိုးပိုင်‌တော်မူသည်။ ထို့ပြင် အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့်အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။ ###၂"
        },
        {
            "chapter": 48,
            "verse": 5,
            "text": "(ထိုသို့ ‌အောင်မြင်မှု‌ပေးရခြင်းမှာ) အရှင်မြတ်သည် အီမာန်ယုံကြည်သူ အမျိုးသားများနှင့် အမျိုးသမီးများကို အကြင်ဥယျာဉ်များသို့ ဝင်‌ရောက်‌စေ‌တော်မူရန်အတွက်ဖြစ်သည်။ သူတို့သည် ထိုဥယျာဉ်များတွင် အမြဲ‌နေကြရမည်ဖြစ်သည်။ ထိုဥယျာဉ်များ၏‌အောက်မှ စမ်း‌ရေ‌ချောင်းများ စီးဆင်း‌နေမည်။ ထို့ပြင် အရှင်မြတ်သည် သူတို့ထံမှ သူတို့၏ပြစ်မှုများကို ပ‌ပျောက်‌စေ‌တော်မူရန်အတွက်ဖြစ်သည်။ ထို့ပြင် ၎င်းသည် အလ္လာဟ်အရှင်မြတ်ထံ‌တော်တွင် ကြီးကျယ်‌သော‌အောင်မြင်မှုပင်ဖြစ်သည်။ ###၃"
        },
        {
            "chapter": 48,
            "verse": 6,
            "text": "ထို့ပြင် အရှင်မြတ်သည် အလ္လာဟ်အရှင်မြတ်နှင့် ပတ်သက်၍ မ‌ကောင်းထင်မြင်မှုကို ထင်မြင်ခဲ့ကြ‌သော မုနာဖိက်အ‌ယောင်‌ဆောင်‌ယောက်ျား၊ မိန်းမများနှင့် မုရှ်ရိက်‌ယောက်ျား၊ မိန်းမများကို ပြစ်ဒဏ်‌ပေး‌တော်မူရန်အတွက်ဖြစ်သည်။ သူတို့အ‌ပေါ်တွင် ဆိုးဝါး‌သော ဒုက္ခ‌ရောက်မည်ဖြစ်သည်။ ထို့ပြင် အလ္လာဟ်အရှင်မြတ်သည် သူတို့အ‌ပေါ်တွင် အမျက်ထွက်‌တော်မူပြီး သူတို့အား ကရုဏာ‌တော်မှ ကင်း‌ဝေး‌စေ‌တော်မူမည့်အပြင် အရှင်မြတ်သည် သူတို့အတွက် ဂျဟန္နမ်ငရဲဘုံကို အဆင်သင့်ပြုလုပ်ထား‌တော်မူသည်။ ထို့ပြင် ထိုငရဲဘုံသည် အလွန်ဆိုးရွားလှ‌သော ‌နေရာထိုင်ခင်းဖြစ်သည်။"
        },
        {
            "chapter": 48,
            "verse": 7,
            "text": "ထို့ပြင် မိုး‌ကောင်းကင်များနှင့် ‌မြေပထဝီတွင်ရှိ‌သော စစ်တပ်ဟူသမျှသည် အလ္လာဟ်အရှင်မြတ်ပင် စိုးပိုင်‌တော်မူသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သော အရှင်ဖြစ်‌တော်မူသည်။"
        },
        {
            "chapter": 48,
            "verse": 8,
            "text": "အမှန်စင်စစ် ငါအရှင်မြတ်သည် အသင့်အား သက်‌သေအဖြစ်၊ သတင်း‌ကောင်း‌ပြောကြားသူအဖြစ်နှင့် သတိ‌ပေးနှိုး‌ဆော်သူအဖြစ် ‌စေလွှတ်‌တော်မူခဲ့သည်။"
        },
        {
            "chapter": 48,
            "verse": 9,
            "text": "(ထိုသို့‌စေလွှတ်‌တော်မူရခြင်းမှာ) အသင်တို့သည် အလ္လာဟ်အရှင်မြတ်နှင့် အရှင်မြတ်၏ တမန်‌တော်ကို အီမာန်ယုံကြည်ကြရန်အတွက်၊ အရှင်မြတ်(၏တမန်‌တော်) ကိုကူညီကြရန်အတွက်၊ အရှင်မြတ်(၏တမန်‌တော်)ကို ရို‌သေကိုင်းရှိုင်းဂုဏ်‌ပေးကြရန်အတွက်၊ အရှင်မြတ်စင်ကြယ်သန့်ရှင်း‌တော်မူ‌ကြောင်း နံနက်နှင့် ည‌နေတွင် ရွတ်ဆိုကြရန်အတွက်ဖြစ်သည်။"
        },
        {
            "chapter": 48,
            "verse": 10,
            "text": "အမှန်စင်စစ် အသင်(တမန်‌တော်)နှင့် ဗိုင်အသ်သစ္စာဆိုမှုပြုလုပ်ကြ‌သောသူများသည် အလ္လာဟ်အရှင်မြတ်နှင့် ဗိုင်အသ်သစ္စာဆိုမှုပြုလုပ်ကြသည်ပင်ဖြစ်သည်။ ###၄ အလ္လာဟ်အရှင်မြတ်၏လက်‌တော်သည် သူတို့၏ လက်များ‌ပေါ်တွင်ရှိသည်။ ထို့‌နောက် မည်သူမဆို သစ္စာ‌ဖောက်ခဲ့လျှင် ထိုသူသည် သူ၏ကိုယ်နှင့် ဆန့်ကျင်ပြီး သစ္စာ‌ဖောက်ခြင်းပင်ဖြစ်သည်။ ထို့ပြင် မည်သူမဆို အလ္လာဟ်အရှင်မြတ်နှင့် သစ္စာဆိုခဲ့သည့်အချက်များကို ထိန်းသိမ်းခဲ့လျှင် အရှင်မြတ်သည် မကြာမီသူ့အား ကြီးကျယ်‌သောအကျိုးကို ‌ပေးသနား‌တော်မူမည်ဖြစ်သည်။"
        },
        {
            "chapter": 48,
            "verse": 11,
            "text": "မကြာမီ၌ပင် ‌နောက်ကျန်‌နေခဲ့‌သော အရဗ်‌ကျေး‌တောသားများသည် အသင့်အား‌ပြောဆိုကြလိမ့်မည်။ ကျွန်ုပ်တို့အား ကျွန်ုပ်တို့၏ ပစ္စည်းဥစ္စာများနှင့် ကျွန်ုပ်တို့ မိသားစုများက အလုပ်များ‌စေခဲ့ကြပါသည်။ သို့ဖြစ်ရာ အသင်တမန်‌တော်မြတ်သည် ကျွန်ုပ်တို့အတွက် (အရှင်မြတ်ထံ‌တော်တွင်)လွတ်ငြိမ်းချမ်းသာခွင့်ပန်ကြား‌ပေးပါ။ သူတို့သည် သူတို့၏စိတ်နှလုံးများထဲတွင် မရှိသည်ကို သူတို့၏နှုတ်လျှာများက ‌ပြောဆို‌နေကြခြင်းဖြစ်သည်။ ###၅ (အို-တမန်‌တော်)အသင်‌ပြောလိုက်ပါ။ သို့ဖြစ်လျှင် အလ္လာဟ်အရှင်မြတ်၏‌ရှေ့တွင် အကယ်၍ အရှင်မြတ်သည် အသင်တို့အ‌ပေါ် ဒုက္ခတစ်စုံတစ်ခုကျ‌ရောက်‌စေရန် ရည်ရွယ်‌တော်မူလျှင်၊ သို့မဟုတ် အရှင်မြတ်သည် အကျိုး‌ကျေးဇူးတစ်စုံတစ်ခုပြုရန် ရည်ရွယ်‌တော်မူလျှင် မည်သူသည် အသင်တို့နှင့်ပတ်သက်၍ အခွင့်အာဏာ တစ်စုံတစ်ရာကို ပိုင်ဆိုင်သနည်း။ ထို့ပြင်အလ္လာဟ်အရှင်မြတ်သည် အသင်တို့ပြုလုပ်သမျှကို အကြွင်းမဲ့သိ‌တော်မူ‌သော အရှင်မြတ်ပင် ဖြစ်‌တော်မူသည်။"
        },
        {
            "chapter": 48,
            "verse": 12,
            "text": "အမှန်စင်စစ် တမန်‌တော်နှင့် အီမာန်ယုံကြည်သူများသည် မည်သည့်အခါမှ သူတို့၏ အိမ်သူအိမ်သားများထံသို့ပြန်လာကြ‌တော့မည်မဟုတ်‌ပေဟု အသင်တို့ ထင်မှတ်‌နေခဲ့ကြသည်။ ထို့ပြင် ထိုထင်မြင်ယူဆချက်သည် အသင်တို့၏ စိတ်နှလုံးများထဲတွင် လှပ‌အောင် ဆင်မြန်းခြင်းခံခဲ့ရသည်။ ထို့ပြင် အသင်တို့သည် မ‌ကောင်းသည့်ထင်မြင်မှုကို ထင်မြင်ခဲ့ကြသည်။ ထို့ပြင် အသင်တို့သည် ပျက်စီးသည့်သူများပင်ဖြစ်ခဲ့ကြသည်။"
        },
        {
            "chapter": 48,
            "verse": 13,
            "text": "ထို့ပြင် မည်သူမဆိုအလ္လာဟ်အရှင်မြတ်နှင့် အရှင်မြတ်၏တမန်‌တော်ကို ယုံကြည်ခြင်းမရှိခဲ့လျှင် အမှန်စင်စစ် ငါအရှင်မြတ်သည် ငြင်းပယ်သူများအတွက် မီး‌တောက်မီးလျှံ(ငရဲဘုံ)ကို အဆင်သင့်ပြုလုပ်ထား‌တော်မူသည်။"
        },
        {
            "chapter": 48,
            "verse": 14,
            "text": "ထို့ပြင် မိုး‌ကောင်းကင်များနှင့် ‌မြေပထဝီ၏ စိုးမိုးအုပ်ချုပ်မှုအာဏာသည် အလ္လာဟ်အရှင်မြတ်ပင် စိုးပိုင်‌တော်မူသည်။ အရှင်မြတ်သည် အရှင်မြတ်အလိုရှိ‌တော်မူ‌သောသူကို ခွင့်လွှတ်ချမ်းသာ‌ပေး‌တော်မူပြီး အရှင်မြတ်အလိုရှိ‌တော်မူ‌သောသူကိုု ပြစ်ဒဏ်‌ပေး‌တော်မူသည်။ ထို့ပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 48,
            "verse": 15,
            "text": "မကြာမီတွင် ‌နောက်ကျန်‌နေခဲ့သည့်သူများသည် လက်ရပစ္စည်းကိုရယူရန် အသင်တို့သွားကြသည့်အခါ “အသင်တို့သည် ကျွန်ုပ်တို့အား အသင်တို့နှင့်အတူ လိုက်ခွင့်ပြုပါ”ဟု ‌ပြောဆိုကြမည်။ သူတို့သည် အလ္လာဟ်အရှင်မြတ်၏ စကား‌တော်ကို ‌ပြောင်းလဲချင်ကြသည်။ (အို-တမန်‌တော်)အသင်‌ပြောလိုက်ပါ- အသင်တို့သည် ကျွန်ုပ်တို့နှင့်အတူ လုံးဝလိုက်၍မရ‌ပေ။ ဤအတိုင်းပင် ယခင်ကတည်းက အလ္လာဟ်အရှင်မြတ်သည် မိန့်ကြားထား‌တော်မူခဲ့သည်။ ထို့‌နောက် သူတို့က “ထိုသို့မဟုတ်‌ပေ၊ အမှန်စင်စစ် အသင်တို့သည် ကျွန်ုပ်တို့အား မနာလိုကြသည်ဟု ‌ပြောဆိုကြလိမ့်မည်။ ထိုသို့မဟုတ်‌ပေ၊ အမှန်စင်စစ် သူတို့သည် အနည်းငယ်သာ နားလည်ကြခြင်းဖြစ်သည်။ ###၆"
        },
        {
            "chapter": 48,
            "verse": 16,
            "text": "(အို-တမန်‌တော်)အသင်သည် ‌နောက်ချန်‌နေခဲ့သည့် အရဗ်‌ကျေး‌တောသားများကို ‌ပြောလိုက်ပါ-“မကြာမီ အသင်တို့သည် အလွန်တိုက်ခိုက်‌သော အမျိုးသားများနှင့် တိုက်ခိုက်ရန် ဖိတ်‌ခေါ်ခံကြရမည်။ အသင်တို့သည် သူတို့နှင့် တိုက်ခိုက်ကြရမည်။ သို့မဟုတ် သူတို့သည် (အစ္စလာမ်၏ အမိန့်အတိုင်း)နာခံကြရမည်။ ထို့‌နောက် အကယ်၍ အသင်တို့သည် အမိန့်ကို နာခံကြလျှင် အလ္လာဟ်အရှင်မြတ်သည် အသင်တို့အား ‌ကောင်းကျိုး‌ပေးသနား‌တော်မူမည်။ ထို့ပြင် အကယ်၍ အသင်တို့သည် ယခင်ကမျက်နှာလွှဲခဲ့ကြသကဲ့သို့ မျက်နှာလွှဲကြလျှင် အရှင်မြတ်သည် အသင်တို့ကို ပြင်းပြနာကျင်‌စေ‌သောပြစ်ဒဏ်ကို ‌ပေး‌တော်မူမည်။ ###၇"
        },
        {
            "chapter": 48,
            "verse": 17,
            "text": "(သို့ရာတွင်)မျက်စိကွယ်သည့်သူ၊ ‌ခြေကျိုးသည့်သူနှင့် ‌ရောဂါ‌ဝေဒနာရှင်အ‌ပေါ်တွင် (စစ်ပွဲမလိုက်နိုင်ခြင်း‌ကြောင့်) မည်သည့်အပြစ်တစ်ခုမျှမရှိ‌ပေ။ ထို့ပြင် မည်သူမဆို အလ္လာဟ်အရှင်မြတ်၏အမိန့်‌တော်နှင့် အရှင်မြတ်၏တမန်‌တော့်အမိန့်‌တော်ကို လိုက်နာလျှင် အရှင်မြတ်က ထိုသူကို အကြင်ဥယျာဉ်များထဲသို့ဝင်‌ရောက်‌စေ‌တော်မူမည်ဖြစ်သည်။ ထိုဥယျာဉ်များ၏‌အောက်မှ စမ်း‌ချောင်းများစီးဆင်း‌နေလိမ့်မည်။ ထို့ပြင် မည်သူမဆို မျက်နှာလွှဲ‌ကျောခိုင်းသွားလျှင် အရှင်မြတ်သည် သူ့ကို အလွန်နာကျင်‌စေသည့်ပြစ်ဒဏ်ခတ်‌တော်မူမည်ဖြစ်သည်။"
        },
        {
            "chapter": 48,
            "verse": 18,
            "text": "အီမာန် ယုံကြည်သည့်သူများသည် သစ်ပင်‌အောက်တွင် အသင်နှင့် ဗိုင်အသ်ပြု‌နေသည့်အခါတွင် အမှန်စင်စစ် အလ္လာဟ်အရှင်မြတ်သည် သူတို့အား ‌ကျေနပ်‌တော်မူခဲ့သည်။ ###၈ ထို့‌နောက် အရှင်မြတ်သည် သူတို့၏ စိတ်နှလုံးများထဲတွင်ရှိသည်ကို သိ‌တော်မူခဲ့သည်။ သို့ဖြစ်ရာအရှင်မြတ်သည် သူတို့အ‌ပေါ်တွင် စိတ်တည်ငြိမ်မှု ချ‌ပေးသနား‌တော်မူခဲ့သည်။ ###၉ ထို့ပြင် သူတို့အား အရှင်မြတ်သည် နီးကပ်‌သော‌အောင်မြင်မှုကိုလည်း ‌ပေးသနား‌တော်မူခဲ့သည်။"
        },
        {
            "chapter": 48,
            "verse": 19,
            "text": "ထို့ပြင် လက်ရပစ္စည်း အ‌မြောက်အမြားကိုလည်း (‌ပေးသနား‌တော်မူခဲ့သည့်အတွက်)သူတို့သည် ထိုလက်ရပစ္စည်းများကို ယူငင်လျက်ရှိကြသည်။ ထို့ပြင် အလ္လာဟ်အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 48,
            "verse": 20,
            "text": "အလ္လာဟ်အရှင်မြတ်သည် အသင်တို့အား အခြားလက်ရပစ္စည်းများအ‌မြောက်အမြားကိုလည်း အသင်တို့ရယူကြဦးမည်ဖြစ်သည်ဟု ကတိ‌ပေး‌တော်မူခဲ့သည်။ ###၁ဝ သို့ဖြစ်ရာ အရှင်မြတ်သည် ဤ(‌အောင်မြင်မှု)ကို အသင်တို့အားမြန်ဆန်စွာ‌ပေး‌တော်မူလိုက်ခြင်းဖြစ်သည်။ ထို့ပြင်အရှင်မြတ်သည် လူများ၏လက်များကို အသင်တို့(အား ဒုက္ခ‌ပေးနိုင်ခြင်း)မှ တားဆီး‌တော်မူခဲ့သည်။ ###၁၁ ထို‌အောင်မြင်မှုသည် အီမာန်ယုံကြည်သူများအတွက် သာဓကတစ်ခုဖြစ်ရန်အတွက်နှင့်၊ အရှင်မြတ်သည် အသင်တို့အား ‌ဖြောင့်မတ်သည့်လမ်းကို ပြသ‌တော်မူရန်အတွက်ဖြစ်သည်။"
        },
        {
            "chapter": 48,
            "verse": 21,
            "text": "ထို့ပြင် အမှန်စင်စစ်အလ္လာဟ်အရှင်မြတ်အ‌နေနှင့် ဝန်းရံထား‌တော်မူ‌သောအသင်တို့ မတတ်စွမ်းနိုင်‌သေး‌သော အခြား‌အောင်မြင်မှုတစ်ခုလည်းရှိ‌သေးသည်။ ###၁၂ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ် အလွန်စွမ်း‌ဆောင်နိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 48,
            "verse": 22,
            "text": "ထို့ပြင် အကယ်၍ ကာဖိရ်များသည် အသင်တို့နှင့် ယှဉ်ပြိုင်တိုက်ခိုက်ခဲ့ကြလျှင် သူတို့သည် ‌ကျောခိုင်းထွက်‌ပြေးခဲ့ကြမည်ဖြစ်သည်။ ထို့‌နောက် သူတို့သည် မိတ်‌ဆွေလည်း မည်သူမျှရှိမည်မဟုတ်‌ပေ။ ကူညီမည့်သူလည်း မည်သူမျှရှိမည်မဟုတ်‌ပေ။"
        },
        {
            "chapter": 48,
            "verse": 23,
            "text": "(ဤသည်)ယခင်က လွန်ခဲ့‌သော အလ္လာဟ်အရှင်မြတ်၏ စွန္နသ်လုပ်ထုံးလုပ်နည်းပင်ဖြစ်သည်။ ထို့ပြင် အသင်သည် အလ္လာဟ်အရှင်မြတ်၏ စွန္နသ်လုပ်ထုံးလုပ်နည်းတွင် မည်သည့်‌ပြောင်းလဲမှုမျှ‌တွေ့ရမည်မဟုတ်‌ပေ။"
        },
        {
            "chapter": 48,
            "verse": 24,
            "text": "ထို့ပြင် အရှင်မြတ်သည် ထို(ကာဖိရ်ငြင်းပယ်)သူများ၏လက်များကို အသင်တို့(အား အန္တရာယ်ပြုခြင်း)မှလည်း‌ကောင်း၊ အသင်တို့၏လက်များကို ထိုသူများ(အား အန္တရာယ်ပြုခြင်း)မှလည်း‌ကောင်း၊ မက္ကဟ် မြို့တွင်းတွင် အသင်တို့အား ထိုသူများအ‌ပေါ်၌ ‌အောင်မြင်‌စေ‌တော်မူပြီး‌နောက်မှပင် တားဆီးထား‌တော်မူခဲ့သည်။ ###၁၃ ထို့ပြင် အလ္လာဟ်အရှင်မြတ်သည် အသင်တို့ ပြုမူသမျှကို အကြွင်းမဲ့မြင်‌နေ‌တော်မူလျက်ရှိ‌တော်မူခဲ့သည်။"
        },
        {
            "chapter": 48,
            "verse": 25,
            "text": "(ထိုသူများသည် ငြင်းပယ်သူများဖြစ်ကြပြီး အသင်တို့အားမြင့်မြတ်‌သော ဗလီဝတ်‌ကျောင်း‌တော်မှ တားဆီးပိတ်ပင်ခဲ့ကြသည်။ ထို့ပြင် ဟုဒိုင်ဗီယဟ် တွင်)တားဆီးခြင်းခံ‌နေခဲ့ရ‌သော ကုရ်ဗာနီသား‌ကောင်(များ)အားလည်း သူ၏ ‌ရောက်ရှိရမည့်‌နေရာသို့ မ‌ရောက်‌အောင် (တားဆီးခဲ့ကြသည်)။ ထို့ပြင် အကယ်၍ အသင်တို့ မသိခဲ့ကြ‌သော အီမာန်ယုံကြည်သူ ‌ယောက်ျား၊ မိန်းမများ (အများအပြား)ကို တက်နင်း(‌ချေမှုန်း)မိကြသည့်အတွက် သူတို့‌ကြောင့် အသင်တို့တွင် မသိဘဲနှင့် အပြစ်ကျ‌ရောက်မည်ကို မစိုးရိမ်ရလျှင် (အပြီးအဆုံးသတ်ခဲ့မည်ပင်ဖြစ်သည်။ သို့ရာတွင်ထိုသို့ မဖြစ်ခဲ့ခြင်းမှာ)အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူကို အရှင်မြတ်၏ ကရုဏာ‌တော်ထဲသို့ ဝင်‌ရောက်‌စေ‌တော်မူရန်ပင်ဖြစ်ခဲ့သည်။ ###၁၄ အကယ်၍ ထို(မွတ်စ်လင်မ်‌ယောက်ျားမိန်းမများသည် ကာဖိရ်များနှင့်)ခွဲခြား သိသာနိုင်ခဲ့ကြလျှင် ငါအရှင်မြတ်သည် သူတို့ထဲမှငြင်းပယ်သူများကို ပြင်းပြသည့်ပြစ်ဒဏ်အမှန်ပင်‌ပေး‌တော်မူခဲ့မည်ဖြစ်သည်။"
        },
        {
            "chapter": 48,
            "verse": 26,
            "text": "တစ်ခါက ကာဖိရ်များသည် သူတို့၏ စိတ်နှလုံးများတွင် အမိုက်‌ခေတ်၏ အယူသည်းမှုကိုထားရှိခဲ့ကြသည်။ ထို့‌နောက် အလ္လာဟ်အရှင်မြတ်သည် အရှင်မြတ်၏တမန်‌တော့်အ‌ပေါ်နှင့် အီမာန်ယုံကြည်သူများ၏အ‌ပေါ်တွင် အရှင်မြတ်ထံ‌တော်မှ စိတ်တည်ငြိမ်(သည်းခံ)မှုကို ချ‌ပေးသနား‌တော်မူခဲ့သည်။ ###၁၅ ထို့ပြင် အရှင်မြတ်သည် သူတို့အ‌ပေါ်တွင် သက္ကဝါ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်မှု (အရှင်မြတ်နှင့် အရှင့်တမန်‌တော်၏ အမိန့်နာခံမှုဆိုသည့်)စကားအ‌ပေါ်တွင် တည်တံ့‌စေ‌တော်မူခဲ့သည်။ ထို့ပြင် သူတို့သည် ထိုစကားနှင့် ထိုက်တန်သူများနှင့် ကိုက်ညီသူများဖြစ်ခဲ့ကြသည်။ ထို့ပြင် အလ္လာဟ်အရှင်မြတ်သည် အရာအားလုံးကိုအကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 48,
            "verse": 27,
            "text": "အမှန်စင်စစ် အလ္လာဟ်အရှင်မြတ်သည် အရှင်မြတ်၏ တမန်‌တော်၏ အိပ်မက်အတိုင်း မှန်ကန်‌အောင် ပြုလုပ်‌ပေး‌တော်မူခဲ့သည်။ ###၁၆ (ထိုအိပ်မက်ကမူ) “အမှန်စင်စစ် အလ္လာဟ်အရှင်မြတ်အလိုရှိ‌တော်မူခဲ့လျှင် အသင်တို့သည် အသင်တို့၏ ဦး‌ခေါင်းများကို ရိတ်ကြလျက်၊ ဆံပင်များကို ညှပ်ကြလျက် စိုးရိမ်စရာမရှိကြ‌တော့ဘဲ ‌ဘေးကင်းစွာနှင့် မတ်စ်ဂျစ်ဒိဟရာမ် မြင့်မြတ်သည့်ဗလီဝတ်‌ကျောင်း‌တော်သို့ ဝင်‌ရောက်ရမည်ဖြစ်သည်”။ ထို့ပြင် အရှင်မြတ်သည် အသင်တို့ မသိခဲ့ကြသည့်အရာကို သိရှိ‌တော်မူခဲ့သည်။ သို့ဖြစ်ရာ အရှင်မြတ်သည် ထိုမက္ကဟ်မြို့‌တော်(မဝင်မီ)အလျင် နီးကပ်သည့်‌အောင်မြင်မှုတစ်ခုကို ‌ပေးသနား‌တော်မူခဲ့သည်။ ###၁၆"
        },
        {
            "chapter": 48,
            "verse": 28,
            "text": "ထိုအရှင်မြတ်သည် သာသနာအားလုံးအ‌ပေါ်တွင် (အရှင်မြတ်၏ )သာသနာကို လွှမ်းမိုး‌စေရန်အတွက် အရှင်မြတ်၏ တမန်‌တော်ကို လမ်းမှန်ညွှန်ကြားပြသချက်နှင့် မှန်ကန်သည့် သာသနာဖြင့်‌စေလွှတ်‌တော်မူလိုက်‌သော အရှင်မြတ်ပင် ဖြစ်‌တော်မူသည်။ ထို့ပြင် အလ္လာဟ်အရှင်မြတ်သည် မျက်မြင်သက်‌သေအဖြစ် လုံ‌လောက်‌တော်မူသည်။"
        },
        {
            "chapter": 48,
            "verse": 29,
            "text": "(တမန်‌တော်)မုဟမ်္မဒ် (ဆွ) ###၁၈ သည် အလ္လာဟ်အရှင်မြတ်၏ တမန်‌တော်ဖြစ်သည်။ ထို့ပြင် ၎င်းနှင့်အတူရှိကြသည့်သူများသည် ကာဖိရ်များနှင့် ပတ်သက်လျှင် ပြင်းထန်သူများဖြစ်ပြီး သူတို့အချင်းချင်း(ဆက်ဆံရာတွင်) သနားကြင်နာသူများပင်ဖြစ်ကြသည်။ ###၁၉ အသင်(တမန်‌တော်)သည် သူတို့အား ရုကူအ်ဦးညွှတ်ကြလျက်၊ စဂျ်ဒဟ်ဦးချကြလျက်၊ အလ္လာဟ်အရှင်မြတ်၏‌ကျေးဇူး‌တော်နှင့် (အရှင်မြတ်၏) ‌ကျေနပ်နှစ်သက်မှုကို ရှာ‌ဖွေဆည်းပူးလျက်ရှိကြသည်ကို‌တွေ့မြင်ရမည်။ သူတို့၏ အမှတ်သ‌ကေင်္တသည် စဂျ်ဒဟ်ဦးချခြင်း‌ကြောင့် သူတို့၏ မျက်နှာများတွင် ထင်‌ပေါ်‌နေသည်။ ထိုအရာသည် ‌သောင်ရာသ်ကျမ်းတွင်လာ‌သော သူတို့၏သာဓကပင်ဖြစ်သည်။ ထို့ပြင် အင်ဂျီလ်ကျမ်းတွင်လာသည့်သာဓကကမူ- လယ်ယာတစ်ခုပမာဖြစ်သည်။ ထိုလယ်ယာသည် သူ(ထဲတွင်ရှိသည့်မျိုး‌စေ့များ)၏ အစို့အ‌ညှောက်ကို ထွက်‌စေခဲ့သည်။ ထို့‌နောက် သူ၏အညွန့်အ‌ညှောက်ကို သန်စွမ်း‌စေခဲ့သည်။ ထို့‌နောက် ထိုအညွန့် အ‌ညှောက်သည် တုတ်ခိုင်လာ၍ သူ၏ပင်စည်‌ပေါ်တွင် တည့်မတ်စွာ ‌ထောင်တက်လာခဲ့သည့်အတွက် လယ်သမားများကို အားရ‌ကျေနပ်‌စေခဲ့သည်။ (ထိုသို့ဖြစ်‌စေ‌တော်မူခြင်းမှာ) ထို(တမန်‌တော်မုဟမ္မဒ်(ဆွ)၏ အ‌ပေါင်းအ‌ဖော်)များ၏ အ‌ကြောင်းခံနှင့် ကာဖိရ်များကို အမျက်‌ဒေါသထွက်‌စေဖို့အတွက်ဖြစ်သည်။ ထို့ပြင် အလ္လာဟ်အရှင်မြတ်ကမူ သူတို့ထဲမှ အီမာန်ယုံကြည်ပြီး ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသူများအား လွတ်ငြိမ်းချမ်းသာခွင့်နှင့် ကြီးမားသည့်အကျိုးကို ချီးမြှင့်‌တော်မူမည်ဟု ကတိပြု‌တော်မူခဲ့သည်။"
        },
        {
            "chapter": 49,
            "verse": 1,
            "text": "အို-အီမာန် ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်၏ ‌ရှေ့နှင့် တမန်‌တော်မြတ်၏ ‌ရှေ့သို့‌ကျော်မတက်ကြနှင့်။ ###၁ ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ အမှန်စင်စစ် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 49,
            "verse": 2,
            "text": "အို-အီမာန် ယုံကြည်သူအ‌ပေါင်းတို့၊ အသင်တို့သည် အသင်တို့၏ အသံများကို တမန်‌တော်၏အသံထက် မြှင့်မ‌ပြောကြနှင့်။ ထို့ပြင် အသင်တို့သည် အသင်တို့အချင်းချင်း တစ်ဦးကိုတစ်ဦး ကျယ်‌လောင်စွာ ဟစ်‌အော်‌ခေါ်‌ပြောသကဲ့သို့ တမန်‌တော်နှင့် ‌ပြောဆိုရာတွင် ဟစ်‌အော်မ‌ပြောကြနှင့်။ ထိုသို့‌ပြောခဲ့လျှင် အသင်တို့ပင်မသိလိုက်ကြရဘဲလျက် အသင်တို့၏လုပ်ရပ်များသည် အလဟဿအကျိုးမဲ့ဖြစ်သွားမည်။ ###၂"
        },
        {
            "chapter": 49,
            "verse": 3,
            "text": "အမှန်စင်စစ် အလ္လာဟ်အရှင်မြတ်၏ တမန်‌တော်‌ရှေ့ှတွင် သူတို့၏ အသံများကို နှိမ့်ချကြသည့်သူများသည် အကြင်သူများပင်ဖြစ်ကြသည်။ အလ္လာဟ်အရှင်မြတ်သည် ထိုသူများ၏ စိတ်နှလုံးများကို ပြစ်မှုများမှ ‌ရှောင်ကြဉ်ရန်အတွက် ‌ရွေးချယ်‌တော်မူခဲ့သည်။ သူတို့အတွက် လွတ်ငြိမ်းချမ်းသာခွင့်နှင့် ကြီးကျယ်သည့်အကျိုးရှိသည်။"
        },
        {
            "chapter": 49,
            "verse": 4,
            "text": "အမှန်စင်စစ် အသင့်အား အိမ်ခန်းများ၏ အပြင်ဘက်မှ ဟစ်‌ခေါ်ကြ‌သောသူများထဲမှ အများစုသည် မသိနားမလည်ကြ‌ပေ။"
        },
        {
            "chapter": 49,
            "verse": 5,
            "text": "ထို့ပြင် အကယ်၍အမှန်စင်စစ် သူတို့သည် အသင်သူတို့ထံသို့ ထွက်လာသည်အထိ သည်းခံခဲ့လျှင် သူတို့အတွက် အမှန်ပင်အ‌ကောင်းဆုံးဖြစ်ခဲ့လိမ့်မည်။ ###၃ ၎င်းပြင် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 49,
            "verse": 6,
            "text": "အို-အီမာန်ယုံကြည်သူအ‌ပေါင်းတို့၊ အကယ်၍အကျင့်ပျက်သူတစ်စုံတစ်ဦးသည် အသင်တို့ထံသို့ သတင်းတစ်စုံတစ်ခု ယူ‌ဆောင်လာခဲ့လျှင် အသင်တို့သည် မသိဘဲနှင့် လူမျိုးတစ်မျိုးအား အန္တရာယ်မပြုမိကြရန်အတွက် (ထိုသတင်း)မှန်မမှန်ကို စစ်‌ဆေး‌လေ့လာကြပါ။ (ထိုသို့မဟုတ်လျှင်)အသင်တို့သည် အသင်တို့ပြုမိခဲ့ကြ‌သော လုပ်ရပ်‌ကြောင့် ဝမ်းနည်း‌ကြေကွဲကြရမည်ဖြစ်သည်။ ###၄"
        },
        {
            "chapter": 49,
            "verse": 7,
            "text": "ထို့ပြင် အမှန်စင်စစ် အသင်တို့သည် အသင်တို့ထဲတွင် အလ္လာဟ်အရှင်မြတ်၏ တမန်‌တော်ရှိ‌နေ‌တော်မူသည်ကို သိထားကြပါ။ အကယ်၍ ထိုတမန်‌တော်သည် အ‌ရေးကိစ္စအများအပြားတွင် အသင်တို့၏ ‌ပြောဆိုချက်ကို လိုက်နာလျှင် အမှန်စင်စစ် အသင်တို့ပင် ဒုက္ခ‌တွေ့ကြရမည်ဖြစ်သည်။ သို့ရာတွင် အလ္လာဟ်အရှင်မြတ်သည် အသင်တို့အား အီမာန်ယုံကြည်မှုကို နှစ်သက်မြတ်နိုး‌စေ‌တော်မူခဲ့သည်။ ထို့ပြင် အသင်တို့၏ စိတ်နှလုံးများတွင် ထိုအီမာန်ယုံကြည်မှုကို လှပတင့်တယ်‌စေ‌တော်မူခဲ့သည်။ ထို့ပြင် အရှင်မြတ်သည် အသင်တို့အား ကုဖ်ရ်‌သွေဖည်ငြင်းပယ်မှုနှင့်၊ ပြစ်မှုကျူးလွန်မှုအပြင် အမိန့်မနာခံမှုကိုလည်း စက်ဆုပ်‌စေ‌တော်မူခဲ့သည်။ ထိုသူများပင် လမ်းမှန်ကိုရရှိသူများဖြစ်ကြသည်။"
        },
        {
            "chapter": 49,
            "verse": 8,
            "text": "(ထိုအရာများသည်)အလ္လာဟ်အရှင်မြတ်၏ ‌ကျေးဇူး‌တော်‌ကြောင့်နှင့် ဆုလာဘ်‌ပေး‌တော်မူခြင်း‌ကြောင့်ဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 49,
            "verse": 9,
            "text": "ထို့ပြင် အကယ်၍ အီမာန်ယုံကြည်သူများထဲမှ အုပ်စုနှစ်စုသည် အချင်းချင်းစစ်တိုက်ခဲ့ကြလျှင် အသင်တို့သည် ထိုအုပ်စုနှစ်စုကြား၌ စစ်‌ပြေငြိမ်း‌အောင် ပြုလုပ်‌ဆောင်ရွက်ကြပါ။ ထို့‌နောက် အကယ်၍ ထိုအုပ်စုနှစ်စုထဲမှ အုပ်စုတစ်စုသည် (စစ်‌ပြေငြိမ်းမှုကိုလက်မခံဘဲဆက်ပြီး)အခြားအုပ်စုအ‌ပေါ်တွင် မတရားကျူး‌ကျော်လာခဲ့လျှင်အသင်တို့သည် ထိုကျူး‌ကျော်‌နေသည့် အုပ်စုကို သူတို့သည် အလ္လာဟ်အရှင်မြတ်၏ အမိန့်‌တော်ဘက်သို့ ပြန်လှည့်လာကြသည်အထိ တိုက်ခိုက်ကြပါ။ ထို့‌နောက် အကယ်၍ ထိုအုပ်စုသည် (အရှင်မြတ်၏ အမိန့်‌တော်ဘက်သို့)ပြန်လှည့်လာခဲ့လျှင် အသင်တို့သည် ထိုအုပ်စုနှစ်စုကြား၌ တရားမျှတမှုနှင့် စစ်‌ပြေငြိမ်း‌အောင် ‌ဆောင်ရွက်ကြပါ။ ထို့ပြင် အသင်တို့သည် တရားမျှတကြပါ။ အမှန်စင်စစ် အလ္လာဟ်အရှင်မြတ်သည် တရားမျှတသည့်သူများကို ချစ်ခင်မြတ်နိုး‌တော်မူသည်။ ###၅"
        },
        {
            "chapter": 49,
            "verse": 10,
            "text": "အီမာန် ယုံကြည်သူများသည် (အချင်းချင်း) ညီအစ်ကိုများပင်ဖြစ်ကြသည်။ သို့ဖြစ်ရာ အသင်တို့သည် အသင်တို့၏ ညီအစ်ကိုနှစ်ဦး၏ကြား၌ ရန်ငြိမ်း‌အောင် (‌စေ့စပ်)‌ဆောင်ရွက်ကြပါ။ ထို့ပြင် အသင်တို့သည် သနားကရုဏာပြု‌တော်မူခြင်းခံကြရရန်အတွက် အလ္လာဟ်အရှင်မြတ်ကို ‌ကြောက်ရွံ့ကြပါ။ ###၆"
        },
        {
            "chapter": 49,
            "verse": 11,
            "text": "အို-အီမာန်ယုံကြည်သူအ‌ပေါင်းတို့၊ အမျိုးသားများသည် (အခြား)အမျိုးသားများကို မ‌ပြောင်‌လှောင်ရ‌ပေ။ ထို(အ‌ပြောင်ခံရသည့်)အမျိုးသားများသည် ထို(‌ပြောင်‌လှောင်သည့်)အမျိုးသားများထက် ‌ကောင်းမြတ်သူများဖြစ်‌ကောင်းဖြစ်နိုင်သည်။ ထို့ပြင် အမျိုးသမီးများသည်လည်း (အခြား)အမျိုးသမီးများကို မ‌ပြောင်‌လှောင်ရ‌ပေ။ ထို(အ‌ပြောင်ခံရသည့်)အမျိုးသမီးများသည် ထို(‌ပြောင်‌လှောင်သည့်)အမျိုးသမီးများထက် ‌ကောင်းမြတ်သူမများ ဖြစ်‌ကောင်းဖြစ်နိုင်သည်။ ထို့ပြင် အသင်တို့သည် အသင်တို့အချင်းချင်း တစ်ဦးကိုတစ်ဦး ‌စောင်းချိတ်ကဲ့ရဲ့ခြင်းလည်းမပြုကြနှင့်။ ထို့ပြင် အသင်တို့သည် တစ်ဦးကိုတစ်ဦး အမည်ပျက်များနှင့်လည်း မ‌ခေါ်ကြနှင့်။ ###၇ အီမာန်ယုံကြည်ပြီး‌နောက် (ယခင်ကကျူးလွန်ခဲ့သည့်)ပြစ်မှု၏ အမည်နှင့် ‌ခေါ်‌ဝေါ်ခြင်းသည် အဘယ်မျှဆိုးရွားလိုက်သနည်း။ ###၈ ထို့‌နောက် မည်သူမဆို ဝန်ချ‌တောင်းပန်ခြင်းမပြုခဲ့လျှင် ထိုသူများပင်မတရားသူများဖြစ်ကြသည်။"
        },
        {
            "chapter": 49,
            "verse": 12,
            "text": "အို-အီမာန်ယုံကြည်သူအ‌ပေါင်းတို့၊ အသင်တို့သည် ထင်မြင်ယူဆချက်အ‌မြောက်အမြားမှ ‌ရှောင်ကြဉ်ကြပါ။ အမှန်စင်စစ် အချို့ထင်မြင်ယူဆချက်သည် အပြစ်ဖြစ်သည်။ ထို့ပြင် အသင်တို့သည် (သူတစ်ပါး၏ ချွတ်ယွင်းချက်များအား)စပ်စုခြင်း မပြုကြနှင့်။ ထို့ပြင် အသင်တို့ထဲမှတစ်ဦးသည် တစ်ဦး၏‌နောက်တွင် အတင်းမ‌ပြောရ‌ပေ။ ###၉ အသင်တို့ထဲမှ မည်သူမဆို မိမိညီအစ်ကို၏ အ‌သေသားကိုစားသုံးရန် နှစ်သက်သ‌လော။ ထို့ပြင် အသင်တို့သည် ထို(အ‌သေသားစားခြင်း)ကို စက်ဆုပ်ကြမည်ပင်ဖြစ်သည်။ ###၁ဝ ထို့ပြင် အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ အမှန်စင်စစ် အလ္လာဟ်အရှင်မြတ်သည် အမှားဝန်ခံမှုကို အကြိမ်ကြိမ်လက်ခံခွင့်လွှတ်‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 49,
            "verse": 13,
            "text": "အို-လူသားအ‌ပေါင်းတို့၊ အမှန်စင်စစ် ငါအရှင်မြတ်သည် အသင်တို့အား ‌ယောက်ျားတစ်‌ယောက်၊ မိန်းမတစ်‌ယောက်မှ (စတင်)ဖန်ဆင်း‌တော်မူခဲ့သည်။ ###၁၁ ထို့ပြင် ငါအရှင်မြတ်သည် အသင်တို့အချင်းချင်း တစ်ဦးကိုတစ်ဦးခွဲခြားသိမြင် မှတ်မိကြရန်အတွက် လူမျိုးစုများ၊ မျိုးနွယ်များ ပြုလုပ်‌တော်မူခဲ့သည်။ အမှန်စင်စစ် အလ္လာဟ်အရှင်မြတ်ထံ‌တော်တွင် အသင်တို့ထဲမှ အမြတ်ဆုံးသူသည် အသင်တို့ထဲမှ အ‌ကြောက်ရွံ့ဆုံး အပြစ်အ‌ရှောင်ကြဉ်ဆုံးသူပင်ဖြစ်သည်။ ###၁၂ အမှန်စင်စစ် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ အကြွင်းမဲ့ကြားသိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 49,
            "verse": 14,
            "text": "အရဗ်‌ကျေး‌တောသားများက “ကျွန်ုပ်တို့သည် အီမာန်ယုံကြည်ခဲ့ကြပြီဖြစ်ပါသည်” ဟု‌ပြောဆိုကြသည်။ (အို-တမန်‌တော်)အသင်‌ပြောလိုက်ပါ- အသင်တို့သည် (အမှန်စင်စစ်)ယုံကြည်ကြ‌သေးသည်မဟုတ်‌ပေ။ သို့ရာတွင် အသင်တို့သည်“ကျွန်ုပ်တို့ အမိန့်နာခံကြပြီဖြစ်ပါသည်” ဟုပင်‌ပြောဆိုကြပါဦး။ ထို့ပြင် အီမာန်ယုံကြည်မှုသည် အသင်တို့၏ စိတ်နှလုံးများထဲတွင် ယခုအချိန်ထိမဝင်‌သေး‌ပေ။ ###၁၃ ထို့ပြင် အကယ်၍ အသင်တို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်၏ အမိန့်‌တော်များကို လိုက်နာကြလျှင် အရှင်မြတ်သည် အသင်တို့၏လုပ်ရပ်များထဲမှ မည်သည့်အရာမျှ ‌လျော့နည်း‌စေ‌တော်မူမည်မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 49,
            "verse": 15,
            "text": "အကြင်သူများပင် အီမာန်ယုံကြည်သူများဖြစ်ကြသည်။ ထိုသူများသည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို (စိတ်ထဲမှလည်း)ယုံကြည်ခဲ့ကြသည်။ ထို့ပြင် သူတို့သည် သံသယမဖြစ်ခဲ့ကြ‌ပေ။ ထို့ပြင် သူတို့သည် သူတို့၏ပစ္စည်းဥစ္စာများနှင့် အသက်ဝိညာဉ်များဖြင့် အလ္လာဟ်အရှင်မြတ်၏လမ်းတွင် သက်စွန့်ကြိုးပမ်း‌ဆောင်ရွက်ခဲ့ကြသည်။ ထိုသူများပင် မှန်ကန်သူများဖြစ်ကြသည်။ ###၁၄"
        },
        {
            "chapter": 49,
            "verse": 16,
            "text": "(အို-တမန်‌တော်)အသင်‌ပြောလိုက်ပါ- အလ္လာဟ်အရှင်မြတ်သည် မိုး‌ကောင်းကင်များနှင့် ‌မြေပထဝီတွင်ရှိသမျှကို သိရှိ‌တော်မူပါလျက် အသင်တို့သည် အသင်တို့၏ ဒီန်သာသန(၏အ‌ခြေအ‌နေ)ကို အလ္လာဟ်အရှင်မြတ်အား အသိ‌ပေး(‌ပြောပြ‌နေ)ကြသ‌လော။ ထို့ပြင် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင်လည်းဖြစ်‌တော်မူသည်။"
        },
        {
            "chapter": 49,
            "verse": 17,
            "text": "သူတို့သည် (အမိန့်ကို)နာခံခဲ့ကြ‌ကြောင်း အသင်၏‌ရှေ့၌ ဂုဏ်‌ဖော်‌နေကြသည်။ (အို-တမန်‌တော်)အသင်‌ပြောလိုက်ပါ- အသင်တို့သည် ငါ၏‌ရှေ့၌ အသင်တို့၏ အမိန့်နာခံမှုကို ဂုဏ်မ‌ဖော်ကြနှင့်။ အသင်တို့သည်(အသင်တို့‌ပြောသည့်အတိုင်း)မှန်ကန်သူများဖြစ်သည်ဆိုလျှင် အမှန်စင်စစ် အလ္လာဟ်အရှင်မြတ်သည်ပင် အသင်တို့အား အီမာန်ယုံကြည်ရန်လမ်းကိုပြသ‌တော်မူသည့်အတွက် အရှင်မြတ်သည်ပင် အသင်တို့အ‌ပေါ် ‌ကျေးဇူးပြုထား‌တော်မူခြင်းဖြစ်သည်။ ###၁၅"
        },
        {
            "chapter": 49,
            "verse": 18,
            "text": "အမှန်စင်စစ် အလ္လာဟ်အရှင်မြတ်သည် မိုး‌ကောင်းကင်များနှင့် ‌မြေပထဝီတွင်ရှိသမျှ လျှို့ဝှက်ချက်များကို သိရှိ‌တော်မူသည်။ ထို့ပြင် အလ္လာဟ်အရှင်မြတ်သည် အသင်တို့ပြုမူသမျှကိုလည်း အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 50,
            "verse": 1,
            "text": "ကာဖ်၊ (ငါအရှင်မြတ်သည်) မြင့်မြတ်သည့်(ဂုဏ်ထူးများနှင့် ပြည့်စုံသည့်)ကုရ်အာန်ကျမ်း‌တော်မြတ်ကို သက်‌သေထူ‌တော်မူသည်။ ###၁"
        },
        {
            "chapter": 50,
            "verse": 2,
            "text": "အမှန်စင်စစ် သူတို့သည် သူတို့ထံသို့ သူတို့ထဲမှပင် သတိ‌ပေးနှိုး‌ဆော်သူတစ်ဦး ‌ရောက်ရှိလာခဲ့သည်ကို အံ့ဩ‌နေကြသည်။ သို့ဖြစ်ရာကာဖိရ်များက ဤသည် အံ့ဩဖွယ်ရာကိစ္စပင်ဖြစ်သည်ဟု ‌ပြောဆိုခဲ့ကြသည်။"
        },
        {
            "chapter": 50,
            "verse": 3,
            "text": "ကျွန်ုပ်တို့ ‌သေဆုံးခဲ့ကြပြီး‌နောက် ‌မြေကြီးဖြစ်သွားသည့်အခါ (ပြန်ရှင်ရဦးမည်‌လော)။ ဤသည် အလွန်‌ဝေးလံ‌သောပြန်လည်ခြင်းပင်။ (စဉ်းစား၍ဉဏ်မမီ‌ပေ)။"
        },
        {
            "chapter": 50,
            "verse": 4,
            "text": "‌မြေကြီးက သူတို့(၏ခန္ဓာကိုယ်များ)ထဲမှ(စားပြီး)‌လျော့နည်း‌စေမည့် အစိတ်အပိုင်းကို (‌ဆွေးမြည့်သွားသည့်အစိတ်အပိုင်းကို) အမှန်စင်စစ် ငါအရှင်မြတ်သိရှိ‌တော်မူသည်။ ထိုအရာပင်မက‌ပေ၊ ငါအရှင်မြတ်ထံ‌တော်တွင် ထိန်းသိမ်း‌စောင့်‌ရှောက်ထား‌သော မှတ်တမ်းစာအုပ်လည်း ရှိ‌နေ‌သေးသည်။ ###၂"
        },
        {
            "chapter": 50,
            "verse": 5,
            "text": "အမှန်စင်စစ် သူတို့ထံသို့ အမှန်တရား‌ရောက်လာသည့်အခါတွင် ထိုအမှန်တရားကိုပင် မဟုတ်မမှန်ဟု စွပ်စွဲငြင်းပယ်ခဲ့ကြခြင်းဖြစ်သည်။ ထို့ပြင် သူတို့သည် (‌မှော်ဆရာဟု‌ပြောလိုက်၊ ကဗျာဆရာဟု‌ပြောလိုက်၊ အရူးဟု‌ပြောလိုက်၊ လူလိမ်ဟု‌ပြောလိုက်နှင့်) မကိုက်ညီသည့်စကား (မတည်ငြိမ်သည့်အ‌ခြေအ‌နေ)များထဲ၌ပင် နစ်မွန်း‌နေကြသည်။"
        },
        {
            "chapter": 50,
            "verse": 6,
            "text": "ထို့‌နောက် သူတို့သည် သူတို့အထက်မှမိုး‌ကောင်းကင်ကို ငါအရှင်မြတ်သည် ၎င်းကို မည်သို့ပြုလုပ်ထား‌တော်မူသနည်း၊ ထို့ပြင်ငါအရှင်မြတ်သည် ၎င်းကို မည်သို့လှပစွာ ဆင်ယင်ထား‌တော်မူသနည်းဆိုသည်ကို မကြည့်မြင်ခဲ့ကြသ‌လော။ ထို့ပြင် ၎င်းတွင် ကွဲအက်မှုမရှိသည်(ကိုလည်း မကြည့်မြင်ခဲ့ကြသ‌လော)။"
        },
        {
            "chapter": 50,
            "verse": 7,
            "text": "ထို့ပြင် ငါအရှင်မြတ်သည် ‌မြေပထဝီကို ဖြန့်ခင်း‌တော်မူသည်။ ထို့ပြင် ထို‌မြေပထဝီတွင် ‌တောင်များကို စိုက်ထူထား‌တော်မူသည်။ ထို့ပြင် ငါအရှင်မြတ်သည် ထိုအထဲတွင် လှပတင့်တယ်သည့်အရာမျိုးစုံကို ‌ပေါက်‌ရောက်‌စေ‌တော်မူခဲ့သည်။"
        },
        {
            "chapter": 50,
            "verse": 8,
            "text": "(ထိုအရာများသည် အလ္လာဟ်အရှင်မြတ်ဘက်သို့)ပြန်လှည့်ကြသည့်ကျွန်တိုင်းအတွက် ဆင်ခြင်သုံးသပ်သည့်အရာနှင့် တရားရယူရသည့်အရာဖြစ်သည်။"
        },
        {
            "chapter": 50,
            "verse": 9,
            "text": "ထို့‌နောက် ငါအရှင်မြတ်သည် မိုး‌ကောင်းကင်မှ မဂင်္လာအ‌ပေါင်းနှင့် ပြည့်စုံ‌သော (မိုး)‌ရေကို ရွာသွန်း‌စေ‌တော်မူခဲ့သည်။ ထို့ပြင် ထို‌ရေနှင့်ငါအရှင်မြတ်သည် ဥယျာဉ်များနှင့် ရိတ်သိမ်းဖြတ်ယူရမည့် ‌ကောက်ပဲသီးနှံပင်များကို ‌ပေါက်‌ရောက်‌စေ‌တော်မူခဲ့သည်။"
        },
        {
            "chapter": 50,
            "verse": 10,
            "text": "ထို့ပြင် မြင့်မား‌သောစွန်ပလွံပင်များကို (လည်း ‌ပေါက်‌ရောက်‌စေ‌တော်မူခဲ့သည့်အတွက်)ထို စွန်ပလွံပင်များတွင် ပြွတ်သိပ်ပြီးသီး‌နေ‌သော အခိုင်များရှိ‌နေသည်။"
        },
        {
            "chapter": 50,
            "verse": 11,
            "text": "ကျွန်များအတွက် စားနပ်ရိက္ခာအဖြစ်(‌ပေါက်‌ရောက်‌စေခဲ့ခြင်းဖြစ်သည်)။ ထို့ပြင် ငါအရှင်မြတ်သည် မိုး‌ရေနှင့် ‌သေ‌နေသည့်‌မြေကို ရှင်‌စေ‌တော်မူခဲ့သည်။ (လူများ သချုႋင်းထဲမှ ရှင်ပြီး)ပြန်ထွက်ခြင်းသည်လည်း ဤသို့ပင်ဖြစ်လိမ့်မည်။"
        },
        {
            "chapter": 50,
            "verse": 12,
            "text": "သူတို့မတိုင်မီ (တမန်‌တော်)နူးဟ်၏ အမျိုးသားများ၊ ရတ်စ်တွင် ‌နေထိုင်သူများနှင့် ဆမူဒ် အမျိုးသားများသည် မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 50,
            "verse": 13,
            "text": "ထို့ပြင် အာဒ် အမျိုးသားများ၊ ဖိရ်‌အောင်န်နှင့် လူသွ်၏ ညီအစ်ကိုများ၊"
        },
        {
            "chapter": 50,
            "verse": 14,
            "text": "ထို့ပြင် အိုင်ကဟ်‌တောအုပ်တွင် ‌နေထိုင်သူများ၊ သုဗ်ဗအ် အမျိုးသားများ၊ အားလုံးတို့သည် တမန်‌တော်များကို မဟုတ်မမှန်ဟု စွပ်စွဲငြင်းပယ်ခဲ့ကြသည့်အတွက် ငါအရှင်မြတ်၏ ချိန်းဆိုမှု (ပြစ်ဒဏ်)သည် (သူတို့အ‌ပေါ်တွင်)ကျ‌ရောက်ခဲ့သည်။ ###၃"
        },
        {
            "chapter": 50,
            "verse": 15,
            "text": "ငါအရှင်မြတ်သည် ပထမအကြိမ် ဖန်ဆင်း‌တော်မူခဲ့သည့်အတွက်‌ကြောင့် ‌မောပန်းသွား‌တော်မူခဲ့ပြီ‌လော။ ထိုသို့မဟုတ်‌ပေ၊ အမှန်စင်စစ် သူတို့သည်အသစ်တစ်ဖန် ပြန်လည်ဖန်ဆင်းခြင်းနှင့် ပတ်သက်၍ သံသယတွင် ရှိ‌နေကြခြင်းသာဖြစ်သည်။"
        },
        {
            "chapter": 50,
            "verse": 16,
            "text": "ထို့ပြင် အမှန်စင်စစ် ငါအရှင်မြတ်သည် လူသားများကို ဖန်ဆင်း‌တော်မူခဲ့သည်။ ထို့ပြင် ငါအရှင်မြတ်သည် သူ၏အထဲတွင် သူ၏စိတ်က မသိမသာ‌ပေါ်‌ပေါက်လာ‌သောအရာ(စိတ်ကူး)ကိုလည်း သိ‌တော်မူသည်။ ထို့ပြင် ငါအရှင်မြတ်သည် သူ၏လည်‌ချောင်း‌သွေး‌ကြောထက်ပင်သူနှင့် ပို၍နီးသည်။"
        },
        {
            "chapter": 50,
            "verse": 17,
            "text": "တစ်ချိန်က မှတ်သားသူနှစ်ဦးသည် (လူသား၏) လက်ယာဘက်နှင့် လက်ဝဲဘက်တွင် ထိုင်၍မှတ်သား‌နေကြသည်။ ###၄"
        },
        {
            "chapter": 50,
            "verse": 18,
            "text": "ထိုလူသားသည် မည်သည့်စကားပင် ‌ပြောသည်ဖြစ်‌စေ သူ၏အနီးတွင် ‌ချောင်း‌မြောင်း‌နေသူတစ်ဦးသည် (‌ရေးမှတ်ရန်)အသင့်ရှိ‌နေသည်။"
        },
        {
            "chapter": 50,
            "verse": 19,
            "text": "ထို့ပြင် ‌သေခြင်း၏ စကရသ်‌မေ့‌မျောမှုသည် မှန်ကန်စွာ ‌ရောက်ရှိလာခဲ့သည်။ ###၅ ထိုအရာသည် အသင်(မ‌တွေ့လို၍) တိမ်း‌ရှောင်‌နေခဲ့သည့်အရာပင်ဖြစ်သည်။"
        },
        {
            "chapter": 50,
            "verse": 20,
            "text": "ထို့‌နောက် တံပိုးခရာမှုတ်ခြင်းခံရမည်။ ထိုအရာသည် ချိန်းထားသည့်‌နေ့ပင်ဖြစ်သည်။ ###၆"
        },
        {
            "chapter": 50,
            "verse": 21,
            "text": "ထို့ပြင် လူတိုင်းသည် (စုရုံးရာ‌နေရာဟရှရ်ကွင်းပြင်သို့) လာကြရမည်။ သူနှင့်အတူ ‌ရှေ့သို့သွားခိုင်း‌နေသူတစ်ဦးနှင့် သက်‌သေတစ်ဦးပါရှိမည်။"
        },
        {
            "chapter": 50,
            "verse": 22,
            "text": "အမှန်စင်စစ် အသင်သည်ဤ‌နေ့နှင့် ပတ်သက်၍ ‌ပေါ့ဆမှုတွင် ရှိ‌နေခဲ့သည်။ သို့ဖြစ်ရာ (ယခုမူ)ငါအရှင်မြတ်သည် အသင်၏အ‌ပေါ်မှ အဖုံးအကာအား ဖယ်ရှား‌တော်မူလိုက်ပြီဖြစ်သည်။ သို့ဖြစ်ရာ ယ‌နေ့မူ အသင်သည် ထိုး‌ဖောက်မြင်နိုင်စွမ်းရှိသွားပြီဖြစ်သည်။"
        },
        {
            "chapter": 50,
            "verse": 23,
            "text": "ထို့ပြင် သူ၏အ‌ဖော်(‌ကောင်းကင်တမန်)က‌ပြောဆိုမည်။ ဤသည် ကျွန်ုပ်ထံတွင် အဆင်သင့်ရှိသည့်အရာ (‌နေ့စဉ်မှတ်တမ်း)ဖြစ်သည်။"
        },
        {
            "chapter": 50,
            "verse": 24,
            "text": "(အရှင်မြတ်က ‌ကောင်းကင်တမန်နှစ်ပါးကို မိန့်‌တော်မူမည်)။ အသင်တို့နှစ်ဦးသည် ‌ကျေးဇူးကန်း‌သောသူတိုင်း ‌ခေါင်းမာဆိုးသွမ်း‌သောသူတိုင်းကို ဂျဟန္နမ်ငရဲမီးထဲသို့ ပစ်ချကြပါ။"
        },
        {
            "chapter": 50,
            "verse": 25,
            "text": "‌ကောင်းမှု(ပြုလုပ်သည်များ)မှ အလွန်တားမြစ်‌သော၊ စည်းကမ်းကျူးလွန်‌သော၊ သံသယဖြစ်‌သော(သူတိုင်းကို ထိုအထဲပစ်ချကြပါ)။"
        },
        {
            "chapter": 50,
            "verse": 26,
            "text": "(ထို့ပြင်) အလ္လာဟ်အရှင်မြတ်နှင့်အတူ အခြားကိုးကွယ်ရာတစ်ဦးကို တွဲဖက်ပြုလုပ်‌သောသူအားလည်း အသင်တို့နှစ်ဦးသည် ပြင်းထန်‌သော အပြစ်ဒဏ်ထဲသို့ ပစ်ချလိုက်ကြပါ။"
        },
        {
            "chapter": 50,
            "verse": 27,
            "text": "သူ၏အ‌ဖော်(ရှိုင်သွာန်) က‌ပြောဆိုမည်-အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်သည် သူ့အား(လမ်းလွဲ‌အောင်လုပ်ပြီး)ဆိုးသွမ်း‌စေခဲ့သည်မဟုတ်ပါ။ သို့ရာတွင် သူကိုယ်တိုင်ပင် ‌ဝေးလံ‌သော လမ်းမှားတွင် ရှိ‌နေခဲ့ခြင်းဖြစ်ပါသည်။"
        },
        {
            "chapter": 50,
            "verse": 28,
            "text": "အရှင်မြတ်သည် မိန့်ကြား‌တော်မူမည်-အသင်တို့သည် ငါအရှင်မြတ်ထံ‌တော်တွင် အငြင်းအခုံလုပ်မ‌နေကြနှင့်။ အမှန်စင်စစ် ငါအရှင်မြတ်သည် (ပြစ်ဒဏ်နှင့်ပတ်သက်သည့်)ချိန်းဆိုမှုကို အသင်တို့ထံ ကြိုတင်ပို့နှင့်‌တော်မူခဲ့ပြီး ဖြစ်သည်။"
        },
        {
            "chapter": 50,
            "verse": 29,
            "text": "ငါအရှင်မြတ်ထံ‌တော်တွင် စကားသည် မ‌ပြောင်းလဲ‌ပေ။ ထို့ပြင် ငါအရှင်မြတ်သည် ကျွန်များကို မတရားပြုလုပ်‌တော်မူ‌သောအရှင်လည်း မဟုတ်‌ပေ။ ###၇"
        },
        {
            "chapter": 50,
            "verse": 30,
            "text": "ထို‌နေ့တွင် ငါအရှင်မြတ်သည် ဂျဟန္နမ်ငရဲဘုံအား အသင်သည်ပြည့်သွားပြီ‌လောဟု မိန့်ကြား‌တော်မူမည်။ ထို့ပြင် ထိုဂျဟန္နမ်ငရဲဘုံက “‌နောက်ထပ် ရှိပါ‌သေးသ‌လော”ဟု ‌ပြောဆို‌လျှောက်ထားမည်။ ###၈"
        },
        {
            "chapter": 50,
            "verse": 31,
            "text": "ထို့ပြင် ဂျန္နသ်သုခဘုံသည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူ မုသ်သကီများ၏အနီးသို့ မ‌ဝေးသည့်‌နေရာတွင်ယူလာခြင်းခံရမည်။"
        },
        {
            "chapter": 50,
            "verse": 32,
            "text": "ဤသည် အသင်တို့ ကတိ‌ပေးခြင်းခံရသည့်အရာပင်၊ (အရှင်မြတ်ဘက်သို့)လှည့်‌သောသူ (စည်းကမ်း)‌စောင့်ထိန်း‌သော သူတိုင်းအတွက်ဖြစ်သည်။"
        },
        {
            "chapter": 50,
            "verse": 33,
            "text": "ထို့ပြင် ထိုသူသည် ရဟ်မာန်အနန္တကရုဏာ‌တော်ရှင်ကို မမြင်ဘဲနှင့် ‌ကြောက်ရွံ့ခဲ့သည်။ ထို့ပြင် သူသည်(အရှင်မြတ်ဘက်သို့) ပြန်လှည့်‌သော စိတ်နှလုံးကို ယူ‌ဆောင်လာခဲ့သည်။"
        },
        {
            "chapter": 50,
            "verse": 34,
            "text": "(ထိုသူများသည် ဤသို့ မိန့်ကြား‌တော်မူခြင်းခံကြရမည်။) အသင်တို့သည် ဂျန္နသ်သုခဘုံထဲသို့ ငြိမ်းချမ်းစွာဝင်‌ရောက်ကြပါ။ ဤသည် အမြဲ‌နေထိုင်ရမည့်‌နေ့ဖြစ်သည်။ ###၉"
        },
        {
            "chapter": 50,
            "verse": 35,
            "text": "သူတို့အတွက် ထို ဂျန္နသ်သုခဘုံထဲတွင် သူတို့ အလိုရှိသမျှအရာများသာမက ငါအရှင်မြတ်ထံ‌တော်တွင် အပို‌ကျေးဇူးချီးမြှင့်မှုလည်းရှိဦးမည်ဖြစ်သည်။"
        },
        {
            "chapter": 50,
            "verse": 36,
            "text": "ထို့ပြင် ငါအရှင်မြတ်သည် သူတို့မတိုင်မီက လူမျိုးဆက်အ‌မြောက်အမြားကို ဖျက်ဆီး‌တော်မူခဲ့သည်။ ထိုသူများသည် ဤသူများထက် အင်အားကြီးမားပြင်းထန်သည့်သူများဖြစ်ခဲ့ကြသည်။ သူတို့သည် အမြို့မြို့အရွာရွာတွင် (စီးပွားရှာပြီး ‌သေမည်ကို‌ကြောက်၍)ခရီးထွက်‌နေခဲ့ကြသည်။ (ထိုသို့သွားလျက်လာလျက်နှင့် ‌နေရာများစွာ သိထားပြီးဖြစ်ကြပါလျက် သူတို့သည်)ထွက်‌ပြေးတိမ်း‌ရှောင်ရန်‌နေရာ ရှာ‌တွေ့ခဲ့ကြ၏‌လော။"
        },
        {
            "chapter": 50,
            "verse": 37,
            "text": "အမှန်စင်စစ် ထိုအထဲတွင် စိတ်နှလုံးရှိသည့်သူအတွက် သို့မဟုတ် အသင့်‌ရောက်ရှိလျက် စိတ်ဝင်စားစွာ နားစိုက်‌ထောင်‌သောသူအတွက် အမှန်ပင် သင်ခန်းစာရှိသည်။"
        },
        {
            "chapter": 50,
            "verse": 38,
            "text": "ထို့ပြင် အမှန်စင်စစ် ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင်ထိုနှစ်ခုကြားတွင် ရှိသမျှကို ‌ခြောက်ရက်(နှင့်ညီမျှ‌သောအချိန်)ဖြင့် ဖန်ဆင်း‌တော်မူခဲ့သည်။ ထို့‌နောက်လည်း ငါအရှင်မြတ်တွင် ‌မောပန်းမှု လုံးဝမခံစားရ‌ပေ။"
        },
        {
            "chapter": 50,
            "verse": 39,
            "text": "သို့ဖြစ်ရာ အသင်(တမန်‌တော်)သည် သူတို့၏ ‌ပြောဆိုမှုများနှင့် ပတ်သက်၍ သည်းခံပါ။ ထို့ပြင် အသင်သည် ‌နေမထွက်မီနှင့် ‌နေမဝင်မီ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်အား ချီးမွမ်းခြင်းနှင့်တကွ (အရှင်မြတ်) စင်ကြယ်‌တော်မူ‌ကြောင်း ရွတ်ဆို‌နေပါ။"
        },
        {
            "chapter": 50,
            "verse": 40,
            "text": "ထို့ပြင် အသင်(တမန်‌တော်)သည် ညအချိန်နှင့် စွလာသ်ဝတ်ပြုမှုများ၏ ‌နောက်တွင် အရှင်မြတ်၏ စင်ကြယ်‌တော်မူ‌ကြောင်းကို ရွတ်ဆိုပါ။ ###၁၀"
        },
        {
            "chapter": 50,
            "verse": 41,
            "text": "ထို့ပြင် အသင် (တမန်‌တော်)နား‌ထောင်ပါ၊ အကြင်‌နေ့တွင် ဟစ်‌အော်သူ(တစ်ဦး)သည် အနီးမှ ဟစ်‌အော်လိမ့်မည်။"
        },
        {
            "chapter": 50,
            "verse": 42,
            "text": "ထို‌နေ့တွင် ဟစ်‌အော်သံကို (အားလုံး) အမှန်ပင် ကြားကြမည်ဖြစ်သည်။ ထို‌နေ့သည် (သချုႋင်းများထဲမှ)ထွက်ကြရမည့်‌နေ့ပင်ဖြစ်သည်။ ###၁၁"
        },
        {
            "chapter": 50,
            "verse": 43,
            "text": "အမှန်စင်စစ် ငါအရှင်မြတ်သည်ပင် ရှင်‌စေ‌တော်မူသည်။ ထို့ပြင် ငါအရှင်မြတ်သည်ပင် ‌သေ‌စေ‌တော်မူသည်။ ထို့‌နောက် ငါအရှင်မြတ်ထံ‌တော်သို့ပင် ပြန်လာကြရမည်ဖြစ်သည်။"
        },
        {
            "chapter": 50,
            "verse": 44,
            "text": "ထို‌နေ့တွင် ‌မြေကြီးသည် သူတို့၏အ‌ပေါ်မှ ပွင့်ထွက်သွားပြီး(သူတို့သည်သချုႋင်းထဲမှထွက်လျက် ဖိတ်‌ခေါ်သူ၏ဘက်သို့)လျင်မြန်စွာ ‌ပြေးလျက်သွားကြမည်။ ဤသည် ငါအရှင်မြတ်အတွက် လွယ်ကူ‌သော စုရုံးခြင်းပင် ဖြစ်သည်။"
        },
        {
            "chapter": 50,
            "verse": 45,
            "text": "ငါအရှင်မြတ်သည် သူတို့‌ပြောသမျှကို အသိဆုံးဖြစ်‌တော်မူသည်။ ထို့ပြင် အသင်သည် သူတို့အ‌ပေါ်တွင် အတင်းအကျပ်‌စေခိုင်းသူ မဟုတ်‌ပေ။ သို့ဖြစ်ရာ အသင်သည် (ငါအရှင်မြတ်၏)ချိန်းဆိုချက်ကို ‌ကြောက်ရွံ့သူအားကုရ်အာန်ကျမ်း‌တော်မြတ်ဖြင့် သတိ‌ပေး‌နေပါ။ ###၁၂"
        },
        {
            "chapter": 51,
            "verse": 1,
            "text": "(ငါအရှင်မြတ်သည်) ကစဉ့်ကလျားဖြစ်‌အောင် လွင့်ပါး‌စေ‌သော ‌လေများကို သက်‌သေထူ‌တော်မူသည်။"
        },
        {
            "chapter": 51,
            "verse": 2,
            "text": "ထို့ပြင် (မိုး‌ရေ)ဝန်(ကို ထမ်းထား‌သောတိမ်)များကို သယ်‌ဆောင်ကြသည့် ‌လေများကို သက်‌သေထူ‌တော်မူသည်။"
        },
        {
            "chapter": 51,
            "verse": 3,
            "text": "ထို့ပြင် ညင်သာစွာ တိုက်ခတ်သွားလာလှုပ်ရှားကြ‌သော ‌လေများကို သက်‌သေထူ‌တော်မူသည်။"
        },
        {
            "chapter": 51,
            "verse": 4,
            "text": "ထို့ပြင် အမိန့်‌တော်အရ (ထိုမိုး‌ရေများကို ‌မြေပြင်‌ပေါ်တွင် ရွာသွန်းချရန် သယ်‌ဆောင်သွားပြီး ) ခွဲ‌ဝေ (ချ)‌ပေးသည့် ‌လေများကို သက်‌သေထူ‌တော်မူသည်။ ###၁"
        },
        {
            "chapter": 51,
            "verse": 5,
            "text": "အမှန်စင်စစ် အသင်တို့ ချိန်းဆိုခြင်းခံကြရ‌သော ချိန်းဆိုချက်သည် အမှန်ပင် မှန်ကန်သည်။"
        },
        {
            "chapter": 51,
            "verse": 6,
            "text": "ထို့ပြင် အမှန် စင်စစ် အစား‌ပေးမည့်‌နေ့သည် အမှန် ဆိုက်‌ရောက်လာမည်။"
        },
        {
            "chapter": 51,
            "verse": 7,
            "text": "(ငါအရှင်မြတ်သည်) လှပသည့်လမ်း‌ကြောင်းများရှိ‌သော မိုး‌ကောင်းကင်ကို သက်‌သေထူ‌တော်မူသည်။ ### ၂"
        },
        {
            "chapter": 51,
            "verse": 8,
            "text": "အမှန်စင်စစ် အသင်တို့သည် ကြွဲပားခြားနား‌သော ‌ပြောဆိုများတွင် ရှိ‌နေကြသည်။"
        },
        {
            "chapter": 51,
            "verse": 9,
            "text": "ထို (ကုရ်အာန်နှင့် ရစူလ်ကို ယြုံကညြ်ခင်း ) မှ ‌သွေဖည်သူသည် (အိမာန်ယုံကြည်ခြင်းမှ) ‌သွေဖည်သူဖြစ်သည်။ ###၃"
        },
        {
            "chapter": 51,
            "verse": 10,
            "text": "ရမ်းဆ‌ပြောဆိုကြသည့်သူများသည် ပျက်စီးကြရမည် ဖြစ်သည်။"
        },
        {
            "chapter": 51,
            "verse": 11,
            "text": "အကြင်သူများသည် မသိမိုက်မဲမှုထဲတွင်‌မေ့‌လျော့လျက် ရှိ‌နေသူများဖြစ်ကြသည်။"
        },
        {
            "chapter": 51,
            "verse": 12,
            "text": "ထိုသူများက အစား‌ပေးမည့်‌နေ့သည် မည်သည့်အခါ ‌ရောက်မည်နည်းဟု (‌ပြောင်‌လှောင်)‌မေးမြန်းကြသည်။"
        },
        {
            "chapter": 51,
            "verse": 13,
            "text": "အကြင်‌နေ့တွင် သူတို့သည် မီးထဲတွင် ချခြင်းကို ခံကြရမည်။"
        },
        {
            "chapter": 51,
            "verse": 14,
            "text": "အသင်တို့သည် အသင်တို့၏ ပြစ်ဒဏ်ကို မြည်းစမ်းကြပါ။ ဤသည် အသင်တို့ ‌ဆောလျင်စွာ ‌တောင်းဆိုခဲ့ကြသည့်အရာ(ပြစ်ဒဏ်)ပင် ဖြစ်သည်(ဟု သူတို့သည် ‌ပြောဆိုခြင်းခံကြရမည်)။"
        },
        {
            "chapter": 51,
            "verse": 15,
            "text": "အမှန်စင်စစ်‌ကြောက်ရွံ့ အပြစ်‌ရှောင် ‌ကောင်းကျိုး‌ဆောင်သူ မုသ်သကီများကမူ ဥယျာဉ်များနှင့် စမ်း‌ချောင်းများတွင် ရှိ‌နေကြမည်။"
        },
        {
            "chapter": 51,
            "verse": 16,
            "text": "(သူတို့သည်)သူတို့ အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့အား ‌ပေးသနားသည်များကို ယူငင်လျက် ရှိကြမည်။ အမှန်စင်စစ် သူတို့သည် ထို့ထက် ယခင် ကတည်းက ‌ကောင်းမှုပြုသူများပင်ဖြစ်ခဲ့ကြသည်။"
        },
        {
            "chapter": 51,
            "verse": 17,
            "text": "သူတို့သည် ညတွင် အနည်းငယ်သာ အိပ်စက်ခဲ့ကြသည်။"
        },
        {
            "chapter": 51,
            "verse": 18,
            "text": "ထို့ပြင် သူတို့သည် ည၏ ‌နောက်ဆုံးပိုင်းများတွင် လွတ်ငြိမ်းချမ်းသာခွင့်ကို အသနားခံ‌လေ့ရှိခဲ့ကြသည်။"
        },
        {
            "chapter": 51,
            "verse": 19,
            "text": "ထို့ပြင် သူတို့၏ ပစ္စည်းဥစ္စာများထဲတွင် (လှည့်လည်)‌တောင်း ရမ်း‌သော ဆင်းရဲသားများအတွက်နှင့် မ‌တောင်းရမ်း‌သော ဆင်းရဲသားများအတွက် ‌ဝေစု‌ဝေပုံ(အခွင့်အ‌ရေး)ရှိခဲ့သည်။ ###၄"
        },
        {
            "chapter": 51,
            "verse": 20,
            "text": "ထို့ပြင် ယုံကြည်သူများအတွက် ‌မြေပထဝီတွင် သက်‌သေလက္ခဏာများ အ‌မြောက်အမြားရှိသည်။"
        },
        {
            "chapter": 51,
            "verse": 21,
            "text": "ထို့ပြင် အသင်တို့၏ ကိုယ်ခန္ဓာများထဲတွင်လည်း (သက်‌သေ လက္ခဏာများ)ရှိကြသည်။ ထို့‌နောက်လည်း အသင်တို့သည် မမြင်ကြသ‌လော။"
        },
        {
            "chapter": 51,
            "verse": 22,
            "text": "ထို့ပြင် မိုး‌ကောင်းကင်တွင် အသင်တို့၏ စားနပ်ရိက္ခာနှင့် အသင်တို့ ကတိ‌ပေးခြင်းခံရ‌သောအရာရှိသည်။ ###၅"
        },
        {
            "chapter": 51,
            "verse": 23,
            "text": "သို့ဖြစ်ရာ မိုး‌ကောင်းကင်နှင့် ‌မြေပထဝီကို ဖန်ဆင်း‌တော်မူ‌သောအရှင်မြတ်အား တိုင်တည် ‌ပြောဆိုမည်၊ ထို(ကိယာမသ် ဖြစ်ခြင်း၊ စားနပ်ရိက္ခာရရှိခြင်း၊ တမလွန်ဘဝတွင် အကျိုးခံစားရခြင်းတို့)သည် အသင်တို့ စကား‌ပြောဆိုကြသကဲ့သို့ပင် မှန်ကန်သည်။ ###၆"
        },
        {
            "chapter": 51,
            "verse": 24,
            "text": "အသင်၏ထံသို့ (တမန်‌တော်)အိဗ်ရာဟီမ် ၏ ဂုဏ်ရှိ‌သော ဧည့်သည်များအ‌ကြောင်း ‌ရောက်ရှိခဲ့သ‌လော။"
        },
        {
            "chapter": 51,
            "verse": 25,
            "text": "တစ်ခါက ထိုဧည့်သည်များသည် ြွ၏ထံသို့ ဝင်‌ရောက်ခဲ့ပြီး စလာမ် ငြိမ်းချမ်းသာယာမှုကျ‌ရောက်ပါ‌စေဟု ဆိုခဲ့ကြသည်။ ၎င်းကလည်း စလာမ် ငြိမ်းချမ်းသာယာမှုကျ‌ရောက်ပါ‌စေဟုပင် ပြန်ဆိုခဲ့သည်။ မသိသည့်သူစိမ်းများပင် (ဟု စိတ်ထဲတွင် ထင်မှတ်ခဲ့သည်)။"
        },
        {
            "chapter": 51,
            "verse": 26,
            "text": "ထို့‌နောက် ၎င်းသည် ၎င်း၏ အိမ်သားများထံသို့ (တိတ်တဆိတ်)ဝင်၍(ကင်ထားသည့်)ဝဖြိုး‌သော နွားက‌လေးတစ်‌ကောင်ကို ယူလာခဲ့သည်။"
        },
        {
            "chapter": 51,
            "verse": 27,
            "text": "ထို့ပြင် ၎င်းက ထိုဧည့်သည်များ ‌ရှေ့ ၌ တည်ခင်း (ဧည့်ခံ)ခဲ့သည်။ (သူတို့က မစားကြသည့်အခါ) အသင်တို့ မစားကြသ‌လောဟု ၎င်းက ‌ပြောခဲ့သည်။"
        },
        {
            "chapter": 51,
            "verse": 28,
            "text": "ထို့‌နောက် ၎င်း၏စိတ်ထဲတွင် သူတို့အား စိုးရိမ်လာခဲ့သည်။ သူတို့က အသင် မစိုးရိမ်ပါနှင့်ဟု ‌ပြောဆိုကြသည်။ ထို့ပြင် သူတို့သည် ၎င်းကို အလွန်အသိပညာနှင့် ပြည့်စုံ‌သောသားရတနာတစ်ပါးနှင့် ပတ်သက်၍ သတင်း‌ကောင်း‌ပြောကြားခဲ့ကြသည်။"
        },
        {
            "chapter": 51,
            "verse": 29,
            "text": "သို့ဖြစ်ရာ ၎င်း၏ဇနီးသည် ‌အော်ပြီး ‌ရှေ့သို့‌ရောက် လာသည်။ ထို့ပြင် သူမ၏မျက်နှာကို လက်ဝါးနှင့်ရိုက်ပြီး အိုမင်းရင့်‌ရော်‌နေ‌သော အမြုံတစ်ဦးပင် (သားဖွားဦးမည်‌လော)ဟု ‌ပြောဆိုခဲ့သည်။"
        },
        {
            "chapter": 51,
            "verse": 30,
            "text": "ထိုဧည့်သည်များက ‌ပြောဆိုကြသည်- \"အသင်မအား ဖန်ဆင်း‌မွေးမြူ‌တော်မူ‌သော အရှင်မြတ်က ဤသို့ပင် မိန့်‌တော်မူခဲ့သည်။ အမှန်စင်စစ် အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သော အရှင်ဖြစ်‌တော်မူသည်။\" ###၆"
        }
    ]
}
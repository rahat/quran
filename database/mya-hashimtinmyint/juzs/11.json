{
    "juzs": [
        {
            "chapter": 9,
            "verse": 93,
            "text": "(ပြစ်တင်ရန်)နည်းလမ်းမှာမူ အကြင်သူများအ‌ပေါ်တွင်သာရှိသည်။ ထိုသူများသည် ချမ်းသာသူများဖြစ်ကြပါလျက် (စစ်ပွဲမလိုက်ရန်)အသင့်ထံ၌ ခွင့်ပန်ခဲ့ကြသည်။ သူတို့သည် ‌နောက်၌ကျန်ရစ်ခဲ့ကြ‌သော အမျိုးသမီးများနှင့်အတူ ‌နေရစ်ခဲ့ကြရန် လိုလားခဲ့ကြသည်။ ထို့ပြင် အလ္လာဟ်အရှင်မြတ်သည် သူတို့၏စိတ်နှလုံးများအ‌ပေါ်တွင်လည်း တံဆိပ်ခတ်နှိပ်‌တော်မူခဲ့သည်။ သို့ဖြစ်ရာ သူတို့သည် (ဂျိဟာဒ်၏ သ‌ဘောတရားကိုပင်)မသိနားမလည်ကြ‌တော့‌ပေ။"
        },
        {
            "chapter": 9,
            "verse": 94,
            "text": "အသင်တို့သည် (စစ်ပွဲမှ) သူတို့ထံသို့ ပြန်လာခဲ့ကြ‌သောအခါ သူတို့သည် အသင်တို့‌ရှေ့၌ (သူတို့မလိုက်ကြသည်နှင့်ပတ်သက်၍) အ‌ကြောင်းပြကြလိမ့်မည်။ (အို- တမန်‌တော်)အသင်‌ပြောလိုက်ပါ- “အသင်တို့သည် အ‌ကြောင်းမပြကြနှင့်၊ ကျွန်ုပ်တို့သည် အသင်တို့အား မည်သည့်အခါမှ ယုံကြည်ကြမည် မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် ကျွန်ုပ်တို့အား အသင်တို့၏သတင်းများကို အသိ‌ပေး‌တော်မူပြီး ဖြစ်သည်။ ၎င်း‌နောက် အလ္လာဟ်အရှင်မြတ်နှင့် အရှင်မြတ်၏တမန်‌တော်သည် အသင်တို့၏လုပ်ရပ်များကို မြင်‌တွေ့‌တော်မူလိမ့်မည်။ ထို့‌နောက် အသင်တို့ ဖုံးကွယ်‌နေ‌သော အရာအားလုံးနှင့် ထင်‌ပေါ်‌နေ‌သောအရာအားလုံးကို သိ‌တော်မူ‌သောအရှင်မြတ်ထံ‌တော်သို့ ပြန်လည်ပို့‌ဆောင်ခြင်းခံကြရမည်။ ၎င်း‌နောက် အရှင်မြတ်သည် အသင်တို့အား အသင်တို့ပြုလုပ်ခဲ့ကြ‌သော လုပ်ရပ်များကို ထုတ်‌ဖော်မိန့်ကြား‌တော်မူမည်။"
        },
        {
            "chapter": 9,
            "verse": 95,
            "text": "မကြာမီ အသင်တို့သည် (စစ်ပွဲမှ)သူတို့ထံသို့ ပြန်လာကြ‌သောအခါ အသင်တို့သည် သူတို့အား (အ‌ရေးမယူဘဲ)ခွင့်လွှတ်ကြရန် သူတို့သည် အလ္လာဟ်အရှင်မြတ်အား တိုင်တည်၍ ကျိန်ဆိုကြလိမ့်မည်။ သို့ဖြစ်ရာ အသင်တို့သည် သူတို့အား စွန့်ထားလိုက်ကြပါ။ အမှန်စင်စစ် သူတို့သည် ညစ်ညမ်းသူများပင် ဖြစ်ကြသည်။ ၎င်း‌နောက် သူတို့၏ခိုလှုံရာစခန်းသည် ဂျဟန္နမ်ငရဲဘုံပင် ဖြစ်သည်။ (ထိုအရာသည်) သူတို့ရှာ‌ဖွေဆည်းပူးခဲ့ကြ‌သော အကျိုးရလဒ်ပင်ဖြစ်သည်။"
        },
        {
            "chapter": 9,
            "verse": 96,
            "text": "သူတို့သည် သူတို့အား အသင်တို့ ‌ကျေနပ်ကြရန် ကျိန်ဆိုကြလိမ့်မည်။ ထို့‌နောက် အကယ်၍ အသင်တို့သည် သူတို့အား ‌ကျေနပ်ခဲ့ကြလျှင်လည်း အမှန်ပင် အလ္လာဟ်အရှင်မြတ်သည် အမိန့်ဖီဆန်သူများအ‌ပေါ်တွင် ‌ကျေနပ်‌တော်မူမည် မဟုတ်‌ပေ။"
        },
        {
            "chapter": 9,
            "verse": 97,
            "text": "‌ကျေးလက်‌ဒေသများတွင် ‌နေထိုင်ကြ‌သော အရဗ်အမျိုးသားများသည် ကုဖ်ရ်ငြင်းပယ်မှုနှင့် နိဖာက် အ‌ယောင်‌ဆောင်မှုတွင် ပို၍ပြင်းထန်ကြသည်။* ထို့ပြင် သူတို့သည် အလ္လာဟ်အရှင်မြတ်က အရှင်မြတ်၏တမန်‌တော်အ‌ပေါ်တွင် ချ‌ပေးထား‌သော အမိန့်ပညတ်များကို (‌တော၌‌နေသည့်အတွက်)ပို၍ပင် မသိထိုက်ကြ‌သော(သိရန် မလွယ်‌သော)သူများဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 98,
            "text": "ထို့ပြင် ‌ကျေးလက်‌ဒေသများတွင် ‌နေထိုင်ကြ‌သော အရဗ်အမျိုးသားများထဲ၌ (ဇကာသ်၊ ဂျိဟာဒ်များတွင်) သူတို့ သုံးစွဲကြသည်များကို “ဒဏ်‌ဆောင်ခြင်းဖြစ်သည်“ဟု မှတ်ယူကြသူများလည်း ရှိကြသည်။ ထို့ပြင် သူတို့သည် အသင်တို့နှင့်ပတ်သက်၍ အတုံ့အလှည့်ဖြစ်ခြင်းများကို ‌စောင့်‌မျှော်‌နေကြသည်။ (အမှန်စင်စစ်) သူတို့‌ပေါ်တွင် မ‌ကောင်း‌သောအလှည့်ကြုံခြင်းရှိသည်။ ထို့ပြင် အလ္လာဟ်အရှင်မြတ်သည် (သူတို့‌ပြောသည်များကို)အကြွင်းမဲ့ကြား‌တော်မူ‌သောအရှင်၊ (သူတို့၏ မှားယွင်း‌သောရည်ရွယ်ချက်များကို)အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 99,
            "text": "ထို့ပြင် အရဗ်‌ကျေး‌တောသားများထဲ၌ အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်သူများလည်းရှိကြသည်။ သူတို့သည် (‌ကောင်း‌သောကိစ္စများတွင်) သူတို့ သုံးစွဲကြသည်များကို “အလ္လာဟ်အရှင်မြတ်ထံ‌တော်၌ ချဉ်းကပ်ရန် အ‌ကြောင်းခံများဖြစ်သည်“၊ ၎င်း‌နောက် “တမန်‌တော်မြတ်၏ ဆုမွန်များ ရယူရန်ဖြစ်သည်“ဟု မှတ်ယူကြသည်။ သတိပြုကြပါ၊ အမှန်စင်စစ် ထိုသုံးစွဲမှုများသည် သူတို့အတွက် ချဉ်းကပ်ရန် အ‌ကြောင်းခံပင်ဖြစ်သည်။ မကြာမီ အလ္လာဟ်အရှင်မြတ်သည် သူတို့အား အရှင်မြတ်၏ သနားကရုဏာ‌တော်ထဲ၌ ပါဝင်‌စေ‌တော်မူမည်။* အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 9,
            "verse": 100,
            "text": "ထို့ပြင် မုဟာဂျိရီန်များ၊ အန်စွာရ်များထဲမှ (အီမာန်ယူရာတွင်) အားလုံးထက် ‌ရှေ့ဆုံး‌ရောက်သူများနှင့် ၎င်းတို့၏ ‌နောက်သို့ ‌ကောင်းမှုနှင့်တကွ* လိုက်ခဲ့ကြ‌သောသူများအား အလ္လာဟ်အရှင်မြတ်သည် ‌ကျေနပ်‌တော်မူခဲ့ပြီးဖြစ်သည်၊ ၎င်း‌နောက် သူတို့ကလည်း အရှင်မြတ်ကို ‌ကျေနပ်ခဲ့ကြပြီဖြစ်သည်။ ထို့ပြင် အရှင်မြတ်သည် သူတို့အတွက် အကြင်ဥယျာဉ်များကို အသင့်ပြုလုပ်ထား‌တော်မူသည်။ ထိုဥယျာဉ်များ၏‌အောက်၌ စမ်း‌ရေ‌ချောင်းများ စီးဆင်လျက်ရှိသည်။ (သူတို့သည်) ထိုဥယျာဉ်များတွင် အမြဲ‌နေကြရမည်ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 9,
            "verse": 101,
            "text": "ထို့ပြင် အသင်တို့၏ ပတ်ဝန်းကျင်၌ရှိကြ‌သော* အရဗ်‌ကျေး‌တောသားများနှင့် မဒီနဟ်မြို့သားများထဲတွင် ဤသို့ အ‌ယောင်‌ဆောင်‌သော မုနာဖိက်များရှိကြသည်။ ထိုသူများသည် အ‌ယောင်‌ဆောင်မှုထဲ၌ပင် ဇွတ်မှိတ်ပြီး ‌နေ‌လေ့ရှိသည်။ အသင်တို့သည် ထိုသူများအား မသိ‌ပေ။ ငါအရှင်မြတ်သည် သူတို့အား သိ‌တော်မူသည်။ မကြာမီ ငါအရှင်မြတ်သည် သူတို့အား ပြစ်ဒဏ်နှစ်ကြိမ်*‌ပေး‌တော်မူမည်၊ ထို့‌နောက်သူတို့သည် ကြီး‌လေး‌သောပြစ်ဒဏ် သက်‌ရောက်ခြင်းကို ခံကြရမည်။"
        },
        {
            "chapter": 9,
            "verse": 102,
            "text": "ထို့ပြင် အခြားသူများလည်း ရှိကြ‌သေးသည်။ သူတို့သည် သူတို့၏အပြစ်များကို ဝန်ခံခဲ့ကြသည်။ သူတို့သည် ‌ကောင်းမှုနှင့် မ‌ကောင်းမှုကို ‌ရောပြီးလုပ်ခဲ့ကြသည်။ အလ္လာဟ်အရှင်မြတ်သည် သူတို့၏ဝန်ချ‌တောင်းပန်မှုကို လက်ခံ‌တော်မူလိမ့်မည်ဟု အလ္လာဟ်အရှင်မြတ်ထံ‌တော်မှ ‌မျှော်လင့်ရသည်။* အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 9,
            "verse": 103,
            "text": "အသင်သည် သူတို့၏ပစ္စည်းများထဲမှ အလှူပစ္စည်းကို လက်ခံယူလိုက်ပါ၊ ထိုအရာဖြင့် အသင်သည် သူတို့အား သန့်ရှင်း‌အောင်နှင့် အပြစ်ကင်း‌အောင် လုပ်‌ပေးနိုင်လိမ့်မည်။* ၎င်း‌နောက် အသင်(တမန်‌တော်)သည် သူတို့အတွက် ဆု‌တောင်းလိုက်ပါ။* အမှန်စင်စစ် အသင်၏ဆု‌တောင်းခြင်းသည် သူတို့အတွက် ‌အေးချမ်းသာယာမှုဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 104,
            "text": "အမှန်စင်စစ် အလ္လာဟ်အရှင်မြတ်သည် အရှင်မြတ်၏ကျွန်များထံမှ အမှားဝန်ခံမှုကို လက်ခံ‌တော်မူ‌သောအရှင်နှင့် လှူဖွယ်ပစ္စည်းများကို လက်ခံ‌တော်မူ‌သောအရှင် ဖြစ်‌တော်မူသည်ကို သူတို့ မသိကြသ‌လော။ ထို့ပြင် အလ္လာဟ်အရှင်မြတ်သည် အမှားဝန်ခံမှုကို အကြိမ်ကြိမ်လက်ခံခွင့်လွှတ်‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 105,
            "text": "ထို့ပြင် (အို- တမန်‌တော်)အသင်‌ပြောလိုက်ပါ- “အသင်တို့သည် (အသင်တို့နှစ်သက်သကဲ့သို့)ပြုလုပ်ကြပါ၊ မကြာမီ အသင်တို့၏လုပ်ရပ်ကို အလ္လာဟ်အရှင်မြတ်နှင့် အရှင်မြတ်၏တမန်‌တော်အပြင် အီမာန်ယုံကြည်သူများလည်း ‌တွေ့မြင်ကြလိမ့်မည်။* ထို့ပြင် ဖုံးကွယ်‌နေ‌သောအရာများနှင့် ‌ပေါ်လွင်‌နေ‌သောအရာများကို သိ‌တော်မူ‌သောအရှင်မြတ်ထံ‌တော်သို့ အသင်တို့သည် မကြာမီ ပြန်ပို့ခြင်းခံရမည်။ ထို့‌နောက် အရှင်မြတ်သည် အသင်တို့အား အသင်တို့ ပြုလုပ်‌နေခဲ့သည်များကို ထုတ်‌ဖော်မိန့်ကြား‌တော်မူမည်။"
        },
        {
            "chapter": 9,
            "verse": 106,
            "text": "ထို့ပြင် အခြားသူများလည်းရှိ‌သေးသည်၊* ထိုသူများ၏ကိစ္စမှာ အရှင်မြတ်သည် သူတို့အား အပြစ်‌ပေး‌တော်မူသည်ပင်ဖြစ်‌စေ၊ သူတို့၏ဝန်ချ‌တောင်းပန်မှုကို လက်ခံ‌တော်မူသည်ပင်ဖြစ်‌စေ၊ အလ္လာဟ်အရှင်မြတ်၏(ထို)အမိန့်‌တော်(ကျ‌ရောက်သည်)အထိ ‌ရွှေ့ဆိုင်းထားပြီးဖြစ်သည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 107,
            "text": "ထို့ပြင် အကြင်သူများလည်းရှိကြသည်။ ထိုသူများသည် (အစ္စလာမ်ကို) ဒုက္ခ‌ပေးရန်အတွက်၊ ကုဖ်ရ်ငြင်းပယ်ရန်အတွက်၊ မုအ်မင်များကြား၌ ‌သွေးခွဲရန်အတွက်၊ ယခင်က အလ္လာဟ်အရှင်မြတ်နှင့် အရှင်မြတ်၏တမန်‌တော်အား တိုက်ခိုက်ခဲ့ကြ‌သောသူများ(၏ သတင်း‌ပေးမှု၊ ကြံစည်မှုကို ဆက်သွယ်ရယူရန်)ကို ‌ထောက်လှမ်းရာဌာနတစ်ခု ရရှိ‌စေရန်အတွက် ဗလီတစ်လုံးကို တည်‌ဆောက်ခဲ့ကြသည်။* ၎င်း‌နောက် သူတို့က “ကျွန်ုပ်တို့သည် ‌ကောင်းခြင်းမှလွဲ၍ မည်သည့်အရာမျှ မရည်ရွယ်ကြပါ“ဟု အမှန်ပင် ကျိန်ဆိုကြမည်။ ထို့ပြင် သူတို့သည် အမှန်ပင် လိမ်လည်သူများဖြစ်ကြသည်ကို အလ္လာဟ်အရှင်မြတ် အသိသက်‌သေဖြစ်‌တော်မူသည်။"
        },
        {
            "chapter": 9,
            "verse": 108,
            "text": "အသင်(တမန်‌တော်)သည် ထိုဗလီဝတ်‌ကျောင်း‌တော်၌ မည်သည့်အခါမှ (စွလာသ်ဝတ်ပြုရန်)မတ်တတ်မရပ်ပါနှင့်။ အမှန်စင်စစ် အကြင်ဗလီဝတ်‌ကျောင်း‌တော်သည် ပထမ‌နေ့ကစပြီး သက္ကဝါ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်မှုအ‌ပေါ်တွင် အုတ်မြစ်ချခဲ့ပြီး ဖြစ်သည်။ အသင်သည် ထိုဗလီဝတ်‌ကျောင်း‌တော်၌သာ ပိုပြီးရပ်ထိုက်သည်။ ထိုဗလီဝတ်‌ကျောင်း‌တော်တွင် အလွန်သန့်ရှင်းစင်ကြယ်မှုကို နှစ်သက်ကြ‌သောသူများ ရှိကြသည်။* ထို့ပြင် အလ္လာဟ်အရှင်မြတ်သည် အလွန်သန့်ရှင်းစင်ကြယ်‌သောသူများကို နှစ်သက်‌တော်မူသည်။"
        },
        {
            "chapter": 9,
            "verse": 109,
            "text": "သို့ဖြစ်ရာ အကြင်သူသည် သူ၏အ‌ဆောက်အအုံကို သက္ကဝါ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်မှုအ‌ပေါ်တွင်နှင့် (အရှင်မြတ်၏)‌ကျေနပ်မှုအ‌ပေါ်တွင် အုတ်မြစ်ချခဲ့သည်၊ ထိုသူသည် ပို‌ကောင်းသ‌လော။ သို့မဟုတ် အကြင်သူသည် ပို‌ကောင်းသ‌လော၊ ဤသူသည် သူ၏အ‌ဆောက်အအုံကို ပြိုကျမည့်ဆဲဆဲဖြစ်‌နေ‌သော ‌ချောက်ကမ်းပါး‌ပေါ်၌ အုတ်မြစ်ချခဲ့သည်။ ထို့‌နောက် ထိုအ‌ဆောက်အအုံသည် ထိုသူနှင့်တကွ ငရဲမီးထဲသို့ ပြိုကျသွားခဲ့သည်။* ထို့ပြင် အလ္လာဟ်အရှင်မြတ်သည် မတရားပြုလုပ်‌သောသူများအား လမ်းမှန်ညွှန်ကြားပြသ‌တော် မမူ‌ပေ။"
        },
        {
            "chapter": 9,
            "verse": 110,
            "text": "သူတို့ တည်‌ဆောက်ခဲ့ကြ‌သော သူတို့၏အ‌ဆောက်အအုံသည် သူတို့၏စိတ်နှလုံးများ အစိတ်စိတ် အမြွှာမြွှာဖြစ်မသွားမချင်း* (မ‌သေမချင်း) သူတို့၏ စိတ်နှလုံးများထဲသို့ သံသယများဖြစ်‌ပေါ်‌အောင်* လုပ်‌နေလိမ့်မည်။ ထို့ပြင် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 111,
            "text": "အမှန်စင်စစ် အလ္လာဟ်အရှင်မြတ်သည် အီမာန်ယုံကြည်သူများထံမှ သူတို့၏အသက်များနှင့် ပစ္စည်းဥစ္စာများကို သူတို့အတွက် ဂျန္နသ်သုခဘုံနှင့် (အစား‌ပေးပြီး)ဝယ်ယူ‌တော်မူခဲ့သည်။* သူတို့သည် အလ္လာဟ်အရှင်မြတ်၏လမ်း‌တော်တွင် စစ်တိုက်ကြသည်။ သို့ဖြစ်ရာ သူတို့သည် (ရန်သူများကို)သတ်ဖြတ်ကြပြီး သူတို့သည် (ရန်သူများ၏)သတ်ဖြတ်မှုကိုလည်း ခံကြရသည်။ အရှင်မြတ်သည် အရှင်မြတ်အ‌ပေါ်တွင် တာဝန်ရှိ‌ကြောင်း၊ ‌သောင်ရသ်ကျမ်း၊ အင်ဂျီလ်ကျမ်းနှင့် ကုရ်အာန်ကျမ်း‌တော်မြတ်၌ မှန်ကန်စွာ ကတိပြုထား‌တော်မူခဲ့သည်။ ၎င်း‌နောက် အလ္လာဟ်အရှင်မြတ်ထက် ပိုပြီး မိမိကတိကို ပြည့်ဝ‌အောင် ‌ဆောင်ရွက်သူ မည်သူရှိသနည်း။ သို့ဖြစ်ရာ အသင်တို့သည် အသင်တို့အချင်းချင်း ‌ရောင်းဝယ်‌ဖောက်ကားမှု (အ‌ပေးအယူပြုလုပ်ခဲ့ကြ‌သော ‌ရောင်းဝယ်မှု)နှင့် ပတ်သက်၍ ဝမ်း‌မြောက်‌ပျော်ရွှင်ကြပါ။ ထို့ပြင် ဤသည် ကြီးကျယ်‌သော ‌အောင်မြင်မှုပင်ဖြစ်သည်။"
        },
        {
            "chapter": 9,
            "verse": 112,
            "text": "(အရှင်မြတ်က ဂျန္နသ်‌ပေးပြီး ဝယ်ယူလိုက်‌သောသူများသည်) ဝန်ချ‌တောင်းပန်သူများ၊ အိဗာဒသ် ဝတ်ပြုသူများ၊ ချီးမွမ်းသူများ၊ ‌စွောင်မ် ဥပုစ်‌စောင့်ထိန်းသူများ*၊ ရုကူအ်ဦးညွတ်သူများ၊ ‌ကောင်းမှုများကို ညွှန်ကြားပြီး မ‌ကောင်းမှုများမှ တားမြစ်သူများ၊ အလ္လာဟ်အရှင်မြတ်၏စည်းကမ်းများကို ‌စောင့်ထိန်းသူများ ဖြစ်ကြသည်။ ၎င်း‌နောက် အသင်သည် အီမာန်ယုံကြည်သူများအား သတင်း‌ကောင်း‌ပေးလိုက်ပါ။"
        },
        {
            "chapter": 9,
            "verse": 113,
            "text": "တမန်‌တော်မြတ်နှင့် အီမာန်ယုံကြည်သူများသည် မုရှ်ရိက်များအတွက် ၎င်း(မုရှ်ရိက်)များသည် သူတို့၏‌ဆွေမျိုးများဖြစ်ကြလျှင်လည်း သူတို့သည် ငရဲသားများဖြစ်‌သော‌ကြောင့် သူတို့တွင်(အ‌ယောင်‌ဆောင်မှု)ထင်ရှားခဲ့ပြီးသည့်‌နောက် (အရှင်မြတ်ထံ‌တော်၌)လွတ်ငြိမ်းချမ်းသာခွင့်ကို ‌တောင့်ခံ‌ပေးပိုင်ခွင့် မရှိ‌တော့‌ပေ။"
        },
        {
            "chapter": 9,
            "verse": 114,
            "text": "ထို့ပြင် (တမန်‌တော်)အိဗ်ရာဟီမ်သည် သူ၏ဖခင်အတွက် လွတ်ငြိမ်းချမ်းသာခွင့်ကို ‌တောင်းခံခဲ့ခြင်းသည် ၎င်းအ‌နေနှင့် ၎င်း၏ဖခက်ကို‌ပေးခဲ့‌သော ကတိ‌ကြောင့်ပင်ဖြစ်သည်။* ထို့‌နောက် (တမန်‌တော်)အိဗ်ရာဟီမ်ထံ၌ ၎င်း၏ဖခင်သည် အလ္လာဟ်အရှင်မြတ်၏ရန်သူဖြစ်‌ကြောင်း ထင်ရှားခဲ့‌သောအခါ ၎င်းသည် ၎င်း၏ဖခင်နှင့် မသက်ဆိုင် မပတ်သက်‌တော့ပါဟူ၍ ငြင်းဆိုခဲ့သည်။ အမှန်စင်စစ် (တမန်‌တော်)အိဗ်ရာဟီမ်သည် စိတ်နှလုံး အလွန်နူးညံ့သူ၊ အလွန်သည်းခံသူဖြစ်ခဲ့သည်။"
        },
        {
            "chapter": 9,
            "verse": 115,
            "text": "ထို့ပြင် အလ္လာဟ်အရှင်မြတ်သည် မည်သည့်လူမျိုးကိုမဆို ထိုလူမျိုးများကို လမ်းမှန်ညွှန်ကြားပြသ‌တော်မူပြီး‌နောက်၊ သူတို့ ‌ရှောင်ကြဉ်ရမည့်အရာများကို ထင်ရှားစွာ မိန့်‌တော်မူခြင်း ပြု‌တော်မမူ‌သေးသမျှ လမ်းလွဲ‌စေ‌တော်မမူ‌ပေ။* အမှန်စင်စစ် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 116,
            "text": "အမှန်စင်စစ် မိုး‌ကောင်းကင်များနှင့် ‌မြေပထဝီကို စိုးမိုးအုပ်ချုပ်မှုသည် အလ္လာဟ်အရှင်မြတ်အတွက်ပင် ဖြစ်သည်။ အရှင်မြတ်ပင် ရှင်‌စေ‌တော်မူသည်။ အရှင်မြတ်ပင် ‌သေ‌စေ‌တော်မူသည်။ ထို့ပြင် အလ္လာဟ်အရှင်မြတ်မှလွဲ၍ အသင်တို့အတွက် မိတ်‌ဆွေ‌ရော၊ ကူညီမည့်သူပါ မည်သူမှ မရှိ‌ပေ။"
        },
        {
            "chapter": 9,
            "verse": 117,
            "text": "အမှန်စင်စစ် အလ္လာဟ်အရှင်မြတ်သည် တမန်‌တော်မြတ်၏ဘက်နှင့်၊ အကြင်မုဟာဂျိရီန်နှင့် အန်စွာရ်များ၏ဘက်သို့ သနားကရုဏာနှင့် လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့ပြီ ဖြစ်သည်။ သူတို့ထဲမှ လူတစ်စု၏စိတ်နှလုံးများသည် တိမ်း‌စောင်းမည့်ဆဲဆဲဖြစ်ပြီး‌နောက် သူတို့သည် ကျပ်တည်း‌သောကာလ၌* တမန်‌တော်မြတ်၏‌နောက်ကို လိုက်ခဲ့ကြသည်။ ထို့‌နောက် အရှင်မြတ်သည် သနားကရုဏာနှင့် ပြန်လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့သည်။ အမှန်စင်စစ် အရှင်မြတ်သည် သူတို့နှင့်ပတ်သက်၍ အလွန်ကြင်နာ‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 118,
            "text": "ထို့ပြင် (အရှင်မြတ်သည်) အကြင်သူသုံးဦး*ဘက်သို့လည်း (သနားကရုဏာနှင့် လှည့်‌တော်မူပြီး သူတို့၏ဝန်ချ‌တောင်းပန်မှုများကို လက်ခံ‌တော်မူခဲ့သည်)။ ထိုသုံးဦးတို့သည် (အမိန့်ကျ‌ရောက်သည်အထိ) ‌ရွှေ့ဆိုင်းမှု ခံခဲ့ကြရသည့်အတွက် ‌နောက်ဆုံးတွင် ကမာ္ဘ‌မြေသည် ဤမျှကျယ်ဝန်းပါလျက်နှင့်ပင် သူတို့အ‌ပေါ်တွင် ကျဉ်း‌မြောင်းလာခဲ့‌ပေသည်။ ထို့ပြင် သူတို့၏အသက်ရှင်‌နေရခြင်းသည်ပင် သူတို့အ‌ပေါ်၌ ကျပ်တည်းခဲယဉ်းလာခဲ့သည်။ ထို့‌နောက် သူတို့သည် အလ္လာဟ်အရှင်မြတ်(၏ အမျက်‌တော်)မှ လွတ်ကင်းရန် ထိုအရှင်မြတ်မှလွဲ၍ အခြား မည်သည့်ခိုကိုးရာမှ မရှိ‌ကြောင်းကို ယုံကြည်လာခဲ့ကြသည်။ ထို့‌နောက် အရှင်မြတ်သည် သူတို့(‌နောက်ထပ် အပြစ်ကျူးလွန်မိလျှင် အရှင်မြတ်ဘက်သို့)ပြန်လှည့် (အမှားဝန်ခံ)နိုင်ကြရန် သူတို့ဘက်သို့ သနားကရုဏာနှင့် ပြန်လှည့်‌တော်မူပြီး သူတို့၏ ဝန်ချ‌တောင်းပန်မှုများကို လက်ခံ‌တော်မူခဲ့သည်။ အမှန်စင်စစ် အလ္လာဟ်အရှင်မြတ်သည် အမှားဝန်ခံမှုကို အကြိမ်ကြိမ်လက်ခံခွင့်လွှတ်‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 9,
            "verse": 119,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ၊ ၎င်း‌နောက် အသင်တို့သည် မှန်ကန်‌သောသူများနှင့်အတူ ရှိကြပါ(‌နေထိုင်ကြပါ။)"
        },
        {
            "chapter": 9,
            "verse": 120,
            "text": "မဒီနဟ်မြို့သားများနှင့် သူတို့၏ ပတ်ဝန်းကျင်၌ရှိ‌သော အရဗ်‌ကျေး‌တောသားများအတွက် အလ္လာဟ်အရှင်မြတ်၏တမန်‌တော်ကိုစွန့်ပြီး ‌နောက်ကျန်ရစ်ခဲ့ကြရန် မသင့်‌ပေ။ ၎င်း‌နောက် သူတို့သည် သူတို့၏အသက်ကို တမန်‌တော်၏အသက်ထက် ပိုပြီး မနှစ်သက်သင့်‌ပေ။* ထို(သို့ ပြဋ္ဌာန်းရသည့်)အ‌ကြောင်းကမူ သူတို့သည် အလ္လာဟ်အရှင်မြတ်၏လမ်းတွင် မည်ကဲ့သို့‌သော ‌ရေငတ်မှု၊ ပင်ပန်မှု၊ ဆာ‌လောင်မှုပင်ဖြစ်‌စေ၊ ၎င်း‌နောက် ကာဖိရ်များအား ‌ဒေါသဖြစ်‌စေမည့် မည်သို့‌သော သွားလာမှုပင်ဖြစ်‌စေ၊ ရန်သူများထံမှ ဒုက္ခ သုခ မည်သို့ပင်ရသည်ဖြစ်‌စေ*၊ ထိုအချက် တစ်ခုချင်းစီအတွက် ‌ကောင်းမှုတစ်ခုစီ ‌ရေးမှတ်ခြင်းခံရသည်ချည်းပင်ဖြစ်သည်။ အမှန်စင်စစ် အလ္လာဟ်အရှင်မြတ်သည် ‌ကောင်းကျိုး‌ဆောင်ရွက်သူများ၏အကျိုးကို အလဟဿ ဖြစ်‌စေ‌တော်မမူ‌ပေ။"
        },
        {
            "chapter": 9,
            "verse": 121,
            "text": "ထို့ပြင် သူတို့သည် အ‌သေးအဖွဲ သုံးစွဲသည်ဖြစ်‌စေ၊ အကြီးအကျယ်သုံးစွဲသည်ဖြစ်‌စေ၊ သူတို့သည် မည်သည့်‌တောင်ကြားတစ်‌နေရာကို ဖြတ်‌ကျော်သည်ပင်ဖြစ်‌စေ သူတို့အတွက် (‌ကောင်းမှုအဖြစ်) ‌ရေးသားထားခဲ့သည်ချည်းဖြစ်သည်။ (ထိုသို့ ‌ရေးရခြင်းမှာ) အလ္လာဟ်အရှင်မြတ်သည် သူတို့အား သူတို့၏ လုပ်ရပ်များနှင့်ပတ်သက်၍ အ‌ကောင်းဆုံးအကျိုးကို ‌ပေးသနား‌တော်မူရန်အတွက်ဖြစ်သည်။"
        },
        {
            "chapter": 9,
            "verse": 122,
            "text": "ထို့ပြင် အီမာန်ယုံကြည်သူများသည် တစ်‌ယောက်မကျန်(စစ်ပွဲသို့)မထွက်ထိုက်‌ပေ။ သို့ဖြစ်ရာ သူတို့ထဲက အုပ်စုတိုင်းမှ လူတစ်ဦးစီသာ ထွက်ကြရမည်။ သို့မှသာ (ကျန်လူများသည်) သာသနာနှင့်ပတ်သက်၍ (အသိပညာများကို) သင်ယူဆည်းပူးနိုင်ကြမည်ဖြစ်သည်။ ၎င်း‌နောက် သူတို့သည် သူတို့၏ အမျိုးသားများအား(စစ်ပွဲမှ)သူတို့ထံသို့ ပြန်‌ရောက်လာ‌သောအခါ သူတို့ သတိပြု အပြစ်‌ရှောင်နိုင်ကြရန်အတွက် (အရှင်မြတ်၏ အမိန့်‌တော်များကို သင်ပြ‌ပေးပြီး) သတိ‌ပေးနှိုး‌ဆော်နိုင်ကြမည်ဖြစ်သည်။"
        },
        {
            "chapter": 9,
            "verse": 123,
            "text": "အို- အီမာန်ယုံကြည်သူအ‌ပေါင်းတို့၊ အသင်တို့သည် အသင်တို့အနီး၌ရှိ‌သော ကာဖိရ်များကို တိုက်ခိုက်ကြပါ။* ထို့ပြင် ထိုကာဖိရ်များသည် အသင်တို့တွင် ပြင်းထန်မှုကို ‌တွေ့ရှိ‌စေကြရမည်။* ထို့ပြင် အမှန်စင်စစ် အလ္လာဟ်အရှင်မြတ်သည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့်အတူတကွ ရှိ‌တော်မူသည်ကို အသင်တို့ သိထားကြပါ။"
        },
        {
            "chapter": 9,
            "verse": 124,
            "text": "ထို့ပြင် မည်သည့်အခါမဆို စူရဟ်ကဏ္ဍတစ်စုံတစ်ခုသည် (အရှင်မြတ်ထံမှ)ချ‌ပေးခြင်းခံရလျှင်၊ ထို(အ‌ယောင်‌ဆောင်)သူများထဲမှ အချို့က ဤစူရဟ်ကဏ္ဍသည် အသင်တို့ထဲမှ မည်သူ၏အီမာန်ကို တိုးတက်‌စေပါသနည်းဟု ‌ပြောဆိုကြသည်။* ၎င်း‌နောက် မည်သို့ပင်ဖြစ်‌စေ အီမာန်ယုံကြည်သူများကမူ သူတို့သည် ဝမ်း‌မြောက်‌ပျော်ရွှင်လျက် ထိုစူရဟ်ကဏ္ဍသည် သူတို့၏ အီမာန်ကို တိုးတက်‌စေခဲ့သည်။"
        },
        {
            "chapter": 9,
            "verse": 125,
            "text": "ထို့ပြင် မည်သို့ပင်ဖြစ်‌စေ စိတ်နှလုံးများ၌ ‌ရောဂါရှိသူများကမူ ထိုစူရဟ်ကဏ္ဍသည် သူတို့၏ အညစ်အ‌ကြေးထဲသို့ အညစ်အ‌ကြေးတစ်ခု ထပ်တိုး‌စေခဲ့သည်။ သူတို့သည် ကာဖိရ်ငြင်းပယ်သူများဖြစ်လျက် ‌သေဆုံးခဲ့ကြရသည်။"
        },
        {
            "chapter": 9,
            "verse": 126,
            "text": "ထို့ပြင် အမှန်စင်စစ် သူတို့သည် နှစ်စဉ်နှစ်တိုင်း တစ်ကြိမ် သို့မဟုတ် နှစ်ကြိမ် စမ်းသပ်ခြင်းခံကြရခြင်းကို သူတို့ မမြင်ကြသ‌လော။ ထို့‌နောက်လည်း သူတို့သည် ဝန်ချ‌တောင်းပန်ခြင်း မရှိကြ‌ပေ၊ သတိတရားလည်း မရကြ‌ပေ။"
        },
        {
            "chapter": 9,
            "verse": 127,
            "text": "ထို့ပြင် မည်သည့်အခါမဆို စူရဟ်ကဏ္ဍတစ်စုံတစ်ခုသည် ချ‌ပေးခြင်းခံရလျှင်၊ သူတို့ထဲမှ တစ်ဦးသည် တစ်ဦးကိုကြည့်ပြီး “အသင်တို့ကို (တမန်‌တော်နှင့် မွတ်စ်လင်မ်များထဲမှ) တစ်စုံတစ်ဦးသည် မြင်သွားသ‌လော“*ဟု ‌မေးမြန်းပြီးသည့်‌နောက် ပြန်လှည့်သွားခဲ့ကြသည်။ အလ္လာဟ်အရှင်မြတ်သည် သူတို့၏ စိတ်နှလုံးများအား လှည့်ထား‌တော်မူခဲ့သည်။ အဘယ့်‌ကြောင့်ဆို‌သော် သူတို့သည် အသိဉာဏ်ကို အသုံးမပြုကြသည့်အတွက်ပင်ဖြစ်သည်။"
        },
        {
            "chapter": 9,
            "verse": 128,
            "text": "အမှန်စင်စစ် အသင်တို့ထဲမှပင် တမန်‌တော်တစ်ပါးသည် အသင်တို့ထံသို့ ‌ရောက်ရှိလာခဲ့ပြီဖြစ်သည်။* အသင်တို့ ဒုက္ခ‌ရောက်ခြင်းသည် ထိုတမန်‌တော်အ‌ပေါ်တွင် အလွန်ဝန်‌လေးသည်။* (၎င်း‌နောက် ထိုတမန်‌တော်သည်) အသင်တို့နှင့်ပတ်သက်၍ (‌ကောင်းသည်ကိုသာ) အလွန်လိုလားသူဖြစ်သည်။ အီမာန်ယုံကြည်သူများနှင့်ပတ်သက်၍ အလွန်နူးညံ့သိမ်‌မွေ့သူ၊ အလွန်ကြင်နာသူ တစ်ဦးဖြစ်သည်။"
        },
        {
            "chapter": 9,
            "verse": 129,
            "text": "ထို့‌နောက် အကယ်၍ သူတို့သည် (သိပါလျက်နှင့် မလိုက်နာဘဲ)ပြန်လှည့်သွားခဲ့ကြလျှင် (အို- တမန်‌တော်)အသင်‌ပြောလိုက်ပါ- “ငါ့အတွက် အလ္လာဟ်အရှင်မြတ်သည် လုံ‌လောက်‌တော်မူသည်၊ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ ထိုအရှင်မြတ်အ‌ပေါ်၌သာ ငါသည် ယုံပုံလွှဲအပ်ခဲ့ပြီ ဖြစ်သည်။ ၎င်း‌နောက် အရှင်မြတ်သည် အလွန်ကြီးကျယ်မြင့်မြတ်‌သော အရ်ရှ်ပလ္လင်‌တော်ကို စိုးပိုင်‌တော်မူသည့်အရှင် ဖြစ်‌တော်မူသည်။"
        },
        {
            "chapter": 10,
            "verse": 1,
            "text": "အလိဖ် လာမ် ရာ။* ဤသည် ဉာဏ်ပညာနှင့် ပြည့်စုံ‌သောကျမ်း‌တော်မြတ်၏ အာယသ်‌တော်များဖြစ်သည်။"
        },
        {
            "chapter": 10,
            "verse": 2,
            "text": "ငါအရှင်မြတ်သည် သူတို့ထဲမှပင် လူတစ်ဦးထံသို့ “အသင်သည် လူများအား သတိ‌ပေးနှိုး‌ဆော်ပါ“ ၎င်း‌နောက် “အီမာန်ယုံကြည်သူများအား သူတို့၏အရှင်မြတ်ထံ‌တော်၌ သူတို့အတွက် မြင့်မြတ်‌သော အဆင့်အတန်းရှိသည်ဟု သတင်း‌ကောင်း‌ပြောလိုက်ပါ“ဟု ဝဟီအမိန့်ချ‌ပေးခြင်းသည် လူများအတွက် အံ့ဩဖွယ်ရာ ဖြစ်‌နေသ‌လော၊* ကာဖိရ်ငြင်းပယ်သူများကမူ “ဤသည် ထင်ရှား‌သော စုန်းပ‌ယောဂ အမှန်ပင် ဖြစ်သည်“ဟု ‌ပြောဆိုကြသည်။"
        },
        {
            "chapter": 10,
            "verse": 3,
            "text": "အမှန်စင်စစ် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလ္လာဟ်အရှင်မြတ်ပင်ဖြစ်‌တော်မူသည်။ ထိုအရှင်မြတ်သည် မိုး‌ကောင်းကင်များနှင့် ‌မြေပထဝီကို ‌ခြောက်ရက်(နှင့် ညီမျှ‌သောအချိန်)ဖြင့် ဖန်ဆင်း‌တော်မူခဲ့သည်။ ထို့‌နောက် အရှင်မြတ်သည် အရ်ရှ်ပလ္လင်‌တော်အ‌ပေါ်တွင်(၎င်းကို မမှီခိုဘဲ)တည်(ရှိလျက် အရှင်မြတ်နှင့် ထိုက်တန်‌တော်မူသည့်အတိုင်း စံမြန်း)‌နေ‌တော်မူသည်။ အရှင်မြတ်သည်ပင် အမှုကိစ္စအားလုံးကို စီမံခန့်ခွဲ‌တော်မူသည်။ မည်သူမဆို အလ္လာဟ်အရှင်မြတ်ခွင့်ပြု‌တော်မူပြီးမှပင် ကြားဝင် အသနားခံနိုင်မည်ဖြစ်သည်။* အရှင်မြတ်ပင် အသင်တို့အား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်ပင်ဖြစ်‌တော်မူသည်။ သို့ဖြစ်ရာ အသင်တို့သည် အရှင်မြတ်ကိုသာ ကိုးကွယ်ကြပါ။ ဤမျှပင် အသင်တို့သည် အသိတရား မရကြ‌သေးသ‌လော။"
        },
        {
            "chapter": 10,
            "verse": 4,
            "text": "အသင်တို့အားလုံး၏ ပြန်လှည့်ရာဌာနသည် အရှင်မြတ်ထံ‌တော်သို့ဖြစ်သည်။ အလ္လာဟ်အရှင်မြတ်သည် အရှင်မြတ်၏ကတိ‌တော်ကို မှန်ကန်စွာ ပြုထား‌တော်မူသည်။ အမှန်စင်စစ် ထိုအရှင်မြတ်ပင် အဖန်ဆင်းခံများအား ပထမအကြိမ်ကလည်း စတင်ဖန်ဆင်း‌တော်မူခဲ့ခြင်းဖြစ်သည်။ ထို့‌နောက် အရှင်မြတ်သည်ပင် ထိုအဖန်ဆင်းခံများအား ‌နောက်တစ်ကြိမ်ပြန်ပြီး ဖန်ဆင်း‌တော်မူဦးမည်ဖြစ်သည်။ (ထိုသို့ပြန်ပြီး ဖန်ဆင်း‌တော်မူရခြင်းမှာ)အရှင်မြတ်သည် အီမာန်ယုံကြည်ပြီး ‌ကောင်းမြတ်‌သောလုပ်ရပ်များကို ပြုလုပ်‌သောသူများအား မျှတစွာ အကျိုး‌ပေးရန်အတွက်ဖြစ်သည်။* ထို့ပြင် ကာဖိရ်ငြင်းပယ်သူများကမူ သူတို့သည် ငြင်းပယ်‌နေခဲ့ခြင်း‌ကြောင့် သူတို့အတွက် အလွန်ဆူပွက်‌နေ‌သော ‌သောက်စရာ(‌ရေပူ)နှင့် အလွန်နာကျင်‌စေ‌သော အပြစ်ဒဏ်ရှိလိမ့်မည်။"
        },
        {
            "chapter": 10,
            "verse": 5,
            "text": "အရှင်မြတ်သည် ‌နေကို ထွန်းလင်း‌တောက်ပ‌စေရန်နှင့် လကို လင်းဝင်း‌စေရန် ပြုလုပ်‌တော်မူခဲ့‌သော အရှင်ဖြစ်‌တော်မူသည်။ ထို့ပြင် အရှင်မြတ်သည် နှစ်များ၏အ‌ရေအတွက်နှင့် စာရင်းအင်းကို အသင်တို့ သိနားလည်ကြရန်အတွက် ထို(လသွားသည့်)စခန်းများအား သတ်မှတ်‌ပေး‌တော်မူခဲ့သည်။* အလ္လာဟ်အရှင်မြတ်သည် ဤအရာများအား မှန်ကန်‌သော ရည်ရွယ်ချက်ဖြင့်ပင် ဖန်ဆင်း‌တော်မူခဲ့ခြင်းဖြစ်သည်။ အရှင်မြတ်သည် သိနားလည်သူများအတွက် သက်‌သေလက္ခဏာများကို အ‌သေးစိတ် ရှင်းလင်းပြသ‌တော်မူသည်။"
        },
        {
            "chapter": 10,
            "verse": 6,
            "text": "အမှန်စင်စစ် ညနှင့်‌နေ့များ၏ ‌ပြောင်းလဲမှုတွင်လည်း‌ကောင်း၊ မိုး‌ကောင်းကင်များနှင့် ‌မြေပထဝီတွင် အရှင်မြတ် ဖန်ဆင်းထား‌တော်မူ‌သော အရာများတွင်လည်း‌ကောင်း (အရှင်မြတ်အား) ‌ကြောက်ရွံ့သူများအတွက် သက်‌သေလက္ခဏာများ အမှန်ပင်ရှိသည်။"
        },
        {
            "chapter": 10,
            "verse": 7,
            "text": "အမှန်စင်စစ် အကြင်သူများသည် ငါအရှင်မြတ်နှင့် ‌တွေ့ဆုံခြင်းကို မ‌မျှော်လင့်ကြ‌ပေ။* ၎င်း‌နောက်သူတို့သည် ‌လောကီဘဝကိုသာ ‌ကျေနပ်၍ ထို‌လောကီဘဝနှင့်ပင် (လုံ‌လောက်ပြီဟု ထင်မှတ်ပြီး) ‌အေး‌ဆေးတည်ငြိမ်‌နေခဲ့ကြသည်။ ထို့ပြင် အကြင်သူတို့သည် ငါအရှင်မြတ်၏ (တမလွန်ဘဝနှင့် စပ်လျဉ်း‌သော)သက်‌သေလက္ခဏာများကို ‌မေ့‌လျော့သူများဖြစ်ကြသည်။"
        },
        {
            "chapter": 10,
            "verse": 8,
            "text": "ထိုသူများပင်ဖြစ်သည်၊ သူတို့သည် (မ‌ကောင်းမှုများကို) ရှာ‌ဖွေဆည်းပူး‌နေခဲ့သည့်အတွက် သူတို့၏ခိုကိုးရာဌာနသည် ဂျဟန္နမ်ငရဲဘုံပင်ဖြစ်သည်။"
        },
        {
            "chapter": 10,
            "verse": 9,
            "text": "အမှန်စင်စစ် အကြင်သူများသည် အီမာန်ယုံကြည်ခဲ့ကြသည်။ ၎င်း‌နောက်သူတို့သည် ‌ကောင်းမြတ်‌သောလုပ်ရပ်များကို ပြုလုပ်ခဲ့ကြသည်။ သူတို့အား သူတို့၏ဖန်ဆင်း‌မွေးမြူ‌တော်မူ‌သောအရှင်သည် သူတို့၏အီမာန်ယုံကြည်မှု‌ကြောင့် စည်းစိမ်နှင့်ပြည့်စုံ‌သော ဥယျာဉ်များသို့ ပို့‌ဆောင်‌တော်မူမည်ဖြစ်သည်၊ ၎င်းဥယျာဉ်များ၏‌အောက်၌ စမ်း‌ရေ‌ချောင်းများ စီးဆင်း‌နေမည်။"
        },
        {
            "chapter": 10,
            "verse": 10,
            "text": "ထို(သုခဘုံ ဥယျာဉ်များ)၌ သူတို့၏စကားသည် “အို- အလ္လာဟ်အရှင်မြတ်၊ အရှင်မြတ်သည် သန့်ပြန့်စင်ကြယ်‌တော်မူပါသည်“ဟု ဖြစ်ပြီး၊ ထိုအထဲ၌ သူတို့၏နှုတ်ခွန်းဆက်သခြင်းသည် “စလာမ် ငြိမ်းချမ်းသာယာမှု သက်‌ရောက်ပါ‌စေ“ဟု ဖြစ်မည်။ ၎င်း‌နောက် သူတို့၏‌နောက်ဆုံး(နိဂုံးချုပ်)စကားသည် “ချီးမွမ်းခြင်းဟူသမျှသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်နှင့်သာ ထိုက်တန်သည်“ဟူ၍ ဖြစ်မည်။"
        },
        {
            "chapter": 10,
            "verse": 11,
            "text": "ထို့ပြင် အကယ်၍ အလ္လာဟ်အရှင်မြတ်သည် လူများထံသို့ သူတို့၏အ‌ကောင်းကို အလျင်စလို ‌တောင်းဆိုသကဲ့သို့ အဆိုးကို အလျင်စလိုပြုလုပ်‌ပေး‌တော်မူလျှင် သူတို့ကို ‌ပေးထား‌သော ‌စောင့်ဆိုင်းချိန်သည် အမှန်ပင် ကုန်ဆုံးသွားခဲ့ပြီ ဖြစ်လိမ့်မည်။* သို့ဖြစ်ရာ ငါအရှင်မြတ်သည် ငါအရှင်မြတ်နှင့် ‌တွေ့ဆုံမှုကို မ‌မျှော်လင့်သူများအား သူတို့၏ဆိုးသွမ်း‌မောက်မာမှုထဲ၌ပင် တဝဲလည်လည် ဖြစ်‌နေကြရန်အတွက် စွန့်ပစ်ထား‌တော်မူသည်။"
        },
        {
            "chapter": 10,
            "verse": 12,
            "text": "ထို့ပြင် လူသား၌ ဒုက္ခ‌ရောက်‌သောအခါ သူသည် ငါအရှင်မြတ်ကို လဲ‌လျောင်းလျက် သို့မဟုတ် ထိုင်လျက် သို့မဟုတ် ရပ်လျက် ဟစ်‌ခေါ်သည်။ ထို့‌နောက် ငါအရှင်မြတ်သည် သူ၏ဒုက္ခကို ဖယ်ရှား‌တော်မူလိုက်‌သောအခါ သူသည် ငါအရှင်မြတ်အား သူ့တွင်‌ရောက်ခဲ့သည့်ဒုက္ခအတွက် (တစ်ကြိမ်မှ)မဟစ်‌ခေါ်ခဲ့ သကဲ့သို့ဖြစ်သွားသည်။* ဤသို့ပင် စည်း‌ဖောက်သူများအတွက် သူတို့ပြုလုပ်‌နေခဲ့ကြသည့်အရာ (မ‌ကောင်းမှု)များသည် လှပ(သည့် သဏ္ဍာန်ဖြစ်ရှိ)‌စေရန် တန်ဆာဆင်မြန်းခြင်းခံရသည်။"
        },
        {
            "chapter": 10,
            "verse": 13,
            "text": "ထို့ပြင် အမှန်စင်စစ် ငါအရှင်မြတ်သည် အသင်တို့မတိုင်မီက မျိုးနွယ်များကို သူတို့သည် မတရားကျူးလွန်ကြ‌သောအခါ ဖျက်ဆီးပစ်‌တော်မူခဲ့သည်။ ထို့ပြင် သူတို့ထံသို့ သူတို့၏တမန်‌တော်များသည် ထင်ရှား‌သော သက်‌သေလက္ခဏာများကို ယူ‌ဆောင်လာခဲ့ကြပြီး‌နောက်လည်း သူတို့သည် (တစ်ပါးတည်း‌သောအရှင်မြတ်အား) ယုံကြည်သူများ မဖြစ်ခဲ့ကြ‌ပေ။ ငါအရှင်မြတ်သည် အပြစ်ကျူးလွန်သူများကို ဤသို့ပင် အစား‌ပေး‌တော်မူသည်။"
        },
        {
            "chapter": 10,
            "verse": 14,
            "text": "ထို့‌နောက် ငါအရှင်မြတ်သည် သူတို့၏‌နောက်တွင် အသင်တို့ မည်သို့ပြုမူ‌ဆောင်ရွက်ကြမည်နည်းဆိုသည်ကို ကြည့်ရှု‌တော်မူရန်အတွက် အသင်တို့အား ကမာ္ဘ‌ပေါ်၌ ကိုယ်စားလှယ်များ ပြုလုပ်‌တော်မူခဲ့သည်။"
        },
        {
            "chapter": 10,
            "verse": 15,
            "text": "ထို့ပြင် သူတို့‌ရှေ့၌ ငါအရှင်မြတ်၏ထင်ရှား‌သော အာယသ်‌တော်များကို ဖတ်ကြားခြင်းခံရ‌သောအခါ၊ ငါအရှင်မြတ်နှင့် ‌တွေ့ဆုံရန် မ‌မျှော်လင့်ကြသူများက “အသင်သည် ဤသည်မှလွဲ၍ အခြားကုရ်အာန်ကို ူယူခဲ့ပါ၊ သို့မဟုတ် ဤသည်ကိုပင် ‌ပြောင်းလဲ‌ပေးပါဟု ‌ပြောဆိုကြသည်။ (အို- တမန်‌တော်)အသင်‌ပြောလိုက်ပါ- ငါ့အတွက် ဤကုရ်အာန်မှာ ငါ၏သ‌ဘောအတိုင်း ‌ပြောင်းလဲခွင့် မရှိ‌ပေ၊ ငါသည် ငါ၏ထံသို့ ညွှန်ကြားခြင်းခံရ‌သော အမိန့်ကိုသာ လိုက်နာခြင်းဖြစ်သည်။ အမှန်စင်စစ် ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်၏အမိန့်ကို ဖီဆန်မိလျှင် ကြီးကျယ်‌သော‌နေ့၏ပြစ်ဒဏ်ကို ငါစိုးရိမ်သည်။"
        },
        {
            "chapter": 10,
            "verse": 16,
            "text": "(အို- တမန်‌တော်)အသင်‌ပြောလိုက်ပါ- “အကယ်၍ အလ္လာဟ်အရှင်မြတ် အလိုရှိ‌တော်မူခဲ့လျှင် ငါသည်လည်း ထိုကုရ်အာန်ကို အသင်တို့‌ရှေ့၌ ဖတ်ကြားနိုင်မည် မဟုတ်‌ပေ။ အရှင်မြတ်သည်လည်း အသင်တို့အား ထိုကုရ်အာန်နှင့်ပတ်သက်၍ အသိ‌ပေး‌တော်မူမည် မဟုတ်‌ပေ။ ၎င်း‌နောက် အမှန်စင်စစ် ငါသည် ထို(ကုရ်အာန်မကျ‌ရောက်မီ) ယခင်ကလည်း အသင်တို့ထဲ၌ တစ်သက်တာ‌နေခဲ့ပြီးဖြစ်သည်။* ဤမျှပင် အသင်တို့ နားမလည်ကြ‌လေသ‌လော။"
        },
        {
            "chapter": 10,
            "verse": 17,
            "text": "သို့ဖြစ်ရာ အကြင်သူထက်ပိုပြီး မတရားသူ မည်သူရှိဦးမည်နည်း။ ထိုသူသည် အလ္လာဟ်အရှင်မြတ်အ‌ပေါ်တွင် လုပ်ကြံစွပ်စွဲခဲ့သည်။ သို့မဟုတ် ထိုသူသည် အရှင်မြတ်၏ သက်‌သေလက္ခဏာ‌တော်များကို မဟုတ်မမှန်ဟု ငြင်းပယ်ခဲ့သည်။ အမှန်စင်စစ် အပြစ်ကျူးလွန်သူများသည် ‌အောင်မြင်ကြမည် မဟုတ်‌ပေ။"
        },
        {
            "chapter": 10,
            "verse": 18,
            "text": "ထို့ပြင် သူတို့သည် အလ္လာဟ်အရှင်မြတ်အား စွန့်ပြီး အကြင်အရာများကို ကိုးကွယ်ကြသည်။ ထိုအရာများသည် သူတို့အား နစ်နာ‌စေရန်လည်း မပြုလုပ်နိုင်‌ပေ၊ ၎င်းပြင် သူတို့အား အကျိုးဖြစ်ထွန်း‌စေရန်လည်း မပြုလုပ်နိုင်‌ပေ။ ၎င်း‌နောက် သူတို့က ‌ပြောဆိုကြသည်- “ဤအရာများသည် ကျွန်ုပ်တို့အား အလ္လာဟ်အရှင်မြတ်ထံ‌တော်၌ ကြားဝင်အသနားခံ‌ပေးမည့်အရာများပင်ဖြစ်ကြသည်။“ (အို- တမန်‌တော်)အသင်‌ပြောလိုက်ပါ- “အသင်တို့သည် အလ္လာဟ်အရှင်မြတ်အား မိုး‌ကောင်းကင်များနှင့် ‌မြေပထဝီတွင် အရှင်မြတ်မသိ‌သောအရာများ*နှင့်ပတ်သက်၍ သတင်း‌ပေး‌နေကြသ‌လော။ အရှင်မြတ်သည် သန့်ရှင်းစင်ကြယ်‌တော်မူသည့်အပြင် အရှင်မြတ်သည် သူတို့တွဲဖက်ကိုးကွယ်‌သောအရာများထက် အလွန်မြင့်မားလှ‌တော်မူသည်။"
        },
        {
            "chapter": 10,
            "verse": 19,
            "text": "ထို့ပြင် လူသားများသည် (ယခင်က အယူဝါဒတူညီ‌သော)အုပ်စုတစ်ခုတည်းပင် ဖြစ်ခဲ့ကြသည်။ ထို့‌နောက် သူတို့သည် (အယူဝါဒ)ကွဲလွဲမှုဖြစ်ခဲ့ကြသည်။* ထို့‌နောက် အကယ်၍ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ စကားတစ်ခုသည် ‌ရှေးယခင်ကတည်းက ရှိနှင့်ခဲ့ပြီး မဟုတ်လျှင် အမှန်စင်စစ် သူတို့ အချင်းချင်း သ‌ဘောထားကွဲလွဲ‌နေ‌သောအရာနှင့်ပတ်သက်၍ စီရင်ဆုံးဖြတ်ပြီး ဖြစ်လိမ့်မည်။"
        },
        {
            "chapter": 10,
            "verse": 20,
            "text": "ထို့ပြင် သူတို့က ‌ပြောဆိုကြသည်- အဘယ့်‌ကြောင့် ၎င်း(တမန်‌တော်)၏အ‌ပေါ်တွင် ၎င်း၏အရှင်မြတ်ထံ‌တော်မှ သက်‌သေလက္ခဏာ တစ်စုံတစ်ခု မကျ‌ရောက်ခဲ့သနည်း။ သို့ဖြစ်ရာ (အို- တမန်‌တော်)အသင်‌ပြောလိုက်ပါ- “အမှန်စင်စစ် အကွယ်၌ရှိသမျှကို အလ္လာဟ်အရှင်မြတ်သာ ပိုင်ဆိုင်‌တော်မူသည်။ သို့ဖြစ်ရာ အသင်တို့သည် ‌စောင့်‌မျှော်ပြီး‌နေကြပါ။ ငါသည်လည်း အသင်တို့နှင့်အတူ ‌စောင့်‌မျှော်သူများထဲ၌ တစ်ဦးအပါအဝင်ဖြစ်သည်။"
        },
        {
            "chapter": 10,
            "verse": 21,
            "text": "ထို့ပြင် ငါအရှင်မြတ်သည် လူများကို သူတို့တွင် ဒုက္ခ‌ရောက်ပြီး‌နောက်(အရှင်မြတ်၏)သနားကရုဏာကို မြည်းစမ်း(ခံစား)‌စေ‌တော်မူလျှင် သူတို့၌ ငါအရှင်မြတ်၏ သက်‌သေလက္ခဏာများနှင့်ပတ်သက်၍ ချက်ချင်းပင် မ‌ကောင်း‌သောအကြံအစည်များ ကြံစည်‌လေ့ရှိကြသည်။ (အို- တမန်‌တော်)အသင်‌ပြောလိုက်ပါ- “အလ္လာဟ်အရှင်မြတ်သည် အကြံအစည်ပြုရာတွင် ပိုပြီး လျင်မြန်‌တော်မူ‌သောအရှင်ဖြစ်သည်။“ အမှန်စင်စစ် ငါအရှင်မြတ်၏‌ကောင်းကင်တမန်များသည် အသင်တို့ ကြံစည်‌နေသည်များကို ‌ရေးမှတ်‌နေကြသည်။"
        },
        {
            "chapter": 10,
            "verse": 22,
            "text": "အရှင်မြတ်သည် အသင်တို့အား ကုန်း‌ကြောင်းနှင့်‌ရေ‌ကြောင်းတွင် ခရီးသွားလာ‌စေ‌တော်မူ‌သောအရှင်ပင် ဖြစ်‌တော်မူသည်။ ‌နောက်ဆုံး၌ အသင်တို့သည် သ‌ဘေင်္ာများတွင် ရှိ‌နေကြ‌သောအခါ သ‌ဘေင်္ာများသည် ညင်သာ‌သော‌လေနှင့် သူတို့အား သယ်‌ဆောင်သွားသည်။ သူတို့သည်လည်း ထို‌လေ‌ကြောင့်ပင် ဝမ်းသာ‌နေကြသည်။ ထို့‌နောက် (ရုတ်တရက်) ထိုသ‌ဘေင်္ာများကို ‌လေပြင်းမုန်တိုင်းရိုက်ခတ်လာပြီး လှိုင်းတံပိုးများသည် သူတို့အ‌ပေါ်၌ ‌နေရာတိုင်းမှ လွှမ်းမိုးလာသည့်အတွက် သူတို့သည် အမှန်စင်စစ် သူတို့အား ဝိုင်းဝန်းသည်ကို ခံကြရပြီဟု ယုံကြည်ခဲ့ကြသည်။ (ထိုအခါ)သူတို့သည် အလ္လာဟ်အရှင်မြတ်အား အရှင်မြတ်အတွက်သာ စိတ်ထားဖြူစင်လျက်နှင့် (ဤသို့)ဟစ်‌ခေါ် ဆု‌တောင်းကြသည်- “အကယ်၍ အရှင်မြတ်သည် ကျွန်ုပ်တို့အား ဤ(အန္တရာယ်)မှ လွတ်‌မြောက်‌စေ‌တော်မူပါလျှင် အမှန်စင်စစ် ကျွန်ုပ်တို့သည် ‌ကျေးဇူးသိတတ်သူများထဲ၌ အပါအဝင် ဖြစ်ကြပါသည်။"
        },
        {
            "chapter": 10,
            "verse": 23,
            "text": "ထို့‌နောက် အရှင်မြတ်သည် သူတို့အား လွတ်‌မြောက်‌စေ‌တော်မူ‌သောအခါတွင် သူတို့သည် ကမာ္ဘ‌မြေ၌ ချက်ချင်းပင် မတရား‌သောင်းကျန်းမှုများ ပြုလုပ်ကြ‌တော့သည်။ အို- လူသားအ‌ပေါင်းတို့၊ အသင်တို့၏ ကျူး‌ကျော်‌သောင်းကျန်းမှုသည် အသင်တို့အ‌ပေါ်တွင်သာ(ပြန်ကျ‌ရောက်မည်)ဖြစ်သည်။ ‌လောကီ၌ အကျိုးအနည်းငယ်သာ(ရှိမည်)၊ ထို့‌နောက် အသင်တို့သည် ငါအရှင်မြတ်ထံ‌တော်သို့ပင် ပြန်ကြရမည်ဖြစ်သည်။ ထိုအခါ ငါအရှင်မြတ်သည် အသင်တို့အား အသင်တို့ပြုလုပ်ခဲ့သည်များကို အသိ‌ပေး‌တော်မူမည်ဖြစ်သည်။"
        },
        {
            "chapter": 10,
            "verse": 24,
            "text": "‌လောကီဘဝ၏ပမာသည် အကြင်‌ရေ၏ပမာနှင့်တူသည်။ ငါအရှင်မြတ်သည် ထို‌ရေကို မိုး‌ကောင်းကင်မှ ချ‌ပေး‌တော်မူခဲ့သည်။ ၎င်း‌နောက် ထို‌ရေ‌ကြောင့် လူများနှင့်တိရစာ္ဆန်များ စားကြ‌သောအပင်ငယ်များသည် ‌မြေပထဝီမှ ‌ရောယှက်၍ ထွက်လာခဲ့သည်။ ‌နောက်ဆုံးတွင် ‌မြေပထဝီသည် မိမိ၏ဝတ်စားတန်ဆာတို့ဖြင့် အလှဆင်‌သောအခါ၊ ထို‌မြေရှင်များက သူတို့သည် ထို(အပင်)များကို (မိမိတို့သ‌ဘောအတိုင်း)သုံးစွဲနိုင်ကြပြီဟု ထင်ကြသည်။ (ထိုအခါ ရုတ်တရက်)ငါအရှင်မြတ်၏ အမိန့်‌တော်သည် ထိုလယ်ယာဥယျာဉ်များကို ည၌ သို့မဟုတ် ‌နေ့၌ ‌ရောက်ရှိလာ‌တော့သည်။ ထို့‌နောက် ငါအရှင်မြတ်သည် ထိုလယ်ယာများကို ရိတ်သိမ်းပြီးသည့်အတိုင်း ဖြစ်သွား‌စေ‌တော်မူသည်။ ထိုအခါ ထိုလယ်ယာများသည် မ‌နေ့က လုံးဝမရှိခဲ့သကဲ့သို့ ဖြစ်သွား‌တော့သည်။ ငါအရှင်မြတ်သည် ထိုသို့ပင် သက်‌သေလက္ခဏာများကို စဉ်းစားဆင်ခြင်သူများအတွက် အ‌သေးစိတ် ရှင်းလင်းပြသ‌တော်မူသည်။"
        },
        {
            "chapter": 10,
            "verse": 25,
            "text": "ထို့ပြင် အလ္လာဟ်အရှင်မြတ်သည် (လူများကို) ငြိမ်းချမ်းရာဌာနသို့ ဖိတ်‌ခေါ်‌တော်မူသည်။ ထို့ပြင် အရှင်မြတ်သည် အရှင်မြတ် အလိုရှိ‌တော်မူ‌သောများအား ‌ဖြောင့်မတ်မှန်ကန်‌သောလမ်းကို ညွှန်ကြားပြသ‌တော်မူသည်။"
        },
        {
            "chapter": 10,
            "verse": 26,
            "text": "‌ကောင်းကျိုး‌ဆောင်ရွက်ပြုလုပ်ကြ‌သောသူများအတွက် ‌ကောင်း‌သောအကျိုး(ဂျန္နသ် သုခဘုံ)ရမည့်အပြင် အပို(ဆုများ)လည်း ရှိဦးမည်ဖြစ်သည်။* ထို့ပြင် သူတို့၏မျက်နှာများအား မြူမှုန်၊ ဖုန်မှုန်များ ဖုံးလွှမ်းခြင်း၊ (အမိုက်အ‌မှောင်)မရှိသည့်အပြင် ‌သေးသိမ်မှုလည်း ဖုံးလွှမ်းမည် မဟုတ်‌ပေ။ ထိုသူများပင် ဂျန္နသ်သုခဘုံသားများဖြစ်ကြသည်။ သူတို့သည် ထိုသုခဘုံတွင် အမြဲ‌နေကြရမည့်သူများဖြစ်သည်။"
        },
        {
            "chapter": 10,
            "verse": 27,
            "text": "ထို့ပြင် မ‌ကောင်းမှုပြုလုပ်သူများအတွက် မ‌ကောင်းမှု၏အကျိုးသည် ထိုမ‌ကောင်းမှုနှင့် ညီတူညီမျှပင်ဖြစ်သည်။* ထို့ပြင် ‌သေးသိမ်မှုသည်လည်း သူတို့အား ဖုံးလွှမ်းမည်ဖြစ်သည်။ သူတို့အား အလ္လာဟ်အရှင်မြတ်(၏ပြစ်ဒဏ်)မှ ကယ်တင်မည့်သူ မည်သူမျှရှိမည်မဟုတ်‌ပေ။ သူတို့၏မျက်နှာများကမူ မဲ‌မှောင်‌နေ‌သောည၏ အပိုင်းအစများနှင့် ဖုံးအုပ်ထားသကဲ့သို့ ရှိကြမည်။ သူတို့သည် ငရဲသားများဖြစ်ကြသည်။ သူတို့သည် ငရဲဘုံတွင် အမြဲ‌နေထိုင်ကြရမည့်သူများဖြစ်ကြသည်။"
        },
        {
            "chapter": 10,
            "verse": 28,
            "text": "ထို့ပြင် အကြင်‌နေ့၌ ငါအရှင်မြတ်သည် သူတို့အားလုံးကို စုရုံး‌စေ‌တော်မူမည်။ ထို့‌နောက် ရှိရ်ရိက် တုဖက်ကိုးကွယ်ခဲ့‌သောသူများအား အမိန့်ရှိ‌တော်မူမည်- “အသင်တို့နှင့် အသင်တို့ တုဖက်ကိုးကွယ်ခဲ့‌သောအရာများသည် (သတ်မှတ်ထား‌သော)‌နေရာ၌ပင် (ရပ်‌နေကြပါ)“။ ၎င်း‌နောက် ငါအရှင်မြတ်သည် သူတို့အချင်းချင်း ဝိဝါဒ ကွဲလွဲ‌စေ‌တော်မူမည်။ (ထိုအခါ) သူတို့တွဲဖက်ကိုးကွယ်ခဲ့ကြ‌သော အရာများက “အသင်တို့သည် ငါတို့အား ကိုးကွယ်ခဲ့ကြသည် မဟုတ်‌ပေ“ဟု ‌ပြောဆိုကြမည်။"
        },
        {
            "chapter": 10,
            "verse": 29,
            "text": "သို့ဖြစ်ရာ အသင်တို့၏ကိုးကွယ်မှုအား အမှန်ပင် ငါတို့မသိခဲ့သည်ကို အလ္လာဟ်အရှင်မြတ်သည် ငါတို့နှင့် အသင်တို့၏ကြား၌ မျက်‌မှောက်အသိသက်‌သေဖြစ်‌နေ‌တော်မူ‌သောအရှင် အဖြစ်လုံ‌လောက်‌တော်မူသည်။"
        },
        {
            "chapter": 10,
            "verse": 30,
            "text": "ထို‌နေရာတွင် လူတိုင်းသည် သူတို့ ကြိုတင်ပို့နှင့်ခဲ့‌သောလုပ်ရပ်များအား စမ်းသပ်(စိစစ်)‌တွေ့ရှိကြမည်ဖြစ်သည်။ ထို့ပြင် သူတို့သည် သူတို့၏ အမြဲထာဝရ အမှန်တရားဖြစ်‌တော်မူ‌သော* အလ္လာဟ်အရှင်မြတ်ထံ‌တော်သို့ ပြန်ပို့ခံကြရမည်ဖြစ်သည်။* ထို့ပြင် သူတို့လုပ်ကြံခဲ့သည်များကို သူတို့အတွက် အရာမ‌ရောက် ဖြစ်သွားမည်။"
        },
        {
            "chapter": 10,
            "verse": 31,
            "text": "(အို- တမန်‌တော်)အသင်‌ပြောလိုက်ပါ- “အသင်တို့ကို မိုး‌ကောင်းကင်နှင့် ‌မြေပထဝီမှ စားနပ်ရိက္ခာကို မည်သူ‌ထောက်ပံ့သနည်း။ သို့မဟုတ် ကြားခြင်းနှင့်မြင်ခြင်းများကို မည်သူ စိုးပိုင်သနည်း။ ၎င်း‌နောက် မည်သူက သက်ရှိကို သက်မဲ့ထဲမှ ထွက်‌စေပြီး သက်မဲ့ကိုသက်ရှိထဲမှ ထွက်‌စေသနည်း။ ထို့ပြင် မည်သူသည် ကိစ္စဟူသမျှကို စီမံခန့်ခွဲသနည်း“။ သူတို့က “အလ္လာဟ်အရှင်မြတ်“ဟူ၍ အမှန်ပင် ‌ပြောကြလိမ့်မည်။ ထို့အတွက် အသင်‌ပြောလိုက်ပါ- “သို့ဖြစ်ပါလျက် အသင်တို့သည် (တွဲဖက်ကိုးကွယ်ခြင်းမှ) မ‌ရှောင်ကြဉ်ကြ‌လေသ‌လော။"
        },
        {
            "chapter": 10,
            "verse": 32,
            "text": "သို့ဖြစ်ရာ ထိုအရှင်သည်ပင် အလ္လာဟ်အရှင်ဖြစ်‌တော်မူသည်။ ထိုအရှင်သည် အသင်တို့အား ဖန်ဆင်း‌မွေးမြူ‌တော်မူ‌သော ထာဝရအမှန်တရားဖြစ်‌တော်မူသည့် အရှင်သခင် အစစ်အမှန်ပင် ဖြစ်‌တော်မူသည်။ သို့ဖြစ်ရာ အမှန်တရား၏‌နောက်တွင် အမှားမှလွဲ၍ အခြား မည်သည့်အရာ ရှိ‌တော့သနည်း။ ထိုသို့ဖြစ်ပါလျက် အသင်တို့သည် အဘယ်သို့ ပြန်လှည့်သွားကြသနည်း။"
        },
        {
            "chapter": 10,
            "verse": 33,
            "text": "ဤသို့ပင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏စကား‌တော်သည် အမိန့်ဖီဆန်သူများနှင့်ပတ်သက်၍ အတည်ဖြစ်သွားခဲ့ပြီဖြစ်သည်။ (အဘယ့်‌ကြောင့်ဆို‌သော်)အမှန်ပင် သူတို့သည် အီမာန်ယုံကြည်ကြမည် မဟုတ်သည့်အတွက်ပင် ဖြစ်သည်။"
        },
        {
            "chapter": 10,
            "verse": 34,
            "text": "(အို- တမန်‌တော်)အသင်‌ပြောဆို(‌မေးမြန်း)ပါ- “အသင်တို့၏ တွဲဖက်ကိုးကွယ်ရာများထဲ၌ အဖန်ဆင်းခံများကို စတင်ဖန်ဆင်းပြီး (သူတို့အား ‌သေ‌စေပြီး) ‌နောက်ထပ်တစ်ကြိမ် ပြန်ရှင်ပြန်ထ‌အောင်ဖန်ဆင်းမည့်သူ ရှိပါသ‌လော။“ အသင်ကပင်(ပြန်)‌ပြောလိုက်ပါ- “အလ္လာဟ်အရှင်မြတ်ပင် စတင်ဖန်ဆင်း‌တော်မူသည်။ (သူတို့အား ‌သေ‌စေပြီး) ‌နောက်ထပ်တစ်ကြိမ်လည်း အရှင်မြတ်ပင် ပြန်လည်ဖန်ဆင်း‌တော်မူမည်ဖြစ်သည်။“ ထို့‌နောက် အသင်တို့သည် အဘယ်သို့ ပြန်လှည့်သွားကြသနည်း။"
        },
        {
            "chapter": 10,
            "verse": 35,
            "text": "(အို- တမန်‌တော်)အသင်‌ပြောဆို(‌မေးမြန်း)ပါ- “အသင်တို့၏ တွဲဖက်ကိုးကွယ်ရာများထဲ၌ လမ်းမှန်ကို ညွှန်ကြားပြသမည့်သူ မည်သူရှိသနည်း။“ အသင်ကပင်(ပြန်)‌ပြောလိုက်ပါ- “အလ္လာဟ်အရှင်မြတ်ပင် လမ်းမှန်ကို ညွှန်ကြားပြသ‌တော်မူသည်။ သို့ဖြစ်ရာ လမ်းမှန်ကို ညွှန်ကြားပြသ‌တော်မူ‌သော အရှင်မြတ်သည် အမိန့်နာခံခြင်းကို ပိုခံထိုက်‌တော်မူပါသ‌လော၊ သို့မဟုတ် ကိုယ်တိုင်လည်း လမ်းမှန်ကို ညွှန်ကြားပြသမခံရဘဲ မှန်ကန်‌သောလမ်းကို မရရှိနိုင်‌သောသူက အမိန့်နာခံခြင်းကို ပိုခံထိုက်ပါသ‌လော။ သို့ဖြစ်ရာ (ဤအရာများကို အရှင်မြတ်နှင့် တွဲဖက်ကိုးကွယ်ရန်) အသင်တို့မှာ မည်သည့်အ‌ကြောင်းရှိသနည်း။ အသင်တို့သည် မည်သို့ ဆုံးဖြတ်ကြသနည်း။“"
        },
        {
            "chapter": 10,
            "verse": 36,
            "text": "ထို့ပြင် သူတို့ထဲမှ အ‌မြောက်အမြားသည် (အ‌ခြေအမြစ်မရှိ‌သော)ထင်မြင်ယူဆချက်ကိုသာ လိုက်နာကြသည်။ အမှန်စင်စစ် ထိုထင်မြင်ချက်သည် အမှန်နှင့်ဆန့်ကျင်ပြီး မည်သည့်အကျိုးမျှ မ‌ပေး‌ပေ။* အမှန်စင်စစ် အလ္လာဟ်အရှင်မြတ်သည် သူတို့ပြုလုပ်‌နေကြသည့်အရာများကို အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 10,
            "verse": 37,
            "text": "ထို့ပြင် ကုရ်အာန်ကျမ်း‌တော်မြတ်သည် အလ္လာဟ်အရှင်မြတ်၏အပြင်(အခြား တစ်စုံတစ်ဦးက) လုပ်ကြံဖန်တီးထား‌သော ကျမ်းဂန်မဟုတ်‌ပေ။ သို့ရာတွင် ၎င်း၏မတိုင်မီက ကျမ်းများကို ‌ထောက်ခံ‌သောကျမ်းဖြစ်ပြီး (‌လောင်ဟိမဟ်ဖူးဇွ်တွင်)‌ရေးမှတ်ထား‌သောအရာ (အမိန့်ပညတ်ချက်များကို)ကို အ‌သေးစိတ် ရှင်းလင်းဖွင့်ဆိုပြ‌သော ကျမ်းလည်းဖြစ်သည်။ ဤကျမ်းထဲ၌ သံသယ(ဖြစ်ရန်မှာ)လည်း လုံးဝမရှိ(သည့်ပြင် ဤကျမ်းသည်) စကြဝဠာအားလုံးအား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ကျမ်းဖြစ်သည်။"
        },
        {
            "chapter": 10,
            "verse": 38,
            "text": "သူတို့က “၎င်း(တမန်‌တော်)သည် ထိုကုရ်အာန်ကို လုပ်ကြံဖန်တီးခဲ့သည်“ဟု ‌ပြောဆိုကြသ‌လော။ (အို- တမန်‌တော်)အသင်‌ပြောလိုက်ပါ- “သို့ဖြစ်လျှင် အသင်တို့သည် ထိုအရာနှင့်တူ‌သော စူရဟ်ကဏ္ဍတစ်ခုကို (‌ရေးပြီး)ယူ‌ဆောင်လာခဲ့ကြပါ၊ ထို့ပြင် အကယ်၍ အသင်တို့သည် မှန်ကန်စွာ ‌ပြောဆိုသူများဖြစ်ကြလျှင် အသင်တို့သည် အလ္လာဟ်အရှင်မြတ်မှလွဲ၍ အသင်တို့ ‌ခေါ်ယူနိုင်ကြ‌သော (ကူညီမည့်)သူများကိုလည်း ‌ခေါ်ယူခဲ့ကြပါ။“"
        },
        {
            "chapter": 10,
            "verse": 39,
            "text": "ထိုသို့မဟုတ်‌ပေ၊ အမှန်စင်စစ် သူတို့သည် သူတို့ကိုယ်တိုင် မသိနားမလည်‌သောအရာကို မဟုတ်မမှန်ဟု စွပ်စွဲငြင်းပယ်ခဲ့ကြခြင်းဖြစ်သည်။* ၎င်း‌နောက် သူတို့ထံသို့ ထိုငြင်းပယ်မှု၏‌နောက်ဆုံးအကျိုးဆက်သည်လည်း ‌ရောက်လာခြင်း မရှိ‌သေး‌ပေ။ ဤသို့ပင် သူတို့မတိုင်မီက သူများသည်လည်း မဟုတ်မမှန်ဟု ငြင်းပယ်ခဲ့ကြသည်။ သို့ဖြစ်ရာ မတရားသူများသည် မည်သို့ အကျိုးခံစားခဲ့ကြရသည်ကို အသင် ကြည့်လိုက်ပါ။"
        },
        {
            "chapter": 10,
            "verse": 40,
            "text": "ထို့ပြင် သူတို့ထဲ၌ ထို(ကုရ်အာန်)ကို ယုံကြည်မည့်သူများလည်း ရှိကြသည်။ ၎င်း‌နောက် သူတို့ထဲ၌ ထို(ကုရ်အာန်)ကို မယုံကြည်‌သောသူများလည်းရှိကြသည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သောအရှင်သည် ဖျက်ဆီးသူများကို အသိဆုံးအရှင်ပင် ဖြစ်‌တော်မူသည်။"
        },
        {
            "chapter": 10,
            "verse": 41,
            "text": "ထို့ပြင် အကယ်၍ သူတို့သည် အသင်(တမန်‌တော်)အား မဟုတ်မမှန်ဟု စွပ်စွဲငြင်းပယ်‌နေသည်ဆိုလျှင် (အို- တမန်‌တော်)အသင်‌ပြောလိုက်ပါ- “ငါ့လုပ်ရပ်(၏ အဆိုးအ‌ကောင်းရလဒ်)သည် ငါ၏အတွက်ပင်ဖြစ်၍ အသင်တို့လုပ်ရပ်(၏ အဆိုးအ‌ကောင်းရလဒ်)သည် အသင်တို့၏အတွက်ပင်ဖြစ်သည်။ အသင်တို့သည် ငါပြုလုပ်သမျှနှင့် လွတ်ကင်းသူများဖြစ်ကြ၍ ငါသည်လည်း အသင်တို့ပြုလုပ်သမျှများနှင့် လွတ်ကင်းသူဖြစ်သည်။“"
        },
        {
            "chapter": 10,
            "verse": 42,
            "text": "ထို့ပြင် သူတို့ထဲ၌ အသင့်ဘက်သို့ နားစွင့်‌နေကြ‌သောသူများလည်း ရှိကြသည်။ သို့ဖြစ်ရာ အသင်သည် အသိဉာဏ်မသုံး‌သော နားပင်း‌နေသည့်သူများအား ကြား‌အောင် ပြုလုပ်နိုင်ပါသ‌လော။"
        },
        {
            "chapter": 10,
            "verse": 43,
            "text": "၎င်း‌နောက် သူတို့ထဲ၌ အသင့်အား ကြည့်‌နေသူများလည်း ရှိကြသည်။ သို့ဖြစ်ရာ အသင်သည် ဉာဏ်မျက်စိနှင့်မကြည့်‌သော မျက်ကန်းများကို လမ်းမှန် ညွှန်ကြားပြသနိုင်ပါသ‌လော။"
        },
        {
            "chapter": 10,
            "verse": 44,
            "text": "အမှန်စင်စစ် အလ္လာဟ်အရှင်မြတ်သည် လူသားများအား အနည်းငယ်မျှပင် မနှိပ်စက်‌ပေ။ သို့ရာတွင် လူသားများသည် သူတို့ကိုယ်ကို သူတို့ပင် နှိပ်စက်ကြခြင်းဖြစ်သည်။"
        },
        {
            "chapter": 10,
            "verse": 45,
            "text": "ထို့ပြင် အကြင်‌နေ့၌ အရှင်မြတ်သည် သူတို့အား စုရုံး‌စေ‌တော်မူမည်။ သူတို့သည် ‌နေ့၏တစ်ခဏ(တစ်နာရီ)မျှသာ* (‌လောက၌)‌နေခဲ့ကြရသည်(ဟု ထင်မှတ်ကြမည်)။ သူတို့သည် အချင်းချင်း မှတ်မိကြမည်။* အလ္လာဟ်အရှင်မြတ်နှင့် ‌တွေ့ဆုံမှုကို မဟုတ်မမှန်ဟု ငြင်းပယ်‌သောသူများသည် အမှန်စင်စစ် ဆုံးရှုံးခဲ့ကြပြီဖြစ်သည်။ ၎င်း‌နောက် သူတို့သည် လမ်းမှန်ကို ရရှိမည့်သူများ မဟုတ်ခဲ့ကြ‌ပေ။"
        },
        {
            "chapter": 10,
            "verse": 46,
            "text": "ထို့ပြင် အကယ်၍ ငါအရှင်မြတ်သည် သူတို့အား ငါအရှင်မြတ် ကတိ‌ပေးထား‌သောပြစ်ဒဏ်အချို့ကို အသင့်အား ပြသ‌တော်မူသည်ပင်ဖြစ်‌စေ၊ သို့မဟုတ် ငါအရှင်မြတ်သည် အသင့်အား (ထိုပြစ်ဒဏ် မကျ‌ရောက်မီ၌ပင်)‌သေဆုံး‌စေ‌တော်မူသည်ပင်ဖြစ်‌စေ၊ ‌နောက်ဆုံး၌ သူတို့၏ပြန်လည်ရာဌာနသည် ငါအရှင်မြတ်ထံ‌တော်၌ပင်ဖြစ်သည်။* ၎င်း‌နောက် အလ္လာဟ်အရှင်မြတ်သည် သူတို့ပြုလုပ်သည်များကိုလည်း မျက်‌မှောက်အသိသက်‌သေဖြစ်‌နေ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 10,
            "verse": 47,
            "text": "ထို့ပြင် လူမျိုးတိုင်းအတွက် တမန်‌တော်တစ်ပါးရှိခဲ့သည်။* ထို့‌နောက် သူတို့၏တမန်‌တော် ‌ရောက်လာ‌သောအခါ* သူတို့၏ကြား၌ သူတို့သည် မတရားပြုလုပ်ခြင်း မခံကြရဘဲလျက် မျှတစွာ တရားစီရင်ဆုံးဖြတ်ခဲ့ပြီး ဖြစ်ခဲ့သည်။"
        },
        {
            "chapter": 10,
            "verse": 48,
            "text": "ထို့ပြင် သူတို့က ‌ပြောဆိုကြသည်- “အသင်တို့သည် မှန်ကန်စွာ ‌ပြောဆိုသူများဖြစ်ကြလျှင် ဤ(အပြစ်ဒဏ်ကျ‌ရောက်မည့်) ကတိသည် မည်သည့်အခါ ဖြစ်မည်နည်း။“"
        },
        {
            "chapter": 10,
            "verse": 49,
            "text": "(အို- တမန်‌တော်)အသင်‌ပြောလိုက်ပါ- “ငါသည် အလ္လာဟ်အရှင်မြတ် အလိုရှိ‌တော်မူ‌သောကိစ္စမှလွဲ၍ ငါ့အတွက် မည်သည့်ဆုံးရှုံးနစ်နာ‌စေမှုနှင့် အကျိုးဖြစ်ထွန်း‌စေမှုမှ ပိုင်ဆိုင်သည် မရှိ‌ပေ။ လူမျိုးတိုင်း၌ သတ်မှတ်ထား‌သောအချိန်ကာလတစ်ခုရှိသည်။ သူတို့၏အချိန်သတ်မှတ်ချိန်‌ရောက်လာ‌သောအခါ သူတို့သည် တစ်ခဏ(တစ်နာရီ)မျှပင် ‌ရွှေ့ဆိုင်းနိုင်ကြသည် မဟုတ်‌ပေ၊ ‌ရှေ့တိုးနိုင်ကြသည်လည်း မဟုတ်‌ပေ။"
        },
        {
            "chapter": 10,
            "verse": 50,
            "text": "(အို- တမန်‌တော်)အသင်‌ပြောလိုက်ပါ- “အကယ်၍ အသင်တို့ထံသို့ အရှင်မြတ်၏ အပြစ်ဒဏ်သည် ည သို့မဟုတ် ‌နေ့၌ ဆိုက်‌ရောက်လာခဲ့လျှင် အသင်တို့သည် မည်သို့ ထင်မြင်ယူဆကြမည်နည်း။ (သို့ဖြစ်ရာ) အပြစ်ကျူးလွန်သူများသည် အဘယ့်‌ကြောင့် ထိုပြစ်ဒဏ်ကျ‌ရောက်ရန် အလျင်စလို ဖြစ်‌နေကြသနည်း။“"
        },
        {
            "chapter": 10,
            "verse": 51,
            "text": "ထိုပြစ်ဒဏ်ကျ‌ရောက်လာပြီး‌နောက်မှပင် အသင်တို့သည် ထိုပြစ်ဒဏ်ကို ယုံကြည်ကြမည်‌လော။ (ထိုအချိန်၌ အသင်တို့သည် ဤသို့ အ‌ပြောခံရမည်) ယခုမှပင် (ထိုအရာကို ယုံ‌တော့သည်)‌လော၊ ထို့ပြင် အမှန်စင်စစ် အသင်တို့သည် ထိုပြစ်ဒဏ်ကို အလျင်စလို ‌တောင့်တ‌နေခဲ့ကြသည်။"
        },
        {
            "chapter": 10,
            "verse": 52,
            "text": "ထို့‌နောက် မတရားကျူးလွန်သူများသည် (ဤသို့)‌ပြောဆိုခံကြရမည်- “အသင်တို့သည် အမြဲခံရမည့် ပြစ်ဒဏ်ကို မြည်းစမ်းကြပါ။ (အမှန်စင်စစ်)အသင်တို့သည် အသင်တို့ရှာ‌ဖွေဆည်းပူးခဲ့ကြသည်မှလွဲ၍ မည်သည့်အရာကိုမှ အစား‌ပေးခြင်းခံကြရသည် မဟုတ်‌ပေ။“"
        },
        {
            "chapter": 10,
            "verse": 53,
            "text": "ထို့ပြင် သူတို့သည် အသင့်အား “ဤ(ပြစ်ဒဏ်ကျ‌ရောက်မည့်)ကိစ္စသည် မှန်ပါသ‌လော“ဟု ‌မေးမြန်းစုံစမ်းကြသည်။ အသင်‌ပြောလိုက်ပါ- “ဟုတ်သည်၊ ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်ကို ကျိန်ဆို‌ပြောမည်၊ မုချ ဤသည် အမှန်ဖြစ်သည်၊ ၎င်းပြင် အသင်တို့သည် (ပြစ်ဒဏ် မကျ‌ရောက်‌အောင်)စွမ်း‌ဆောင်နိုင်‌သောသူများ မဟုတ်ကြ‌ပေ။"
        },
        {
            "chapter": 10,
            "verse": 54,
            "text": "ထို့ပြင် အကယ်၍ မတရားကျူးလွန်ခဲ့ကြသူတိုင်းသည် ကမာ္ဘ‌မြေတွင် ရှိသမျှကို ပိုင်ဆိုင်ကြလျှင် ထိုအရာများနှင့် သူ၏ကိုယ်ကို (ပြစ်ဒဏ်မှလွတ်‌မြောက်ရန်)‌လျော်‌ကြေး‌ပေးပြီး မုချ အလဲအလှယ်လုပ်ယူကြလိမ့်မည်။* ထို့ပြင် သူတို့သည် ပြစ်ဒဏ်ကို မြင်ကြရ‌သောအခါ ‌နောင်တရမှုကို မျိုသိပ်ထားကြမည်။* ၎င်း‌နောက် သူတို့ကြားတွင် သူတို့သည် မတရားပြုလုပ်ခြင်း မခံကြရဘဲလျက် မျှတစွာ စီရင်ဆုံးဖြတ်ခြင်း ခံကြရလိမ့်မည်။"
        },
        {
            "chapter": 10,
            "verse": 55,
            "text": "သတိပြုကြပါ၊ အမှန်စင်စစ် မိုး‌ကောင်းကင်များနှင့် ပထဝီ‌မြေတွင် ရှိသမျှသည် အလ္လာဟ်အရှင်မြတ်ပင် စိုးပိုင်‌တော်မူသည်။ သတိပြုကြပါ၊ အမှန်စင်စစ် အလ္လာဟ်အရှင်မြတ်၏ကတိ‌တော်သည် အမှန်ပင်ဖြစ်သည်။ သို့ရာတွင် သူတို့ထဲမှ အ‌မြောက်အမြားသည် အသိမရှိကြ‌ပေ။"
        },
        {
            "chapter": 10,
            "verse": 56,
            "text": "အရှင်မြတ်ပင် အသက်ရှင်‌စေ‌တော်မူသည်။ ၎င်း‌နောက် အရှင်မြတ်ပင် အသက်‌သေ‌စေ‌တော်မူသည်။ ၎င်း‌နောက် အရှင်မြတ်ထံ‌တော်သို့ပင် အသင်တို့သည် ပြန်လှည့်‌စေခြင်းခံကြရမည်ဖြစ်သည်။"
        },
        {
            "chapter": 10,
            "verse": 57,
            "text": "အို- လူသားအ‌ပေါင်းတို့၊ အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ဆုံးမဩဝါဒနှင့် ရင်ထဲ၌ရှိ‌သော ‌ရောဂါများကို ‌ပျောက်ကင်း‌စေ‌သော ‌ဆေးအပြင် ယုံကြည်သူများအတွက် လမ်းမှန်ညွှန်ကြားပြသချက်နှင့် သနားကရုဏာ‌တော်သည် ‌ရောက်ရှိလာခဲ့ပြီ ဖြစ်သည်။"
        },
        {
            "chapter": 10,
            "verse": 58,
            "text": "(အို- တမန်‌တော်)အသင်‌ပြောလိုက်ပါ- (ထိုအရာများသည်) အလ္လာဟ်အရှင်မြတ်၏ ‌ကျေးဇူး‌တော်နှင့် အရှင်မြတ်၏သနားကရုဏာ‌တော်‌ကြောင့် ဖြစ်သည်။ ထိုအရာများကို အ‌ကြောင်းပြု၍ သူတို့သည် ဝမ်း‌မြောက်ဝမ်းသာဖြစ်သင့်သည်။ ထို(‌ကျေးဇူး၊ ကရုဏာ‌တော်)များသည် သူတို့စု‌ဆောင်း‌နေကြ‌သောအရာ (‌လောကီပစ္စည်း)များထက် သာပို‌ကောင်းသည်။"
        },
        {
            "chapter": 10,
            "verse": 59,
            "text": "(အို- တမန်‌တော်)အသင်‌ပြောလိုက်ပါ- အသင်တို့သည် အကြင်အရာနှင့်ပတ်သက်၍ စဉ်းစားဆင်ခြင် ကြည့်ပြီးကြပြီ‌လော၊ ထိုအရာသည် အလ္လာဟ်အရှင်မြတ်က အသင်တို့အတွက် ချ‌ပေး‌တော်မူခဲ့‌သော ရိက္ခာဖြစ်သည်။ သို့ဖြစ်ရာ အသင်တို့သည် ထိုအရာထဲမှ (အချို့ကို)ဟရာမ် စာသုံးပိုင်ခွင့်မရှိ၊ (အချို့ကို)ယလာလ် စားသုံးပိုင်ခွင့်ရှိသည်ဟု သတ်မှတ်ပြုလုပ်ခဲ့ကြသည်။* (အို- တမန်‌တော်)အသင်‌မေးမြန်းလိုက်ပါ- အလ္လာဟ်အရှင်မြတ်သည် အသင်တို့ကို (ဤသို့ ဟလာလ်၊ ဟရာမ် သတ်မှတ်ရန်)ခွင့်ပြုခဲ့သည်‌လော၊ သို့မဟုတ် အသင်တို့သည် အလ္လာဟ်အရှင်မြတ်အ‌ပေါ်တွင် လုပ်ကြံစွပ်စွဲကြသည်‌လော။ (လုပ်ခွင့်မရှိသည်ကို ပြုလုပ်လျှင် အခွင့်ရှိသူဘက်မှ သတ်မှတ်သည်ဟု မယူဆနိုင်‌သော‌ကြောင့် စွပ်စွဲခြင်းသာဖြစ်၏။)"
        },
        {
            "chapter": 10,
            "verse": 60,
            "text": "ထို့ပြင် ကိယာမသ်ရှင်ပြန်ထရမည့်‌နေ့နှင့်ပတ်သက်၍ အလ္လာဟ်အရှင်မြတ်အ‌ပေါ်တွင် လုပ်ကြံ စွပ်စွဲကြသူများ၏ထင်မြင် ယူဆချက်သည် မည်သို့ရှိသနည်း။ အမှန်စင်စစ် အလ္လာဟ်အရှင်မြတ်သည် လူများအ‌ပေါ်တွင် အမှန်ပင် ‌ကျေးဇူးပြု‌တော်မူ‌သောအရှင် ဖြစ်‌တော်မူသည်။* သို့ရာတွင် သူတို့ထဲမှ အ‌မြောက်အမြားသည် ‌ကျေးဇူး‌တော်ကို မသိကြ‌ပေ။"
        },
        {
            "chapter": 10,
            "verse": 61,
            "text": "ထို့ပြင် အသင်သည် မည်သည့်အ‌ခြေအ‌နေတွင်ရှိသည်ဖြစ်‌စေ၊ အသင်သည် ကုရ်အာန်၏ မည်သည့်အပိုင်းကိုပင် ရွတ်ဖတ်‌နေသည်ဖြစ်‌စေ၊ ၎င်း‌နောက် အသင်တို့သည် မည်သည့်အလုပ်ကိုပင် လုပ်‌နေသည်ဖြစ်‌စေ၊ အသင်တို့သည် ထိုအလုပ်ထဲတွင် နစ်မွန်း‌နေ‌သောအခါတွင် ငါအရှင်မြတ်သည် အသင်တို့အား မြင်‌နေ‌တော်မူသည်။ ၎င်း‌နောက် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်မှ မြူမှုန်မျှအရာပင် ဖုံးကွယ်မ‌နေ‌ပေ။ (ထိုမြူမှုန်သည်) ကမာ္ဘ‌မြေ၌ဖြစ်‌စေ၊ မိုး‌ကောင်းကင်၌ဖြစ်‌စေ၊ ထို(မြူမှုန်)ထက်‌သေးသည်ပင်ဖြစ်‌စေ၊ ကြီးသည်ပင်ဖြစ်‌စေ၊ (ထိုအရာသည်) ထင်ရှား‌သောစာအုပ်ကြီး (‌လောင်းဟွမ်မဟ်ဖူးဇွ်)ထဲ၌ (‌ရေးပြီးသား)ရှိ‌နေသည်။"
        },
        {
            "chapter": 10,
            "verse": 62,
            "text": "သတိပြုကြပါ၊ အမှန်စင်စစ် အလ္လာဟ်အရှင်မြတ်၏အ‌ဆွေ‌တော်များအ‌ပေါ်တွင် ‌ကြောက်ရွံ့စိုးရိမ်စရာ*လည်း ရှိမည်မဟုတ်‌ပေ၊ ၎င်း‌နောက် သူတို့သည် ဝမ်းနည်းပူ‌ဆွေးကြရမည်လည်းမဟုတ်‌ပေ။"
        },
        {
            "chapter": 10,
            "verse": 63,
            "text": "သူတို့သည် အကြင်သူတို့ပင် ဖြစ်ကြသည်။ ထိုသူများသည် အီမာန်ယုံကြည့်အပြင် (အပြစ်များမှလည်း) ‌ရှောင်ကြဉ်‌နေခဲ့ကြသည်။"
        },
        {
            "chapter": 10,
            "verse": 64,
            "text": "သူတို့အတွက် ‌လောကီဘဝနှင့် တမလွန်ဘဝတွင် ဝမ်း‌မြောက်ဖွယ်ရာ သတင်း‌ကောင်းရှိ‌ပေသည်။ အလ္လာဟ်အရှင်မြတ်၏စကား‌တော်များတွင် ‌ပြောင်းလဲမှုမရှိ‌ပေ။* ဤသည် အလွန်ကြီးကျယ်‌သော ‌အောင်မြင်မှုဖြစ်‌ပေသည်။"
        },
        {
            "chapter": 10,
            "verse": 65,
            "text": "ထို့ပြင် သူတို့၏စကားသည် အသင့်အား ဝမ်းနည်းမှု မဖြစ်ပါ‌စေနှင့်။ အမှန်မှာ ဂုဏ်သိက္ခာအားလုံးသည် အလ္လာဟ်အရှင်မြတ်အတွက်ပင်ဖြစ်သည်။ အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 10,
            "verse": 66,
            "text": "သတိပြုကြပါ၊ အမှန်စင်စစ် မိုး‌ကောင်းကင်များနှင့်‌မြေပထဝီတွင် ရှိသူအားလုံးကို အလ္လာဟ်အရှင်မြတ်သာ စိုးပိုင်‌တော်မူသည်။ ထို့ပြင် အလ္လာဟ်အရှင်မြတ်မှလွဲ၍ အခြားကို နှိုင်းယှဉ်ဘက်များအဖြစ် ဟစ်‌ခေါ်ကိုးကွယ်ကြ‌သောသူများသည် ထင်မြင်ယူဆချက်မှလွဲ၍ အခြားမည်သည်ကိုမှ လိုက်နာကြသည် မဟုတ်‌ပေ။ ၎င်း‌နောက် သူတို့သည် ရမ်းဆပြုလုပ်‌နေကြသည်ပင်ဖြစ်သည်။"
        },
        {
            "chapter": 10,
            "verse": 67,
            "text": "အရှင်မြတ်သည် အကြင်အရှင်ပင်ဖြစ်သည်၊ ထိုအရှင်သည် အသင်တို့အတွက် ညကို အိပ်စက်အနားယူကြရန်အတွက်နှင့် ‌နေ့ကို မြင်နိုင်စွမ်းရှိ‌သောအရာအဖြစ် ပြုလုပ်‌ပေး‌တော်မူခဲ့သည်။ အမှန်စင်စစ် ထိုအထဲတွင် ကြားနာ‌သောသူများအတွက် အမှန်ပင် သက်‌သေလက္ခဏာများရှိသည်။"
        },
        {
            "chapter": 10,
            "verse": 68,
            "text": "(မုရှ်ရိက်များသည် သက်‌သေလက္ခဏာများတွင် စဉ်းစားဆင်ခြင်ခြင်းမရှိဘဲ ရှိရ်က်ဖြစ်‌စေ‌သော စကားများကို ‌ပြောဆို‌နေကြသည်။) သူတို့က အလ္လာဟ်အရှင်မြတ်၌ သားရှိသည်ဟု ‌ပြောဆိုကြသည်။ အရှင်မြတ်သည် ကင်းရှင်းစင်ကြယ်‌တော်မူသည်။ အရှင်မြတ်သည် လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင် ဖြစ်‌တော်မူသည်။ (အဖန်ဆင်းခံအားလုံးသည် အရှင်မြတ်ထံမှပင် လိုလား‌တောင့်တ‌နေကြရသည်။) မိုး‌ကောင်းကင်များနှင့် ‌မြေပထဝီတွင် ရှိသမျှအရာများသည် အရှင်မြတ် ပိုင်ဆိုင်‌သောအရာများချည်းပင်ဖြစ်သည်။ အသင်တို့တွင် ဤသည်နှင့်ပတ်သက်၍ မည်သည့်အ‌ထောက်အထားမှ မရှိ‌ပေ။ အသင်တို့သည် အသင်တို့ မသိနားမလည်‌သောစကားကို အလ္လာဟ်အရှင်မြတ်အ‌ပေါ်တွင် လုပ်ကြံ‌ပြောဆိုကြသ‌လော။"
        },
        {
            "chapter": 10,
            "verse": 69,
            "text": "(အို- တမန်‌တော်)အသင်‌ပြောလိုက်ပါ- အမှန်စင်စစ် အလ္လာဟ်အရှင်မြတ်အ‌ပေါ်တွင် လုပ်ကြံစွပ်စွဲ‌သောသူများသည် (မည်သည့်အခါမှ) ‌အောင်မြင်မည် မဟုတ်‌ပေ။"
        },
        {
            "chapter": 10,
            "verse": 70,
            "text": "(သူတို့အတွက်)‌လောကီဘဝတွင် အနည်းငယ် အကျိုးခံစားခြင်းသာရှိသည်။ ထို့‌နောက် သူတို့သည် ငါအရှင်မြတ်ထံ‌တော်သို့ပင် ပြန်လည်‌ရောက်ရှိရမည် ဖြစ်သည်။ ၎င်း‌နောက် ငါအရှင်မြတ်သည် သူတို့အား သူတို့ငြင်းပယ်ခဲ့ကြ‌သော‌ကြောင့် ပြင်းထန်‌သောပြစ်ဒဏ်ကို မြည်းစမ်း‌စေ‌တော်မူမည် ဖြစ်သည်။"
        },
        {
            "chapter": 10,
            "verse": 71,
            "text": "ထို့ပြင် အသင်(တမန်‌တော်)သည် သူတို့၏‌ရှေ့၌ (တမန်‌တော်)နူးဟ်၏အ‌ကြောင်း*ကို ဖတ်ပြလိုက်ပါ။ တစ်ခါက (တမန်‌တော်)နူးဟ်သည် သူ၏အမျိုးသားများအား (ဤသို့)‌ပြောခဲ့သည်- “အို- ငါ၏အမျိုးသားအ‌ပေါင်းတို့၊ အကယ်၍ ငါ၏ရပ်တည်ခြင်းနှင့် အလ္လာဟ်အရှင်မြတ်၏အာယသ်‌တော်မာျး အ‌ကြောင်းခံဖြင့် ငါ၏ဆုံးမဩဝါဒ‌ပေးခြင်းသည် အသင်တို့အ‌ပေါ်တွင် ဝန်‌လေး‌နေလျှင် ငါသည် အလ္လာဟ်အရှင်မြတ်အ‌ပေါ်တွင်သာ ယုံပုံလွှဲအပ်ပြီးဖြစ်သည့်အတွက် အသင်တို့သည် (ငါ့အား‌ချေမှုန်းရန်) အသင်တို့၏ အကြံအစည်များကို အသင်တို့၏တွဲဖက်နှိုင်းယှဉ်ကိုးကွယ်ရာများနှင့် ပူး‌ပေါင်း၍ ပြဋ္ဌာန်းကြပါ။ ထို့‌နောက် အသင်တို့၏ ထိုအကြံအစည်များကိုလည်း အသင်တို့အ‌ပေါ်တွင် ဖုံးအုပ်မှု မရှိပါ‌စေနှင့်၊ ထို့‌နောက် အသင်တို့သည် ငါနှင့်ပတ်သက်၍ စီမံ‌ဆောင်ရွက်ကြပါ။ ထို့ပြင် အသင်တို့သည် ငါ့အား ‌ရွှေ့ဆိုင်းခွင့်ပင် မ‌ပေးကြနှင့်။“"
        },
        {
            "chapter": 10,
            "verse": 72,
            "text": "ထို့‌နောက် အကယ်၍ အသင်တို့သည် မျက်နှာလွှဲသွားခဲ့ကြလျှင် ငါသည် အသင်တို့ထံမှ အခ‌ကြေး‌ငွေ တစ်စုံတစ်ရာ ‌တောင်းဆိုခဲ့ဖူးသည် မရှိ‌ပေ။ ငါ့အား အစား‌ပေးရန်တာဝန်သည် အလ္လာဟ်အရှင်မြတ်အ‌ပေါ်တွင်သာရှိသည်။ ထို့ပြင် ငါသည် မွတ်စ်လင်မ် အမိန့်နာခံသူများထဲ၌ တစ်ဦးအပါအဝင်ဖြစ်ရန် အမိန့်‌ပေး‌တော်မူခြင်းခံခဲ့ရသည်။"
        },
        {
            "chapter": 10,
            "verse": 73,
            "text": "ထို့‌နောက် သူတို့သည် ၎င်း(တမန်‌တော် နူးဟ်)ကို မဟုတ်မမှန်ဟု ငြင်းပယ်ခဲ့ကြသည်။ ၎င်း‌နောက် ငါအရှင်မြတ်သည် ၎င်း(တမန်‌တော် နူးဟ်)နှင့်တကွ ၎င်းနှင့်အတူ သ‌ဘေင်္ာ‌ပေါ်၌ လိုက်ပါလာခဲ့ကြသူများကို ကယ်တင်‌တော်မူခဲ့သည်။ ထို့ပြင် ငါအရှင်မြတ်သည် (ကယ်တင်ခြင်းခံရ‌သော)သူများကို (ပျက်စီးသွား‌သော)သူများ၏ အရိုက်အရာ ဆက်ခံသူများအဖြစ် ပြုလုပ်‌တော်မူခဲ့သည်။* ထို့ပြင် ငါအရှင်မြတ်၏ သက်‌သေလက္ခဏာများကို မဟုတ်မမှန်ဟု ငြင်းပယ်ခဲ့ကြ‌သောသူများကို ငါအရှင်မြတ်သည် နစ်မြုပ်‌စေ‌တော်မူခဲ့သည်။ သို့ဖြစ်ရာ သတိ‌ပေးနှိုး‌ဆော်ခြင်းခံကြရ‌သောသူများ၏ ‌နောက်ဆုံးအကျိုးဆက်သည် မည်သို့ဖြစ်ခဲ့သည်ကို အသင်သည် ဆင်ခြင်သုံးသပ်ပါ။"
        },
        {
            "chapter": 10,
            "verse": 74,
            "text": "ထို့‌နောက် ငါအရှင်မြတ်သည် ၎င်း(တမန်‌တော် နူးဟ်)မရှိသည့်‌နောက်၌ တမန်‌တော်များကို ထိုတမန်‌တော်များ၏ အမျိုးသားများထံ ‌စေလွှတ်‌တော်မူခဲ့သည်။ သို့ဖြစ်ရာ ထိုတမန်‌တော်များသည် သူတို့ထံသို့ ထင်ရှား‌သော သက်‌သေလက္ခဏာများ ယူ‌ဆောင်လာခဲ့ကြသည်။ ထို့‌နောက် သူတို့သည် ယခင်က ထိုအရာ(သက်‌သေလက္ခဏာ အ‌ထောက်အထား)ကို မဟုတ်မမှန် ငြင်းပယ်ခဲ့ကြသည့်အတွက် (ယခု ထပ်ပြီး)ထိုအရာကို ယုံကြည်ရန် မဖြစ်‌တော့‌ပေ။* ငါအရှင်မြတ်သည် စည်း‌ဖောက်သူများ၏ စိတ်နှလုံးများ‌ပေါ်၌ ဤသို့ပင် တံဆိပ်ခတ်နှိပ်‌တော်မူ‌လေ့ရှိသည်။"
        },
        {
            "chapter": 10,
            "verse": 75,
            "text": "ထို့‌နောက် ငါအရှင်မြတ်သည် ထိုတမန်‌တော်များ မရှိ‌တော့သည့်‌နောက်၌ (တမန်‌တော်)မူစာနှင့် (တမန်‌တော်)ဟာရူန်ကို ငါအရှင်မြတ်၏ သက်‌သေလက္ခဏာများနှင့်တကွ ဖိရ်‌အောင်န်နှင့် သူ၏အကြီးအကဲများထံသို့ ‌စေလွှတ်‌တော်မူခဲ့သည်။ ထို့‌နောက် သူတို့သည် မာန‌ထောင်ခဲ့ကြသည်။ ထို့ပြင် သူတို့သည် အပြစ်ကျူးလွန်‌လေ့ရှိ‌သော အမျိုးသားများဖြစ်ခဲ့ကြသည်။"
        },
        {
            "chapter": 10,
            "verse": 76,
            "text": "်10|76|၎င်း‌နောက် သူတို့ထံသို့ ငါအရှင်မြတ်ထံ‌တော်မှ အမှန်တရား‌ရောက်လာ‌သောအခါ သူတို့က “ဤသည် အမှန်ပင် ထင်ရှား‌သော စုန်းပ‌ယောဂအတတ်ဖြစ်သည်“ဟု ‌ပြောဆိုခဲ့ကြသည်။"
        },
        {
            "chapter": 10,
            "verse": 77,
            "text": "(တမန်‌တော်)မူစာက ‌ပြောဆိုသည်- “အသင်တို့သည် အမှန်တရားကို ထိုအမှန်တရားသည် အသင်တို့ထံသို့ ‌ရောက်လာခဲ့ပြီးမှ (ဤသည် စုန်းပ‌ယောဂဖြစ်သည်ဟု) ‌ပြောဆိုကြသ‌လော။ ဤသည် စုန်းပ‌ယောဂအတတ်‌လော၊ ထို့ပြင် စုန်းပ‌ယောဂအတတ်ပညာရှင်များသည် (မည်သည့်အခါမှ)‌အောင်မြင်ကြသည် မဟုတ်‌ပေ။“"
        },
        {
            "chapter": 10,
            "verse": 78,
            "text": "သူတို့က ‌ပြောဆိုကြသည်- “အသင်သည် ကျွန်ုပ်တို့၏အဘ၊ ဘိုး၊ ‌ဘေးများ၏လမ်းစဉ်မှ ကျွန်ုပ်တို့အား ဖယ်ရှားရန်အတွက်နှင့် တိုင်းပြည်တွင် ‌ခေါင်း‌ဆောင်မှုသည် အသင်တို့နှစ်ဦးအတွက်ပင်ရှိရန် အသင်သည် ကျွန်ုပ်တို့ထံသို့ ‌ရောက်လာခဲ့ခြင်း‌လော။ ထို့ပြင် ကျွန်ုပ်တို့သည် အသင်တို့နှစ်ဦးအား (မည်သည့်အခါမှ) ယုံကြည်မည့်သူများ မဟုတ်ကြ‌ပေ။“"
        },
        {
            "chapter": 10,
            "verse": 79,
            "text": "၎င်း‌နောက် ဖိရ်‌အောင်န်က (သူ၏မှူးကြီးမတ်ရာများအား) “အသင်တို့သည် တတ်ကျွမ်း‌သော ‌မှော်ဆရာများအားလုံးကို ငါ့ထံ‌ခေါ်ခဲ့ကြပါ“လို့ ‌ပြောဆိုမိန့်ကြားသည်။"
        },
        {
            "chapter": 10,
            "verse": 80,
            "text": "ထို့‌နောက် ‌မှော်ဆရာများ‌ရောက်လာကြ‌သောအခါ (တမန်‌တော်)မူစာက သူတို့ကို‌ပြောသည်၊ “အသင်တို့သည် အသင်တို့ ပစ်ချမည့်အရာများကို ပစ်ချလိုက်ကြပါ။“"
        },
        {
            "chapter": 10,
            "verse": 81,
            "text": "၎င်း‌နောက် သူတို့သည် ပစ်ချခဲ့ကြ‌သောအခါ (တမန်‌တော်)မူစာက‌ပြောဆိုသည်- “အသင်တို့ ယူ‌ဆောင်ခဲ့ကြ‌သောအရာများသည် စုန်းပ‌ယောဂ အတတ်သာဖြစ်သည်။ အမှန်ပင် အလ္လာဟ်အရှင်မြတ်သည် မကြာမီတွင် ထို(စုန်းပ‌ယောဂ)များကို အကျိုးမဲ့ဖြစ်‌စေ‌တော်မူမည်။ အမှန်စင်စစ် အလ္လာဟ်အရှင်မြတ်သည် ဖျက်ဆီး‌ရေးသမားများ၏လုပ်ရပ်များကို မှန်ကန် အဆင်‌ပြေ‌အောင် လုပ်‌ပေးမည်းမဟုတ်‌ပေ။“"
        },
        {
            "chapter": 10,
            "verse": 82,
            "text": "၎င်း‌နောက် အပြစ်ကျူးလွန်သူများသည် မ‌ကျေနပ်ကြလျှင်လည်း အလ္လာဟ်အရှင်မြတ်သည် မိမိ၏ အမိန့်စကား‌တော်များဖြင့် အမှန်ကို အမှန်ဖြစ်‌အောင်လုပ်(၍ပြသ)‌တော်မူသည်။"
        },
        {
            "chapter": 10,
            "verse": 83,
            "text": "ထို့‌နောက် (တမန်‌တော်)မူစာအ‌ပေါ်တွင် ၎င်း၏အမျိုးသားများထဲမှ လူငယ်တစ်စုသာ အီမာန် ယုံကြည်ခဲ့ကြသည်၊* ထိုလူတစ်စုကလည်း ဖိရ်‌အောင်န်နှင့် သူတို့၏အကြီးအကဲများက သူတို့အား ဒုက္ခ‌ပေးမည်ကို စိုးရိမ်ကြီးစွာဖြင့် ယုံကြည်ခဲ့ရခြင်းဖြစ်သည်။ ထို့ပြင် အမှန်စင်စစ် ဖိရ်‌အောင်န်သည် ထိုတိုင်းပြည်တွင် လွှမ်းမိုး‌နေ‌သောသူဖြစ်ခဲ့ပြီး အမှန်ပင် သူသည် စည်း‌ဘောင် ကျူး‌ကျော်သူများထဲမှဖြစ်သည်။"
        },
        {
            "chapter": 10,
            "verse": 84,
            "text": "ထို့ပြင် (တမန်‌တော်)မူစာက ‌ပြောဆိုသည်- “အို- ငါ၏အမျိုးသားအ‌ပေါင်းတို့၊ အကယ်၍ အသင်တို့သည် အလ္လာဟ်အရှင်မြတ်အား ယုံကြည်ကြပြီး အမိန့်နာခံသူများဖြစ်ကြလျှင် အသင်တို့သည် ထိုအရှင်၏အ‌ပေါ်၌သာ အားကိုးပြီး ယုံပုံအပ်နှင့်ကြပါ။“"
        },
        {
            "chapter": 10,
            "verse": 85,
            "text": "ထို့‌နောက် သူတို့က ‌ပြောဆိုကြသည်- “ကျွန်ုပ်တို့သည် အလ္လာဟ်အရှင်မြတ်အ‌ပေါ်တွင်သာ အားကိုးပြီး ယုံပုံအပ်နှင်းကြပြီဖြစ်ပါသည်။“ (၎င်း‌နောက် သူတို့က အရှင်မြတ်ထံ‌တော်၌ ‌လျှောက်ထားကြသည်) “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်တို့အား နှိပ်စက်သူများ၏ အနှိပ်စက်ခံကြရသူများအဖြစ် ပြု‌တော်မမူပါနှင့်။“"
        },
        {
            "chapter": 10,
            "verse": 86,
            "text": "“ထို့ပြင် အရှင်မြတ်သည် အရှင်မြတ်၏သနားကရုဏာဖြင့် ကျွန်ုပ်တို့အား ကာဖိရ်များ(၏ အန္တရာယ်)မှ ကယ်တင်‌တော်မူပါ။“"
        },
        {
            "chapter": 10,
            "verse": 87,
            "text": "ထို့ပြင် ငါအရှင်မြတ်သည် (တမန်‌တော်)မူစာနှင့် သူ၏အစ်ကိုထံသို့ အမိန့်ချမှတ်‌တော်မူခဲ့သည်- “အသင်တို့နှစ်ဦးသည် အသင်တို့၏အမျိုးသားများအတွက် အီဂျစ်ပြည်၌ပင် ‌နေအိမ်များအား သတ်မှတ်ကြပါ။ ၎င်း‌နောက် အသင်တို့သည် အသင်တို့၏‌နေအိမ်များအား စွလာသ်ဝတ်ပြုရာဌာနများအဖြစ်ပြုလုပ်ကြပါ။ ၎င်း‌နောက် အသင်တို့သည် စွလာသ်ဝတ်ပြုမှုကို တည်‌ဆောက်ကြပါ။* ထို့ပြင် အသင်တို့သည် အီမာန်ယုံကြည်သူများအား (မကြာမီ ဒုက္ခများမှ လွတ်ကင်း‌တော့မည့်အ‌ကြောင်း)ဝမ်း‌မြောက်ဖွယ် သတင်း‌ကောင်း‌ပေးလိုက်ပါ။“"
        },
        {
            "chapter": 10,
            "verse": 88,
            "text": "ထို့ပြင် (တမန်‌တော်)မူစာက ‌ပြောဆို‌လျှောက်ထားခဲ့သည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ အမှန်စင်စစ် အရှင်မြတ်သည် ဖိရ်‌အောင်န်နှင့် သူ၏မှူးမတ်များကို ဤဘဝတွင် တင့်တယ်ခမ်းနားမှုများ*နှင့် ပစ္စည်းဥစ္စာများကို ‌ပေးသနား‌တော်မူခဲ့ပါသည်။ အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ သူတို့သည် (အရှင်မြတ်‌ပေးထား‌သော ပစ္စည်းဥစ္စာများ၏ အကူအညီဖြင့် လူများအား) အရှင်မြတ်၏လမ်း‌တော်မှ လွဲ‌ချော်‌အောင်လုပ်ကြပါသည်။ အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် သူတို့၏ပစ္စည်းဥစ္စာများကို ဖျက်ဆီးပစ်‌တော်မူပါ၊ ၎င်း‌နောက် သူတို့သည် နာကျင်‌စေ‌သောပြစ်ဒဏ်ကို မမြင်သမျှ ကာလပတ်လုံး မယုံကြည်နိုင်‌အောင် အရှင်မြတ်သည် သူတို့၏စိတ်နှလုံးများကို ခက်ထန်မာ‌ကျော‌အောင်ပြုလုပ်လိုက်‌တော်မူပါ။"
        },
        {
            "chapter": 10,
            "verse": 89,
            "text": "အရှင်မြတ်က မိန့်ကြား‌တော်မူသည်- “အသင်တို့(တမန်‌တော်)နှစ်ဦး၏ ‌လျှောက်ထားပန်ကြားချက်သည် အမှန်ပင် သ‌ဘောတူခြင်းခံရပြီဖြစ်သည်၊ သို့ဖြစ်ရာ အသင်တို့နှစ်ဦးသည် စွဲမြဲတည်တံ့စွာ ‌နေကြပါ၊ ၎င်း‌နောက် အသင်တို့နှစ်ဦးသည် မသိနားမလည်‌သောသူများ၏ လမ်းကို မလိုက်ကြနှင့်။“"
        },
        {
            "chapter": 10,
            "verse": 90,
            "text": "၎င်း‌နောက် ငါအရှင်မြတ်သည် အစ္စရာအီလ်မျိုးနွယ်ဝင်များကို (ပင်လယ်နီ)တစ်ဖက်ကမ်းမှ ‌နောက်တစ်ဖက်ကမ်းသို့ ‌ရောက်‌စေ‌တော်မူခဲ့သည်။ ထို့‌နောက် သူတို့၏‌နောက်သို့ ဖိရ်‌အောင်န်နှင့် သူ၏စစ်တပ်များသည် မတရားကျူးလွန်မှုပြုရန်နှင့် နိုင်ထက်စီးနင်းပြုလုပ်ရန် လိုက်ခဲ့ကြသည်။ ‌နောက်ဆုံး ဖိရ်‌အောင်န်သည် (ပင်လယ်ထဲတွင်)နစ်မြုပ်မည့်ဆဲဆဲဖြစ်သည့်အခါ၌ (ဤသို့)‌ပြောဆိုခဲ့သည်- “ကျွန်ုပ်သည်လည်း အစ္စရာအီလ်မျိုးနွယ်ဝင်များ ယုံကြည်‌သော အရှင်မြတ်မှလွဲ၍ အခြား ကိုးကွယ်ထိုက်‌သောအရှင် မရှိ‌ကြောင်း ယုံကြည်ပြီဖြစ်ပါသည်။ ၎င်း‌နောက် ကျွန်ုပ်သည် အမိန့်နာခံသူများထဲ၌ တစ်ဦးအပါအဝင်လည်းဖြစ်ပါသည်။“"
        },
        {
            "chapter": 10,
            "verse": 91,
            "text": "(အရှင်မြတ်က မိန့်ကြား‌တော်မူသည်) ယခုမှပင် (ယုံကြည်သ‌လော)၊ အမှန်မှာ အသင်သည် ယခုမတိုင်မီအထိ အမိန့်ဖီဆန်ခဲ့‌သေးသည်သာမက အသင်သည် ဖျက်ဆီး‌သောသူများထဲ၌ အပါအဝင်ပင်ဖြစ်ခဲ့‌သေးသည်။"
        },
        {
            "chapter": 10,
            "verse": 92,
            "text": "သို့ဖြစ်ရာ (ယ‌နေ့)ငါအရှင်မြတ်သည် အသင့်အား အသင်၏ခန္ဓာကိုယ်ရုပ်ကလာပ်နှင့်တကွ အသင်၏‌နောင်လာ‌နောက်သားများအတွက် (သတိတရားရဖွယ်)အထိမ်းအမှတ် သက်‌သေလက္ခဏာတစ်ခုဖြစ်ရန် ဆယ်တင်ထား‌တော်မူမည်။* ထို့ပြင် အမှန်စင်စစ် လူများထဲမှ အ‌မြောက်အမြားသည် ငါအရှင်မြတ်၏ သက်‌သေလက္ခဏာ‌တော်များကို အမှန်ပင် ‌မေ့‌လျော့‌နေသူများဖြစ်ကြသည်။"
        },
        {
            "chapter": 10,
            "verse": 93,
            "text": "ထို့ပြင် အမှန်စင်စစ် ငါအရှင်မြတ်သည်ပင် အစ္စရာအီလ်မျိုးနွယ်ဝင်များကို ‌ကောင်းမွန်သင့်‌တော်‌သော‌နေရာ၌ ‌နေရာချ‌ပေး‌တော်မူခဲ့သည်။ ၎င်း‌နောက် ငါအရှင်မြတ်သည်ပင် သူတို့အား သန့်ပြန့်‌သော စားနပ်ရိက္ခာများကို ‌ပေးသနား‌တော်မူခဲ့သည်။ ထို့‌နောက် သူတို့သည် သူတို့ထံသို့ အသိပညာ‌ရောက်ရှိလာပြီးမှပင် ကွဲလွဲခဲ့ကြသည်။ အမှန်စင်စစ် အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကိယာမသ် ရှင်ပြန်ထမည့်‌နေ့တွင် သူတို့ကြား၌ ကွဲလွဲ‌နေသာကိစ္စနှင့်ပတ်သက်၍ စီရင်ဆုံးဖြတ်‌တော်မူမည်ဖြစ်သည်။"
        },
        {
            "chapter": 10,
            "verse": 94,
            "text": "၎င်း‌နောက် အကယ်၍ အသင်သည် အသင်၏ထံသို့ ငါအရှင်မြတ်ချ‌ပေး‌တော်မူ‌သော အရာများနှင့်ပတ်သက်၍ သံသယဖြစ်ခဲ့လျှင်* အသင်သည် အသင်၏မတိုင်မီ ကျမ်းဂန်များကို ဖတ်‌နေကြ‌သောသူများအား စုံစမ်း‌မေးမြန်းလိုက်ပါ။ အမှန်စင်စစ် အသင်၏ထံသို့ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အမှန်တရားသည် ‌ရောက်ရှိလာခဲ့ပြီဖြစ်သည်။ သို့ဖြစ်ရာ အသင်သည် သံသယရှိသူများထဲမှ လုံးဝ မဖြစ်ပါ‌လေနှင့်။"
        },
        {
            "chapter": 10,
            "verse": 95,
            "text": "ထို့ပြင် အသင်သည် အလ္လာဟ်အရှင်မြတ်၏ သက်‌သေလက္ခဏာများကို မဟုတ်မမှန်ဟု ငြင်းပယ်သူများထဲမှလည်း လုံးဝ မဖြစ်ပါ‌လေနှင့်၊ ထိုသို့ဖြစ်ခဲ့လျှင် အသင်သည်လည်း ဆုံးရှုံးပျက်စီးသူများထဲ၌ အပါအဝင်ဖြစ်သွားမည်ပင်ဖြစ်သည်။"
        },
        {
            "chapter": 10,
            "verse": 96,
            "text": "အမှန်စင်စစ် အကြင်သူများမှာ ၎င်းတို့အ‌ပေါ်တွင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏အမိန့်‌တော်သည် အတည်ဖြစ်ခဲ့ပြီဖြစ်သည်၊ ထိုသူများသည် မယုံကြည်ကြ‌ပေ။"
        },
        {
            "chapter": 10,
            "verse": 97,
            "text": "ထို့ပြင် အကယ်၍ သူတို့ထံသို့ သက်‌သေလက္ခဏာများအားလုံး ‌ရောက်လာခဲ့လျှင်လည်း သူတို့သည် အလွန်နာကျင်‌စေ‌သော ပြစ်ဒဏ်ကို မြင်ကြရ‌တော့မှပင် (ယုံကြည်ကြမည်ဖြစ်သည်)။"
        },
        {
            "chapter": 10,
            "verse": 98,
            "text": "ထို့‌နောက် အကြင်ရွာကဲ့သို့ရွာတစ်ရွာ အဘယ့်‌ကြောင့် မရှိခဲ့သနည်း။ ထိုရွာ(သူရွာသား)များသည် အချိန်မီ အီမာန်ယုံကြည်ခဲ့ကြလျှင် သူတို့၏ယုံကြည်မှုသည် သူတို့အား အကျိုးဖြစ်ထွန်း‌စေခဲ့မည်ပင်ဖြစ်သည်။ သို့ရာတွင် (တမန်‌တော်)ယူနွတ်စ်၏အမျိုးသားများ(၏ ရွာတစ်ရွာသာရှိခဲ့သည်၊ သူတို့)သည် အီမာန်ယုံကြည်ကြ‌သောအခါ ငါအရှင်မြတ်သည် ‌သေးသိမ်‌စေ‌သောပြစ်ဒဏ်ကို ဤဘဝတွင် ထိုသူတို့မှ ကင်း‌ဝေး‌စေ‌တော်မူခဲ့သည်။ ထို့ပြင် ငါအရှင်မြတ်သည် သူတို့အား(သတ်မှတ်ထား‌သော)အချိန်ကာလအထိ အကျိုးခံစားခွင့်‌ပေး‌တော်မူခဲ့သည်။"
        },
        {
            "chapter": 10,
            "verse": 99,
            "text": "ထို့ပြင် အကယ်၍ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလိုရှိ‌တော်မူခဲ့လျှင် ကမာ္ဘ‌မြေတွင် ရှိသမျှလူအားလုံးသည် အီမာန်ယုံကြည်ကြမည်ဖြစ်သည်။ သို့ပါလျက် အသင်သည် လူများအား ယုံကြည်သူများဖြစ်‌အောင် အတင်းအကျပ် ပြုလုပ်ဦးမည်‌လော။"
        },
        {
            "chapter": 10,
            "verse": 100,
            "text": "ထို့ပြင် အလ္လာဟ်အရှင်မြတ်၏အမိန့်‌တော်မရှိလျှင် မည်သူမျှ အီမာန်ယုံကြည်နိုင်သည် မဟုတ်‌ပေ။ ၎င်း‌နောက် အရှင်မြတ်သည် အသိဉာဏ်မရှိ‌သောသူများအ‌ပေါ်တွင်သာ (ကုဖ်ရ်)အညစ်အ‌ကြေးကို သက်‌ရောက်‌စေ‌တော်မူသည်။"
        },
        {
            "chapter": 10,
            "verse": 101,
            "text": "(အို- တမန်‌တော်)အသင်‌ပြောလိုက်ပါ- အသင်တို့သည် မိုး‌ကောင်းကင်များနှင့် ‌မြေပထဝီတွင် မည်သို့‌သောအရာများရှိကြသည်ကို ကြည့်ရှု(ဆင်ခြင်)ကြပါ။ ၎င်း‌နောက် မယုံကြည်သူများအတွက်မူ သက်‌သေလက္ခဏာများနှင့် သတိ‌ပေးနှိုုး‌ဆော်ချက်များသည် မည်သည့်အရာမျှ အကျိုး‌ပေးအသုံးဝင်မည် မဟုတ်‌ပေ။"
        },
        {
            "chapter": 10,
            "verse": 102,
            "text": "သို့ဖြစ်ပါလျက် သူတို့သည် သူတို့မတိုင်မီကသူများ၏ ‌ဘေးဒုက္ခများကဲ့သို့ ‌ဘေးဒုက္ခကိုသာ ‌မျှော်လင့်‌နေကြသ‌လော။ (အို- တမန်‌တော်)အသင်‌ပြောလိုက်ပါ- “သို့ဖြစ်လျှင် အသင်တို့သည် ‌စောင့်‌မျှော်‌နေကြပါ၊ ငါလည်း အသင်တို့နှင့်အတူ ‌စောင့်‌မျှော်သူများထဲမှ တစ်ဦးအပါအဝင်ဖြစ်သည်။“"
        },
        {
            "chapter": 10,
            "verse": 103,
            "text": "ထို့‌နောက် ငါအရှင်မြတ်သည် အရှင်မြတ်၏တမန်‌တော်များနှင့် ယုံကြည်သူများအား ကယ်ဆယ်‌တော်မူခဲ့သည်။ ထိုသို့ပင် ငါအရှင်မြတ်အ‌ပေါ်တွင် (ကယ်ဆယ်ရန်)တာဝန်ရှိသည်။ ငါအရှင်မြတ်သည် ယုံကြည်သူများအား ကယ်ဆယ်‌တော်မူမည်ပင်ဖြစ်သည်။"
        },
        {
            "chapter": 10,
            "verse": 104,
            "text": "(အို- တမန်‌တော်)အသင်‌ပြောလိုက်ပါ- “အို- လူသားအ‌ပေါင်းတို့၊ အကယ်၍ အသင်တို့သည် ငါ၏သာသနာနှင့်ပတ်သက်၍ သံသယရှိကြလျှင် အသင်တို့အ‌နေဖြင့် အလ္လာဟ်အရှင်မြတ်ကို စွန့်လွှတ်ပြီး ကိုးကွယ်‌နေကြသည်များအား ငါသည် မကိုးကွယ်‌ပေ။ သို့ရာတွင် ငါသည် အသင်တို့၏အသက်ကို နှုတ်သိမ်း‌တော်မူ‌သော အလ္လာဟ်အရှင်မြတ်ကိုသာ ကိုးကွယ်သည်။ ထို့ပြင် ငါသည် ယုံကြည်သူများထဲမှ တစ်ဦးအပါအဝင်ဖြစ်ရန် အမိန့်‌ပေးခြင်း ခံခဲ့ရသည်။"
        },
        {
            "chapter": 10,
            "verse": 105,
            "text": "ထို့ပြင် အသင်သည် အသင်၏မျက်နှာကို သာသနာဘက်သို့ တစ်စိတ်တစ်လက်တည်း လှည့်ထားပါ။ ထို့ပြင် အသင်သည် မုရှ်ရိက်များထဲ၌ လုံးဝ အပါအဝင် မဖြစ်ပါ‌စေနှင့်(ဟုလည်း အမိန့်‌တော်ရရှိသည်)။"
        },
        {
            "chapter": 10,
            "verse": 106,
            "text": "ထို့ပြင် အသင်သည် အလ္လာဟ်အရှင်မြတ်အပြင် အသင့်အား အကျိုးမပြုနိုင်‌သောအရာနှင့် နစ်နာမှုမပြုနိုင်‌သောအရာများကို ဟစ်‌ခေါ်ခြင်း မပြု‌လေနှင့်။ ထို့‌နောက် အကယ်၍ အသင်သည် ပြုမိခဲ့လျှင် အမှန်စင်စစ် အသင်သည် ထိုသို့ပြုမိခြင်း‌ကြောင့် (အသင်၏ကိုယ်ကို အသင်)နှိပ်စက်သူများထဲ၌ အပါအဝင်ဖြစ်သွားမည်(ဟုလည်း အမိန့်‌တော်ရရှိသည်)။"
        },
        {
            "chapter": 10,
            "verse": 107,
            "text": "ထို့ပြင် အကယ်၍ အလ္လာဟ်အရှင်မြတ်သည် အသင့်အား အန္တရာယ်တစ်စုံတစ်ခု သက်‌ရောက်‌စေ‌တော်မူလျှင် ထိုအရာကို အရှင်မြတ်မှလွဲ၍ ဖယ်ရှား‌ပေးမည့်သူ မည်သူမျှရှိမည် မဟုတ်‌ပေ။ ၎င်း‌နောက် အကယ်၍ အရှင်မြတ်သည် အသင့်အား အကျိုး‌ကျေးဇူးတစ်စုံတစ်ခုပြုရန် ရည်ရွယ်‌တော်မူလျှင် အရှင်မြတ်၏‌ကျေးဇူးကို မည်သူမျှဖယ်ရှားနိုင်မည် မဟုတ်‌ပေ။ အရှင်မြတ်သည် အရှင်မြတ်၏ကျွန်များထဲမှ မိမိအလိုရှိ‌သောသူကို ထို‌ကျေးဇူး‌တော်ကို သက်‌ရောက်‌စေ‌တော်မူသည်။ ထို့ပြင် အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 10,
            "verse": 108,
            "text": "(အို- တမန်‌တော်)အသင်‌ပြောလိုက်ပါ- အို- လူသားအ‌ပေါင်းတို့၊ အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ အမှန်တရား*‌ရောက်ရှိလာပြီဖြစ်သည်။ သို့ဖြစ်ရာ မည်သူမဆို တရားလမ်းမှန်ကိုရရှိခဲ့လျှင် ထိုသူသည် သူ၏အကျိုးအတွက် လမ်းမှန်ကို ရရှိခဲ့ခြင်းဖြစ်သည်။ ၎င်း‌နောက် မည်သူမဆို လမ်းမှားခဲ့လျှင်လည်း ထိုသူသည် မိမိကိုယ်နှင့်ဆန့်ကျင်ပြီး (မိမိအကျိုးယုတ်‌စေရန်) လမ်းမှားခဲ့ခြင်းပင်ဖြစ်သည်။ ၎င်း‌နောက် ငါသည် အသင်တို့အ‌ပေါ်တွင် တာဝန်ခံမဟုတ်‌ပေ။"
        },
        {
            "chapter": 10,
            "verse": 109,
            "text": "ထို့ပြင် အသင်(တမန်‌တော်)သည် အသင်၏ထံသို့ ထုတ်ပြန်ခြင်းခံရ‌သော ဝဟီအမိန့်‌တော်ကို လိုက်နာပါ၊ ၎င်း‌နောက် အသင်သည် အလ္လာဟ်အရှင်မြတ် စီရင်ဆုံးဖြတ်‌တော်မူသည်အထိ သည်းခံ၍‌နေပါ။ ထို့ပြင် အရှင်မြတ်သည် အ‌ကောင်းဆုံး စီရင်ဆုံးဖြတ်‌တော်မူ‌သော အရှင်မြတ်ပင်ဖြစ်‌တော်မူသည်။"
        },
        {
            "chapter": 11,
            "verse": 1,
            "text": "အလိဖ် လာမ် ရာ။ (ဤသည်) အကြင်ကျမ်းဂန်ဖြစ်သည်၊ ထိုကျမ်းဂန်၏အာယသ်‌တော်များသည် ခိုင်မြဲစွာ ပြုလုပ်ထားပြီးဖြစ်သည်။* ထို့ပြင် ထိုအာယသ်‌တော်များသည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သော အကြွင်းမဲ့ကြားသိ(သတင်း‌ပေး)‌တော်မူ‌သော အရှင်မြတ်ထံမှ အ‌သေးစိတ် ရှင်းလင်း‌ဖော်ပြပြီးဖြစ်သည်။"
        },
        {
            "chapter": 11,
            "verse": 2,
            "text": "အသင်တို့သည် အလ္လာဟ်အရှင်မြတ်မှလွဲ၍ တစ်စုံတစ်ရာကို မကိုးကွယ်ကြနှင့်၊ အမှန်စင်စစ် ငါသည် အသင်တို့အတွက် အရှင်မြတ်ထံ‌တော်မှ သတိ‌ပေးနှိုး‌ဆော်သူနှင့် ဝမ်း‌မြောက်ဖွယ်ရာ သတင်း‌ကောင်း‌ပေးသူဖြစ်သည်။"
        },
        {
            "chapter": 11,
            "verse": 3,
            "text": "ထို့ပြင် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်၌ လွတ်ငြိမ်းချမ်းသာခွင့် ‌တောင်းခံကြပါ၊ ၎င်း‌နောက် အသင်တို့သည် အရှင်မြတ်ထံ‌တော်၌ ဝန်ချ‌တောင်းပန်ကြပါ။ အရှင်မြတ်သည် အသင်တို့ကို သတ်မှတ်ထား‌သော အချိန်ကာလအထိ ‌ကောင်းမွန်‌သောစည်းစိမ်များကို စံစား‌စေ‌တော်မူမည်။ ထို့ပြင် အရှင်မြတ်သည် လုပ်ရပ်ပို‌ကောင်း‌သောသူတိုင်းကို သူတို့၏ပို(ရထိုက်)‌သောအကျိုးရလဒ်ကို ‌ပေးသနား‌တော်မူမည်ဖြစ်သည်။ ထို့ပြင် အကယ်၍ အသင်တို့သည် မျက်နှာလွှဲ‌နေကြလျှင် ငါသည် အသင်တို့နှင့်ပတ်သက်၍ ကြီးကျယ်‌သော‌နေ့၏ပြစ်ဒဏ်ကို စိုးရိမ်သည်။"
        },
        {
            "chapter": 11,
            "verse": 4,
            "text": "အသင်တို့၏ပြန်လှည့်ခြင်းသည် အလ္လာဟ်အရှင်မြတ်ထံ‌တော်သို့ပင်ဖြစ်သည်။ ထို့ပြင် အရှင်မြတ်သည် အရာအားလုံးအ‌ပေါ်တွင် အလွန်စွမ်း‌ဆောင်နိုင်‌တော်မူ‌သော အရှင်မြတ်ပင် ဖြစ်‌တော်မူသည်။"
        },
        {
            "chapter": 11,
            "verse": 5,
            "text": "သတိပြုကြပါ၊ အမှန်စင်စစ် သူတို့သည် (သူတို့၏စကားများကို) အလ္လာဟ်အရှင်မြတ်အ‌ပေါ်တွင် ဖုံးကွယ်ထားရန် သူတို့၏ရင်းတွင်းရှိအကြံအစည်များကို လျှို့ဝှက်ထားကြသည်။ သတိပြုကြပါ၊ သူတို့သည် သူတို့၏အဝတ်အစားများကို ဖုံးအုပ်‌သောအခါ၌လည်း အရှင်မြတ်သည် သူတို့ ဖုံးအုပ်ထားသည်များနှင့် သူတို့ ‌ဖော်ထုတ်ကြသည်များကို သိရှိ‌တော်မူသည်။ အမှန်စင်စစ် အရှင်မြတ်သည် ရင်ဘတ်(စိတ်)များထဲ၌ ကိန်း‌အောင်း‌နေသည်များကို အကြွင်းမဲ့သိ‌တော်မူ‌သော အရှင်မြတ်ပင် ဖြစ်‌တော်မူသည်။"
        }
    ]
}
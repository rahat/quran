{
    "maqras": [
        {
            "chapter": 45,
            "verse": 12,
            "text": "အလ္လာဟ်အရှင်မြတ်သည်ပင် ပင်လယ်အားထိုအထဲတွင် သ‌ဘေင်္ာများသည် အရှင်မြတ်၏အမိန့်‌တော်နှင့် သွားလာလှုပ်ရှားရန်အတွက်၊ ထို့ပြင် အသင်တို့သည် အရှင်မြတ်၏ ‌ကျေးဇူး‌တော် စားနပ်ရိက္ခာကို ရှာ‌ဖွေကြရန်အတွက်နှင့် အသင်တို့သည် ‌ကျေးဇူးတင်ကြရန်အတွက် အသင်တို့၏ လက်‌အောက်ခံဖြစ်‌စေ‌တော်မူခဲ့သည်။"
        },
        {
            "chapter": 45,
            "verse": 13,
            "text": "ထို့ပြင် အရှင်မြတ်သည် မိုး‌ကောင်းကင်များတွင်ရှိသမျှနှင့်၊ ‌မြေပထဝီတွင်ရှိသမျှအားလုံးကို အရှင်မြတ်ဘက်မှ အသင်တို့၏ လက်‌အောက်ခံဖြစ်‌စေ‌တော်မူခဲ့သည်။ အမှန်စင်စစ် ထိုအထဲတွင် စဉ်းစားဆင်ခြင်သူများအတွက် အမှန်ပင် သက်‌သေလက္ခဏာများရှိသည်။"
        },
        {
            "chapter": 45,
            "verse": 14,
            "text": "(အို-တမန်‌တော်)အသင်သည် အီမာန်ယုံကြည်သူများအား သူတို့သည် အလ္လာဟ်အရှင်မြတ်၏ (အပြစ်ဒဏ်များကျ‌ရောက်လာမည့်)‌နေ့ရက်များကို မယုံကြည်သူများအား ခွင့်လွှတ်ထားလိုက်ရန် ‌ပြောကြားလိုက်ပါ။ သို့မှသာ အရှင်မြတ်သည် လူမျိုးတစ်မျိုးအား သူတို့ရှာ‌ဖွေပြုလုပ်ခဲ့သည့်အရာများနှင့် ပတ်သက်၍ အစား‌ပေး‌တော်မူမည်ဖြစ်သည်။"
        },
        {
            "chapter": 45,
            "verse": 15,
            "text": "မည်သူမဆို ‌ကောင်းမြတ်သည့်လုပ်ရပ်များကို ပြုလုပ်ခဲ့လျှင် သူ့အတွက်အကျိုးပင်ဖြစ်သည်။ ထို့ပြင် မည်သူမဆို မ‌ကောင်းမှုပြုလုပ်ခဲ့လျှင် သူ၏အ‌ပေါ်၌ပင် သက်‌ရောက်မည်ဖြစ်သည်။ ထို့‌နောက် အသင်တို့အားလုံးသည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ပင် ပြန်သွားကြရမည်ဖြစ်သည်။"
        },
        {
            "chapter": 45,
            "verse": 16,
            "text": "ထို့ပြင် အမှန်စင်စစ် ငါအရှင်မြတ်သည် အစ္စရာအီလ်မျိုးနွယ်ဝင်များအား ကျမ်းဂန်နှင့် စီရင်ဆုံးဖြတ်မှုအပြင် တမန်‌တော်ဖြစ်ခြင်းကိုလည်း ‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် သူတို့အား သန့်ပြန့်စင်ကြယ်‌သော အစားအစာကို စားနပ်ရိက္ခာအဖြစ် ‌ပေးသနား‌တော်မူခဲ့သည်။ ထို့ပြင် သူတို့အား (ထို‌ခေတ်က) စကြဝဠာတွင်ရှိသူများထက် ထူးကဲ‌စေ‌တော်မူခဲ့သည်။"
        },
        {
            "chapter": 45,
            "verse": 17,
            "text": "ထို့ပြင် ငါအရှင်မြတ်သည် သူတို့အား သာသနာ့ကိစ်္စနှင့်ပတ်သက်၍ ထင်ရှား‌သော သက်‌သေသာဓကများကို‌ပေး‌တော်မူခဲ့သည်။ ထို့‌နောက် သူတို့သည် သူတို့ထံ အသိပညာ‌ရောက်လာပြီး‌နောက်မှပင် သူတို့အချင်းချင်း မလိုမုန်းတီးမှု‌ကြောင့် ကွဲလွဲခဲ့ကြသည်။ အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့ကြားတွင် ကိယာမသ်‌နေ့၌ သူတို့ကွဲပြား‌နေခဲ့သည့်ကိစ္စနှင့် ပတ်သက်၍ စီရင်ဆုံးဖြတ်‌တော်မူမည်ဖြစ်သည်။"
        },
        {
            "chapter": 45,
            "verse": 18,
            "text": "ထို့‌နောက် ငါအရှင်မြတ်သည် အသင်(တမန်‌တော်)အား သာသနာ့အ‌ရေးနှင့်ပတ်သက်၍လမ်းစဉ်တစ်ခုအ‌ပေါ်တွင် ပြုလုပ်(ရပ်တည်‌စေ)‌တော်မူခဲ့သည်။ သို့ဖြစ်ရာ အသင်သည် ထိုလမ်းစဉ်ကိုပင်လိုက်နာပါ။ ထို့ပြင် အသင်သည် အသိပညာမဲ့သူများ၏ အလိုဆန္ဒများကို မလိုက်‌လေနှင့်။ ###၅"
        },
        {
            "chapter": 45,
            "verse": 19,
            "text": "အမှန်စင်စစ် သူတို့သည် အလ္လာဟ်အရှင်မြတ်နှင့် ဆန့်ကျင်ပြီး အသင့်အတွက် အနည်းငယ်မျှ လုံးဝအသုံးဝင်ကြမည်မဟုတ်‌ပေ။ ထို့ပြင် အမှန်စင်စစ်မတရားသူများသည် သူတို့ထဲမှအချို့သည် အချို့၏မိတ်‌ဆွေများပင်ဖြစ်ကြသည်။ ထို့ပြင် အလ္လာဟ်အရှင်မြတ်ကမူ ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူ မုသ်သကီများ၏မိတ်‌ဆွေဖြစ်သည်။"
        },
        {
            "chapter": 45,
            "verse": 20,
            "text": "ဤ(ကုရ်အာန်ကျမ်း‌တော်မြတ်)သည် လူများအတွက် ထင်ရှား‌သော သက်‌သေသာဓကများလည်းဖြစ်သည်။ ယုံကြည်သူများအတွက် လမ်းမှန်ညွှန်ကြားပြသချက်နှင့်ကရုဏာလည်းဖြစ်သည်။"
        },
        {
            "chapter": 45,
            "verse": 21,
            "text": "မ‌ကောင်းမှုများကို ကျူးလွန်သူများက ငါအရှင်မြတ်သည် သူတို့အား အီမာန်ယုံကြည်ပြီး ‌ကောင်းမြတ်သည့်လုပ်ရပ်များပြုလုပ်ခဲ့ကြသည့်သူများကဲ့သို့ သူတို့၏ အသက်ရှင်ခြင်းနှင့် သူတို့၏ အသက်‌သေခြင်းကို တန်းတူပြုလုပ်‌တော်မူမည်ဟု ထင်မှတ်ကြသ‌လော။ သူတို့၏ ဆုံးဖြတ်ချက်သည် အလွန်ပင်ဆိုးရွားလှသည်။ ###၆"
        },
        {
            "chapter": 45,
            "verse": 22,
            "text": "ထို့ပြင် အလ္လာဟ်အရှင်မြတ်သည် မိုး‌ကောင်းကင်များနှင့် ‌မြေပထဝီကို တိကျမှန်ကန်စွာ ဖန်ဆင်း‌တော်မူခဲ့သည်။ ထို့ပြင် လူတိုင်းသည် သူတို့ရှာ‌ဖွေဆည်းပူးခဲ့‌သော (‌ကောင်းသည့်လုပ်ရပ်သို့မဟုတ် မ‌ကောင်းသည့်လုပ်ရပ်)နှင့် ပတ်သက်၍ သူတို့သည် မတရားပြုလုပ်ခြင်းကိုမခံကြရဘဲလျက် အစား‌ပေးခြင်းခံရရန်အတွက် (ဖန်ဆင်း‌တော်မူခဲ့ခြင်း)ဖြစ်သည်။"
        },
        {
            "chapter": 45,
            "verse": 23,
            "text": "မိမိ၏စိတ်အလိုဆန္ဒကိုမိမိ၏ကိုးကွယ်ရာအဖြစ် ပြုလုပ်ထား‌သောသူကို အသင်မမြင်‌လေသ‌လော။ ထို့ပြင် အလ္လာဟ်အရှင်မြတ်သည် သိလျက်နှင့်ပင် သူ့အားလမ်းမှားတွင်(လွှတ်)ထား‌တော်မူလိုက်သည်။ ထို့ပြင်အရှင်မြတ်သည် သူ၏ နားနှင့် သူ၏ စိတ်နှလုံး‌ပေါ်တွင် တံဆိပ်ခတ်နှိပ်‌တော်မူခဲ့သည်။ ထို့ပြင် အရှင်မြတ်သည် သူ၏ မျက်စိ‌ပေါ်တွင် အဖုံးအကာကိုပြုလုပ် ‌တော်မူခဲ့သည်။ သို့ဖြစ်ရာ သူ့အား အလ္လာဟ်အရှင်မြတ်၏‌နောက်တွင် မည်သူလမ်းမှန် ညွှန်ကြားပြသဦးမည်နည်း။ ထို့‌နောက်လည်း အသင်တို့သည် တရားမရယူကြသ‌လော။"
        },
        {
            "chapter": 45,
            "verse": 24,
            "text": "ထို့ပြင် သူတို့က ‌ပြောဆိုကြသည်- အသက်ရှင်ခြင်းသည် ဤဘဝတွင် ငါတို့၏ အသက်ရှင်ခြင်းအပြင် အခြားမရှိ‌တော့‌ပေ။ ကျွန်ုပ်တို့သည် (တစ်ခါသာ)အသက်‌သေကြ၍(တစ်ခါသာ)အသက်ရှင်ကြသည်ဖြစ်သည်။ ထို့ပြင် ကျွန်ုပ်တို့အား ‌ခေတ်ကာလကပင် ပျက်စီး‌စေခြင်းဖြစ်သည်။ ဤသည်နှင့် ပတ်သက်၍ သူတို့တွင် မည်သည့်အသိပညာမှမရှိဘဲလျက် သူတို့သည် ရမ်းဆ(‌ပြောဆို)‌နေကြသည်ပင်ဖြစ်သည်။"
        },
        {
            "chapter": 45,
            "verse": 25,
            "text": "ထို့ပြင် သူတို့‌ရှေ့၌ ငါအရှင်မြတ်၏ ထင်ရှား‌သော အာယသ်‌တော်များ ဖတ်ကြားခြင်းခံရသည့်အခါ သူတို့က “အသင်တို့သည် မှန်ကန်သူများဖြစ်ကြလျှင် ကျွန်ုပ်တို့၏(‌သေပြီးသည့်)အဘ၊ ဘိုး၊ ‌ဘေးများကို ‌ခေါ်ယူခဲ့ကြပါ”လို့ ‌ပြောဆိုသည်မှလွဲ၍ မည်သည့်အရာမျှ ‌စောဒကတက်နိုင်သည့်အ‌ထောက်အထားမရှိ‌တော့‌ပေ။"
        },
        {
            "chapter": 45,
            "verse": 26,
            "text": "(အို-တမန်‌တော်)အသင်‌ပြောလိုက်ပါ- အလ္လာဟ်အရှင်မြတ်သည် အသင်တို့အား ရှင်‌စေ‌တော်မူသည်။ ထို့ပြင် အရှင်မြတ်ပင် အသင်တို့အား ‌သေ‌စေ‌တော်မူမည်။ ထို့ပြင် အရှင်မြတ်သည်ပင် အသင်တို့အား သံသယဖြစ်စရာမရှိ‌သော ကိယာမသ်‌နေ့တွင် စုရုံး‌စေ‌တော်မူမည်။ သို့ရာတွင် လူအများစုသည် မသိကြ‌ပေ။"
        },
        {
            "chapter": 45,
            "verse": 27,
            "text": "ထို့ပြင် မိုး‌ကောင်းကင်များနှင့် ‌မြေပထဝီ၏ စိုးမိုးအုပ်ချုပ်မှုအာဏာသည် အလ္လာဟ်အရှင်မြတ်ပင် ပိုင်ဆိုင်‌တော်မူသည်။ ထို့ပြင် ကိယာမသ်အချိန်‌ရောက်လာမည့်‌နေ့တွင် အမှားကိုလိုက်စားသူများသည် ပျက်စီးဆုံးရှုံးကြမည်ဖြစ်သည်။ ###၇"
        },
        {
            "chapter": 45,
            "verse": 28,
            "text": "ထို့ပြင် အသင်(တမန်‌တော်)သည် (ကိယာမသ်ရှင်ထမည့်‌နေ့တွင်)သာသနာဝင်အုပ်စုတိုင်းကို ဒူး‌ထောက်လျက်ရှိကြမည်ကို ‌တွေ့မြင်ရမည်။ သာသနာဝင်အုပ်စုတိုင်းသည် သူတို့၏မှတ်တမ်းစာအုပ်ထံသို့ ဖိတ်‌ခေါ် ခြင်းခံကြရမည်။ “ယ‌နေ့မူ အသင်တို့သည် အသင်တို့၏ လုပ်ရပ်များနှင့်ပတ်သက်၍ အစား‌ပေးခြင်းကို ခံကြရမည်ဖြစ်သည်။”"
        },
        {
            "chapter": 45,
            "verse": 29,
            "text": "ဤသည် အသင်တို့နှင့် ပတ်သက်၍တိကျမှန်ကန်စွာ ‌ပြောပြ‌နေ‌သော ငါအရှင်မြတ်၏ မှတ်တမ်းစာအုပ်ပင်ဖြစ်သည်။ အမှန်စင်စစ် ငါအရှင်မြတ်သည် အသင်တို့ပြုလုပ်ခဲ့သမျှကို ‌ရေးမှတ်‌စေလျက်ရှိ‌တော်မူခဲ့သည်။ ###၈"
        },
        {
            "chapter": 45,
            "verse": 30,
            "text": "ထို့‌နောက် အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်ခဲ့ကြသည့်သူများအား သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အရှင်မြတ်၏ ကရုဏာ‌တော်ထဲသို့ ဝင်‌ရောက်‌စေ‌တော်မူသည်။ ဤသည် ထင်ရှား‌သော ‌အောင်မြင်မှုပင်ဖြစ်သည်။"
        },
        {
            "chapter": 45,
            "verse": 31,
            "text": "ထို့ပြင် ငြင်းပယ်သည့်သူများကမူ (ဤသို့ ‌ပြောဆိုခြင်းခံကြရမည်)။ ငါအရှင်မြတ်၏ အာယသ်‌တော်များသည် အသင်တို့၏‌ရှေ့၌ ဖတ်ကြားခြင်းခံခဲ့ရသည်မဟုတ်‌လော။ ထို့‌နောက်လည်း အသင်တို့သည် မာန‌ထောင်ခဲ့ကြသည်။ ထို့ပြင် အသင်တို့သည် ပြစ်မှုကျူးလွန်သူများပင်ဖြစ်ခဲ့ကြသည်။"
        },
        {
            "chapter": 45,
            "verse": 32,
            "text": "ထို့ပြင် အမှန်စင်စစ် အလ္လာဟ်အရှင်မြတ်၏ ချိန်းဆိုချက်သည် မှန်ကန်သည်၊ ကိယာမသ်‌နေ့သည် သံသယဖြစ်စရာမရှိ‌ပေဟု ‌ပြောဆိုခြင်းခံခဲ့ရသည့်အခါ အသင်တို့က “ကိယာမသ် ရှင်ပြန်ထမည့်‌နေ့သည် မည်သည့်အရာနည်းဆိုသည်ကို ကျွန်ုပ်တို့မသိကြ‌ပေ။ ကျွန်ုပ်တို့သည် ထင်မြင်ချက်တစ်ခုဟူ၍သာ မြင်သည်။ ထို့ပြင် ကျွန်ုပ်တို့သည် ယုံကြည်သူများ မဟုတ်ကြ‌ပေ”ဟု ‌ပြောဆိုခဲ့ကြသည်။"
        },
        {
            "chapter": 45,
            "verse": 33,
            "text": "ထို့ပြင် (ထို‌နေ့တွင်)သူတို့၏‌ရှေ့၌ သူတို့ပြုလုပ်ခဲ့ကြ‌သော မ‌ကောင်းမှုများ၏ ဆိုးယုတ်မှုများသည် ‌ပေါ်လွင်လာခဲ့မည်။ ထို့ပြင် သူတို့‌ပြောင်‌လှောင်ခဲ့သည့်အရာများသည်လည်း သူတို့အား ဝိုင်းဝန်းလျက်ရှိလိမ့်မည်။"
        },
        {
            "chapter": 45,
            "verse": 34,
            "text": "ထို့ပြင် (သူတို့သည်ဤသို့) ‌ပြောဆိုခြင်းခံကြရမည်။ အသင်တို့သည် အသင်တို့၏ ဤ‌နေ့၏‌တွေ့ဆုံမှုကို ‌မေ့‌လျော့ခဲ့ကြသကဲ့သို့ ငါအရှင်မြတ်သည်လည်း ယ‌နေ့ အသင်တို့အား ‌မေ့‌လျော့‌တော်မူမည်။ ထို့ပြင် အသင်တို့၏ ခိုလှုံရာဌာနသည် ငရဲမီးပင်ဖြစ်သည်။ ထို့ပြင် အသင်တို့တွင် ကူညီမည့်သူလည်း မည်သူမျှ မရှိ‌တော့‌ပေ။"
        },
        {
            "chapter": 45,
            "verse": 35,
            "text": "ထိုအရာသည် အသင်တို့က အလ္လာဟ်အရှင်မြတ်၏ အာယသ်‌တော်များကို ‌ပြောင်‌လှောင်စရာအဖြစ်ပြုလုပ်ခဲ့ကြသည့်အတွက်နှင့် ‌လောကီဘဝက အသင်တို့အား လှည့်စားခဲ့သည့်အတွက်‌ကြောင့်ဖြစ်သည်။ ထို့ပြင် ယ‌နေ့မူသူတို့သည် ထိုငရဲမီးမှထွက်‌စေခြင်းခံကြရမည် မဟုတ်‌တော့‌ပေ။ (အရှင်မြတ်ကို)‌ကျေနပ်‌အောင်ခွင့်လွှတ်‌တောင်းပန်မှုလုပ်ရန် ‌တောင်းဆိုခြင်းကိုလည်း ခံကြရမည်မဟုတ်‌ပေ။ ###၉"
        },
        {
            "chapter": 45,
            "verse": 36,
            "text": "ထို့ပြင် ချီးမွမ်းခြင်းအ‌ပေါင်းသည် မိုး‌ကောင်းကင်များနှင့် ‌မြေပထဝီအပြင် စကြဝဠာအ‌ပေါင်းတို့အား ဖန်ဆင်း‌မွေးမြူ‌တော်မူ‌သောအရှင်မြတ်အတွက်ပင် ဖြစ်သည်။"
        },
        {
            "chapter": 45,
            "verse": 37,
            "text": "ထို့ပြင် မိုး‌ကောင်းကင်များနှင့် ‌မြေပထဝီတွင်မြင့်မြတ်ကြီးကဲမှုသည် အရှင်မြတ်၌ပင်ရှိသည်။ ထို့ပြင် အရှင်မြတ်သည်ပင် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။"
        }
    ]
}
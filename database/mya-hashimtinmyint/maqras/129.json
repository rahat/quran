{
    "maqras": [
        {
            "chapter": 21,
            "verse": 1,
            "text": "လူသားတို့အား စစ်‌ဆေးရန်အချိန်ကာလသည် သူတို့ ‌ပေါ့ဆစွာ မျက်နှာလွှဲလျက်ရှိ‌နေစဉ်၌ပင် သူတို့နှင့် နီးကပ်လာပြီဖြစ်သည်။"
        },
        {
            "chapter": 21,
            "verse": 2,
            "text": "သူတို့ထံသို့ သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ မည်သည့်သတိ‌ပေးနှိုး‌ဆော်ချက် အသစ်‌ရောက်လာသည်ဖြစ်‌စေ သူတို့သည် ထိုသတိ‌ပေးနှိုး‌ဆော်ချက်ကို ‌ပြောင်‌လှောင်လျက် နား‌ထောင်ကြသည်။"
        },
        {
            "chapter": 21,
            "verse": 3,
            "text": "သူတို့၏စိတ်နှလုံးများသည် ဂရုမစိုက်ဘဲလျက် ရှိ‌နေကြသည်။ ထို့ပြင် (ထို)ကျူးလွန်သူများက ဤသည် အသင်တို့ကဲ့သို့ လူသားတစ်ဦးပင်ဖြစ်သည်။ ထို့‌နောက် အသင်တို့ သိမြင်‌နေပါလျက်နှင့် အသင်တို့သည် ‌မှော်(ဆရာ၏စကား)ကို (နား‌ထောင်ရန်)လာကြဦးမည်‌လောဟု လျှို့ဝှက်စွာ ‌ဆွေး‌နွေးကြသည်။"
        },
        {
            "chapter": 21,
            "verse": 4,
            "text": "၎င်း(တမန်‌တော်မုဟမ္မဒ်-ဆွ)က ‌ပြောသည်- ငါ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် မိုး‌ကောင်းကင်နှင့် ‌မြေပထဝီတွင် (‌ပြောသမျှ)စကားများကို သိ‌တော်မူသည်။ ထို့ပြင် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 21,
            "verse": 5,
            "text": "ထိုသို့မဟုတ်‌ပေ၊ အမှန်စင်စစ်မှာမူ သူတို့က ‌ပြောဆိုကြသည်။ (ဤကုရ်အာန်ကျမ်း‌တော်မြတ်သည်) က‌ယောင်‌ချောက်ချားမြင်မက်‌သော အိပ်မက်များပင်ဖြစ်သည်။* ၎င်း(တမန်‌တော်မုဟမ္မဒ်-ဆွ)သည် ဤ(ကုရ်အာန်ကျမ်း‌တော်မြတ်)ကို လုပ်ကြံ(သီကုံး)ခဲ့သည်။ သို့မဟုတ် အမှန်မှာ ၎င်းသည် ကဗျာဆရာတစ်ဦးပင်ဖြစ်သည်။ ထိုသို့မဟုတ်လျှင် ယခင်ကလူများ ‌စေလွှတ်ခြင်းခံရသကဲ့သို့ ၎င်းလည်း ကျွန်ုပ်တို့ထံသို့ တန်ခိုး‌တော်တစ်စုံတစ်ခု ယူလာသင့်သည်။"
        },
        {
            "chapter": 21,
            "verse": 6,
            "text": "သူတို့မတိုင်မီ ငါအရှင်မြတ် ဖျက်ဆီး‌တော်မူခဲ့‌သော မည်သည့်မြို့ရွာမှ (‌နေထိုင်‌သောသူများသည် တန်ခိုး‌တော်များ‌တွေ့မြင်ကြပါလျက်) အီမာန်ယုံကြည်ခဲ့ကြသည် မရှိ‌ပေ။ ထို့‌နောက် ဤသူများသည် ယုံကြည်ကြဦးမည်‌လော။"
        },
        {
            "chapter": 21,
            "verse": 7,
            "text": "ထို့ပြင် ငါအရှင်မြတ်သည် အသင်၏မတိုင်မီကလည်း (‌ကောင်းကင်တမန်များ မဟုတ်သည့်) လူ‌ယောက်ျားများကိုပင် သူတို့ထံသို့ ငါအရှင်မြတ်သည် ဝဟီအမိန့်‌တော်ပို့ချ‌တော်မူ၍ ‌စေလွှတ်‌တော်မူခဲ့သည်။ သို့ဖြစ်ရာ အကယ်၍ အသင်တို့သည် (အသင်တို့ကိုယ်တိုင်)မသိကြလျှင် ကျမ်းဂန်ရရှိသူများကို ‌မေးမြန်းကြည့်ကြပါ။"
        },
        {
            "chapter": 21,
            "verse": 8,
            "text": "ထို့ပြင် ငါအရှင်မြတ်သည် ၎င်း(တမန်‌တော်များ)ကို အစားအစာ မစား‌သောက်‌သော ခန္ဓာကိုယ်များအဖြစ် ပြုလုပ်‌တော်မူခဲ့သည်လည်း မဟုတ်‌ပေ။ ထို့ပြင် သူတို့သည် (အသက်မ‌သေဘဲ) အမြဲရှင်သန်‌နေသူများလည်း မဟုတ်ခဲ့‌ပေ။"
        },
        {
            "chapter": 21,
            "verse": 9,
            "text": "ထို့‌နောက် ငါအရှင်မြတ်သည် ထို(တမန်‌တော်များ)အတွက် ကတိကိုတည်‌စေ‌တော်မူခဲ့သည်။ သို့ဖြစ်ရာ ငါအရှင်မြတ်သည် သူတို့နှင့် အရှင်မြတ်အလိုရှိ‌တော်မူ‌သောသူများကို ကယ်ဆယ်‌တော်မူခဲ့သည်။ ထို့ပြင် ငါအရှင်မြတ်သည် စည်း‌ဘောင်‌ကျော်သူများကို ဖျက်ဆီးပစ်‌တော်မူခဲ့သည်။"
        },
        {
            "chapter": 21,
            "verse": 10,
            "text": "အမှန်ပင် ငါအရှင်မြတ်သည် အသင်တို့ထံသို့ အကြင်ကျမ်းဂန်တစ်‌စောင်ကို ချ‌ပေး‌တော်မူခဲ့ပြီးဖြစ်သည်။ ထိုုကျမ်းဂန်၌ အသင်တို့အား သတိ‌ပေးနှိုး‌ဆော်ချက်(များ)ပါရှိသည်။ သို့ပင်ဖြစ်ငြားလည်း အသင်တို့သည် မသိနားမလည်ကြသ‌လော။"
        },
        {
            "chapter": 21,
            "verse": 11,
            "text": "ထို့ပြင် ငါအရှင်မြတ်သည် ကျူးလွန်‌နေ‌သော မြို့ရွာအ‌မြောက်အမြားကို ဖျက်ဆီး‌တော်မူခဲ့သည်။ ထို့ပြင် ထိုမြို့ရွာများ၏‌နောက်တွင် ငါအရှင်မြတ်သည် အခြားလူမျိုးများကို ‌ပေါ်ထွန်း‌စေ‌တော်မူခဲ့သည်။"
        },
        {
            "chapter": 21,
            "verse": 12,
            "text": "ထို့‌နောက် ထို(မတရားအပြစ်ကျူးလွန်သည့်)မြို့ရွာသားများသည် ငါအရှင်မြတ်၏ပြစ်ဒဏ်ကို ခံစား(သိမြင်)ကြရ‌သောအခါ သူတို့သည် ထိုမြို့ရွာများမှ ချက်ချင်းထွက်‌ပြေးကြသည်။"
        },
        {
            "chapter": 21,
            "verse": 13,
            "text": "(‌ကောင်းကင်တမန်များက သူတို့ကို ‌ပြောင်‌လှောင်သည့်အ‌နေနှင့် ‌ပြောဆိုကြသည်)- “အသင်တို့ မ‌ပြေးကြနှင့်။ ထို့ပြင် အသင်တို့သည် စည်းစိမ်အဖြစ် ‌ပေးထား‌သော ပစ္စည်းဥစ္စာများနှင့် အသင်တို့၏‌နေအိမ်များထံသို့ ပြန်ခဲ့ကြပါ။ အသင်တို့သည် ‌မေးမြန်းခံရဦးမည်ဖြစ်သည်။“"
        },
        {
            "chapter": 21,
            "verse": 14,
            "text": "သူတို့က ‌ပြောဆိုကြသည်- “‌ဪ- ဖြစ်မှဖြစ်ရ‌လေခြင်း၊ အမှန်စင်စစ် ငါတို့ပင် မတရားကျူးလွန်သူများဖြစ်ခဲ့ကြသည်ပင်။“"
        },
        {
            "chapter": 21,
            "verse": 15,
            "text": "ငါအရှင်မြတ်သည် သူတို့အား ရိတ်သိမ်းပြီးဖြစ်‌သော လယ်ယာအဖြစ်၊ ငြိမ်းသွားသည့် မီးအဖြစ်(ပြာပုံကဲ့သို့ ငြိမ်ဝပ်သွား‌အောင်)ပြုလုပ်‌တော်မူခဲ့သည်အထိ သူတို့၏‌ကြွေး‌ကြော်မှုသည် အမြဲမပြတ် ထိုအရာ(“‌ဪ- ဖြစ်မှဖြစ်ရ‌လေခြင်း၊ အမှန်စင်စစ် ငါတို့ပင် မတရားကျူးလွန်သူများဖြစ်ခဲ့ကြသည်ပင်။“)ဟူ၍ဖြစ်ခဲ့သည်။"
        },
        {
            "chapter": 21,
            "verse": 16,
            "text": "ထို့ပြင် ငါအရှင်မြတ်သည် မိုး‌ကောင်းကင်၊ ‌မြေပထဝီနှင့် ထိုနှစ်ခုအကြားရှိသည်များကို ကစားစရာအဖြစ် ဖန်ဆင်းထားသည် မဟုတ်‌ပေ။"
        },
        {
            "chapter": 21,
            "verse": 17,
            "text": "ထို့ပြင် ငါအရှင်မြတ်သည် အပျင်း‌ပြေ အနားယူ ကစားရန် ရည်ရွယ်‌တော်မူခဲ့လျှင်၊ အကယ်၍ ငါအရှင်မြတ်သည် (ကစားစရာ)ပြုလုပ်‌တော်မူမည့်အရှင်ဖြစ်‌တော်မူခဲ့လျှင်၊ ငါအရှင်မြတ်သည် ထိုအနားယူ ကစားစရာကို အမှန်စင်စစ် ငါအရှင်မြတ်ထံ‌တော်၌သာ ပြုလုပ်ထား‌တော်မူမည်ဖြစ်သည်။"
        },
        {
            "chapter": 21,
            "verse": 18,
            "text": "ထိုသို့မဟုတ်‌ပေ၊ အမှန်စင်စစ် ငါအရှင်မြတ်သည် အမှန်ကို အမှား‌ပေါ်တွင် ပစ်‌ပေါက်‌တော်မူသည်။ ထို့ပြင် ထိုအမှန်က ၎င်းအမှား၏(တည်မြဲ‌နေသည့်အင်အား)ဦး‌နှောက်ကို ထုတ်ပစ်လိုက်သည်။ သို့ဖြစ်ရာ ထိုအမှားသည် ချက်ချင်း ‌ပျောက်ကွယ်သွား‌တော့သည်။ ထို့ပြင် အသင်တို့တွင် အသင်တို့၏ လုပ်ကြံစွပ်စွဲ‌ပြောဆိုချက်များ‌ကြောင့် ပျက်စီးခြင်းရှိသည်။"
        },
        {
            "chapter": 21,
            "verse": 19,
            "text": "ထို့ပြင် မိုး‌ကောင်းကင်များနှင့် ‌မြေပထဝီတွင်ရှိသူအားလုံးသည် အရှင်မြတ်ပိုင်ဆိုင်‌တော်မူ‌သောသူများပင် ဖြစ်ကြသည်။ ထို့ပြင် အရှင်မြတ်၏အပါး‌တော်တွင်ရှိ‌နေသည့်သူများသည် အရှင်မြတ်အား ခဝပ်ကိုးကွယ်ခြင်းမှ မာနမ‌ထောင်လွှားကြသည့်အပြင် မ‌မောပန်းကြ‌ပေ။"
        },
        {
            "chapter": 21,
            "verse": 20,
            "text": "သူတို့သည် (အရှင်မြတ်)စင်ကြယ်‌တော်မူ‌ကြောင်းကို ‌နေ့ညမပြတ် အမြဲရွတ်ဆို‌နေကြသည်။ မရပ်တန့်ကြ‌ပေ။"
        },
        {
            "chapter": 21,
            "verse": 21,
            "text": "သူတို့(မုရှ်ရိက်)များသည် ‌မြေကြီးနှင့် ပြုလုပ်ထားသည့်အရာများကို ကိုးကွယ်ရာများအဖြစ် ပြုလုပ်ထားကြသ‌လော၊ ထိုအရာများသည် ရှင်ပြန်ထ‌စေနိုင်ကြသ‌လော။"
        },
        {
            "chapter": 21,
            "verse": 22,
            "text": "အကယ်၍ ထို(မိုးနှင့်‌မြေ)နှစ်ခုတွင် အလ္လာဟ်အရှင်မြတ်မှလွဲ၍ အခြားကိုးကွယ်ထိုက်သည့်အရှင်များ ရှိခဲ့ကြလျှင် (မိုးနှင့်‌မြေ)နှစ်ခုစလုံးသည် အမှန်ပင် ပျက်စီးခဲ့ပြီး ဖြစ်ကြလိမ့်မည်။* သို့ဖြစ်ရာ အရ်ရှ်ပလ္လင်‌တော်ကို စိုးပိုင်‌တော်မူ‌သော အလ္လာဟ်အရှင်မြတ်သည် သူတို့ လုပ်ကြံစွပ်စွဲ‌ပြောဆိုသည်များမှ စင်ကြယ်‌တော်မူသည်။"
        },
        {
            "chapter": 21,
            "verse": 23,
            "text": "အရှင်မြတ်သည် အရှင်မြတ်ပြုလုပ်‌တော်မူ‌သောကစ္စများနှင့်ပတ်သက်၍ စစ်‌ဆေး‌မေးမြန်းခြင်း ခံရမည်မဟုတ်‌ပေ။ ထို့ပြင် သူတို့ကမူ (သူတို့ပြုလုပ်ကြ‌သော အမှုကိစ္စများနှင့်ပတ်သက်၍) စစ်‌ဆေး‌မေးမြန်းခြင်းကို ခံကြရမည်ဖြစ်သည်။"
        },
        {
            "chapter": 21,
            "verse": 24,
            "text": "သို့မဟုတ် ထို(မုရှ်ရိက်)များသည် အရှင်မြတ်မှလွဲ၍ ကိုးကွယ်ရာများ ပြုလုပ်ထားကြသ‌လော။ (အို- တမန်‌တော်)အသင်‌ပြောလိုက်ပါ- အသင်တို့သည် အသင်တို့၏သက်‌သေသာဓက အ‌ထောက်အထားကို ယူ‌ဆောင်ခဲ့ကြပါ။ ဤ(ကုရ်အာန်)သည် ငါနှင့်အတူ ရှိကြသည့်သူများ၏ဆုံးမဩဝါဒဖြစ်သည်သာမက၊ ငါ၏မတိုင်မီက ရှိခဲ့ကြ‌သောသူများ၏ဆုံးမဩဝါဒလည်းဖြစ်သည်။ (ထိုအထဲတွင် ငါတို့အတွက်သာမက သူတို့အတွက်လည်း ယခင်ကျမ်းစာများ ‌သောင်ရာသ်၊ အင်န်ဂျီလ်စသည်တို့တွင် ပါဝင်ခဲ့သည့်အတိုင်း ကိုးကွယ်ထိုက်သည့်အရှင် တစ်ပါးတည်းပင်ဖြစ်သည်ဆိုသည့်အ‌ကြောင်း ပါရှိသည်)။ သို့ပင်ဖြစ်ငြားလည်း သူတို့ထဲမှ အ‌မြောက်အမြားသည် အမှန်ကို မသိကြ‌ပေ။ သို့ဖြစ်ရာ သူတို့သည် မျက်နှာလွှဲ‌နေကြသည်။"
        },
        {
            "chapter": 21,
            "verse": 25,
            "text": "ထို့ပြင် ငါအရှင်မြတ်သည် အသင်၏မတိုင်မီ ‌စေလွှတ်‌တော်မူခဲ့‌သော မည်သည့် တမန်‌တော်ထံပင်ဖြစ်‌စေ “စင်စစ် ငါအရှင်မြတ်မှလွဲ၍ ကိုးကွယ်ထိုက်သည့်အရှင်မရှိ‌ပေ၊ သို့ဖြစ်ရာ အသင်သည် ငါအရှင်မြတ်ကိုသာ ကိုးကွယ်ကြပါ“ဟု အမိန့်‌တော် ထုတ်ပြန်‌တော်မူခဲ့သည်ချည်းပင်ဖြစ်သည်။"
        },
        {
            "chapter": 21,
            "verse": 26,
            "text": "ထို့ပြင် သူတို့က ရဟ်မာန်အနန္တကရုဏာ‌တော်ရှင်သည် (‌ကောင်းကင်တမန်များကို) သားသမီးအဖြစ် ပြုလုပ်‌တော်မူခဲ့သည်ဟု (စွပ်စွဲ)‌ပြောဆိုကြသည်။ အရှင်မြတ်သည် သန့်ပြန့်စင်ကြယ်‌တော်မူသည်။ အမှန်စင်စစ် သူတို့သည် အရှင်မြတ်၏ မြင့်မြတ်‌သောကျွန်မျးပင်ဖြစ်ကြသည်။"
        },
        {
            "chapter": 21,
            "verse": 27,
            "text": "သူတို့သည် အရှင်မြတ်၏‌ရှေ့ကို ကျူးပြီး စကား‌ပြောဆိုနိုင်ခြင်းမရှိ‌ပေ။ ထို့ပြင် သူတို့သည် အရှင်မြတ်၏အမိန့်‌တော်ကိုပင် လိုက်နာ‌ဆောင်ရွက်ကြသည်။"
        },
        {
            "chapter": 21,
            "verse": 28,
            "text": "အရှင်မြတ်သည် သူတို့၏‌ရှေ့‌နောက် အ‌ကြောင်းကိစ္စအားလုံးကို သိ‌တော်မူသည်။ ထို့ပြင် သူတို့သည် အရှင်မြတ်‌ကျေနပ်နှစ်သက်သည့်သူမှလွဲ၍ မည်သူ၏အတွက်မှ ကြားဝင် အသနားခံနိုင်မည် မဟုတ်‌ပေ။ ထို့ပြင် သူတို့သည် အရှင်မြတ်အား ‌ကြောက်ရွံ့မှု‌ကြောင့် အမြဲစိုးရိမ်လျက်ပင် ရှိကြသည်။"
        }
    ]
}
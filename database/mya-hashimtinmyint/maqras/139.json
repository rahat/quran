{
    "maqras": [
        {
            "chapter": 23,
            "verse": 75,
            "text": "ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် သနားကြင်နာခဲ့ပြီး ငါအရှင်မြတ်သည် သူတို့အ‌ပေါ်တွင် ကျ‌ရောက်‌နေ‌သော ဒုက္ခကို ဖယ်ရှား‌ပေး‌တော်မူခဲ့လျှင်၊ သူတို့သည် သူတို့၏လမ်းမှားမှု၌ပင် တဝဲလည်လည်ဖြစ်ပြီး ‌ခေါင်းမာမြဲ ‌ခေါင်းမာ‌နေကြဦးမည်မှာ အမှန်ပင်ဖြစ်သည်။"
        },
        {
            "chapter": 23,
            "verse": 76,
            "text": "ထို့ပြင် အမှန်စင်စစ် ငါအရှင်မြတ်သည် သူတို့အား ပြစ်ဒဏ်နှင့် ဖမ်းဆီးအ‌ရေးယူ‌တော်မူခဲ့သည်။ ထို့‌နောက်လည်း သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့၌ ကျိုးနွံလာခဲ့ခြင်း မရှိ‌ပေ။ ထို့ပြင် ‌တောင်းပန်အသနားခံခြင်းလည်း မရှိ‌ပေ။"
        },
        {
            "chapter": 23,
            "verse": 77,
            "text": "‌နောက်ဆုံးတွင် ငါအရှင်မြတ်က သူတို့အ‌ပေါ်တွင် ပြင်းထန်‌သော အပြစ်ဒဏ်၏တံခါးကို ဖွင့်လိုက်သည့်အခါတွင်မူ သူတို့သည် ၎င်း(ပြစ်ဒဏ်)ထဲတွင် ချက်ချင်း ‌မျှော်လင့်ချက် ကင်းသွားကြမည်ဖြစ်သည်။"
        },
        {
            "chapter": 23,
            "verse": 78,
            "text": "ထို့ပြင် အရှင်မြတ်ကပင် အသင်တို့အတွက် နားများ၊ မျက်စိများ၊ စိတ်နှလုံးများကို ဖန်ဆင်း‌တော်မူခဲ့သည်။ (သို့ရာတွင်) အသင်တို့သည် အနည်းငယ်သာ ‌ကျေးဇူးသိတတ်ကြသည်။"
        },
        {
            "chapter": 23,
            "verse": 79,
            "text": "ထို့ပြင် အရှင်မြတ်ကပင် အသင်တို့ကို ‌မြေပထဝီတွင် ဖန်ဆင်းပြီး ပျံ့နှံ့‌စေ‌တော်မူခဲ့သည်။ ထို့ပြင် အသင်တို့သည် အရှင်မြတ်ထံ‌တော်သို့ပင် စုရုံးကြရမည်ဖြစ်သည်။"
        },
        {
            "chapter": 23,
            "verse": 80,
            "text": "ထို့ပြင် အရှင်မြတ်ကပင် ရှင်‌စေ‌တော်မူသည်၊ ထို့ပြင် ‌သေ‌စေ‌တော်မူသည်၊ ထို့ပြင် ညနှင့်‌နေ့၏ အ‌ပြောင်းအလဲသည်လည်း အရှင်မြတ်(၏ ပိုင်ဆိုင်မှုထဲ)၌ပင် ရှိသည်။ သို့ဖြစ်ပါလျက် အသင်တို့သည် အသိဉာဏ်နှင့် စဉ်းစားဆင်ခြင်မှု မပြုကြ‌လေသ‌လော။"
        },
        {
            "chapter": 23,
            "verse": 81,
            "text": "ထိုသို့မဟုတ်‌ပေ၊ အမှန်စင်စစ် သူတို့သည် ယခင်ကသူများ ‌ပြောဆိုခဲ့ကြသကဲ့သို့ ‌ပြောဆိုကြခြင်းဖြစ်သည်။"
        },
        {
            "chapter": 23,
            "verse": 82,
            "text": "ထိုသူများက ‌ပြောဆိုခဲ့ကြသည်- ကျွန်ုပ်တို့သည် ‌သေပြီး‌နောက် ‌မြေကြီးဖြစ်ပြီး အရိုးများပင်ကျန်သည့်အခါ ကျွန်ုပ်တို့သည် အမှန်ပင် ရှင်ပြန်ထ‌စေခြင်းကို ခံကြရဦးမည်‌လော။"
        },
        {
            "chapter": 23,
            "verse": 83,
            "text": "စင်စစ် ဤသည်ကို ကျွန်ုပ်တို့နှင့်၊ ကျွန်ုပ်တို့၏အဘ၊ ဘိုး၊ ‌ဘေးတို့သည်လည်း ယခင်ကတည်းက ကတိ‌ပေးချိန်းဆိုခြင်းကို ခံခဲ့ကြရပြီးဖြစ်သည်။ ဤသည် ‌ရှေးလူများ၏ပုံပြင်ပင် ဖြစ်သည်။"
        },
        {
            "chapter": 23,
            "verse": 84,
            "text": "(အို- တမန်‌တော်)အသင် ‌ပြောလိုက်ပါ- ‌မြေပထဝီနှင့် ၎င်းထဲတွင်ရှိသူများကို မည်သူ စိုုးပိုင်သနည်းဆိုသည်ကို အသင်တို့သိကြလျှင် (ငါ့အား ‌ပြောပြကြပါ)။"
        },
        {
            "chapter": 23,
            "verse": 85,
            "text": "သူတို့က ‌ပြောဆိုကြလိမ့်မည်- အလ္လာဟ်အရှင်မြတ်ပင် စိုးပိုင်‌တော်မူသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အဘယ့်‌ကြောင့် အသင်တို့ သတိတရားမရကြသနည်း။"
        },
        {
            "chapter": 23,
            "verse": 86,
            "text": "(အို- တမန်‌တော်)အသင်‌ပြောလိုက်ပါ- မိုးခုနစ်ထပ်ကို စိုးပိုင်‌တော်မူ‌သောအရှင်နှင့် အလွန်ကြီးကျယ်မြင့်မြတ်‌သော အရ်ရှ်ပလ္လင်‌တော်ကို စိုုးပိုင်‌တော်မူ‌သောအရှင်သည် မည်သူနည်း။"
        },
        {
            "chapter": 23,
            "verse": 87,
            "text": "သူတို့က ‌ပြောကြလိမ်မည်- ဤအရာများကိုလည်း အလ္လာဟ်အရှင်မြတ်ပင် စိုးပိုင်‌တော်မူသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အဘယ့်‌ကြောင့် အသင်တို့သည် (ထိုအရှင်ကို) မ‌ကြောက်ကြသနည်း။"
        },
        {
            "chapter": 23,
            "verse": 88,
            "text": "(အို- တမန်‌တော်)အသင်‌ပြောလိုက်ပါ- ထိုအရှင်သည် မည်သူနည်း၊ အရာအားလုံး၏ စိုးပိုင်ခွင့်သည် ထိုအရှင်၏လက်ထဲ၌ပင် ရှိသည်။ ထို့ပြင် ထိုအရှင်သည် ကာကွယ်‌စောင့်‌ရှောက်‌တော်မူသည်။ ထို့ပြင် ထိုအရှင်နှင့် ဆန့်ကျင်ပြီး မည်သူမျှ ကာကွယ်‌စောင့်‌ရှောက်နိုင်ခြင်း မရှိ‌ပေ။ အကယ်၍ အသင်တို့သိကြလျှင် (ထိုအရှင်သည် မည်သူနည်းဆိုသည်ကို ငါ့အား ‌ပြောပြကြပါ)။"
        },
        {
            "chapter": 23,
            "verse": 89,
            "text": "သူတိုုု့က ‌ပြောကြလိမ့်မည်- ထိုအရာများသည်လည်း အလ္လာဟ်အရှင်မြတ်၌ပင် ရှိသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အသင်တို့သည် မည်သို့ စုန်းပြုစားခြင်း(လှည့်စားမှု)ကို ခံလိုက်ရသနည်း။"
        },
        {
            "chapter": 23,
            "verse": 90,
            "text": "ထိုသို့မဟုတ်‌ပေ၊ အမှန်စင်စစ် ငါအရှင်မြတ်သည် သူတို့ထံသို့ အမှန်တရား ပို့‌ဆောင်‌တော်မူခဲ့ခြင်းဖြစ်သည်။ ထို့ပြင် အမှန်ပင် သူတို့သည် မုသားလိမ်လည်‌ပြောသည့်သူများပင် ဖြစ်ကြသည်။"
        },
        {
            "chapter": 23,
            "verse": 91,
            "text": "အလ္လာဟ်အရှင်မြတ်သည် သား‌တော်ဟူ၍ မည်သူ့ကိုမှ ‌ရွေးချယ်ပြုလုပ်‌တော်မမူ‌ပေ။ ထို့ပြင် အရှင်မြတ်နှင့်အတူ ကိုးကွယ်ထိုက်သူဟူ၍လည်း မည်သူမျှ မရှိ‌ပေ။* ထိုသို့ရှိခဲ့လျှင် ကိုကွယ်ရာတိုင်းသည် သူဖန်ဆင်းထားသည့်အရာများကို အမှန်ပင် ‌ခေါ်‌ဆောင်ထွက်ခွာသွားခဲ့မည်သာမက ထိုကိုးကွယ်ထိုက်သူများထဲမှ တစ်ဦးသည် တစ်ဦးအ‌ပေါ်တွင် အမှန်ပင်(တိုက်ခိုက်)လွှမ်းမိုးခဲ့မည်ဖြစ်သည်။ (ထိုသို့ ကိုးကွယ်ထိုက်သူ အခြားတစ်ဦးမှမရှိခဲ့သည့်အတွက် အရှင်မြတ်တစ်ပါးတည်းပင် အမြဲတည်ရှိ‌နေခြင်းဖြစ်သည်။) အလ္လာဟ်အရှင်မြတ်သည် သူတို့ လုပ်ကြံစွပ်စွဲ‌ပြောဆိုကြသည့်အရာများမှ လုံးဝ စင်ကြယ်‌တော်မူသည်။"
        },
        {
            "chapter": 23,
            "verse": 92,
            "text": "မျက်ကွယ်တွင် ရှိသည်များနှင့် မျက်‌မှောက်တွင်ရှိသည်များကို အလွန်သိ‌တော်မူ‌သော အရှင်ဖြစ်သည့်အတွက် အရှင်မြတ်သည် သူတို့ တွဲဖက်ကိုးကွယ်ကြသည်များထက် အလွန်မြင့်မား‌တော်မူလှသည်။"
        },
        {
            "chapter": 23,
            "verse": 93,
            "text": "(အို- တမန်‌တော်)အသင်သည် (ဤသို့)‌ပြောဆို‌လျှောက်ထားပါ- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အကယ်၍ အရှင်မြတ်သည် ထိုသူများ ခြိမ်း‌ခြောက်ခံထားရ‌သော (ပြစ်ဒဏ်)ကို ကျွန်ုပ်အား ပြသ‌တော်မူပါလျှင်၊"
        },
        {
            "chapter": 23,
            "verse": 94,
            "text": "အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ သို့ဖြစ်ရာ အရှင်မြတ်သည် ကျွန်ုပ်အား မတရားကျူးလွန်‌သော အမျိုးသားများထဲတွင် ပါဝင်‌စေ‌တော်မမူပါနှင့်။"
        },
        {
            "chapter": 23,
            "verse": 95,
            "text": "ထို့ပြင် စင်စစ် ငါအရှင်မြတ်သည် သူတို့အား ချိန်းဆိုထား‌သော(ပြစ်ဒဏ်)ကို အသင့်အား ပြသ‌တော်မူရန် တတ်စွမ်းနိုင်‌တော်မူ‌သောအရှင် အမှန်ပင်ဖြစ်‌တော်မူသည်။"
        },
        {
            "chapter": 23,
            "verse": 96,
            "text": "အသင်သည် ဆိုးရွားမှုကို အ‌ကောင်းဆုံးနည်းဖြင့် တွန်းလှန်ပါ။* ငါအရှင်မြတ်သည် လုပ်ကြံစွပ်စွဲ ‌ပြောဆိုသည်များကို အသိဆုံးအရှင်ဖြစ်‌တော်မူသည်။"
        },
        {
            "chapter": 23,
            "verse": 97,
            "text": "ထို့ပြင် (အို- တမန်‌တော်)အသင်သည် (ဤသို့)‌ပြောဆို‌လျှောက်ထားပါ- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်သည် ရှိုင်သွာန်၏တိုက်တွန်းနှိုး‌ဆော်ချက်များမှ (လွတ်ကင်းရန်) အရှင်မြတ်ထံတွင် ခိုလှုံပါသည်။"
        },
        {
            "chapter": 23,
            "verse": 98,
            "text": "ထို့ပြင် အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်သည် ကျွန်ုပ်ထံသို့ သူတို့ ‌ရောက်ရှိမလာနိုင်ကြ‌အောင်လည်း ရှင်မြတ်ထံ‌တော်တွင် ခိုလှုံပါသည်။"
        },
        {
            "chapter": 23,
            "verse": 99,
            "text": "‌နောက်ဆုံးတွင် သူတို့(ကာဖိရ်)များထဲမှ တစ်ဦးဦးထံသို့ ‌သေခြင်း‌ရောက်လာသည့်အခါ ထိုသူသည် (ဤသို့) ‌ပြောဆိုသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်ကို ပြန်လွှတ်‌တော်မူပါ။"
        },
        {
            "chapter": 23,
            "verse": 100,
            "text": "ကျွန်ုပ်သည် ကျွန်ုပ်စွန့်လွှတ်ခဲ့‌သော (‌လောကကို ပြန်သွား၍) ‌ကောင်းမြတ်‌သောလုပ်ရပ်ကို ပြုလုပ်နိုင်ရန်အတွက် (ဖြစ်ပါသည်)၊ လုံးဝမဖြစ်နိုင်‌ပေ။ အမှန်စင်စစ် ဤသည် သူ‌ပြောလိုက်‌သော စကားတစ်ခွန်းသာဖြစ်သည်။ ထို့ပြင် သူတို့‌နောက်တွင် သူတို့ ရှင်ပြန်ထရမည့်‌နေ့အထိ အကာအဆီးတစ်ခု ရှိ‌နေပြီဖြစ်သည်။"
        },
        {
            "chapter": 23,
            "verse": 101,
            "text": "ထို့‌နောက် တံပိုးမှုတ်သည့်အခါ ထို‌နေ့တွင် သူတို့အချင်းချင်း ‌သွေးသား‌တော်စပ်မှုများလည်း ရှိမည်မဟုတ်‌တော့‌ပေ။ ထို့ပြင် အချင်းချင်း တစ်ဦးကိုတစ်ဦး ‌မေးမြန်းကြမည်လည်း မဟုတ်‌တော့‌ပေ။"
        },
        {
            "chapter": 23,
            "verse": 102,
            "text": "ထို့‌နောက် အကြင်သူ၏(‌ကောင်းမှုသည်)အ‌လေးချိန်စီးခဲ့လျှင် ထိုသူများပင် ‌အောင်မြင်မှု ရရှိသူများဖြစ်ကြမည်။"
        },
        {
            "chapter": 23,
            "verse": 103,
            "text": "ထို့ပြင် အကြင်သူ၏(‌ကောင်းမှု၏)အ‌လေးချိန်သည်‌ပေါ့‌နေခဲ့လျှင် ထိုသူများပင် သူတို့ကိုယ်ကိုသူတို့ ဆုံးရှုံး‌အောင်ပြုလုပ်သူများဖြစ်ကြသည်။ (သူတို့သည်) ဂျဟန္နမ်ငရဲဘုံတွင် အမြဲ‌နေကြရမည်။"
        },
        {
            "chapter": 23,
            "verse": 104,
            "text": "ငရဲမီးသည် သူတို့၏မျက်နှာများကို ‌လောင်ကျွမ်း‌နေလိမ့်မည်။ ထို့ပြင် သူတို့သည် ထိုငရဲဘုံတွင် ရုပ်ဆင်းသဏ္ဍာန်များ ပျက်‌နေကြမည်ဖြစ်သည်။"
        },
        {
            "chapter": 23,
            "verse": 105,
            "text": "(အရှင်မြတ်က မိန့်ကြား‌တော်မူမည်)။ ငါအရှင်မြတ်၏အာယသ်‌တော်များသည် အသင်တို့‌ရှေ့‌မှောက်တွင် ဖတ်ကြားခြင်းခံခဲ့ရသည့်အခါ၊ အသင်တို့သည် ထိုအာယသ်‌တော်များကို မဟုတ်မမှန်ဟု ငြင်းပယ်‌လေ့ရှိခဲ့ကြသည်မဟုတ်‌လော။"
        },
        {
            "chapter": 23,
            "verse": 106,
            "text": "သူတို့က ‌ပြောဆို‌လျှောက်ထားကြမည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်တို့၏နဖူးစာဆိုးမှုသည် ကျွန်ုပ်တို့အ‌ပေါ်တွင် လွှမ်းမိုးဖိစီးခဲ့ပါသည်။ ထို့ပြင် ကျွန်ုပ်တို့သည် လမ်းမှားသူများလည်း ဖြစ်ခဲ့ကြပါသည်။"
        },
        {
            "chapter": 23,
            "verse": 107,
            "text": "အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်တို့အား ငရဲဘုံမှ ထုတ်ယူ‌တော်မူပါ။ ထို့‌နောက် အကယ်၍ ကျွန်ုပ်တို့သည် (ဤသို့ပင်)ထပ်၍ ပြုလုပ်ခဲ့ကြလျှင်၊ ကျွန်ုပ်တို့သည် အမှန်ပင် ပြစ်မှုကျူးလွန်သူများ ဖြစ်ကြပါလိမ့်မည်။"
        },
        {
            "chapter": 23,
            "verse": 108,
            "text": "အရှင်မြတ်က မိန့်ကြား‌တော်မူမည်- အသင်တို့သည် ထိုငရဲဘုံတွင် ‌သေးသိမ်မှုနှင့် ‌မောင်းထုတ်ခံရသူများအဖြစ် ရှိ‌နေကြ‌ပေ‌တော့။ ထို့ပြင် အသင်တို့သည် ငါအရှင်မြတ်နှင့် စကားမ‌ပြောကြနှင့်‌တော့။"
        },
        {
            "chapter": 23,
            "verse": 109,
            "text": "အမှန်စင်စစ် ငါအရှင်မြတ်၏ကျွန်များထဲတွင် လူတစ်စုရှိခဲ့သည်။ သူတို့သည် (ဤသို့)‌ပြောဆို ‌လျှောက်ထား‌နေခဲ့ကြသည်။ အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်တို့သည် အီမာန်ယုံကြည်ကြပါသည်။ သို့ဖြစ်ရာ အရှင်မြတ်သည် ကျွန်ုပ်တို့ကို လွတ်ငြိမ်းချမ်းသာခွင့် ‌ပေးသနား‌တော်မူပါ။ ထို့ပြင် အရှင်မြတ်သည် ကျွန်ုပ်တို့အား သနားကြင်နာ‌တော်မူပါ။ ထို့ပြင် အရှင်မြတ်သည် သနားကြင်နာသူအားလုံးထက် သာပို(အ‌ကောင်းဆုံး) သနားကြင်နာ‌တော်မူ‌သောအရှင် ဖြစ်‌တော်မူပါသည်။"
        },
        {
            "chapter": 23,
            "verse": 110,
            "text": "သို့ဖြစ်ရာ အသင်တို့သည် သူတို့အား ‌ပြောင်‌လှောင်ဖွယ်ရာများ ပြုလုပ်ခဲ့ကြသည်။ ‌နောက်ဆုံးတွင် သူတို့(အား အသင်တို့၏‌ပြောင်‌လှောင်မှု)သည် အသင်တို့အား ငါအရှင်မြတ်၏သတိရခြင်းမှ ‌မေ့‌ပျောက်‌စေခဲ့သည်။ ထို့ပြင် အသင်တို့သည် သူတို့အ‌ပေါ်တွင် ရယ်‌မော‌နေခဲ့ကြသည်။"
        },
        {
            "chapter": 23,
            "verse": 111,
            "text": "ယ‌နေ့မူ အမှန်ပင် ငါအရှင်မြတ်သည် သူတို့အား သူတို့၏သည်းခံမှု‌ကြောင့် ‌ကောင်းကျိုးကို ‌ပေးသနား‌တော်မူလိုက်ပြီဖြစ်သည်။ အမှန်စင်စစ် သူတို့ပင် ‌အောင်မြင်သည့်သူများဖြစ်ကြသည်။"
        },
        {
            "chapter": 23,
            "verse": 112,
            "text": "အရှင်မြတ်သည် (သူတို့အား)မိန့်ကြား‌တော်မူမည်- အသင်တို့သည် ကမာ္ဘ‌မြေတွင် ‌ရေတွက်ရသည့်နှစ်ကာလအ‌နေဖြင့် မည်မျှကြာရှည်စွာ ‌နေခဲ့ကြသနည်း။"
        },
        {
            "chapter": 23,
            "verse": 113,
            "text": "သူတို့က ‌ပြောဆို‌လျှောက်ထားကြမည်- ကျွန်ုပ်တို့သည် တစ်‌နေ့ သို့မဟုတ် တစ်‌နေ့‌လျော့‌လျော့ ‌နေခဲ့ကြပါသည်။* သို့ဖြစ်ရာ အရှင်မြတ်သည် ‌ရေတွက်သူ(များဖြစ်ကြ‌သော ‌ကောင်းကင်တမန်)များအား ‌မေးမြန်းကြည့်‌တော်မူပါ။"
        },
        {
            "chapter": 23,
            "verse": 114,
            "text": "အရှင်မြတ်က မိန့်ကြား‌တော်မူမည်- အသင်တို့သည် (ကမာ္ဘ‌မြေတွင်) အနည်းငယ်သာ ကြာ‌ညောင်းခဲ့ကြသည်။ အကယ်၍ အသင်တို့သည် (ဤသည်ကို ယခင်က)သိရှိခဲ့ကြလျှင် အဘယ်မျှ ‌ကောင်းလိုက်မည်နည်း။"
        },
        {
            "chapter": 23,
            "verse": 115,
            "text": "အသင်တို့သည် အသင်တို့အား ငါအရှင်မြတ်က အကျိုးမဲ့ဖန်ဆင်း‌တော်မူခဲ့သည်ဟု၊ ထို့ပြင် အသင်တို့သည် ငါအရှင်မြတ်ထံ‌တော်သို့ ပြန်လည်‌ရောက်ရှိကြမည်မဟုတ်‌ပေဟု ထင်မှတ်ခဲ့ကြသ‌လော။"
        },
        {
            "chapter": 23,
            "verse": 116,
            "text": "ထို့ပြင် ဘုရင်မင်းမြတ်အစစ်အမှန်ဖြစ်‌တော်မူ‌သော အလ္လာဟ်အရှင်မြတ်သည် (ထိုသို့ အကျိုးမဲ့ပြုလုပ်‌တော်မူသည်များထက်) အလွန်မြင့်မားလှ‌တော်မူသည်။ အရှင်မြတ်မှလွဲ၍ အခြား ကိုးကွယ်ထိုက်သည့်အရှင် မရှိ‌ပေ။ (အရှင်မြတ်သည်) မြင့်မြတ်လှ‌သော အရ်ရှ်ပလ္လင်‌တော်ကို စိုးပိုင်‌တော်မူ‌သောအရှင်မြတ်ပင် ဖြစ်‌တော်မူသည်။"
        },
        {
            "chapter": 23,
            "verse": 117,
            "text": "ထို့ပြင် မည်သူမဆို အလ္လာဟ်အရှင်မြတ်နှင့် တွဲဖက်၍ မည်သည့်အ‌ထောက်အထားမှ မရှိဘဲ အခြားကိုးကွယ်ရာတစ်စုံတစ်ခုကို ဟစ်‌ခေါ်ကိုးကွယ်လျှင်၊ ထိုသူ့ကို စစ်‌ဆေးရန်အတွက် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်၌သာ ရှိသည်။ အမှန်စင်စစ် ငြင်းပယ်သူများသည် ‌အောင်မြင်မည် မဟုတ်‌ပေ။"
        },
        {
            "chapter": 23,
            "verse": 118,
            "text": "(အို- တမန်‌တော်)အသင်သည် (ဤသို့)‌ပြောဆို‌လျှောက်ထားပါ- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် (ကျွန်ုပ်တို့၏အပြစ်များကို)ခွင့်လွှတ်‌တော်မူပါ။ ထို့ပြင် သနားကြင်နာ‌တော်မူပါ။ ထို့ပြင် အရှင်မြတ်သည် သနားကြင်နာသူအားလုံးထက် ပိုမို သနားကြင်နာ‌တော်မူ‌သောအရှင်မြတ်ပင် ဖြစ်‌တော်မူပါသည်။"
        }
    ]
}
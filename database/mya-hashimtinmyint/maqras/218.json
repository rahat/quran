{
    "maqras": [
        {
            "chapter": 58,
            "verse": 14,
            "text": "အသင်(တမန်‌တော်)သည် အကြင်(ယဟူဒီ )အမျိုးသားများကို မိတ်‌ဆွေဖွဲ့ခဲ့ကြ‌သောသူ(မုနာဖိက်)များကို မမြင်ခဲ့သ‌လော။ ထို(ယဟူဒီ )အမျိုးသားများအ‌ပေါ်တွင် အရှင်မြတ် သည် အမျက်ထွက်‌တော်မူခဲ့သည်။ ထိုသူ(မုနာဖိက် )များသည်အသင်တို့ထဲမှလည်းမဟုတ်ကြ‌ပေ။ သူတို့(ယဟူဒီ )များထဲမှလည်း မဟုတ်ကြ‌ပေ။ ###၁ဝ ထို(မုနာဖိက် )များ သည် (သူတို့၏ အ‌ယောင်‌ဆောင်မှုကို)သိ‌နေပါလျက်(ကျွန်ုပ်တို့သည် မွတ်စ်လင်မ် များဖြစ်ကြပါသည်ဟု)လိမ်ပြီး ကျိန်ဆိုကြသည်။"
        },
        {
            "chapter": 58,
            "verse": 15,
            "text": "အလ္လာဟ်အရှင်မြတ်သည် ပြင်းထန်‌သောပြစ်ဒဏ်ကိုသူတို့အတွက် အသင့်ပြုလုပ်ထား‌တော်မူသည်။ အမှန်စင်စစ် သူတို့ပြုလုပ်‌နေခဲ့သည်များသည် အလွန်ဆိုးယုတ်လှသည်။"
        },
        {
            "chapter": 58,
            "verse": 16,
            "text": "သူတို့သည် သူတို့၏ကျိန်ဆိုချက်များကို အကာအကွယ်ဒိုင်းပြုလုပ်ခဲ့ကြ၍ (သူများကို) အလ္လာဟ်အရှင်မြတ်၏လမ်းမှ တားဆီးခဲ့ကြသည်။ သို့ဖြစ်ရာသူတို့အတွက်‌သေးသိမ် ‌စေ‌သော ပြစ်ဒဏ်ရှိမည်။"
        },
        {
            "chapter": 58,
            "verse": 17,
            "text": "အလ္လာဟ်အရှင်မြတ်နှင့် ဆန့်ကျင်ပြီး သူတို့၏ ပစ္စည်းဥစ္စာများနှင့် သူတို့၏ သားသမီးများသည်သူတို့အတွက် မည်သည့်အရာမျှ လုံးဝအသုံးမဝင်‌ပေ။ သူတို့သည် ငရဲသားများ ပင်ဖြစ်ကြသည်။ သူတို့သည် ထိုငရဲထဲတွင် အမြဲ‌နေကြရမည့်သူများပင်ဖြစ်ကြသည်။ ###၁၁"
        },
        {
            "chapter": 58,
            "verse": 18,
            "text": "အလ္လာဟ်အရှင်မြတ်သည် သူတို့အားလုံးကို ရှင်ပြန်ထ‌စေ‌တော်မူမည့်‌နေ့တွင် သူတို့သည် အသင်တို့‌ရှေ့ ၌ကျိန်ဆိုကြသကဲ့သို့အရှင်မြတ်၏ ‌ရှေ့‌မှောက်၌လည်း ကျိန်ဆိုကြ ဦးမည်ဖြစ်သည်။ ထို့ပြင် သူတို့သည် အမှန်စင်စစ် သူတို့သည်(‌ကောင်းသည့်)အ‌ခြေအ‌နေတွင် ရှိ‌နေကြသည်ဟု ထင်မှတ်ကြမည်။ သတိထားကြပါ၊ သူတို့သည်အမှန်ပင်လိမ်သည့် သူများဖြစ်ကြသည်။ ###၁၂"
        },
        {
            "chapter": 58,
            "verse": 19,
            "text": "ရှိုင်သွာန်သည် သူတို့အ‌ပေါ် လွှမ်းမိုးထားပြီးအလ္လာဟ်အရှင်မြတ်အား သတိရခြင်းမှ‌မေ့‌ပျောက်‌စေခဲ့သည်။ သူတို့သည်ရှိုင်သွာန်၏အုပ်စုပင်ဖြစ်ကြသည်။ သတိထားကြပါ၊ အမှန်စင်စစ် ရှိုင်သွာန်၏အုပ်စုသည် ပျက်စီးဆုံးရှုံးမည့်သူများပင် ဖြစ်ကြသည်။"
        },
        {
            "chapter": 58,
            "verse": 20,
            "text": "အမှန်စင်စစ် အလ္လာဟ်အရှင်မြတ်နှင့် အရှင်မြတ်၏ တမန်‌တော်ကို ဆန့်ကျင်မှု ပြုလုပ်ကြသည့်သူများသည် အယုတ်ညံ့ဆုံးသူများထဲတွင် အပါအဝင်ဖြစ်ကြမည်။ ###၁၃"
        },
        {
            "chapter": 58,
            "verse": 21,
            "text": "ငါအရှင်မြတ်နှင့် ငါအရှင်မြတ်၏တမန်‌တော်များသည် အမှန်ပင်လွှမ်းမိုး‌အောင်နိုင်‌တော်မူမည်ဟု အလ္လာဟ်အရှင်မြတ်က‌ရေးသားထား‌တော်မူပြီးဖြစ်သည်။ အမှန်စင်စစ် အလ္လာဟ်အရှင်မြတ်သည် အလွန်အင်အားကြီး‌တော်မူ‌သောအရှင်၊ တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 58,
            "verse": 22,
            "text": "အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်သူများသည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကိုဆန့်ကျင်‌သောသူများအား ချစ်ခင်ကြသည်ကို အသင် (တမန်‌တော်)‌တွေ့ရမည်မဟုတ်‌ပေ။ ထိုဆန့်ကျင်‌သောသူများသည် သူတို့၏ဖခင်များပင်ဖြစ်‌စေ၊ သူတို့၏သားများပင်ဖြစ်‌စေ၊ သူတို့၏ ညီအစ်ကိုများပင်ဖြစ်‌စေ၊ သူတို့၏‌ဆွေမျိုး သားချင်းများပင်ဖြစ်‌စေ (ထိုသူများကို ချစ်ခင်ကြသည်ကိုအသင်‌တွေ့ရမည်မဟုတ်‌ပေ)။ ဤသူများသည် အကြင်သူများပင်ဖြစ်ကြသည်၊ အရှင်မြတ်သည် သူတို့၏ စိတ်နှလုံး များထဲတွင် အီမာန်ယုံကြည်မှုကို‌ရေးမှတ်‌တော်မူခဲ့သည်။ ထို့ပြင် သူတို့အား အရှင်မြတ်ထံ‌တော်မှဝိညာဉ်ဆိုင်ရာအင်အားနှင့် အားဖြည့်‌ပေး‌တော်မူခဲ့သည်။ ထို့ပြင် သူတို့အား အရှင်မြတ်ကအကြင်ဥယျာဉ်များကိုဝင်‌ရောက်‌စေ‌တော်မူမည်။ ထိုဥယျာဉ်များ၏‌အောက်မှ ‌ချောင်းများစီးဆင်း‌နေကြလိမ့်မည်။ သူတို့သည် ထိုအထဲတွင် အမြဲ‌နေကြရမည်။ အရှင် မြတ်သည် သူတို့အား ‌ကျေနပ်‌တော်မူမည်။ သူတို့လည်း အရှင်မြတ်အား ‌ကျေနပ်ကြမည် ဖြစ်သည်။ ###၁၄ သူတို့သည် အလ္လာဟ်အရှင်မြတ်၏ အုပ်စုပင်ဖြစ်သည်။ သတိပြု ကြပါ။ အမှန်စင်စစ် အလ္လာဟ်အရှင်မြတ်၏အုပ်စုပင် ‌အောင်မြင်မည့်သူများဖြစ်ကြသည်။"
        },
        {
            "chapter": 59,
            "verse": 1,
            "text": "မိုး‌ကောင်းကင်များတွင်ရှိသမျှနှင့် ‌မြေပထဝီတွင်ရှိသမျှတို့သည် အလ္လာဟ်အရှင်မြတ်စင်ကြယ်‌တော်မူ‌ကြောင်း ရွတ်ဆိုကြသည်။ ထို့ပြင် အရှင်မြတ်သည် တန်ခိုး‌တော် နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 59,
            "verse": 2,
            "text": "အရှင်မြတ်သည် ယခင်က ကျမ်းရသူများထဲမှ ငြင်းပယ်ခဲ့ကြသည့်သူများကို ပထမအကြိမ် စုရုံးကြသည့်အခါ၌ပင် သူတို့၏ ‌နေအိမ်များမှ နှင်ထုတ်‌တော်မူခဲ့သည့်အရှင် ဖြစ်‌တော်မူသည်။ ###၁ အသင်တို့သည် သူတို့ထွက်သွားကြလိမ့်မည်ဟုပင် မထင်ခဲ့ကြ‌ပေ။ သူတို့ကိုယ်တိုင်လည်းအမှန်စင်စစ် သူတို့အ‌နေနှင့် သူတို့၏ ခံတပ်များသည် အလ္လာဟ်အရှင်မြတ်(၏ ပြစ်ဒဏ်)မှ ကာကွယ်လိမ့်မည်ဟု ထင်မှတ်‌နေခဲ့ကြသည်။ ထို့‌နောက် အလ္လာဟ် အရှင်မြတ်(၏ ပြစ်ဒဏ်)သည် သူတို့ထံသို့ သူတို့ မထင်သည့်ဘက်မှ ‌ရောက်လာခဲ့သည်။ ထို့ပြင် အရှင်မြတ်သည် သူတို့၏ စိတ်နှလုံးများတွင် ‌ကြောက်ရွံ့မှုကို ထည့်‌ပေး‌တော်မူခဲ့သည့်အတွက် သူတို့သည် သူတို့၏‌နေအိမ်များကို သူတို့၏လက် များဖြင့်သာမက မုအ်မင်န်များ၏ လက်များဖြင့်လည်း ဖျက်ဆီး‌နေကြသည်။ သို့ဖြစ်ရာ အို-ဉာဏ်ရှင်အ‌ပေါင်းတို့၊ အသင်တို့သည် သင်ခန်းစာယူကြပါ။"
        },
        {
            "chapter": 59,
            "verse": 3,
            "text": "ထို့ပြင် အကယ်၍ အလ္လာဟ်အရှင်မြတ်သည် သူတို့အ‌ပေါ်တွင် ပြည်နှင်ဒဏ်‌ပေးသည်ကို ‌ရေးမှတ်ပြဋ္ဌာန်း‌တော်မူခဲ့ခြင်းမရှိလျှင် အမှန်ပင် အရှင်မြတ်သည် ဤဘဝတွင် လည်းသူတို့အား (ကွပ်မျက်သတ်ဖြတ်ပြီး)ပြစ်ဒဏ်ခတ်‌တော်မူခဲ့မည်ဖြစ်သည်။ ထို့ပြင် တမလွန်ဘဝတွင်လည်း သူတို့အတွက် ငရဲမီး၏ ပြစ်ဒဏ်ရှိမည်ဖြစ်သည်။"
        },
        {
            "chapter": 59,
            "verse": 4,
            "text": "ထိုသို့ဖြစ်ရသည်မှာ သူတို့သည် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ဆန့်ကျင်ခဲ့ကြသည့်အတွက်‌ကြောင့်ပင်ဖြစ်သည်။ ထို့ပြင် မည်သူမဆို အလ္လာဟ် အရှင်မြတ်ကို ဆန့်ကျင်လျှင် အမှန်စင်စစ် အလ္လာဟ်အရှင်မြတ်သည် ပြင်းထန်စွာ ပြစ်ဒဏ်ခတ်‌တော်မူ‌သောအရှင်မြတ်ပင် ဖြစ်‌တော်မူသည်။"
        },
        {
            "chapter": 59,
            "verse": 5,
            "text": "စွန်ပလွံပင်များကို အသင်တို့ ခုတ်လှဲဖြတ်‌တောက်ခဲ့ကြခြင်း၊ သို့မဟုတ် ထိုအရာများကို သူတို့၏ ‌အောက်‌ခြေအမြစ်များ‌ပေါ်တွင် ရပ်တည်လျက်ချန်ထားခဲ့ကြခြင်းသည် အလ္လာဟ်အရှင်မြတ်၏ အမိန့်‌တော်အတိုင်းပင်ဖြစ်သည်။ ထို့ပြင် အရှင်မြတ်သည်အမိန့်‌တော်ကို ‌သွေဖည်‌သောသူများအား အရှက်တကွဲဖြစ်‌စေရန်အတွက်ဖြစ်သည်။"
        },
        {
            "chapter": 59,
            "verse": 6,
            "text": "ထို့ပြင် အလ္လာဟ်အရှင်မြတ်သည် အရှင်မြတ်၏ တမန်‌တော်ကို သူတို့ထံမှ ဖိုင်အ် ###၂ လက်ရပစ္စည်းအဖြစ် သိမ်းပိုက်‌စေ‌တော်မူခဲ့သည့်အရာများသည် အသင်တို့အ‌နေ နှင့် ထိုပစ္စည်းများနှင့်ပတ်သက်၍ မြင်းများဖြင့်စီးနင်း (တိုက်ခိုက်)ခဲ့ကြရခြင်းလည်းမဟုတ်‌ပေ၊ ကုလားအုတ်များဖြင့်စီးနင်း(တိုက်ခိုက်)ခဲ့ကြရခြင်းလည်း မဟုတ်‌ပေ။ (သို့ဖြစ်ရာထိုပစ္စည်းများသည် တမန်‌တော်အတွက် သီးသန့်ဖြစ်သည်။) သို့ရာတွင် အလ္လာဟ်အရှင်မြတ်သည် အရှင်မြတ်၏ တမန်‌တော်များအား အရှင်မြတ်အလိုရှိ‌သောသူများအ‌ပေါ် တွင် လွှမ်းမိုး‌စေ‌တော်မူခဲ့ခြင်းဖြစ်သည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ် အလွန်စွမ်း‌ဆောင်နိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 59,
            "verse": 7,
            "text": "အလ္လာဟ်အရှင်မြတ်သည် အရှင်မြတ်၏တမန်‌တော်ကို မြို့ရွာများတွင်‌နေထိုင်သည့် သူများထံမှ ဖိုင်အ်လက်ရပစ္စည်းအဖြစ် သိမ်းပိုက်‌စေသည့်အရာများသည် အလ္လာဟ် အရှင်မြတ်နှင့် သာသက်ဆိုင်သည်။ ထို့ပြင် တမန်‌တော်မြတ်နှင့် တမန်‌တော်မြတ်၏ ‌ဆွေမျိုးရင်းချာများ၊ အဘမဲ့က‌လေးများ၊ ဆင်းရဲသားများ၊ ခရီးသည်များနှင့် သက်ဆိုင်သည်။ (ထိုသို့ပြဋ္ဌာန်းရခြင်းမှာ) ထိုလက်ရပစ္စည်းများသည် အသင်တို့ထဲမှ ကြွယ်ဝချမ်းသာသူများ၏အကြား၌ပင်လည်ပတ်‌နေသည့် ပစ္စည်းများမဖြစ်‌စေရန် (ပြဋ္ဌာန်း‌တော်မူခြင်း)ပင်ဖြစ် သည် ။ ###၃ ထို့ပြင်အသင်တို့သည် အသင်တို့အား တမန်‌တော်‌ပေးသည်ကို ယူကြပါ။ ထို့ပြင် တမန်‌တော် တားမြစ်‌တော်မူသည်မှ ‌ရှောင်ကြဉ်ကြပါ။ ###၄ ထို့ပြင် အသင် တို့သည် အလ္လာဟ်အရှင်မြတ်အား‌ကြောက်ရွံ့ကြပါ။ အမှန်စင်စစ်အလ္လာဟ်အရှင်မြတ်သည် ပြင်းထန်စွာအပြစ်‌ပေး‌တော်မူ‌သောအရှင်မြတ်ပင်ဖြစ်‌တော်မူသည်။"
        },
        {
            "chapter": 59,
            "verse": 8,
            "text": "ထိုဖိုင်အ် လက်ရပစ်္စည်းများသည်အကြင်မုဟာဂျိရီန် (‌ရွှေ့‌ပြောင်းခဲ့ကြ‌သော ဆင်းရဲသားများ)အတွက်လည်းဖြစ်သည်။ ထိုသူများသည် သူတို့၏ ‌နေအိမ်များနှင့် သူတို့၏ ပစ္စည်းဥစ္စာများကိုစွန့်ပြီး ထွက်ခဲ့ကြရသည်။ သူတို့သည် အလ္လာဟ်အရှင်မြတ်၏ ‌ကျေးဇူး‌တော်နှင့် ‌ကျေနပ်မှုကို ရှာ‌ဖွေဆည်းပူးလျက် ရှိကြသည်။ ထို့ပြင် သူတို့သည် အလ္လာဟ် အရှင်မြတ်နှင့် အရှင်မြတ်၏ တမန်‌တော်ကို ကူညီကြသည်။ သူတို့ပင် မှန်ကန်သည့်သူများဖြစ်ကြသည်။"
        },
        {
            "chapter": 59,
            "verse": 9,
            "text": "ထို့ပြင်(ထိုဖိုင်အ်သည်)အကြင်သူများအတွက်လည်းဖြစ်သည်။ သူတို့သည် ထိုမုဟာဂျိရီန်များ(‌ရွှေ့‌ပြောင်းမလာမီ)ယခင်ကတည်းက အစ္စလာမ်၏ မြို့‌တော် (မဒီနဟ် )တွင် ‌နေထိုင်‌နေခဲ့ကြပြီး အီမာန် ယုံကြည်မှုတွင် ကြံ့ခိုင်မှုရှိခဲ့ကြသည်။ သူတို့သည် သူတို့ထံ‌ရွှေ့‌ပြောင်းလာခဲ့ကြသည့်သူများကို ချစ်မြတ်နိုးကြသည်။ ထို့ပြင် သူတို့သည် ထို မုဟာဂျိရီန် များရရှိကြ‌သော ပစ္စည်းများ‌ကြောင့် သူတို့၏ စိတ်ထဲတွင် တစ်စုံတစ်ရာ မ‌ကျေနပ်မှုကို ‌တွေ့ရှိခံစားကြရခြင်းမရှိသည့် ###၅ အပြင် သူတို့သည် သူတို့ကိုယ်တိုင် ငတ်မွတ်‌နေ ‌သော်လည်း(ထို မုဟာဂျိရီန်များကို) သူတို့ထက် ဦးစား‌ပေးကြသည်။ ထို့ပြင် မည်သူမဆို သူ၏‌စေးနှဲတွန့်တိုမှုမှ ကင်း‌ဝေး‌စေခြင်းခံရလျှင် ထိုသူများပင် ‌အောင်မြင်သည့်သူများ ဖြစ်ကြသည်။ ###၆"
        },
        {
            "chapter": 59,
            "verse": 10,
            "text": "ထို့ပြင် (ထို ဖိုင်အ်သည်)သူတို့‌နောက်တွင်‌ရောက်လာကြသည့်သူများနှင့်လည်း သက်ဆိုင်သည်။ သူတို့သည် (ဤသို့)‌ပြောဆိုပန်ကြားကြသည် -အို-ကျွန်ုပ်တို့အားဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့ကိုသာမက အီမာန်ယုံကြည်မူတွင်ကျွန်ုပ်တို့ထက်အလျင်ဦးခဲ့‌သော ကျွန်ုပ်တို့၏ညီ‌နောင်များကိုလည်း ခွင့်လွှတ်ချမ်း သာ‌ပေးသနား‌တော်မူပါ။ ထို့ပြင်အရှင်မြတ်သည် ကျွန်ုပ်တို့၏စိတ်ထဲတွင် အီမာန်ယုံကြည်သူများနှင့် ပတ်သက်၍ ရန်ငြိုးတစ်စုံတစ်ရာမဖြစ်‌ပေါ်ပါ‌စေနှင့်။ အို-ကျွန်ုပ်တို့အားဖန်ဆင်း ‌မွေးမြူ‌တော်မူ‌သောအရှင်၊ အမှန်စင်စစ် အရှင်မြတ်သည် အလွန်နူးညံ့သိမ်‌မွေ့‌တော်မူ‌သောအရှင်၊ အလွန်ကြင်နာ‌တော်မူ‌သောအရှင် ဖြစ်‌တော်မူပါသည်။"
        }
    ]
}
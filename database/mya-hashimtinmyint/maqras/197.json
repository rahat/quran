{
    "maqras": [
        {
            "chapter": 43,
            "verse": 24,
            "text": "ထိုသတိ‌ပေးနှိုး‌ဆော်သူ(တမန်‌တော်)က‌ပြောသည်- “အကယ်၍ ငါသည် အသင်တို့ထံသို့ အသင်တို့၏ အဘ၊ ဘိုး၊ ‌ဘေးများအား ‌တွေ့ရှိခဲ့ကြ‌သောလမ်းစဉ်ထက်သာပိုပြီး လမ်းမှန်ကို ညွှန်ကြားပြသမည့်တရား‌တော်ကို ယူ‌ဆောင်ခဲ့လျှင်လည်း (အသင်တို့သည် အသင်တို့၏ ဓ‌လေ့ထုံးစံများကိုပင် လိုက်စားကြမည်‌လော)”။ သူတို့က ‌ပြောဆိုကြသည်- “အမှန်စင်စစ် ကျွန်ုပ်တို့သည် အသင်တို့ယူ‌ဆောင်ခဲ့ကြ‌သော တရား‌တော်ကို ငြင်းပယ်သူများပင် ဖြစ်ကြသည်။”"
        },
        {
            "chapter": 43,
            "verse": 25,
            "text": "သို့ဖြစ်ရာ ငါအရှင်မြတ်သည် သူတို့အား တန်ပြန်အ‌ရေးယူ‌တော်မူခဲ့သည်။ သို့ဖြစ်ရာ အသင်သည် မဟုတ်မမှန်ဟု စွပ်စွဲငြင်းပယ်ခဲ့ကြသည့်သူများ၏ ‌နောက်ဆုံးအကျိုးဆက်သည် မည်သို့ရှိခဲ့သည်ဆိုသည်ကို ကြည့်ရှုလိုက်ပါ။"
        },
        {
            "chapter": 43,
            "verse": 26,
            "text": "ထို့ပြင် တစ်ခါက(တမန်‌တော်)အိဗ်ရာဟီမ်သည် ၎င်း၏ဖခင်နှင့် ၎င်း၏အမျိုးသားများအား ‌ပြောဆိုခဲ့သည်- အမှန်စင်စစ် ကျွန်ုပ်သည် အသင်တို့ ကိုးကွယ်သည့်အရာများမှ ကင်းလွတ်သည်။"
        },
        {
            "chapter": 43,
            "verse": 27,
            "text": "သို့ရာတွင် အကြင်အရှင်မြတ်ကိုပင် (ကျွန်ုပ်ကိုးကွယ်သည်) ထိုအရှင်မြတ်သည် ကျွန်ုပ်အားဖန်ဆင်း‌တော်မူခဲ့သည်။ ထို့ပြင်မကြာမီ အရှင်မြတ်ကပင် ကျွန်ုပ်အား အမှန်ပင်လမ်းမှန်ဩန်ကြားပြသ‌တော်မူမည်။"
        },
        {
            "chapter": 43,
            "verse": 28,
            "text": "ထို့ပြင် ၎င်းသည် ထို(‌သောင်ဟီဒ်တရား)ကို သူတို့(ထိုဘက်)ပြန်လှည့်ကြရန်အတွက် ၎င်း၏‌နောက်တွင် ဆက်လက်တည်တံ့‌သော စကားရပ်တစ်ခုအဖြစ် ပြုလုပ်ထားခဲ့သည်။"
        },
        {
            "chapter": 43,
            "verse": 29,
            "text": "အမှန်စင်စစ် ငါအရှင်မြတ်သည် ဤသူများနှင့် ဤသူများ၏ အဘ၊ ဘိုး၊ ‌ဘေးများကို သူတို့ထံသို့ အမှန်တရား(ဖြစ်‌သောကုရ်အာန်ကျမ်း‌တော်မြတ်)နှင့်(အမိန့်‌တော်များကို)ထင်ရှား‌စေ‌သော တမန်‌တော်တစ်ပါးသည် ‌ရောက်ရှိလာခဲ့သည်အထိ စည်းစိမ်ချမ်းသာ‌ပေးထား‌တော်မူခဲ့သည်။"
        },
        {
            "chapter": 43,
            "verse": 30,
            "text": "ထို့ပြင် သူတို့ထံသို့ အမှန်တရား‌ရောက်ရှိလာသည့်အခါ သူတို့က “ဤသည် ‌မှော်အတတ်ပညာဖြစ်သည်။ ထို့ပြင် အမှန်စင်စစ် ကျွန်ုပ်တို့သည် ဤသည်ကို ငြင်းပယ်သူများပင် ဖြစ်ကြသည်”ဟု ‌ပြောဆိုခဲ့ကြသည်။"
        },
        {
            "chapter": 43,
            "verse": 31,
            "text": "ထို့ပြင် သူတို့က ဤကုရ်အာန်ကျမ်း‌တော်မြတ်သည်(မက်္ကဟ်မြို့နှင့် သွာအိဖ်မြို့)နှစ်မြို့မှ လူကြီးလူ‌ကောင်းတစ်ဦးတစ်‌ယောက်အ‌ပေါ်တွင် အဘယ့်‌ကြောင့်ချ‌ပေးခြင်းမခံခဲ့ရသနည်းဟု ‌ပြောဆိုခဲ့ကြသည်။ ###၆"
        },
        {
            "chapter": 43,
            "verse": 32,
            "text": "အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ ကရုဏာဖြစ်‌သော တမန်‌တော်အဖြစ်ခန့်အပ်ခြင်းကို သူတို့ကပင် ခွဲ‌ဝေ‌ပေးကြသ‌လော။ (အမှန်စင်စစ်)ငါအရှင်မြတ်သည် ဤဘဝတွင် သူတို့၏ အသက်‌မွေးဝမ်း‌ကျောင်းကိစ္စကိုပင် သူတို့၏ အကြား၌ ခွဲ‌ဝေ‌ပေးထား‌တော်မူခဲ့သည်။ ထို့ပြင် ငါအရှင်မြတ်သည် သူတို့ထဲမှ အချို့သည် အချို့ကို အခိုင်းအ‌စေပြုလုပ်နိုင်ရန် သူတို့ထဲမှ အချို့ကို အချို့ထက် အဆင့်အတန်းများ မြှင့်တင်‌ပေး‌တော်မူခဲ့သည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏ကရုဏာ‌တော်သည် သူတို့ ရှာ‌ဖွေစု‌ဆောင်း‌နေကြသည်များထက် ပို‌ကောင်းမြတ်သည်။"
        },
        {
            "chapter": 43,
            "verse": 33,
            "text": "ထို့ပြင် အကယ်၍ လူများအားလုံးသည် (ကုဖ်ရ်ငြင်းပယ်သည့်) သာသနာဝင် အုပ်စုတစ်ခုတည်း ဖြစ်သွားကြရန် (စိုးရိမ်စရာ)အ‌ကြောင်းမရှိခဲ့လျှင် အနန္တကရုဏာ‌တော်ရှင်ကို ‌သွေဖည်ငြင်းပယ်သူများအတွက် အမှန်ပင် ငါအရှင်မြတ်သည် သူတို့၏ ‌နေအိမ်များ၏ အမိုးများကို ‌ငွေနှင့်ပြုလုပ်‌ပေး‌တော်မူခဲ့မည်ဖြစ်သည်။ ထို့ပြင် ‌လှေကားများကိုလည်း (‌ငွေနှင့်ပြုလုပ်‌ပေး‌တော်မူခဲ့မည်ဖြစ်သည်)သူတို့သည် ထို(‌လှေကားများနှင့်)အမိုး‌ပေါ်သို့ တက်ကြမည်ဖြစ်သည်။"
        },
        {
            "chapter": 43,
            "verse": 34,
            "text": "ထို့ပြင် သူတို့‌နေအိမ်များ၏ တံခါးများနှင့်သူတို့မှီထိုင်ကြ‌သော ခုတင်များကိုပါ (‌ငွေနှင့် ပြုလုပ်‌ပေး‌တော်မူခဲ့မည်ဖြစ်သည်)။###၇"
        },
        {
            "chapter": 43,
            "verse": 35,
            "text": "ထို့ပြင် (ထိုပစ္စည်းများကို) ‌ရွှေနှင့်လည်း (ပြုလုပ်‌ပေး‌တော်မူခဲ့မည်ဖြစ်သည်)။ သို့ရာတွင် ဤအရာများသည် ဤဘဝ၏ အသုံးအ‌ဆောင်များပင်ဖြစ်သည်။ ထို့ပြင် တမလွန်ဘဝကမူ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူများအတွက်ဖြစ်သည်။"
        },
        {
            "chapter": 43,
            "verse": 36,
            "text": "ထို့ပြင် မည်သူမဆို အနန္တကရုဏာ‌တော်ရှင်၏ဆုံးမဩဝါဒ(ကုရ်အာန်) ###၈ မှ (မျက်စိ)ကန်း‌နေလျှင်(မျက်နှာလွှဲ‌နေလျှင်) ငါအရှင်မြတ်သည် ထိုသူ့အ‌ပေါ်တွင် ရှိုင်သွာန်တစ်‌ကောင်ကို သတ်မှတ်အာရုံကျ‌စေလိုက်‌တော်မူသည်။ ထို့‌နောက် ထိုရှိုင်သွာန်သည် သူ၏အ‌ဖော်ဖြစ်သွား‌တော့သည်။"
        },
        {
            "chapter": 43,
            "verse": 37,
            "text": "ထို့ပြင် အမှန်စင်စစ် ထိုရှိုင်သွာန်များသည် သူတို့အား လမ်း(မှန်)မှ မုချပိတ်ပင်တားဆီး‌လေ့ရှိကြသည်။ ထို့‌နောက် အမှန်ပင် သူတို့က သူတို့သည် လမ်းမှန်ရရှိသည့်သူများဖြစ်ကြသည်ဟု ထင်မြင်ယူဆကြသည်။"
        },
        {
            "chapter": 43,
            "verse": 38,
            "text": "‌နောက်ဆုံးတွင် ထို(ဆုံးမဩဝါဒကုရ်အာန်ကို မျက်နှာလွှဲ‌သော)သူသည် ငါအရှင်မြတ်ထံသို့ ‌ရောက်သည့်အခါ (ထိုရှိုင်သွာန်အားဤသို့) ‌ပြောဆိုမည်။ ‌ဪ- ကျွန်ုပ်နှင့် အသင်၏ အကြားတွင် အ‌ရှေ့‌နေထွက်ရာအရပ်နှင့် အ‌နောက် ‌နေဝင်ရာအရပ်မျှ‌ဝေးကွာခဲ့လျှင် အဘယ်မျှ‌ကောင်းလိုက်မည်နည်း။ သူသည် အဘယ်မျှဆိုး‌သောအ‌ဖော်ဖြစ်လိုက်သနည်း။"
        },
        {
            "chapter": 43,
            "verse": 39,
            "text": "ထို့ပြင် အသင်တို့ကိုယ်တိုင် မတရားကျူးလွန်ခဲ့ကြသည့်အတွက် ထို(သို့ဝမ်းနည်းပက်လက်ဖြစ်ခြင်း)သည် ဤ‌နေ့ အသင်တို့အတွက် မည်သည့်အရာမျှ အကျိုး‌ပေးမည်မဟုတ်‌ပေ။ အမှန်စင်စစ် အသင်တို့သည် (သူတို့နှင့်အတူ)ပြစ်ဒဏ်တွင် ဖက်စပ်ပါဝင်သူများပင်ဖြစ်ကြသည်။"
        },
        {
            "chapter": 43,
            "verse": 40,
            "text": "သို့ဖြစ်ရာ အသင်သည် နားပင်းသူများအား ကြား‌စေနိုင်ပါသ‌လော။ သို့မဟုတ် အသင်သည် မျက်စိကန်းသူများနှင့် ထင်ရှားသည့်လမ်းမှားတွင် ရှိ‌နေသူများအား တရားလမ်းမှန်ကို ညွှန်ကြားပြသနိုင်ပါသ‌လော။ ###၉"
        },
        {
            "chapter": 43,
            "verse": 41,
            "text": "ထို့‌နောက် အကယ်၍ ငါအရှင်မြတ်သည် အသင့်အား (ဤဘဝမှ)ယူ‌ဆောင်သွား‌တော်မူလျှင်လည်း အမှန်စင်စစ် ငါအရှင်မြတ်သည် သူတို့အား တန်ပြန်အ‌ရေးယူ‌တော်မူမည့် အရှင်မြတ်ပင်ဖြစ်‌တော်မူသည်။"
        },
        {
            "chapter": 43,
            "verse": 42,
            "text": "သို့မဟုတ် ငါအရှင်မြတ်သည် သူတို့အား ချိန်းဆိုထားသည့်အပြစ်ဒဏ်ကို အသင့်အား (ဤဘဝတွင်ရှိ‌နေစဉ်)ပြသ‌တော်မူလျှင်လည်း အမှန်စင်စစ် ငါအရှင်မြတ်သည် သူတို့အ‌ပေါ်တွင် (ပြစ်ဒဏ်သက်‌ရောက်‌စေခြင်းကို)တတ်စွမ်းနိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 43,
            "verse": 43,
            "text": "သို့ဖြစ်ရာ အသင်(တမန်‌တော်)သည် အသင်၏ထံသို့ ဝဟီအမိန့်‌တော် ထုတ်ပြန်ခြင်းခံရ‌သော ကုရ်အာန်ကျမ်း‌တော်မြတ်ကိုပင် ခိုင်မြဲစွာ လက်ကိုင်ပြု‌နေပါ။ အမှန်စင်စစ် အသင်သည် ‌ဖြောင့်မတ်သည့်လမ်း‌ပေါ်တွင်ရှိသည်။"
        },
        {
            "chapter": 43,
            "verse": 44,
            "text": "ထို့ပြင် အမှန်စင်စစ် ထိုကုရ်အာန်ကျမ်း‌တော်မြတ်သည် အသင်(တမန်‌တော်)နှင့် အသင်၏အမျိုးသားများအတွက် အမှန်ပင် ဆုံးမဩဝါဒဖြစ်သည်။ ထို့ပြင် အသင်တို့အားလုံးသည် မကြာမီစစ်‌ဆေး‌မေးမြန်းခြင်းကို ခံကြရမည်ဖြစ်သည်။"
        },
        {
            "chapter": 43,
            "verse": 45,
            "text": "ထို့ပြင် အသင်(တမန်‌တော်)သည် အသင်၏မတိုင်မီ ငါအရှင်မြတ်‌စေလွှတ်‌တော်မူခဲ့‌သော တမန်‌တော်များအား “ငါအရှင်မြတ်သည် အနန္တကရုဏာ‌တော်ရှင်မှလွဲ၍ ကိုးကွယ်ခြင်းခံကြရန် အခြားကိုးကွယ်ရာများကို ပြဋ္ဌာန်း‌ပေး‌တော်မူခဲ့ပါသ‌လော”ဟု‌မေးမြန်းစုံစမ်းကြည့်ပါ။"
        },
        {
            "chapter": 43,
            "verse": 46,
            "text": "ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာကို ငါအရှင်မြတ်၏ သက်‌သေသာဓက တန်ခိုး‌တော်များနှင့်တကွ ဖိရ်‌အောင်န်နှင့် သူ၏ မှူးမတ်များထံသို့ ‌စေလွှတ်‌တော်မူခဲ့သည်။ ထို့‌နောက် ၎င်းက‌ပြောဆိုသည်-အမှန်စင်စစ် ကျွန်ုပ်သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်၏ တမန်‌တော်ဖြစ်သည်။"
        },
        {
            "chapter": 43,
            "verse": 47,
            "text": "ထို့‌နောက် ၎င်းသည် သူတို့ထံသို့ ငါအရှင်မြတ်၏ သက်‌သေလက္ခဏာတန်ခိုးများကို ယူ‌ဆောင်လာခဲ့သည့်အခါ ရုတ်တရက် သူတို့သည် ထိုတန်ခိုးများကို(မြင်ပြီး‌ပြောင်‌လှောင်သည့်အ‌နေနှင့်)ရယ်‌မောကြသည်။"
        },
        {
            "chapter": 43,
            "verse": 48,
            "text": "ထို့ပြင် ငါအရှင်မြတ်သည် သူတို့အား ပြသ‌တော်မူ‌သော တန်ခိုးတိုင်းသည် ၎င်းမတိုင်မီကပြခဲ့‌သော အခြားတန်ခိုး‌တော်ထက် ပိုမိုကြီးကျယ်‌သော တန်ခိုး‌တော်ပင်ဖြစ်ခဲ့သည်။ ထို့ပြင် ငါအရှင်မြတ်သည် သူတို့အား (‌သွေဖည်ငြင်းပယ်ခြင်းကိုစွန့်ပြီး) ပြန်လှည့်လာကြရန်အတွက် ပြစ်ဒဏ်နှင့် ဖမ်းဆီးအ‌ရေးယူ‌တော်မူခဲ့သည်။"
        },
        {
            "chapter": 43,
            "verse": 49,
            "text": "ထို့ပြင် သူတို့က (တမန်‌တော်မူစာကို) ‌ပြောဆိုခဲ့ကြသည်- “အို-‌မှော်ဆရာ၊ အသင်သည် ကျွန်ုပ်တို့အတွက် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အသင့်ထံတွင် ကတိပြုထားသည့်အတိုင်း ဆု‌တောင်း‌ပေးပါ။ အမှန်စင်စစ် ကျွန်ုပ်တို့သည် တရားလမ်းမှန်ကို လိုက်နာကြပါ‌တော့မည်။"
        },
        {
            "chapter": 43,
            "verse": 50,
            "text": "ထို့‌နောက် ငါအရှင်မြတ်သည် ပြစ်ဒဏ်ကိုသူတို့ထံမှ ဖယ်ရှား‌ပေး‌တော်မူလိုက်သည့်အခါ သူတို့သည် ချက်ချင်းပင်ကတိကိုဖျက်လိုက်ကြ‌တော့သည်။"
        },
        {
            "chapter": 43,
            "verse": 51,
            "text": "ထို့ပြင် ဖိရ်‌အောင်န်သည် သူ၏အမျိုးသားများကို ‌ကြေညာခဲ့သည်။ သူက‌ပြောသည်-အို-ငါ၏အမျိုးသားတို့၊ အီဂျစ်နိုင်ငံအား ငါပင်စိုးမိုးအုပ်ချုပ်သည်မဟုတ်‌လော၊ ထို့ပြင် ဤစမ်း‌ရေ‌ချောင်းများသည်ငါ၏ (နန်း‌တော်)‌အောက်မှ စီးဆင်း‌နေကြသည်(မဟုတ်‌လော)။ သို့ဖြစ်ပါလျက် အသင်တို့သည်(ဤဘုန်းတန်ခိုးများကို) မမြင်ကြသ‌လော။"
        },
        {
            "chapter": 43,
            "verse": 52,
            "text": "သို့မဟုတ် ငါသည် ဤ‌သေးသိမ်သူထက် မြင့်မြတ်သည်(ဆိုသည်ကို အသင်တို့ မမြင်ကြသ‌လော)။ ထို့ပြင်၎င်းသည် ရှင်းလင်းစွာ ‌ပြောဆိုနိုင်သည်လည်းမဟုတ်‌ပေ။ ###၁၀"
        },
        {
            "chapter": 43,
            "verse": 53,
            "text": "ထို့ပြင် ၎င်း၏ (လက်များတွင်) ‌ရွှေလက်‌ကောက်များ အဘယ့်‌ကြောင့်ဆင်ယင်‌ပေးခြင်းမခံရသနည်း။ သို့မဟုတ် ‌ကောင်းကင်တမန်များသည် အဘယ့်‌ကြောင့် ၎င်းနှင့် အတူအမြဲလိုက်ပါမလာသနည်း။"
        },
        {
            "chapter": 43,
            "verse": 54,
            "text": "ထို့ပြင် ဖိရ်‌အောင်န်သည် သူ၏ အမျိုးသားများအား ပညာမဲ့များပြုလုပ်လိုက်သည့်အတွက် သူတို့သည် သူ၏စကား‌နောက်သို့ လိုက်ခဲ့ကြ‌တော့သည်။ အမှန်စင်စစ် သူတို့သည် စည်းကမ်းကျူးလွန်သည့်သူများပင်ဖြစ်ခဲ့ကြသည်။"
        },
        {
            "chapter": 43,
            "verse": 55,
            "text": "ထို့‌နောက် သူတို့သည် ငါအရှင်မြတ်အား အမျက်ထွက်‌စေကြသည့်အခါ ငါအရှင်မြတ်သည် သူတို့အား တန်ပြန်အ‌ရေးယူ‌တော်မူခဲ့သည်။ သို့ဖြစ်ရာ ငါအရှင်မြတ်သည် သူတို့အားလုံးကို နစ်မြုပ်‌စေ‌တော်မူခဲ့သည်။"
        },
        {
            "chapter": 43,
            "verse": 56,
            "text": "ထို့‌နောက် ငါအရှင်မြတ်သည် သူတို့အား ‌နောင်လာ‌နောက်သားများအတွက် ဦးစီး‌ရှေ့‌ဆောင်နှင့် သင်ခန်းစာဖြစ်‌စေ‌တော်မူခဲ့သည်။ ###၁၁"
        }
    ]
}
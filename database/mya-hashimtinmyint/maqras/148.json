{
    "maqras": [
        {
            "chapter": 26,
            "verse": 52,
            "text": "ထို့ပြင် ငါအရှင်မြတ်သည် (တမန်‌တော်)မူစာထံသို့ ဝဟီအမိန့်‌တော် ထုတ်ပြန်‌တော်မူခဲ့သည်။ အသင်သည် ငါအရှင်မြတ်၏ကျွန်များကို ညအချိန်တွင် ‌ခေါ်‌ဆောင်သွားပါ။ အမှန်ပင် အသင်တို့သည် ‌နောက်မှ လိုက်လံခြင်းကို ခံကြရမည့်သူများဖြစ်ကြသည်။"
        },
        {
            "chapter": 26,
            "verse": 53,
            "text": "ထို့‌နောက် ဖိရ်‌အောင်န်သည် မင်း‌စေများကို အမြို့မြို့အရွာရွာတွင် ‌စေလွှတ်ခဲ့သည်။"
        },
        {
            "chapter": 26,
            "verse": 54,
            "text": "အမှန်စင်စစ် ဤသူများသည် အနည်းငယ်မျှသာရှိ‌သော အုပ်စုက‌လေးပင်ဖြစ်သည်။"
        },
        {
            "chapter": 26,
            "verse": 55,
            "text": "ထို့ပြင် အမှန်ပင် သူတို့သည် ကျွန်ုပ်တို့အား ‌ဒေါသဖြစ်‌အောင် လုပ်သူများဖြစ်ကြသည်။"
        },
        {
            "chapter": 26,
            "verse": 56,
            "text": "ထို့ပြင် အမှန်ပင် ကျွန်ုပ်တို့သည် လက်နက်ကိရိယာ တန်ဆာပလာများနှင့် အဆင်သင့်ဖြစ်‌နေ‌သောအုပ်စု ဖြစ်သည်။ (ကျွန်ုပ်တို့သည် စိုးရိမ်ကြသည့်အုပ်စုဖြစ်သည်)။"
        },
        {
            "chapter": 26,
            "verse": 57,
            "text": "ထို့‌နောက် ငါအရှင်မြတ်သည် သူတို့ကို ဥယျာဉ်များနှင့် စမ်း‌ချောင်းများမှ ထုတ်ပစ်‌တော်မူခဲ့သည်။"
        },
        {
            "chapter": 26,
            "verse": 58,
            "text": "ထို့ပြင် စု‌ဆောင်းထားသည့် ‌ရွှေ‌ငွေများနှင့်၊ ခမ်းနားသည့်‌နေအိမ်များကပါ (ထုတ်ပစ်‌တော်မူခဲ့သည်)။"
        },
        {
            "chapter": 26,
            "verse": 59,
            "text": "ဤသို့ပင်၊ ထို့ပြင် ငါအရှင်မြတ်သည် ထိုပစ္စည်းများကို အစ္စရာအီလ်မျိုးနွယ်ဝင်များအား အ‌မွေအဖြစ် ပိုင်ဆိုင်‌စေ‌တော်မူခဲ့သည်။"
        },
        {
            "chapter": 26,
            "verse": 60,
            "text": "ထို့‌နောက် ထိုသူ(ဖိရ်‌အောင်န်နှင့် အ‌ခြွေအရံ)များသည် အစ္စရာအီလ်မျိုးနွယ်ဝင်များကို ‌နေထွက်ချိန်၌ ‌နောက်မှလိုက်၍ မီသွားခဲ့ကြသည်။"
        },
        {
            "chapter": 26,
            "verse": 61,
            "text": "၎င်းပြင် အုပ်စုနှစ်ခုလုံးသည် တစ်ဖက်နှင့်တစ်ဖက် ‌တွေ့မြင်ကြသည့်အခါ (တမန်‌တော်)မူစာ၏အ‌ပေါင်းအပါများက စင်စစ် ကျွန်ုပ်တို့သည် အမှန်ပင် အဖမ်းခံကြရပြီဟု ‌ပြောဆိုခဲ့ကြသည်။"
        },
        {
            "chapter": 26,
            "verse": 62,
            "text": "(တမန်‌တော်)မူစာက ‌ပြောသည်- လုံးဝ မဟုတ်‌ပေ။ အမှန်စင်စစ် ငါ့အား ‌မွေးမြူဖန်ဆင်း‌တော်မူ‌သော အရှင်မြတ်သည် ငါနှင့်အတူ ရှိ‌တော်မူသည်။ အရှင်မြတ်သည် ငါ့အား လမ်းညွှန်ကြားပြသ‌တော်မူလိမ့်မည်။"
        },
        {
            "chapter": 26,
            "verse": 63,
            "text": "ထို့‌နောက် ငါအရှင်မြတ်သည် (တမန်‌တော်)မူစာထံသို့ အသင်သည် အသင်၏‌တောင်‌ဝှေးဖြင့် ပင်လယ်ကို ရိုက်ခတ်လိုက်ပါဟု အမိန့်‌ပေး‌တော်မူခဲ့သည်။ ထိုအခါ ပင်လယ်သည် ကွဲသွားပြီး ‌ရေပြင်ကြီးများသည် ကြီးမားသည့်‌တောင်ကြီးများကဲ့သို့ ဖြစ်သွားခဲ့ကြသည်။"
        },
        {
            "chapter": 26,
            "verse": 64,
            "text": "ထို့ပြင် ငါအရှင်မြတ်သည် အခြားအုပ်စု(ဖြစ်‌သော ဖိရ်‌အောင်န်နှင့် အ‌ခြွေအရံများ)ကိုလည်း ထို‌နေရာသို့ နီးကပ်‌စေ‌တော်မူခဲ့သည်။"
        },
        {
            "chapter": 26,
            "verse": 65,
            "text": "ထို့ပြင် ငါအရှင်မြတ်သည် (တမန်‌တော်)မူစာနှင့် ၎င်း၏အ‌ပေါင်းအပါများအားလုံးကို ကယ်တင်‌တော်မူခဲ့သည်။"
        },
        {
            "chapter": 26,
            "verse": 66,
            "text": "ထို့ပြင် ငါအရှင်မြတ်သည် အခြားအုပ်စုကို နစ်မြုပ်ပစ်‌တော်မူခဲ့သည်။"
        },
        {
            "chapter": 26,
            "verse": 67,
            "text": "အမှန်စင်စစ် ထိုအထဲတွင် ကြီးကျယ်‌သော သက်‌သေလက္ခဏာတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 68,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        },
        {
            "chapter": 26,
            "verse": 69,
            "text": "ထို့ပြင် အသင်သည် သူတို့‌ရှေ့၌ (တမန်‌တော်)အိဗ်ရာဟီမ်၏အ‌ကြောင်းကို ‌ပြောပြလိုက်ပါ။"
        },
        {
            "chapter": 26,
            "verse": 70,
            "text": "တစ်ခါက ၎င်း(တမန်‌တော်အိဗ်ရာဟီမ်)သည် ၎င်း၏ဖခင်နှင့် ၎င်း၏အမျိုးသားများအား ‌ပြောဆို‌မေးမြန်းခဲ့သည်- အသင်တို့သည် မည်သည့်အရာကို ကိုးကွယ်‌နေကြသနည်း။"
        },
        {
            "chapter": 26,
            "verse": 71,
            "text": "သူတို့က ‌ပြောကြသည်- ကျွန်ုပ်တို့သည် ရုပ်တုများကို ကိုးကွယ်ကြသည့်အပြင် ထိုရုပ်တုများအပါး၌ပင် အမြဲစွဲလမ်း တွယ်ကပ်လျက်ရှိကြသည်။"
        },
        {
            "chapter": 26,
            "verse": 72,
            "text": "၎င်း(တမန်‌တော်အိဗ်ရာဟီမ်)က ‌ပြောသည်- အသင်တို့ ဟစ်‌ခေါ်ကြသည့်အခါ ထိုရုပ်တုများသည် အသင်တို့(၏ဟစ်‌ခေါ်သံ)ကို ကြားကြသ‌လော။"
        },
        {
            "chapter": 26,
            "verse": 73,
            "text": "သို့မဟုတ် သူတို့သည် အသင်တို့အား ‌ကောင်းကျိုးပြုကြသ‌လော၊ သို့မဟုတ် ဆိုးကျိုးပြုကြသ‌လော။"
        },
        {
            "chapter": 26,
            "verse": 74,
            "text": "သူတို့က ‌ပြောဆိုကြသည်- ထိုသို့မဟုတ်‌ပေ။ စင်စစ် ကျွန်ုပ်တို့သည် ကျွန်ုပ်တို့၏အဘ၊ ဘိုး၊ ‌ဘေးများအား ဤသို့ပြုမူ‌နေကြသည်ကို ‌တွေ့ရှိခဲ့ကြခြင်းဖြစ်ပါသည်။"
        },
        {
            "chapter": 26,
            "verse": 75,
            "text": "၎င်း(တမန်‌တော်အိဗ်ရာဟီမ်)က ‌ပြောသည်- အသင်တို့သည် အသင်တို့ ကိုးကွယ်‌နေခဲ့သည့်အရာများကို စဉ်းစားကြည့်ကြသ‌လော။"
        },
        {
            "chapter": 26,
            "verse": 76,
            "text": "အသင်တို့နှင့် အသင်တို့၏‌ရှေး‌ဟောင်း အဘ၊ ဘိုး၊ ‌ဘေးများ။"
        },
        {
            "chapter": 26,
            "verse": 77,
            "text": "အဘယ့်‌ကြောင့်ဆို‌သော် အမှန်စင်စစ် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်မှလွဲ၍ သူတို့သည် ကျွန်ုပ်တို့၏ရန်သူများပင် ဖြစ်ကြသည်။"
        },
        {
            "chapter": 26,
            "verse": 78,
            "text": "ထိုအရှင်မြတ်သည် ကျွန်ုပ်အား ဖန်ဆင်း‌တော်မူခဲ့သည်။ ထို့ပြင် အရှင်မြတ်ပင် ကျွန်ုပ်အား လမ်းမှန်ညွှန်ကြားပြသ‌တော်မူသည်။"
        },
        {
            "chapter": 26,
            "verse": 79,
            "text": "ထို့ပြင် အရှင်မြတ်ပင် ကျွန်ုပ်အား ‌ကျွေး‌မွေး‌တော်မူသည်။ ထို့ပြင် အရှင်မြတ်ပင် ကျွန်ုပ်အား တိုက်‌ကျွေး‌တော်မူသည်။"
        },
        {
            "chapter": 26,
            "verse": 80,
            "text": "ထို့ပြင် ကျွန်ုပ်သည် ‌ရောဂါဖြစ်သည့်အခါ အရှင်မြတ်သည်ပင် ကျွန်ုပ်ကို ‌ပျောက်ကင်း‌စေ‌တော်မူသည်။"
        },
        {
            "chapter": 26,
            "verse": 81,
            "text": "ထို့ပြင် အရှင်မြတ်သည်ပင် ကျွန်ုပ်အား ‌သေ‌စေ‌တော်မူသည်။ ထို့ပြင် အရှင်မြတ်သည်ပင် ကျွန်ုပ်အား ရှင်‌စေ‌တော်မူမည်ဖြစ်သည်။"
        },
        {
            "chapter": 26,
            "verse": 82,
            "text": "ထို့ပြင် အရှင်မြတ်သည် တရားစီရင်မည့်‌နေ့တွင် ကျွန်ုပ်၏ချွတ်‌ချော်မှားယွင်းမှုများကို ခွင့်လွှတ်‌တော်မူလိမ့်မည်ဟု ကျွန်ုပ်‌မျှော်လင့်လျက်ရှိသည်။"
        },
        {
            "chapter": 26,
            "verse": 83,
            "text": "အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်အား ဉာဏ်ပညာကို ‌ပေးသနား‌တော်မူပါ။ ထို့ပြင် အရှင်မြတ်သည် ကျွန်ုပ်အား ‌ကောင်းမြတ်သည့်သူများနှင့်အတူ ‌ပေါင်းဖက်ပါဝင်‌စေ‌တော်မူပါ။"
        },
        {
            "chapter": 26,
            "verse": 84,
            "text": "ထို့ပြင် အရှင်မြတ်သည် ကျွန်ုပ်အတွက် ‌နောင်လာ‌နောက်သားများတွင် အမည်‌ကောင်းခြင်း (‌ကောင်းခြင်းဖြင့် ‌ကျော်ကြားခြင်း)ကို* ပြုလုပ်‌ပေးသနား‌တော်မူပါ။"
        },
        {
            "chapter": 26,
            "verse": 85,
            "text": "ထို့ပြင် အရှင်မြတ်သည် ကျွန်ုပ်အား ‌ကျေးဇူး‌တော်နှင့်ပြည့်စုံ‌သော ဂျန္နသ်သုခဘုံ၏ အ‌မွေစားအ‌မွေခံများထဲမှ ပြုလုပ်‌တော်မူပါ။"
        },
        {
            "chapter": 26,
            "verse": 86,
            "text": "ထို့ပြင် အရှင်မြတ်သည် ကျွန်ုပ်၏ဖခင်အား လွတ်ငြိမ်းချမ်းသာခွင့် ‌ပေးသနား‌တော်မူပါ။* အမှန်စင်စစ် သူသည် လမ်းလွဲသူများထဲတွင် အပါအဝင်ဖြစ်ပါသည်။"
        },
        {
            "chapter": 26,
            "verse": 87,
            "text": "ထို့ပြင် အရှင်မြတ်သည် ရှင်ပြန်ထရမည့်‌နေ့တွင် ကျွန်ုပ်အား အရှက်တကွဲ ဖြစ်‌စေ‌တော်မမူပါနှင့်။"
        },
        {
            "chapter": 26,
            "verse": 88,
            "text": "ထို‌နေ့တွင် ပစ္စည်းဥစ္စာနှင့်သား(သမီး)များသည် အသုံးဝင်မည် မဟုတ်‌ပေ။"
        },
        {
            "chapter": 26,
            "verse": 89,
            "text": "သို့ရာတွင် အရှင်မြတ်ထံ‌တော်သို့ စင်ကြယ်သန့်ရှင်း‌သော စိတ်နှလုံးနှင့်တကွ ‌ရောက်လာခဲ့သည့်သူသာ (လွတ်‌မြောက်မည်)။"
        },
        {
            "chapter": 26,
            "verse": 90,
            "text": "ထို့ပြင် ဂျန္နသ်သုခဘုံသည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့် နီးကပ်စွာ ထားမည်ဖြစ်သည်။"
        },
        {
            "chapter": 26,
            "verse": 91,
            "text": "ထို့ပြင် ဂျဟန္နမ်ငရဲသည် လမ်းလွဲသည့်သူများ၏‌ရှေ့၌ ထင်ရှား‌စေခြင်းခံရမည်။"
        },
        {
            "chapter": 26,
            "verse": 92,
            "text": "ထို့ပြင် သူတို့သည် ‌ပြောဆိုခြင်းခံကြရမည်- အသင်တို့ ကိုးကွယ်လျက်ရှိခဲ့ကြ‌သော ကိုးကွယ်ရာများသည် မည်သည့်‌နေရာတွင် ရှိကြသနည်း။"
        },
        {
            "chapter": 26,
            "verse": 93,
            "text": "အလ္လာဟ်အရှင်မြတ်အား စွန့်ပြီး အသင်တို့ (ကိုးကွယ်ခဲ့ကြသည့်) ကိုးကွယ်ရာများသည် အသင်တို့ကို ကူညီနို်င်ကြသ‌လော။ သို့မဟုတ် သူတို့သည် သူတို့ကိုယ်တိုင်ကို‌ရော ကယ်တင်နိုင်ကြသ‌လော။"
        },
        {
            "chapter": 26,
            "verse": 94,
            "text": "ထို့ပြင် သူတို့နှင့် လမ်းလွဲသည့်သူများကို ဂျဟန္နမ်ငရဲထဲတွင် ‌စောက်ထိုးပစ်ချခြင်းခံကြရမည်။"
        },
        {
            "chapter": 26,
            "verse": 95,
            "text": "ထို့ပြင် အိဗ်လီစ်၏စစ်တပ်အားလုံးလည်း (ပစ်ချခံကြရမည်)။"
        },
        {
            "chapter": 26,
            "verse": 96,
            "text": "သူတို့သည် ထို(ငရဲ)ထဲတွင် ငြင်းခုံလျက်(သူတို့၏ကိုးကွယ်ရာများအား)‌ပြောဆိုကြမည်။"
        },
        {
            "chapter": 26,
            "verse": 97,
            "text": "အလ္လာဟ်အရှင်မြတ်အား တိုင်တည်ကျိန်ဆိုပါသည်၊ အမှန်စင်စစ် ကျွန်ုပ်တို့သည် အလွန်ထင်ရှားလှ‌သော လမ်းလွဲမှု၌ပင် ရှိခဲ့ကြသည်။"
        },
        {
            "chapter": 26,
            "verse": 98,
            "text": "တစ်ခါက ကျွန်ုပ်တို့သည် (ကိုးကွယ်ရာအတုများဖြစ်သည့်) အသင်တို့ကို စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သောအရှင်မြတ်နှင့်အတူ ဂုဏ်ရည်တူများ ပြုလုပ်လျက်ရှိခဲ့ကြသည်။"
        },
        {
            "chapter": 26,
            "verse": 99,
            "text": "ထို့ပြင် ကျွန်ုပ်တို့အား ပြစ်မှုကျူးလွန်သည့်သူများကပင် လမ်းလွဲ‌စေခဲ့ကြသည်။"
        },
        {
            "chapter": 26,
            "verse": 100,
            "text": "သို့ဖြစ်ရာ ကျွန်ုပ်တို့အတွက် ကြားဝင်အသနားခံ‌ပေးမည့်သူ မည်သူမျှ မရှိ‌တော့‌ပေ။"
        },
        {
            "chapter": 26,
            "verse": 101,
            "text": "ထို့ပြင် ရင်းနှီး‌သောမိတ်‌ဆွေလည်း မည်သူမျှ မရှိ‌တော့‌ပေ။"
        },
        {
            "chapter": 26,
            "verse": 102,
            "text": "သို့ဖြစ်ရာ အကယ်၍ ကျွန်ုပ်တို့အတွက် (‌လောကကို) ‌နောက်တစ်ကြိမ် ပြန်သွားခွင့်ရရှိကြမည်ဆိုလျှင် ‌ကောင်း‌လေစွ။ သို့ဖြစ်လျှင် ကျွန်ုပ်တို့သည် အီမာန်ယုံကြည်သူများထဲတွင် ဖြစ်ကြမည်။"
        },
        {
            "chapter": 26,
            "verse": 103,
            "text": "အမှန်စင်စစ် ထိုအထဲတွင် ကြီးကျယ်‌သော သက်‌သေလက္ခဏာတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 104,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        },
        {
            "chapter": 26,
            "verse": 105,
            "text": "(တမန်‌တော်)နူးဟ်၏အမျိုးသားများသည် တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။"
        },
        {
            "chapter": 26,
            "verse": 106,
            "text": "တစ်ခါက သူတို့အား သူတို့၏‌နောင်‌တော် (တမန်‌တော်)နူးဟ်က ‌ပြောကြားခဲ့သည်။ အသင်တို့သည် (အလ္လာဟ်အရှင်မြတ်အား) မ‌ကြောက်ရွံ့ကြသ‌လော။"
        },
        {
            "chapter": 26,
            "verse": 107,
            "text": "အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။"
        },
        {
            "chapter": 26,
            "verse": 108,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        },
        {
            "chapter": 26,
            "verse": 109,
            "text": "ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်ကို အကျိုး‌ပေးရန်တာဝန်သည် စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။"
        },
        {
            "chapter": 26,
            "verse": 110,
            "text": "သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"
        }
    ]
}
{
    "maqras": [
        {
            "chapter": 75,
            "verse": 1,
            "text": "ငါအရှင်မြတ်သည် ကိယာမသ် ရှင်ပြန်ထမည့်‌နေ့ကို သက်‌သေထူ ကျိန်ဆို‌တော်မူသည်။ ###၁"
        },
        {
            "chapter": 75,
            "verse": 2,
            "text": "ထို့ပြင် ငါအရှင်မြတ်သည် (မိမိကိုယ်မိမိ)အလွန်ပြစ်တင်ဆုံးမတတ်သည့်စိတ်ကို သက်‌သေထူ ကျိန်ဆို‌တော်မူသည်။ ###၂"
        },
        {
            "chapter": 75,
            "verse": 3,
            "text": "လူသားသည် သူ၏ အရိုးများကို ငါအရှင်မြတ်က လုံးဝစု‌ပေါင်း‌တော်မူမည်မဟုတ်‌ပေဟု ထင်မှတ်‌နေသ‌လော။"
        },
        {
            "chapter": 75,
            "verse": 4,
            "text": "အဘယ့်‌ကြောင့် မစု‌ပေါင်းဘဲ ‌နေမည်နည်း။ ငါအရှင်မြတ်သည် ထိုလူသား၏ လက်ဆစ်‌ခြေဆစ်များကိုပင် မူလအ‌ခြေအ‌နေအတိုင်းပြန်ပြီး ‌နေသားတကျဖြစ်‌အောင် ဖန်ဆင်း ‌တော်မူခြင်းကို တတ်စွမ်းနိုင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 75,
            "verse": 5,
            "text": "အမှန်စင်စစ် လူသားသည် သူ၏ ‌ရှေ့ အနာဂတ်တွင် အမိန့်ဖီဆန်မှုများကိုပင် ကျူးလွန်လိုသည်။(ကိယာမသ်လာချင်လာစမ်းပါ‌စေ၊ မည်သည့်အရာဖြစ်မည်နည်း ကြည့်ကြ မည်ဆိုသည့်အ‌နေနှင့် ဆိုးသွမ်း‌နေခြင်းဖြစ်သည်)။"
        },
        {
            "chapter": 75,
            "verse": 6,
            "text": "ထိုလူသားက ကိယာမသ် မည်သည့်အခါဖြစ်မည်နည်းဟု ‌မေးမြန်းသည်။"
        },
        {
            "chapter": 75,
            "verse": 7,
            "text": "ထိုအခါတွင် မျက်စိများသည် (‌ကြောက်လန့်ပြီး) မျက်ဖြူဆိုက်(‌တွေ‌ဝေထိုင်းမှိုင်း)သွားမည်။"
        },
        {
            "chapter": 75,
            "verse": 8,
            "text": "ထို့ပြင် လသည်လည်း အလင်း‌ရောင်ကင်းမဲ့သွားမည်။"
        },
        {
            "chapter": 75,
            "verse": 9,
            "text": "ထို့ပြင် ‌နေနှင့်လတို့သည် (အလင်း‌ရောင်မဲ့ပြီး တစ်မျိုးတစ်စားတည်းဖြစ်ကာ)ပူး‌ပေါင်းခံကြရမည်။"
        },
        {
            "chapter": 75,
            "verse": 10,
            "text": "ထို‌နေ့တွင် လူသားသည် ‌ပြေးစရာမည်သည့် ‌နေရာတွင်ရှိသနည်းဟု ‌မေးလိမ့်မည်။"
        },
        {
            "chapter": 75,
            "verse": 11,
            "text": "လုံးဝမရှိ‌ပေ။ ခိုလှုံရာလုံးဝမရှိ‌ပေ။"
        },
        {
            "chapter": 75,
            "verse": 12,
            "text": "ထို‌နေ့တွင် ‌နေထိုင်ရာဌာနသည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်၌သာရှိမည်။ ###၃"
        },
        {
            "chapter": 75,
            "verse": 13,
            "text": "ထို‌နေ့တွင် လူသားသည် သူကြိုတင်ပို့ခဲ့သည်များနှင့် သူချန်ထားခဲ့သည်များကို အသိ‌ပေးခြင်းခံရမည်။"
        },
        {
            "chapter": 75,
            "verse": 14,
            "text": "အမှန်စင်စစ် လူသားသည် သူ့ကိုယ်သူ (မည်သည့်ပြစ်မှုများလုပ်ခဲ့သည်ကို) သိမြင်သူပင်ဖြစ်သည်။ (သူ၏ ခန္ဓာကိုယ် အစိတ်အပိုင်းများသည်လည်း သက်‌သေ အဖြစ်ရှိ‌နေကြမည်)။"
        },
        {
            "chapter": 75,
            "verse": 15,
            "text": "ထို့ပြင် သူသည် သူ၏အ‌ကြောင်းပြချက်များကို (အဘယ်မျှပင်)တင်ပြ‌သော်လည်း (သူ့ကိုယ်သူမှာမူ သိပြီးဖြစ်သည်)။"
        },
        {
            "chapter": 75,
            "verse": 16,
            "text": "အသင်(တမန်‌တော်)သည်(‌ကောင်းကင်တမန်က ကုရ်အာန်ကို ဖတ်ရွတ်ပြသည့်အခါ) အသင်၏ နှုတ်လျှာအားထို (ကုရ်အာန်)ကို လျင်မြန်စွာရရှိ‌အောင် (ကျက်မှတ်သကဲ့သို့) မလှုပ်ပါနှင့်။"
        },
        {
            "chapter": 75,
            "verse": 17,
            "text": "အမှန်စင်စစ်ထို(ကုရ်အာန်ကျမ်း‌တော်မြတ်)ကို (စိတ်နှလုံးထဲ၌)စု‌ပေါင်း(ထိန်းသိမ်းထား‌ပေး)ခြင်းနှင့်(နှုတ်လျှာမှ)ဖတ်‌စေခြင်းသည် ငါအရှင်မြတ်၏တာဝန်ဖြစ်သည်။"
        },
        {
            "chapter": 75,
            "verse": 18,
            "text": "ထို့‌နောက် ငါအရှင်မြတ်သည်ထို (ကုရ်အာန်ကျမ်း‌တော်မြတ်)ကိုဖတ်ကြား‌တော်မူသည့်အခါ အသင်သည် ထို(ကုရ်အာန် )ကို ‌နောက်လိုက်ပြီးနား‌ထောင်ပါ။"
        },
        {
            "chapter": 75,
            "verse": 19,
            "text": "ထို့‌နောက် ထိုကုရ်အာန် ကျမ်း‌တော်မြတ်ကို ရှင်းပြရန်မှာလည်း အမှန်စင်စစ် ငါအရှင်မြတ်၏ တာဝန်ပင် ဖြစ်သည်။###၄"
        },
        {
            "chapter": 75,
            "verse": 20,
            "text": "(‌သေပြီး‌နောက် ရှင်ပြန်မထရဘူးဟု အသင်တို့‌ပြောသကဲ့သို့)လုံးဝမဟုတ်‌ပေ၊ အမှန်စင်စစ် အသင်တို့သည် ‌လောကီဘဝကို နှစ်သက်‌နေကြခြင်းဖြစ်သည်။"
        },
        {
            "chapter": 75,
            "verse": 21,
            "text": "ထို့ပြင် အသင်တို့သည် တမလွန်ဘဝကို စွန့်လွှတ်ထားကြခြင်းဖြစ်သည်။"
        },
        {
            "chapter": 75,
            "verse": 22,
            "text": "ထို‌နေ့တွင် မျက်နှာအ‌မြောက်အမြားသည် ရွှင်လန်း‌နေကြမည်။"
        },
        {
            "chapter": 75,
            "verse": 23,
            "text": "သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ကို ဖူး‌မြော်‌နေကြမည်။ ###၅"
        },
        {
            "chapter": 75,
            "verse": 24,
            "text": "ထို့ပြင် ထို‌နေ့တွင် မျက်နှာအ‌မြောက်အမြားကမူ ညှိုးနွမ်း‌နေကြမည်။"
        },
        {
            "chapter": 75,
            "verse": 25,
            "text": "သူတို့သည် ခါးရိုးကျိုး‌စေမည့် ပြစ်ဒဏ်ကိုခံရမည်ကို သိ‌နေကြလိမ့်မည်။"
        },
        {
            "chapter": 75,
            "verse": 26,
            "text": "(ပြစ်ဒဏ်ခံရမည်မဟုတ်‌ပေဟုအသင်တို့ ထင်သကဲ့သို့)လုံးဝမဟုတ်‌ပေ။ အမှန်စင်စစ် အသက်ဝိညာဉ်သည်(လည်ပင်းအနီးမှ)ညှပ်ရိုးကို‌ရောက်သွားသည့်အခါ။ ###၆"
        },
        {
            "chapter": 75,
            "verse": 27,
            "text": "ထို့ပြင် (ထို‌သေမည့် လူနာအနီးမှ သူများက)မန်းမှုတ်မည့်သူရှိသ‌လောဟု ‌အော်ဟစ်ကြမည်။ ###၇"
        },
        {
            "chapter": 75,
            "verse": 28,
            "text": "ထို့ပြင် အမှန်စင်စစ် ဤအချိန်သည် (ဤဘဝမှ) စွန့်ခွာရ‌တော့မည့်အချိန်ဖြစ်သည်ကို သူယုံကြည်လိုက်ပြီဖြစ်သည်။"
        },
        {
            "chapter": 75,
            "verse": 29,
            "text": "ထို့ပြင်‌ခြေသလုံးသည် ‌ခြေသလုံးနှင့် ကပ်သွားမည်။ (ဒုက္ခ‌ပေါ် ဒုက္ခဆင့်သွားမည်)။###၈"
        },
        {
            "chapter": 75,
            "verse": 30,
            "text": "ထို‌နေ့တွင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ပင် တွန်းပို့ခံကြရမည်။"
        },
        {
            "chapter": 75,
            "verse": 31,
            "text": "ထို့‌နောက် ထိုလူသားသည် ယုံကြည်‌ထောက်ခံမှုလည်းမပြုခဲ့‌ပေ။ စွလာသ်ဝတ်ပြုခဲ့ခြင်းလည်း မရှိ‌ပေ။"
        },
        {
            "chapter": 75,
            "verse": 32,
            "text": "သို့ရာတွင် သူသည် မဟုတ်မမှန်ဟု စွပ်စွဲငြင်းပယ်ပြီး မျက်နှာပင် လွှဲခဲ့သည်။"
        },
        {
            "chapter": 75,
            "verse": 33,
            "text": "ထို့ပြင် သူသည် ‌မော်ကြွားပြီး သူ၏အိမ်သူအိမ်သားများထံသို့ သွားခဲ့သည်။"
        },
        {
            "chapter": 75,
            "verse": 34,
            "text": "အသင့်အတွက် ပျက်စီးခြင်းအ‌ပေါ်တွင် ပျက်စီးခြင်းသာရှိမည်။"
        },
        {
            "chapter": 75,
            "verse": 35,
            "text": "ထို့ပြင် ထပ်ပြီး အသင့်အတွက် ပျက်စီးခြင်းအ‌ပေါ်တွင် ပျက်စီးခြင်းသာရှိမည်။ ###၉"
        },
        {
            "chapter": 75,
            "verse": 36,
            "text": "လူသားသည် သူ့အား ဤအတိုင်းပင် စွန့်လွှတ်ထားခြင်းခံ‌နေရမည်ဟု ထင်မှတ်‌နေသ‌လော။"
        },
        {
            "chapter": 75,
            "verse": 37,
            "text": "သူသည်ထည့်သွင်းခြင်းခံရသည့်သုက်ရည်တစ်စက်ပင် ဖြစ်ခဲ့သည် မဟုတ်‌လော။"
        },
        {
            "chapter": 75,
            "verse": 38,
            "text": "ထို့‌နောက် ထိုသုက်ရည်သည် ‌သွေးခဲဖြစ်ခဲ့သည်။ ထို့ပြင် အရှင်မြတ်သည် (သူ့အား) ဖန်ဆင်း‌တော်မူခဲ့သည်။ ထို့ပြင် အရှင်မြတ်သည် (သူ့အား)‌နေသားတကျဖြစ်‌အောင်ပြုပြင်‌တော်မူခဲ့သည်။"
        },
        {
            "chapter": 75,
            "verse": 39,
            "text": "ထို့ပြင် အရှင်မြတ်သည် ထိုသုက်ရည်မှ ‌ယောက်ျားနှင့် မိန်းမအဖြစ် နှစ်မျိုးနှစ်စားပြုလုပ်‌တော်မူခဲ့သည်။"
        },
        {
            "chapter": 75,
            "verse": 40,
            "text": "ထိုအရှင်မြတ်သည် ‌သေသူများကို ပြန်ရှင်‌စေ‌တော်မူရန် တတ်စွမ်းနိုင်‌သောအရှင် မဟုတ်‌လေသ‌လော။ ###၁၀"
        },
        {
            "chapter": 76,
            "verse": 1,
            "text": "လူသား၏အ‌ပေါ်တွင် ‌ခေတ်ကာလထဲမှ အချိန်တစ်ချိန်သည် အမှန်စင်စစ် ‌ရောက်ရှိခဲ့သည်။ ထိုလူသားသည် (ထိုအချိန်တွင်)‌ပြောပ‌လောက်‌သော အရာတစ်ခုပင် မဟုတ်ခဲ့‌ပေ။ ###၁"
        },
        {
            "chapter": 76,
            "verse": 2,
            "text": "အမှန်စင်စစ် ငါအရှင်မြတ်သည် လူသားကိုစမ်းသပ်‌တော်မူရန်အတွက် ‌ရော‌နှော‌ပေါင်းစပ်ထား‌သော သုက်ရည်နှင့် ဖန်ဆင်း‌တော်မူခဲ့သည်။ ###၂ ထို့‌နောက် ငါအရှင်မြတ် သည် ကြား‌သောသူ၊ မြင်‌သောသူအဖြစ် ပြုလုပ်‌တော်မူခဲ့သည်။ ###၃"
        },
        {
            "chapter": 76,
            "verse": 3,
            "text": "အမှန်စင်စစ် ငါအရှင်မြတ်သည် သူ့အားလမ်းမှန်ပြသ‌တော်မူခဲ့သည်။ (ထို့‌နောက်)သူသည် ‌ကျေးဇူးသိတတ်သူဖြစ်မည်၊ သို့မဟုတ် ‌ကျေးဇူးကန်းသူဖြစ်မည်။ ###၄"
        },
        {
            "chapter": 76,
            "verse": 4,
            "text": "အမှန်စင်စစ် ငါအရှင်မြတ်သည် ကာဖိရ်များအတွက်သံကြိုးများ၊ လည်ကွင်းစွပ်များနှင့် ဟုန်းဟုန်း‌တောက်‌နေသည့်မီးကို အသင့်ပြုလုပ်ထား‌တော်မူသည်။"
        },
        {
            "chapter": 76,
            "verse": 5,
            "text": "အမှန်စင်စစ် ‌ကောင်းမြတ်‌သောသူများသည် ပရုတ်‌ရောစပ်ထား‌သော အရက်အပြည့်အလျှံထည့်ထားသည့် ခွက်ထဲမှ ‌သောက်သုံးကြမည်။"
        },
        {
            "chapter": 76,
            "verse": 6,
            "text": "စမ်း‌ချောင်းတစ်ခု၊ ထိုစမ်း‌ချောင်းမှ အလ္လာဟ်အရှင်မြတ်၏ (‌ကောင်းမြတ်‌သော) ကျွန်များသည် ‌သောက်သုံးကြမည်။ သူတို့သည် ထိုစမ်း‌ချောင်းကို (လိုလား‌သော‌နေရာသို့ )အလွယ်တကူစီးဆင်း‌စေကြမည်။"
        },
        {
            "chapter": 76,
            "verse": 7,
            "text": "ထိုကျွန်များသည် တာဝန်များကို ‌ကျေပွန်‌အောင်‌ဆောင်ရွက်‌လေ့ရှိကြသည့်အပြင်၊ အကြင်‌နေ့ကိုလည်း စိုးရိမ်‌ကြောက်ရွံ့ ‌လေ့ရှိကြသည်။ ထို‌နေ့၏ ‌ဘေးအန္တရာယ်သည် (‌လေးဘက်‌လေးတန်)ပျံ့နှံ့လျက်ရှိမည်။"
        },
        {
            "chapter": 76,
            "verse": 8,
            "text": "ထို့ပြင် ထိုသူများသည် အရှင်မြတ်ကို ချစ်မြတ်နိုးမှုအ‌ပေါ်တွင် (သို့မဟုတ်)အစားအစာကို မက်‌မောမှုအ‌ပေါ်တွင် ဆင်းရဲသားများ၊ အဘမဲ့က‌လေးများနှင့် သုံ့ပန်းများကို ‌ကျွေး‌မွေးကြသည်။"
        },
        {
            "chapter": 76,
            "verse": 9,
            "text": "(သူတို့က ‌ပြောဆိုကြသည်) ကျွန်ုပ်တို့သည် အသင်တို့အား အလ္လာဟ်အရှင်မြတ်၏ နှစ်သက်မှုအတွက်ပင် ‌ကျွေး‌မွေးခြင်းဖြစ်သည်။ ကျွန်ုပ်တို့သည် အသင်တို့ထံမှ မည်သည့် အကျိုး‌ကျေးဇူးကိုမျှလည်း အလိုမရှိ‌ပေ၊ မည်သည့်‌ကျေးဇူးတင်ခြင်းကိုမျှလည်း မရည်ရွယ်‌ပေ။"
        },
        {
            "chapter": 76,
            "verse": 10,
            "text": "အမှန်စင်စစ် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ကြမ်းကြုတ်ခက်ထန်ပြီး အလွန်မျက်နှာပျက် ညှိုးနွမ်းရမည့်‌နေ့ကို ‌ကြောက်ရွံ့စိုးရိမ်ကြသည် (ဟု‌ပြောဆိုကြသည်)။"
        },
        {
            "chapter": 76,
            "verse": 11,
            "text": "သို့ဖြစ်ရာ အလ္လာဟ်အရှင်မြတ်သည် သူတို့အား ထို‌နေ့၏ ဒုက္ခများမှကယ်တင်‌တော်မူမည်။ ထို့ပြင် အရှင်မြတ်သည် သူတို့အား ရွှင်လန်းမှုနှင့် ဝမ်း‌မြောက်‌ပျော်ရွှင်မှုကို ‌တွေ့ကြုံ‌စေ‌တော်မူမည်။"
        },
        {
            "chapter": 76,
            "verse": 12,
            "text": "ထို့ပြင် သူတို့အား အရှင်မြတ်သည် သူတို့သည်းခံခဲ့ကြ‌သော‌ကြောင့် ဂျန္နသ်သုခဘုံနှင့် ပိုးထည်များကို အစား‌ပေး‌တော်မူမည်ဖြစ်သည်။"
        },
        {
            "chapter": 76,
            "verse": 13,
            "text": "(သူတို့သည်) ထို ဂျန္နသ်သုခဘုံတွင် မြင့်မား‌သော ထိုင်ခုံများ‌ပေါ်၌မှီပြီးထိုင်‌နေကြမည်။ သူတို့သည် ထိုအထဲတွင် ‌နေအပူဒဏ်နှင့်အ‌အေးဒဏ်ကို ‌တွေ့ရှိကြမည်မဟုတ်‌ပေ။"
        },
        {
            "chapter": 76,
            "verse": 14,
            "text": "ထို့ပြင် ထိုအထဲမှ သစ်ပင်များသည် သူတို့အ‌ပေါ်တွင် ကိုင်းညွတ်‌နေကြမည်။ ထို့ပြင် ထိုအထဲတွင် အပြွတ်လိုက်သီး‌သော သစ်သီးဝလံများသည် ညွတ်ကျ‌နေကြမည်။"
        },
        {
            "chapter": 76,
            "verse": 15,
            "text": "ထို့ပြင် သူတို့ထံသို့ ‌ငွေပန်းကန်များနှင့် ဖန်ခွက်များသည် လှည့်လည်‌ရောက် ရှိ‌နေလိမ့်မည်။"
        },
        {
            "chapter": 76,
            "verse": 16,
            "text": "‌ငွေနှင့်ပြုလုပ်ထား‌သော ‌ငွေခွက်များဖြစ်ကြမည်။ သူတို့သည် ထို ‌ငွေခွက်များကို (လိုသမျှ)ချိန်ဆဖြည့်ထည့်ထားကြမည်။"
        },
        {
            "chapter": 76,
            "verse": 17,
            "text": "ထို့ပြင် သူတို့သည် ထိုဂျန္နသ် သုခဘုံထဲတွင် ချင်း(ဂျင်း)‌ရောထား‌သော အရက်ပြည့်လျှံစွာပါရှိ‌သော ခွက်များနှင့် တိုက်‌ကျွေးခြင်းခံကြရမည်။"
        },
        {
            "chapter": 76,
            "verse": 18,
            "text": "ထိုသုခဘုံတွင်ရှိ‌သော စလ်စဗီလ် ဆို‌သော စမ်း‌ချောင်းမှ(‌သောက်သုံးကြမည်) ဖြစ်သည်။"
        }
    ]
}
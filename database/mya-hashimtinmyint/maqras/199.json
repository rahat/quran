{
    "maqras": [
        {
            "chapter": 44,
            "verse": 17,
            "text": "ထို့ပြင် အမှန်စင်စစ် ငါအရှင်မြတ်သည် သူတို့မတိုင်မီ၊ ဖိရ်‌အောင်န်၏ အမျိုးသားများအား စမ်းသပ်‌တော်မူခဲ့သည်။ ထို့ပြင် သူတို့ထံသို့ မြင့်မြတ်‌သော တမန်‌တော်တစ်ပါးသည် ‌ရောက်ရှိလာခဲ့သည်။"
        },
        {
            "chapter": 44,
            "verse": 18,
            "text": "အသင်တို့သည် အလ္လာဟ်အရှင်မြတ်၏ကျွန်များကို ငါ့အားအပ်နှံကြပါ၊ အမှန်စင်စစ် ငါသည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးပင်ဖြစ်သည်။"
        },
        {
            "chapter": 44,
            "verse": 19,
            "text": "အသင်တို့သည် အလ္လာဟ်အရှင်မြတ်နှင့်ဆန့်ကျင်ပြီး ဆိုးသွမ်း‌သောင်းကျန်းမှုကို မပြုလုပ်ကြနှင့်၊ အမှန်စင်စစ် ငါသည် အသင်တို့ထံသို့ ရှင်းလင်းထင်ရှား‌သော သက်‌သေသာဓကကို ယူ‌ဆောင်လာခဲ့သည်။"
        },
        {
            "chapter": 44,
            "verse": 20,
            "text": "ထို့ပြင် အမှန်စင်စစ် ငါသည် အသင်တို့ ငါ့အား ‌ကျောက်ခဲများနှင့် ပစ်‌ပေါက်သတ်မည်ကို စိုးရိမ်သည့်အတွက် ငါနှင့် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် ခိုလှုံထားပြီးဖြစ်သည်။"
        },
        {
            "chapter": 44,
            "verse": 21,
            "text": "ထို့ပြင် အကယ်၍ အသင်တို့သည် ငါ့အား မယုံကြည်ကြလျှင်လည်း ငါနှင့် ခွဲခွာ‌ရှောင်ကြဉ်၍‌နေကြပါ။"
        },
        {
            "chapter": 44,
            "verse": 22,
            "text": "ထို့‌နောက် ၎င်း(တမန်‌တော်မူစာ)သည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် အမှန်စင်စစ် ဤသူများသည် ပြစ်မှုကျူးလွန်‌သော အမျိုးသားများဖြစ်ကြပါသည်ဟု ‌လျှောက်ထားပန်ကြားခဲ့သည်။"
        },
        {
            "chapter": 44,
            "verse": 23,
            "text": "ထိုသို့ ‌လျှောက်ထားပန်ကြားခြင်း‌ကြောင့် (အရှင်မြတ်က မိန့်ကြား‌တော်မူသည်) အသင်သည် ငါအရှင်မြတ်၏ ကျွန်များအား ညအချိန်တွင် ‌ခေါ်‌ဆောင်သွားပါ။ အမှန်စင်စစ် အသင်တို့သည် အသင်တို့၏‌နောက်မှ(ဖိရ်‌အောင်န်နှင့် သူ၏စစ်တပ်၏)လိုက်လံခြင်း ကိုခံကြရမည်ဖြစ်သည်။"
        },
        {
            "chapter": 44,
            "verse": 24,
            "text": "ထို့ပြင် အသင်သည် ပင်လယ်ကို ရှိရင်းအတိုင်းပင် ငြိမ်သက်စွာပင် ထားခဲ့လိုက်ပါ။ အမှန်စင်စစ် သူတို့သည် နှစ်မြှုပ်ခြင်းခံကြရမည့် စစ်တပ်ပင်ဖြစ်ကြသည်။"
        },
        {
            "chapter": 44,
            "verse": 25,
            "text": "ထို(ဖိရ်‌အောင်န်နှင့် သူ၏အ‌ပေါင်းအပါ)များသည် ဥယျာဉ်အ‌မြောက်အမြားနှင့် စမ်း‌ချောင်းများကို စွန့်ထားခဲ့ကြရသည်။"
        },
        {
            "chapter": 44,
            "verse": 26,
            "text": "လယ်ယာများနှင့် ‌ကောင်းမွန်‌သော‌နေအိမ်များကိုလည်း(စွန့်ထားခဲ့ကြရသည်)။"
        },
        {
            "chapter": 44,
            "verse": 27,
            "text": "ထို့ပြင် သူတို့‌မွေ့‌လျော်‌နေခဲ့ကြ‌သော စည်းစိမ်ချမ်းသာများကိုလည်းစွန့်ထားခဲ့ကြရသည်။"
        },
        {
            "chapter": 44,
            "verse": 28,
            "text": "ထိုသို့ပင်ဖြစ်ပျက်ခဲ့သည်။ ထို့ပြင် ငါအရှင်မြတ်သည် ထိုစည်းစိမ်များကို အခြားအမျိုးသားများအား အ‌မွေဆက်ခံ‌စေ‌တော်မူခဲ့သည်။"
        },
        {
            "chapter": 44,
            "verse": 29,
            "text": "သို့ဖြစ်ရာ မိုး‌ကောင်းကင်သည်လည်း (ဝမ်းနည်း၍) မငိုခဲ့‌ပေ။ ‌မြေပထဝီကလည်းမငိုခဲ့‌ပေ။ ထို့ပြင် သူတို့သည် ဆိုင်းငံ့ခွင့်လည်း မရရှိခဲ့ကြ‌တော့‌ပေ။"
        },
        {
            "chapter": 44,
            "verse": 30,
            "text": "ထို့ပြင် အမှန်စင်စစ် ငါအရှင်မြတ်သည် အစ္စရာအီလ်မျိုးနွယ်ဝင်များကို ‌သေးသိမ်‌စေ‌သောပြစ်ဒဏ်မှ ကယ်တင်‌တော်မူခဲ့သည်။"
        },
        {
            "chapter": 44,
            "verse": 31,
            "text": "ဖိရ်‌အောင်န်ထံမှ (ဖြစ်‌သောပြစ်ဒဏ်မှ ကယ်တင်‌တော်မူခဲ့ခြင်းဖြစ်သည်)။ အမှန်စင်စစ် သူသည်ဆိုးသွမ်း‌သောင်းကျန်းသူ၊ စည်းကမ်းကျူးလွန်သူတစ်ဦးဖြစ်ခဲ့သည်။"
        },
        {
            "chapter": 44,
            "verse": 32,
            "text": "ထို့ပြင် အမှန်စင်စစ် ငါအရှင်မြတ်သည် သိ‌တော်မူသည့်အတိုင်း ထိုအစ္စရာအီလ် မျိုးနွယ်ဝင်များအား (သူတို့‌ခေတ်က)စကြဝဠာမှာ ‌ရွေးချယ်‌မြှောက်စား‌တော်မူခဲ့သည်။"
        },
        {
            "chapter": 44,
            "verse": 33,
            "text": "ထို့ပြင် ငါအရှင်မြတ်သည် သူတို့အား ထင်ရှား‌သောစမ်းသပ်မှုများပါရှိ‌သော သက်‌သေလက္ခဏာများကို ‌ပေးသနား‌တော်မူခဲ့သည်။"
        },
        {
            "chapter": 44,
            "verse": 34,
            "text": "အမှန်စင်စစ် ဤသူများသည် အမှန်ပင် (ဤသို့)‌ပြောဆိုကြသည်။"
        },
        {
            "chapter": 44,
            "verse": 35,
            "text": "ထို‌သေဆုံးခြင်းဆိုသည်မှာ ကျွန်ုပ်တို့၏ ပထမ‌သေဆုံးခြင်းပင်ဖြစ်သည်။ ထို့ပြင် ကျွန်ုပ်တို့သည် ရှင်ပြန်ထ‌စေခြင်းကိုခံကြရမည်မဟုတ်‌ပေ။"
        },
        {
            "chapter": 44,
            "verse": 36,
            "text": "သို့ဖြစ်ရာ အကယ်၍အသင်တို့သည် မှန်ကန်သည့်သူများဖြစ်ကြလျှင်‌သေဆုံးခဲ့ကြပြီးဖြစ်‌သော ကျွန်ုပ်တို့၏ အဘ၊ ဘိုး၊ ‌ဘေးများကို(ရှင်‌အောင်လုပ်ပြီး)‌ခေါ်ခဲ့ကြပါ။"
        },
        {
            "chapter": 44,
            "verse": 37,
            "text": "ထိုသူများသည် သုဗ်ဗအ်၏ အမျိုးသားများထက်သာမက သူတို့မတိုင်မီက ရှိခဲ့ကြသည့်သူများထက်ပင် ပို‌ကောင်းကြသ‌လော။###၄ ငါအရှင်မြတ်သည် အမှန်စင်စစ် ထိုသူများကို သူတို့သည် ပြစ်မှုကျူးလွန်သူများ ဖြစ်ခဲ့ကြသည့်အတွက် ဖျက်ဆီး‌တော်မူခဲ့သည်။"
        },
        {
            "chapter": 44,
            "verse": 38,
            "text": "ထို့ပြင် ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှအရာများအား ကစားသည့်အ‌နေဖြင့် ဖန်ဆင်း‌တော်မူခဲ့သည်မဟုတ်‌ပေ။ ###၅"
        },
        {
            "chapter": 44,
            "verse": 39,
            "text": "ငါအရှင်မြတ်သည် ထိုမိုး‌ကောင်းကင်များနှင့် ‌မြေပထဝီနှစ်ခုစလုံးကို မှန်ကန်သည့်ရည်ရွယ်ချက်ဖြင့် ဖန်ဆင်း‌တော်မူခဲ့ခြင်းဖြစ်သည်။ သို့ရာတွင် သူတို့ထဲမှ အများစုသည် မသိကြ‌ပေ။"
        },
        {
            "chapter": 44,
            "verse": 40,
            "text": "အမှန်စင်စစ် စီရင်ဆုံးဖြတ်မည့်‌နေ့သည် သူတို့အားလုံးအတွက် သတ်မှတ်ပြီး‌သော အချိန်ကာလဖြစ်သည်။"
        },
        {
            "chapter": 44,
            "verse": 41,
            "text": "ထို‌နေ့တွင် မည်သည့်မိတ်‌ဆွေကမျှ မည်သည့်မိတ်‌ဆွေအတွက် မည်သည့်အရာမျှ အသုံးဝင်မည်မဟုတ်‌ပေ။ ထို့ပြင် သူတို့သည် ကူညီခြင်းလည်း ခံကြရမည်မဟုတ်‌ပေ။"
        },
        {
            "chapter": 44,
            "verse": 42,
            "text": "သို့ရာတွင် အလ္လာဟ်အရှင်မြတ် ကရုဏာပြု‌တော်မူ‌သောသူများပင်(ကြားဝင်အသနားခံ‌ပေးခြင်းကို ခံကြရမည်ဖြစ်သည်)။ အမှန်စင်စစ် ငါအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 44,
            "verse": 43,
            "text": "အမှန်စင်စစ် ဇက္ကူမ်ရှား‌စောင်းကြီးပင်သည်၊"
        },
        {
            "chapter": 44,
            "verse": 44,
            "text": "အလွန်အပြစ်ကျူးလွန်သူများ၏ အစားအစာဖြစ်သည်။ ###၆"
        },
        {
            "chapter": 44,
            "verse": 45,
            "text": "ဆီ‌ချေးအနည်ကဲ့သို့ (‌ကြေးရည်ကဲ့သို့)၊ ဝမ်းဗိုက်ထဲတွင် ပွက်ပွက်ဆူ‌နေမည်။"
        },
        {
            "chapter": 44,
            "verse": 46,
            "text": "‌ရေ‌နွေးဆူသကဲ့သို့။"
        },
        {
            "chapter": 44,
            "verse": 47,
            "text": "ထို့‌နောက် အသင်တို့သည် သူ့ကိုဖမ်းပြီး ဂျဟန္နမ်ငရဲဘုံ၏ အလယ်ထဲသို့ တရွတ်တိုက်ဆွဲချလိုက်ကြပါ။"
        },
        {
            "chapter": 44,
            "verse": 48,
            "text": "ထို့‌နောက် အသင်တို့သည် သူ၏‌ခေါင်း‌ပေါ်တွင် ပွက်ပွက်ဆူ‌နေသည့်‌ရေ‌နွေးပူ၏ ပြစ်ဒဏ်ကို သွန်း‌လောင်းကြပါ။"
        },
        {
            "chapter": 44,
            "verse": 49,
            "text": "(ထို့ပြင် သူသည် ဤသို့‌ပြောဆိုခံရမည်)၊ အသင်သည် မြည်းစမ်းလိုက်ပါ၊ အမှန်စင်စစ်အသင်သည် အလွန်မြင့်မြတ်သူ၊ ဂုဏ်ရှိသူဖြစ်သည်။"
        },
        {
            "chapter": 44,
            "verse": 50,
            "text": "အမှန်စင်စစ် ဤသည် အသင်တို့ သံသယဖြစ်‌နေခဲ့သည့်အရာပင်ဖြစ်သည်။"
        },
        {
            "chapter": 44,
            "verse": 51,
            "text": "အမှန်စင်စစ် ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူ မုသ်သကီများမှာမူ ငြိမ်းချမ်းသာယာသည့်‌နေရာတွင် ရှိကြမည်။"
        },
        {
            "chapter": 44,
            "verse": 52,
            "text": "ဥယျာဉ်များနှင့်၊ စမ်း‌ချောင်းများတွင်။"
        },
        {
            "chapter": 44,
            "verse": 53,
            "text": "သူတို့သည် ပိုးထည်အပါးစားနှင့် အထူစားဝတ်ဆင်ပြီး မျက်နှာချင်းဆိုင်ထိုင်‌နေကြလိမ့်မည်။"
        },
        {
            "chapter": 44,
            "verse": 54,
            "text": "ထိုအတိုင်းပင်ဖြစ်ပျက်လိမ့်မည်။ ထို့ပြင် ငါအရှင်မြတ်သည်သူတို့အားဖြူ‌ချောပြီး မျက်ဝန်းကျယ်‌သောမိန်းမများနှင့် ထိမ်းမြား‌ပေး‌တော်မူမည်။"
        },
        {
            "chapter": 44,
            "verse": 55,
            "text": "သူတို့သည် ထိုဥယျာဉ်များထဲတွင်သစ်သီးဝလံမျိုးစုံကို ‌အေးချမ်းစွာမှာယူကြမည်ဖြစ်သည်။"
        },
        {
            "chapter": 44,
            "verse": 56,
            "text": "သူတို့သည် ပထမအကြိမ် ‌သေဆုံးခဲ့ကြသည်မှလွဲ၍ ထိုဥယျာဉ်များထဲတွင် ‌သေခြင်းကို မြည်းစမ်းရ‌တော့မည်မဟုတ်‌ပေ။ ထို့ပြင် သူတို့အား အရှင်မြတ်က ငရဲမီးပြစ်ဒဏ်မှလွတ်ကင်း‌စေ‌တော်မူမည်။"
        },
        {
            "chapter": 44,
            "verse": 57,
            "text": "(ဤအရာများသည်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ကျေးဇူး‌တော်‌ကြောင့်ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"
        },
        {
            "chapter": 44,
            "verse": 58,
            "text": "ထို့ပြင် ငါအရှင်မြတ်သည် ဤကုရ်အာန်ကျမ်း‌တော်မြတ်ကို သူတို့ တရားရယူကြရန်အတွက် အသင်(တမန်‌တော်)၏ဘာသာစကားဖြင့်ပင် လွယ်ကူ‌အောင်ပြုလုပ်‌ပေး‌တော်မူခဲ့ခြင်းဖြစ်သည်။"
        },
        {
            "chapter": 44,
            "verse": 59,
            "text": "သို့ဖြစ်ရာ အသင်(တမန်‌တော်)သည် ‌စောင့်‌နေပါ။ သူတို့လည်း ‌စောင့်‌နေ‌သောသူများပင် ဖြစ်ကြသည်။ ###၇"
        },
        {
            "chapter": 45,
            "verse": 1,
            "text": "ဟာမီမ်။"
        },
        {
            "chapter": 45,
            "verse": 2,
            "text": "(ဤသည်) တန်ခိုး‌တော်နှင့် အလွန်လွှမ်းမိုး‌တော်မူ‌သော၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သော အလ္လာဟ်အရှင်မြတ်ထံ‌တော်မှ ချ‌ပေး‌တော်မူ‌သော ကျမ်းဂန်ဖြစ်သည်။ ###၁"
        },
        {
            "chapter": 45,
            "verse": 3,
            "text": "အမှန်စင်စစ် မိုး‌ကောင်းကင်များနှင့် ‌မြေပထဝီတွင် အီမာန်ယုံကြည်သူများအတွက် အမှန်ပင် သက်‌သေသာဓကများရှိသည်။"
        },
        {
            "chapter": 45,
            "verse": 4,
            "text": "ထို့ပြင် အသင်တို့အား ဖန်ဆင်းခြင်းနှင့် အရှင်မြတ်ပျံ့နှံ့‌စေ‌တော်မူ‌သော တိရစာ္ဆန်များအားဖန်ဆင်းခြင်းတွင် ယုံကြည်သူများအတွက် သက်‌သေလက္ခဏာများရှိသည်။"
        },
        {
            "chapter": 45,
            "verse": 5,
            "text": "ထို့ပြင် ညနှင့်‌နေ့တို့အား ‌ပြောင်းလဲခြင်း၊ အလ္လာဟ်အရှင်မြတ်သည် ‌ကောင်းကင်မှ (မိုးရွာ‌စေပြီး)စားနပ်ရိက္ခာကို ချ‌ပေး‌တော်မူခြင်း၊ ထိုမိုး‌ရေနှင့် ‌မြေပထဝီကို ‌ခြောက်‌သွေ့‌သေပြီး‌နောက် ရှင်သန်(စိမ်းလန်း)‌စေ‌တော်မူခြင်း၊ ‌လေများအား(ဦးတည်ရာများကို)‌ပြောင်းလဲတိုက်ခတ်‌စေခြင်းများထဲတွင် သိနားလည်ကြသူများအတွက် သက်‌သေလက္ခဏာများရှိသည်။"
        },
        {
            "chapter": 45,
            "verse": 6,
            "text": "ဤအရာများသည် အလ္လာဟ်အရှင်မြတ်၏သက်‌သေလက္ခဏာ‌တော်များပင်ဖြစ်သည်။ ငါအရှင်မြတ်သည် ထိုသက်‌သေလက္ခဏာ‌တော်များကို အသင်၏‌ရှေ့၌ တိကျမှန်ကန်စွာ ဖတ်ကြားပြ‌တော်မူသည်။ သို့ဖြစ်ရာ သူတို့သည် အလ္လာဟ် အရှင်မြတ်နှင့် အရှင်မြတ်၏ သက်‌သေလက္ခဏာ‌တော်များ၏‌နောက်တွင် မည်သည့်စကားကို ယုံကြည်ကြဦးမည်နည်း။ ###၂"
        },
        {
            "chapter": 45,
            "verse": 7,
            "text": "အလွန်လုပ်ကြံမုသား‌ပြောဆိုသူ၊ အလွန်အပြစ်ကျူးလွန်သူတိုင်းအတွက် အကြီးအကျယ်ပျက်စီးခြင်း ###၃ ရှိသည်။"
        },
        {
            "chapter": 45,
            "verse": 8,
            "text": "သူသည် သူ၏‌ရှေ့၌ ဖတ်ကြားပြသ‌သော အလ္လာဟ်အရှင်မြတ်၏ အာယသ်‌တော်များကို နား‌ထောင်သည်။ ထို့‌နောက် သူသည် ထို အာယသ်‌တော်များကို မကြားသကဲ့သို့ပင် မာန‌ထောင်ပြီး ဆက်လက်တင်းမာ‌နေသည်။ သို့ဖြစ်ရာ အသင်(တမန်‌တော်)သည် သူ့အား အလွန်နာကျင်‌စေ‌သော ပြစ်ဒဏ်ဖြင့် သတင်း‌ကောင်း‌ပြောလိုက်ပါ။"
        },
        {
            "chapter": 45,
            "verse": 9,
            "text": "ထို့ပြင် သူသည် ငါအရှင်မြတ်၏ အာယသ်‌တော်များထဲမှ တစ်စုံတစ်ခုသိသည့်အခါ သူသည် ထိုအာယသ်‌တော်ကိုပင်‌ပြောင်‌လှောင်စရာ ပြုလုပ်‌လေ့ရှိသည်။ ထိုသူများအတွက် ‌သေးသိမ်‌စေ‌သော ပြစ်ဒဏ်ရှိမည်။"
        },
        {
            "chapter": 45,
            "verse": 10,
            "text": "သူ့တို့၏ ‌ရှေ့‌မှောက်တွင် ငရဲဘုံသည် ရှိ‌နေသည်။ ထို့ပြင် သူတို့ ရှာ‌ဖွေဆည်းပူးခဲ့သမျှသည်လည်း‌ကောင်း၊ သူတို့က အလ္လာဟ်အရှင်မြတ်မှလွဲ၍ ကိစ္စဟူသမျှကို ပြီးစီး‌အောင်‌ဆောင်ရွက်‌ပေးသူများအဖြစ် ပြုလုပ်သတ်မှတ်ထားသည့်သူများသည်လည်း‌ကောင်း သူတို့အတွက် မည်သည့်အရာမျှ အသုံးဝင်မည်မဟုတ်‌ပေ။ ထို့ပြင် သူတို့အတွက် ကြီး‌လေး‌သောပြစ်ဒဏ်ရှိမည်။"
        },
        {
            "chapter": 45,
            "verse": 11,
            "text": "ဤ(ကုရ်အာန်ကျမ်း‌တော်မြတ်)သည် ###၄ တရားလမ်းညွှန်ဖြစ်သည်။ သို့ဖြစ်ရာ သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏ အာယသ်‌တော်များကိုငြင်းပယ်သူများအတွက် ပြင်းထန်‌သောအပြစ်ဒဏ်များထဲမှ အလွန်နာကျင်‌စေ‌သောပြစ်ဒဏ်ရှိမည်။"
        }
    ]
}
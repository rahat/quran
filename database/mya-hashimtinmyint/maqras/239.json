{
    "maqras": [
        {
            "chapter": 94,
            "verse": 1,
            "text": "ငါအရှင်မြတ်သည် အသင်(တမန်‌တော်)၏ ရင်ကို ဖွင့်‌ပေး‌တော်မူခဲ့သည်မဟုတ်‌လော။###၁"
        },
        {
            "chapter": 94,
            "verse": 2,
            "text": "ထို့ပြင် ငါအရှင်မြတ်သည် အသင်၏အ‌ပေါ်မှအသင်၏ဝန်ထုပ်ကို ချ‌ပေး‌တော်မူခဲ့သည်(မဟုတ်‌လော)။"
        },
        {
            "chapter": 94,
            "verse": 3,
            "text": "ထိုဝန်ထုပ်သည် အသင်၏‌ကျော(ခါး)ကို ချိုးထားခဲ့သည်။###၂"
        },
        {
            "chapter": 94,
            "verse": 4,
            "text": "ထို့ပြင် ငါအရှင်မြတ်သည် အသင်၏ဂုဏ်သတင်းကို ‌ကျော်ကြား‌စေ‌တော်မူခဲ့သည်(မဟုတ်‌လော)။"
        },
        {
            "chapter": 94,
            "verse": 5,
            "text": "ထို့‌နောက် အမှန်စင်စစ် ခက်ခဲမှုနှင့်အတူ လွယ်ကူမှုရှိသည်။"
        },
        {
            "chapter": 94,
            "verse": 6,
            "text": "အမှန်စင်စစ် ခက်ခဲမှုနှင့်အတူ လွယ်ကူမှုရှိသည်။"
        },
        {
            "chapter": 94,
            "verse": 7,
            "text": "သို့ဖြစ်ရာ အသင်သည် အားလပ်သည့်အခါ (ဝတ်ပြုမှုတွင်) ကြိုးပမ်းအားထုတ်ပါ။"
        },
        {
            "chapter": 94,
            "verse": 8,
            "text": "ထို့ပြင်အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ဘက်သို့ (စိတ်ပါလက်ပါ)လှည့်ထားပါ။###၃"
        },
        {
            "chapter": 95,
            "verse": 1,
            "text": "(ငါအရှင်မြတ်သည်) သဖန်းပင်နှင့် သံလွင်ပင်ကိုသက်‌သေထူ‌တော်မူသည်။"
        },
        {
            "chapter": 95,
            "verse": 2,
            "text": "ထို့ပြင် သွူရ်‌တောင်ကို သက်‌သေထူ‌တော်မူသည်။"
        },
        {
            "chapter": 95,
            "verse": 3,
            "text": "ထို့ပြင် ဤ‌ဘေးရန်ကင်း‌သောမြို့ ကို သက်‌သေထူ‌တော်မူသည်။ ###၁"
        },
        {
            "chapter": 95,
            "verse": 4,
            "text": "အမှန်စင်စစ် ငါအရှင်မြတ်သည် လူသားကို အ‌ကောင်းဆုံး ပုံသဏ္ဍာန်နှင့်ဖန်ဆင်း‌တော်မူခဲ့သည်။"
        },
        {
            "chapter": 95,
            "verse": 5,
            "text": "ထို့‌နောက် ငါအရှင်မြတ်သည် သူ့အား ညံ့ဖျင်းသူများထက် အညံ့ဖျင်းဆုံးအ‌ခြေအ‌နေသို့ ပြန်‌ရောက်‌စေ‌တော်မူခဲ့သည်။"
        },
        {
            "chapter": 95,
            "verse": 6,
            "text": "သို့ရာတွင် အီမာန်ယုံကြည်ပြီး ‌ကောင်းမြတ်‌သောလုပ်ရပ်များကို ပြုလုပ်ခဲ့သည့်သူများအတွက်ကမူ မကုန်ဆုံးနိုင်‌သော အကျိုး‌ကျေးဇူးများရှိသည်။"
        },
        {
            "chapter": 95,
            "verse": 7,
            "text": "ထို(အရာများကို သိရှိပြီးသည့်)‌နောက် အစား‌ပေးခြင်းကို မဟုတ်မမှန်ဟု ငြင်းပယ်ရန် အသင့်အား မည်သူကလှုံ့‌ဆော်သနည်း။"
        },
        {
            "chapter": 95,
            "verse": 8,
            "text": "အလ္လာဟ်အရှင်မြတ်သည် တရားစီရင်သူအားလုံးထက် အ‌ကောင်းဆုံးတရားစီရင်‌တော်မူ‌သော အရှင်မြတ်ပင်ဖြစ်‌တော်မူသည်မဟုတ်‌လော။"
        },
        {
            "chapter": 96,
            "verse": 1,
            "text": "အသင်(တမန်‌တော်)သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ နာမ‌တော်ဖြင့်(အစပြု)ဖတ်ပါ။ ထိုအရှင်မြတ်သည် (အရာရာကို) ဖန်ဆင်း‌တော်မူခဲ့သည်။"
        },
        {
            "chapter": 96,
            "verse": 2,
            "text": "ထိုအရှင်မြတ်သည် လူသားကို ‌သွေးခဲမှ ဖန်ဆင်း‌တော်မူခဲ့သည်။ ###၁"
        },
        {
            "chapter": 96,
            "verse": 3,
            "text": "အသင်ဖတ်ပါ။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အလွန်အရက်‌ရောဆုံး ‌ပေးကမ်း‌တော်မူ‌သောအရှင်မြတ် ဖြစ်‌တော်မူသည်။"
        },
        {
            "chapter": 96,
            "verse": 4,
            "text": "ထိုအရှင်မြတ်သည် က‌လောင်ဖြင့် (စာ‌ရေးနည်းကို)သင်ကြား‌ပေး‌တော်မူခဲ့သည်။"
        },
        {
            "chapter": 96,
            "verse": 5,
            "text": "အရှင်မြတ်သည် လူသားကို သူမသိခဲ့သည့်အရာများ(ဖြစ်‌သော စာ‌ရေး၊ စာဖတ်၊ လက်မှုပညာ အရပ်ရပ်နှင့် အခြားပညာရပ်များ)ကို သင်ကြား‌ပေး‌တော်မူခဲ့သည်။"
        },
        {
            "chapter": 96,
            "verse": 6,
            "text": "အမှန်ပင်၊ မုချလူသားသည် ဆိုးသွမ်းပုန်ကန်‌လေ့ရှိသည်။"
        },
        {
            "chapter": 96,
            "verse": 7,
            "text": "သူသည် မိမိကိုယ်ကို မည်သည့်အရာမျှမလိုဟု ထင်သည့်အတွက်‌ကြောင့်ပင်ဖြစ်သည်။"
        },
        {
            "chapter": 96,
            "verse": 8,
            "text": "အမှန်စင်စစ် ပြန်လည်‌ရောက်ရှိခြင်းသည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ပင်ဖြစ်သည်။"
        },
        {
            "chapter": 96,
            "verse": 9,
            "text": "အသင်သည် တားမြစ်‌နေ‌သောသူကိုမြင်ခဲ့ပါ၏‌လော၊"
        },
        {
            "chapter": 96,
            "verse": 10,
            "text": "ကျွန်တစ်ဦး(တမန်‌တော်မုဟမ်္မဒ်(ဆွ))ကို၊ ထိုကျွန်သည် စွလာသ် ဝတ်ပြုသည့်အခါ။"
        },
        {
            "chapter": 96,
            "verse": 11,
            "text": "အသင်မည်သို့ယူဆသနည်း၊ အကယ်၍ ထို(တားမြစ်ခံရ)သူသည် တရားလမ်းမှန်‌ပေါ်တွင်ရှိခဲ့လျှင်၊"
        },
        {
            "chapter": 96,
            "verse": 12,
            "text": "သို့မဟုတ်ထို (တားမြစ်ခံရ)သူသည် ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်ရန်အမိန့်‌ပေးခဲ့လျှင်၊(ထိုမျှ‌ကောင်းမှုလုပ်သည်ကို တား‌သောသူသည် ပျက်စီးမည့်သူပင်မဟုတ်သ‌လော)။"
        },
        {
            "chapter": 96,
            "verse": 13,
            "text": "အသင်မည်သို့ယူဆသနည်း၊ ထို(တားမြစ် )သူသည် (တမန်‌တော်ကို)မဟုတ်မမှန်ငြင်းပယ်ပြီး (အီမာန်ယုံကြည်မှုမှ) မျက်နှာလွှဲခဲ့လျှင်(မည်သူဆုံးရှုံးမည်နည်း)။"
        },
        {
            "chapter": 96,
            "verse": 14,
            "text": "အလ္လာဟ်အရှင်မြတ်သည် အမှန်စင်စစ် (စွလာသ်ဝတ်ပြုခြင်းမှ တားမြစ်သည်ကို)မြင်‌နေ‌တော်မူသည်ဆိုသည်ကို ထို(တားမြစ်)သူသည် မသိခဲ့သ‌လော။"
        },
        {
            "chapter": 96,
            "verse": 15,
            "text": "အဗူဂျဟလ်သည် တမန်‌တော်မြတ်(ဆွ) စွလာသ်ဝတ်ပြုသည့်အခါ လည်ပင်းကိုညှစ်သတ်မည်ဟု‌ပြောသည့်အတိုင်းသူဟာ)လုံးဝမသတ်နိုင်ခဲ့‌ပေ၊ အကယ်၍သူသည်(သူ၏လုပ်ရပ်ကို)မရပ်စဲခဲ့လျှင်၊ အမှန်ပင် ငါအရှင်မြတ်သည် (သူ၏ )ဦးစွန်း(သက်ဦးဆံပိုင်)ကို ကိုင်ပြီး ဆွဲ‌တော်မူမည်။"
        },
        {
            "chapter": 96,
            "verse": 16,
            "text": "မုသား‌ပြောဆို‌လေ့ရှိ‌သော၊ ပြစ်မှုကျူးလွန်‌လေ့ရှိ‌သော ဦးစွန်းကို။"
        },
        {
            "chapter": 96,
            "verse": 17,
            "text": "သို့ဖြစ်ရာ သူသည် သူ၏အ‌ခြွေအရံများကို ‌ခေါ်ပါ‌စေ။"
        },
        {
            "chapter": 96,
            "verse": 18,
            "text": "ငါအရှင်မြတ်လည်း မကြာမီငရဲ‌စောင့် ‌ကောင်းကင်တမန်များကို ‌ခေါ်ယူ‌တော်မူမည်။"
        },
        {
            "chapter": 96,
            "verse": 19,
            "text": "(အဗူဂျဟလ်ထင်သကဲ့သို့)လုံးဝမဟုတ်‌ပေ၊ အသင်သည် သူ၏စကားကို မလိုက်နာပါနှင့်၊ ထို့ပြင် အသင်သည် စဂျ်ဒဟ် ဦးချပါ။ ထို့ပြင်အသင်သည် (ဝတ်ပြုပြီး အရှင်မြတ်အပါး‌တော်သို့) နီးကပ်‌အောင်ပြုလုပ်ပါ။ ###၂"
        },
        {
            "chapter": 97,
            "verse": 1,
            "text": "အမှန်စင်စစ် ငါအရှင်မြတ်သည် ထိုကုရ်အာန်ကျမ်း‌တော်မြတ်ကို မြင့်မြတ်သည့်ည လိုင်လသုလ်ကဒရ် ###၁ မှာ ချ‌ပေး‌တော်မူခဲ့သည်။"
        },
        {
            "chapter": 97,
            "verse": 2,
            "text": "ထို့ပြင် မြင့်မြတ်သည့်ည လိုင်လသုလ်ကဒရ်သည် အဘယ်နည်းဆိုသည်ကို အသင်သိပါ၏‌လော။"
        },
        {
            "chapter": 97,
            "verse": 3,
            "text": "ထိုလိုင်လသုလ်ကဒရ် ညသည် လ‌ပေါင်းတစ်‌ထောင်ထက်ပိုမြတ်သည်။ ###၂"
        },
        {
            "chapter": 97,
            "verse": 4,
            "text": "ထိုညတွင် ‌ကောင်းကင်တမန်များနှင့် ဂျိဗ်ရီလ် တမန်သည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်နှင့် အ‌ရေးကိစ်္စတိုင်းကို (တာဝန်ထမ်း‌ဆောင်ရန်)ယူ‌ဆောင်ဆင်းသက်လာကြသည်။"
        },
        {
            "chapter": 97,
            "verse": 5,
            "text": "ထိုညသည် နံနက်မိုး‌သောက်ချိန်ထိ ငြိမ်းချမ်းသာယာမှုရှိသည်။"
        },
        {
            "chapter": 98,
            "verse": 1,
            "text": "ယခင်ကကျမ်းရရှိခဲ့ကြ‌သောသူများထဲမှနှင့်၊ မုရှ်ရိက် များထဲမှ ငြင်းပယ်ခဲ့ကြ‌သောသူများသည် သူတို့ထံသို့ ထင်ရှား‌သော သက်‌သေသာဓက‌ရောက်ရှိမလာသမျှ (သူတို့၏အမှားအယူအဆများမှ)စွန့်ခွာကြမည့်သူများမဟုတ်ခဲ့ကြ‌ပေ။"
        },
        {
            "chapter": 98,
            "verse": 2,
            "text": "(ထို သက်‌သေသာဓက ကမူသူတို့‌ရှေ့၌) သန့်ရှင်း‌သော ကျမ်းစာများကို ဖတ်ကြားမည့် အလ္လာဟ်အရှင်မြတ်၏ တမန်‌တော်တစ်ပါးပင်ဖြစ်သည်။"
        },
        {
            "chapter": 98,
            "verse": 3,
            "text": "ထိုကျမ်းစာသည် မှန်ကန်‌သော အ‌ကြောင်းအရာများ ‌ရေးသားပါရှိ‌သော ကျမ်းစာများပင်ဖြစ်သည်။"
        },
        {
            "chapter": 98,
            "verse": 4,
            "text": "ထို့ပြင် ယခင်ကကျမ်းရရှိသည့်သူများသည် သူတို့ထံသို့ထင်ရှား‌သော သက်‌သေသာဓက‌ရောက်ရှိလာပြီး‌နောက်မှပင် ကွဲလွဲခဲ့ကြသည်။"
        },
        {
            "chapter": 98,
            "verse": 5,
            "text": "ထို့ပြင် သူတို့သည် အလ္လာဟ်အရှင်မြတ်ကိုသာ ကိုးကွယ်မှုကို အရှင်မြတ်အတွက်သက်သက်ဖြစ်‌စေလျက် အာရုံစူးစိုက်ပြီးကိုးကွယ်ကြရန်၊ စွလာသ်ဝတ်ပြုမှုတည်‌ဆောက်ကြရန်နှင့် ဇကာသ်‌ပေး‌ဆောင်ကြရန် အမိန့်‌ပေး‌တော်မူခြင်းကိုခံခဲ့ကြရသည်မှလွဲ၍ အခြားမည်သည့်အရာမျှ အမိန့်‌ပေးခြင်းခံခဲ့ကြရသည်မဟုတ်‌ပေ။ ထို့ပြင် ထိုအရာပင် မှန်ကန်‌သော သာသနာ့လမ်းစဉ်ဖြစ်သည်။"
        },
        {
            "chapter": 98,
            "verse": 6,
            "text": "အမှန်စင်စစ် ယခင်ကကျမ်းရရှိသူများထဲမှငြင်းပယ်ခဲ့ကြသူများနှင့်၊ မုရှ်ရိက်များသည် ဂျဟန္နမ်ငရဲမီးထဲသို့ အမြဲ‌နေရမည့်သူများအဖြစ်ဝင်ကြရမည်။ သူတို့သည် အဖန်ဆင်းခံများထဲတွင် အဆိုးဆုံးသူများပင် ဖြစ်ကြသည်။"
        },
        {
            "chapter": 98,
            "verse": 7,
            "text": "အမှန်စင်စစ် အီမာန်ယုံကြည်ပြီး ‌ကောင်းမြတ်‌သောလုပ်ရပ်များကို ပြုလုပ်ခဲ့ကြ‌သောသူများကမူ အဖန်ဆင်းခံများထဲတွင် အ‌ကောင်းဆုံးသူများပင်ဖြစ်ကြသည်။"
        },
        {
            "chapter": 98,
            "verse": 8,
            "text": "သူတို့၏ အကျိုးကမူ သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် အမြဲ‌နေကြရမည့် ဥယျာဉ်များပင်ဖြစ်ကြသည်။ ထိုဥယျာဉ်များ၏‌အောက်မှ စမ်း‌ရေ‌ချောင်းများ စီးဆင်း‌နေမည်။ (သူတို့သည်)ထိုဥယျာဉ်များထဲတွင် အမြဲ‌နေကြရမည်။ အလ္လာဟ်အရှင်မြတ်သည်လည်း သူတို့အား ‌ကျေနပ်‌တော်မူမည်။ သူတို့သည်လည်း အရှင်မြတ်အား ‌ကျေနပ်ကြမည်။ ဤသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်ကို ‌ကြောက်ရွံ့‌သောသူအတွက်ဖြစ်သည်။###၁"
        },
        {
            "chapter": 99,
            "verse": 1,
            "text": "‌မြေပထဝီသည် ၎င်းကို သွက်သွက်ခါ တုန်လှုပ်‌စေခြင်းနှင့် တုန်လှုပ်‌စေခြင်းခံရ‌သောအခါ၊ ###၁"
        },
        {
            "chapter": 99,
            "verse": 2,
            "text": "ထို့ပြင် ‌မြေပထဝီသည် ၎င်းထဲမှ ဝန်ထုပ်များ (‌သေသူများ)ကို အပြင်ထုတ်သည့်အခါ၊ ###၂"
        },
        {
            "chapter": 99,
            "verse": 3,
            "text": "ထို့ပြင် လူသားက ဒီ‌မြေပထဝီသည် မည်သို့ဖြစ်သနည်းဟု ‌ပြောဆိုသည့်အခါ၊ ###၃"
        },
        {
            "chapter": 99,
            "verse": 4,
            "text": "ထို‌နေ့တွင် ထို‌မြေသည် သူ၏သတင်းစကားကို ‌ပြောပြမည်။ ###၄"
        },
        {
            "chapter": 99,
            "verse": 5,
            "text": "အ‌ကြောင်းကမူ အသင့်အားဖန်ဆင်း‌မွေးမြူ‌တော်မူ‌သောအရှင်မြတ်က ၎င်းအား(ထိုသို့‌ပြောပြရန်)အမိန့်ထုတ်ခဲ့ခြင်း‌ကြောင့်ဖြစ်သည်။"
        },
        {
            "chapter": 99,
            "verse": 6,
            "text": "ထို‌နေ့တွင် လူများသည် အုပ်စုအမျိုးမျိုးကွဲပြီး သူတို့၏ လုပ်ရပ်များကို ပြသခြင်းခံကြရရန်အတွက်ထွက်‌ပေါ်လာကြမည်။"
        },
        {
            "chapter": 99,
            "verse": 7,
            "text": "သို့ဖြစ်ရာ မည်သူမဆို အဏုမြူမှုန်မျှ ‌ကောင်းမှုတစ်စုံတစ်ခု ပြုလုပ်ခဲ့လျှင်လည်း ထိုသူသည် ထို‌ကောင်းမှုကို ‌တွေ့မြင်ရမည်။"
        },
        {
            "chapter": 99,
            "verse": 8,
            "text": "ထို့ပြင် မည်သူမဆို အဏုမြူမှုန်မျှ မ‌ကောင်းမှုတစ်စုံတစ်ခု ပြုလုပ်ခဲ့လျှင်လည်း သူသည် ထိုမ‌ကောင်းမှုကို ‌တွေ့ မြင်ရမည်ဖြစ်သည်။"
        },
        {
            "chapter": 100,
            "verse": 1,
            "text": "(ငါအရှင်မြတ်သည်) ‌မောဟိုက်သံနှင့်အမြန်‌ပြေး‌သော တိုက်မြင်းများကို သက်‌သေထူ‌တော်မူသည်။"
        },
        {
            "chapter": 100,
            "verse": 2,
            "text": "ထို့ပြင် (သူတို့၏ခွာများကို ‌ကျောက်ခဲများနှင့်)ရိုက်ခတ်ပြီး မီးပွားများထွက်‌စေကြ‌သောမြင်းများကို သက်‌သေထူ‌တော်မူသည်။"
        },
        {
            "chapter": 100,
            "verse": 3,
            "text": "ထို့ပြင် နံနက်မိုး‌သောက်ချိန်တွင် ဝင်‌ရောက်တိုက်ခိုက်ကြ‌သော မြင်းများကို သက်‌သေထူ‌တော်မူသည်။"
        },
        {
            "chapter": 100,
            "verse": 4,
            "text": "ထို့ပြင် နံနက်မိုး‌သောက်ချိန်တွင် ‌ပြေးခြင်းနှင့် ဖုံများ ‌ထောင်း‌ထောင်းထ‌စေ‌သော မြင်းများကို သက်‌သေထူ‌တော်မူသည်။ ###၁"
        },
        {
            "chapter": 100,
            "verse": 5,
            "text": "ထို့ပြင် ရန်သူများ၏ အုပ်စုအလယ်ကို တဟုန်ထိုး ထိုး‌ဖောက်ဝင်‌ရောက်ကြ‌သော မြင်းများကို သက်‌သေထူ‌တော်မူသည်။"
        },
        {
            "chapter": 100,
            "verse": 6,
            "text": "အမှန်စင်စစ် လူသားသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်အား အလွန်‌ကျေးဇူးကန်းသူဖြစ်သည်။"
        },
        {
            "chapter": 100,
            "verse": 7,
            "text": "ထို့ပြင် အမှန်စင်စစ် ထိုလူသားသည် ‌ကျေးဇူးကန်းမှုနှင့်ပတ်သက်၍ သူကိုယ်တိုင်ပင်သက်‌သေဖြစ်သည်။ ###၂"
        },
        {
            "chapter": 100,
            "verse": 8,
            "text": "ထို့ပြင် အမှန်စင်စစ် သူသည် ပစ္စည်းဥစ္စာကို မက်‌မောရာတွင် အလွန်ပြင်းထန်သည်။"
        }
    ]
}
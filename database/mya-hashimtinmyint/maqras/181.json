{
    "maqras": [
        {
            "chapter": 37,
            "verse": 145,
            "text": "ထို့‌နောက် ၎င်းသည် နွမ်းနယ်လျက်ရှိစဉ်၌ပင် ငါအရှင်မြတ်က ၎င်းအား လွင်တီး‌ခေါင်ပြင်တွင် ချ‌ပေး‌တော်မူခဲ့သည်။"
        },
        {
            "chapter": 37,
            "verse": 146,
            "text": "ထို့ပြင် ငါအရှင်မြတ်သည် ၎င်း၏အ‌ပေါ်တွင် နွယ်ပင်တစ်ပင်ကို ‌ပေါက်‌ရောက်‌စေ‌တော်မူခဲ့သည်။"
        },
        {
            "chapter": 37,
            "verse": 147,
            "text": "ထို့ပြင် ငါအရှင်မြတ်သည် ၎င်းအား (လူဦး‌ရေ)တစ်သိန်း သို့မဟုတ် တစ်သိန်း‌ကျော်ရှိ‌သော အမျိုးသားများထံသို့ (တမန်‌တော်)အဖြစ်‌စေလွှတ်‌တော်မူခဲ့သည်။"
        },
        {
            "chapter": 37,
            "verse": 148,
            "text": "ထို့‌နောက် ထိုအမျိုးသားများသည် အီမာန်ယုံကြည်ခဲ့ကြသည့်အတွက် ငါအရှင်မြတ်သည် သူတို့အား သတ်မှတ်ထား‌သောအချိန်ကာလအထိ အကျိုးခံစားခွင့်‌ပေး‌တော်မူခဲ့သည်။"
        },
        {
            "chapter": 37,
            "verse": 149,
            "text": "အသင်သည် သူတို့အား ‌မေးမြန်းလိုက်ပါ၊ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်တွင် သမီးမိန်းက‌လေးများရှိ၍၊ သူတို့တွင်မူ သား‌ယောက်ျား‌လေးများရှိကြသ‌လော။"
        },
        {
            "chapter": 37,
            "verse": 150,
            "text": "သို့မဟုတ် သူတို့ မျက်မြင်သက်‌သေများဖြစ်လျက် ရှိကြစဉ်၌ပင်* ငါအရှင်မြတ်သည် ‌ကောင်းကင်တမန်များကို မိန်းမများအဖြစ် ဖန်ဆင်း‌တော်မူခဲ့သ‌လော။"
        },
        {
            "chapter": 37,
            "verse": 151,
            "text": "သတိပြုကြပါ၊ အမှန်စင်စစ် သူတို့သည် သူတို့၏လုပ်ကြံစွပ်စွဲမှုနှင့်သာ အမှန်ပင် ‌ပြောဆို‌နေကြခြင်းဖြစ်သည်။"
        },
        {
            "chapter": 37,
            "verse": 152,
            "text": "“အလ္လာဟ်အရှင်မြတ်သည် (သားသမီး)‌မွေးဖွား‌တော်မူသည်“ဟု (‌ပြောဆိုကြသည်)။ ထို့ပြင် အမှန်စင်စစ် သူတို့သည် လိမ်လည်‌ပြောဆိုသူများပင်ဖြစ်ကြသည်။"
        },
        {
            "chapter": 37,
            "verse": 153,
            "text": "အလ္လာဟ်အရှင်မြတ်သည် သမီးမိန်းက‌လေးများကို သား‌ယောက်ျား‌လေးများထက် ဦးစား‌ပေး‌တော်မူခဲ့သ‌လော။"
        },
        {
            "chapter": 37,
            "verse": 154,
            "text": "အသင်တို့မှာ မည်သို့အ‌ကြောင်းပြချက်ရှိသနည်း။ အသင်တို့သည် မည်သို့ အဆုံးအဖြတ် ‌ပေးကြသနည်း။"
        },
        {
            "chapter": 37,
            "verse": 155,
            "text": "အသင်တို့သည် စဉ်းစားဆင်ခြင်မှု မရှိကြသ‌လော။"
        },
        {
            "chapter": 37,
            "verse": 156,
            "text": "သို့မဟုတ် အသင်တို့တွင် ထင်ရှား‌သော သက်‌သေအ‌ထောက်အထားတစ်စုံတစ်ခု ရှိသ‌လော။"
        },
        {
            "chapter": 37,
            "verse": 157,
            "text": "ထိုသို့ရှိခဲ့လျှင် အကယ်၍ အသင်တို့သည် မှန်ကန်စွာ ‌ပြောဆိုသူများဖြစ်ကြလျှင် အသင်တို့၏ကျမ်းကို ယူပြကြပါ။"
        },
        {
            "chapter": 37,
            "verse": 158,
            "text": "ထို့ပြင် သူတို့သည် (သူတို့၏စိတ်ကူးနှင့်) အရှင်မြတ်နှင့် ဂျင်န်များကြား၌ ‌ဆွေမျိုး‌တော်စပ်မှုကို လုပ်ကြံဖန်တီးခဲ့ကြသည်။ အမှန်စင်စစ် ဂျင်န်များကိုယ်တိုင် သူတို့သည် (ပြစ်ဒဏ်ခံကြရဖို့)အမှန်ပင် အသင့်‌ရောက်ရှိ‌စေခြင်းခံကြရမည့်သူများဖြစ်ကြသည်ကို သိပြီးဖြစ်သည်။"
        },
        {
            "chapter": 37,
            "verse": 159,
            "text": "အလ္လာဟ်အရှင်မြတ်သည် သူတို့ လုပ်ကြံ‌ပြောဆိုသည်များမှ လုံးဝကင်းရှင်း စင်ကြယ်‌တော်မူသည်။"
        },
        {
            "chapter": 37,
            "verse": 160,
            "text": "သို့ရာတွင် ‌ရွေးချယ်ပြီးဖြစ်‌သော အလ္လာဟ်အရှင်မြတ်၏ကျွန်များကမူ (ပြစ်ဒဏ်မှ ကင်းလွတ်ကြလိမ့်မည်)။"
        },
        {
            "chapter": 37,
            "verse": 161,
            "text": "သို့ဖြစ်ရာ အမှန်စင်စစ် အသင်တို့နှင့် အသင်တို့၏ကိုးကွယ်ရာများ၊"
        },
        {
            "chapter": 37,
            "verse": 162,
            "text": "အသင်တို့သည် အရှင်မြတ်ဘက်မှ (အသင်တို့ဘက်‌ရောက်သွာ‌အောင်) ‌သွေး‌ဆောင်ဖြား‌ယောင်းနိုင်ခြင်း မရှိ‌ပေ။"
        },
        {
            "chapter": 37,
            "verse": 163,
            "text": "ဂျဟန္နမ်ငရဲဘုံတွင် ကျမည့်သူကလွဲ၍ အခြားမည်သူ့ကိုမျှ (မဆွဲ‌ဆောင်နိုင်ကြ‌ပေ)။"
        },
        {
            "chapter": 37,
            "verse": 164,
            "text": "(‌ကောင်းကင်တမန်များက ‌ပြောဆိုကြသည်)- ထို့ပြင် ကျွန်ုပ်တို့ထဲမှ လူတိုင်းအတွက် အဆင့်အတန်း တစ်ခုစီ သတ်မှတ်ပြီးဖြစ်သည်။"
        },
        {
            "chapter": 37,
            "verse": 165,
            "text": "ထို့ပြင် အမှန်စင်စစ် ကျွန်ုပ်တို့သည် စီတန်း‌နေသူများဖြစ်ကြသည်။"
        },
        {
            "chapter": 37,
            "verse": 166,
            "text": "ထို့ပြင် အမှန်စင်စစ် ကျွန်ုပ်တို့သည် (အရှင်မြတ်)စင်ကြယ်‌တော်မူ‌ကြောင်း ရွတ်ဆို‌နေသူများပင်ဖြစ်ကြသည်။"
        },
        {
            "chapter": 37,
            "verse": 167,
            "text": "ထို့ပြင် အမှန်စင်စစ် ထို(မုရှ်ရိက်)များသည် (ဤသို့)‌ပြောဆို‌နေခဲ့ကြသည်။"
        },
        {
            "chapter": 37,
            "verse": 168,
            "text": "အကယ်၍ ကျွန်ုပ်တို့ထံတွင် ယခင်လူများ၏ ဆုံးမဩဝါဒ တစ်စုံတစ်ခု အမှန်ပင်ရှိခဲ့လျှင်။"
        },
        {
            "chapter": 37,
            "verse": 169,
            "text": "အမှန်ပင် ကျွန်ုပ်တို့သည် ‌ရွေးချယ်ခြင်းခံကြရ‌သော အလ္လာဟ်အရှင်မြတ်၏ကျွန်များပင်ဖြစ်ကြမည်။"
        },
        {
            "chapter": 37,
            "verse": 170,
            "text": "ထို့‌နောက်လည်း သူတို့သည် ထိုဆုံးမဩဝါဒကို ငြင်းပယ်ခဲ့ကြသည်ပင်ဖြစ်သည်။ သို့ဖြစ်ရာ သူတို့သည် မကြာမီ သိရလိမ့်မည်။"
        },
        {
            "chapter": 37,
            "verse": 171,
            "text": "ထို့ပြင် အမှန်စင်စစ် ငါအရှင်မြတ်၏တမန်‌တော်များဖြစ်ကြသည့် ကျွန်များနှင့်ပတ်သက်၍ ငါအရှင်မြတ်၏အမိန့်‌တော်သည် ယခင်ကတည်းက သတ်မှတ်ပြီးဖြစ်ခဲ့သည်။"
        },
        {
            "chapter": 37,
            "verse": 172,
            "text": "အမှန်စင်စစ် သူတို့ပင် ကူညီခြင်းခံကြရမည့်သူများ ဖြစ်‌ကြောင်း။"
        },
        {
            "chapter": 37,
            "verse": 173,
            "text": "ထို့ပြင် အမှန်စင်စစ် ငါအရှင်မြတ်၏တပ်သားများပင် လွှမ်းမိုးသူများဖြစ်ကြမည်။"
        },
        {
            "chapter": 37,
            "verse": 174,
            "text": "သို့ဖြစ်ရာ အသင်သည် သူတို့အား အချိန်ကာလ အနည်းငယ် စွန့်လွှတ်ထားလိုက်ပါ။"
        },
        {
            "chapter": 37,
            "verse": 175,
            "text": "ထို့ပြင် အသင်သည် သူတို့အား ကြည့်‌နေပါ။ ထို့ပြင် မကြာမီ သူတို့လည်း မြင်ကြရမည်ဖြစ်သည်။"
        },
        {
            "chapter": 37,
            "verse": 176,
            "text": "သူတို့သည် ငါအရှင်မြတ်၏ပြစ်ဒဏ်ကို ‌ဆောလျင်စွာ ‌တောင်းဆိုကြသ‌လော။"
        },
        {
            "chapter": 37,
            "verse": 177,
            "text": "ထို့‌နောက် ပြစ်ဒဏ်သည် သူတို့၏အိမ်းဝင်းထဲတွင် ကျ‌ရောက်လာသည့်အခါ သတိ‌ပေးနှိုး‌ဆော်ခြင်း ခံကြရသည့်သူများ၏ နံနက်အချိန်သည် အလွန်ဆိုးရွားလှ‌သော နံနက်အချိန်ပင်ဖြစ်လိမ့်မည်။"
        },
        {
            "chapter": 37,
            "verse": 178,
            "text": "ထို့ပြင် အသင်(တမန်‌တော်)သည် သူတို့အား အချိန်ကာလအနည်းငယ် စွန့်လွှတ်ထားလိုက်ပါ။"
        },
        {
            "chapter": 37,
            "verse": 179,
            "text": "ထို့ပြင် အသင်သည် ကြည့်‌နေပါ၊ သူတို့လည်း မကြာမီ မြင်ကြရမည်ဖြစ်သည်။"
        },
        {
            "chapter": 37,
            "verse": 180,
            "text": "အသင့်အား ဖန်ဆင်း‌မွေးမြူ‌တော်မူ‌သော၊အနန္တဂုဏ်ထူးရှင်ဖြစ်‌တော်မူ‌သော အရှင်မြတ်သည် သူတို့ လုပ်ကြံ‌ပြောဆိုသည်များမှ ကင်းစင်သန့်ရှင်း‌တော်မူသည်။"
        },
        {
            "chapter": 37,
            "verse": 181,
            "text": "ထို့ပြင် ငြိမ်းချမ်းသာယာမှုသည် တမန်‌တော်များအ‌ပေါ်တွင် ကျ‌ရောက်ပါ‌စေ။"
        },
        {
            "chapter": 37,
            "verse": 182,
            "text": "ထို့ပြင် ချီးမွမ်းခြင်းအ‌ပေါင်းသည် စကြာဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်နှင့်သာ ထိုက်တန်သည်။"
        },
        {
            "chapter": 38,
            "verse": 1,
            "text": "စွာဒ်။ (ငါအရှင်မြတ်သည်) ဆုံးမဩဝါဒပြည့်‌နေ‌သော ကုရ်အာန်ကျမ်း‌တော်မြတ်ကို သက်‌သေထူ‌တော်မူသည်။"
        },
        {
            "chapter": 38,
            "verse": 2,
            "text": "အမှန်စင်စစ် ကာဖိရ်များသည် မာန‌ထောင်လွှားအယူသည်းမှုနှင့် ဆန့်ကျင်ဖီလာ ပြုလုပ်‌နေမှုများတွင် ရှိ‌နေကြသည်။"
        },
        {
            "chapter": 38,
            "verse": 3,
            "text": "ငါအရှင်မြတ်သည် သူတို့မတိုင်မီ လူမျိုးဆက် အ‌မြောက်အမြားကို ဖျက်ဆီး‌တော်မူခဲ့သည်။ သူတို့သည် ဟစ်‌အော်မြည်တမ်းခဲ့ကြသည်။ ထို့ပြင် ထိုအချိန်သည် ထွက်‌ပြေးလွတ်‌မြောက်မည့်အချိန် မဟုတ်‌တော့‌ပေ။"
        },
        {
            "chapter": 38,
            "verse": 4,
            "text": "ထို့ပြင် သူတို့သည် သူတို့ထဲမှ သတိ‌ပေးနှိုး‌ဆော်သူတစ်ဦး ‌ရောက်ရှိခဲ့သည်ကို ‌ပြောဆိုခဲ့ကြသည်။"
        },
        {
            "chapter": 38,
            "verse": 5,
            "text": "၎င်းသည် ကိုးကွယ်ရာ အ‌မြောက်အမြားကို ကိုးကွယ်ရာတစ်ပါးတည်း ပြုလုပ်လိုက်သ‌လော။ အမှန်စင်စစ် ဤသည် အလွန် အံ့ဩဖွယ်ရာတစ်ခုဖြစ်သည်။"
        },
        {
            "chapter": 38,
            "verse": 6,
            "text": "ထို့ပြင် သူတို့ထဲမှ အကြီးအကဲများက (ဤသို့‌ပြောဆို)ထွက်သွားခဲ့ကြသည်- အသင်တို့သည် ‌လျှောက်လှမ်းသွားပြီး အသင်တို့၏ကိုးကွယ်ရာများ‌ပေါ်၌ပင် စွဲမြဲစွာ သည်းခံ‌နေကြပါ။ အမှန်စင်စစ် ဤသည် ရည်ရွယ်ထား‌သောအရာတစ်ခုဖြစ်သည်။"
        },
        {
            "chapter": 38,
            "verse": 7,
            "text": "ကျွန်ုပ်တို့သည် အခြားသာသနာများတွင် ဤသို့ စကားမျိုးကို မကြားဖူး‌ပေ။ ဤသည် လုပ်ကြံဖန်တီးခြင်းမှလွဲ၍ အခြား မည်သည့်အရာမျှ မဟုတ်‌ပေ။"
        },
        {
            "chapter": 38,
            "verse": 8,
            "text": "ကျွန်ုပ်တို့၏ကြားတွင် ၎င်း၏အ‌ပေါ်၌သာ ဆုံးမဩဝါဒ ချ‌ပေးခြင်းခံရသ‌လော။* အမှန်စင်စစ်မှာမူ သူတို့သည် ငါအရှင်မြတ်၏ ဆုံးမဩဝါဒနှင့်ပတ်သက်၍ သံသယ၌ပင် ရှိ‌နေကြသည်ဖြစ်သည်။ အမှန်စင်စစ် သူတို့သည် ငါအရှင်မြတ်၏ပြစ်ဒဏ်ကို မမြည်းစမ်းကြရ‌သေး‌ပေ။"
        },
        {
            "chapter": 38,
            "verse": 9,
            "text": "အသင့်အား ဖန်ဆင်း‌မွေးမြူ‌တော်မူ‌သော၊ တန်ခိုး‌တော်နှင့် အလွန်လွှမ်းမိုး‌တော်မူ‌သော၊ အလွန်‌ပေးကမ်းရက်‌ရော‌တော်မူ‌သော အရှင်မြတ်၏ ကရုဏာ‌တော်၏ ဘဏ္ဍာများသည် သူတို့ထံတွင် ရှိ‌နေသည်‌လော။"
        },
        {
            "chapter": 38,
            "verse": 10,
            "text": "သို့မဟုတ် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားထဲမှ ရှိသမျှအရာများကို စိုးမိုးအုပ်ချုပ်မှုသည် သူတို့ထံတွင် ရှိသ‌လော။ ထိုသို့ ရှိခဲ့လျှင် သူတို့သည် တက်စရာအ‌ကြောင်းခံ(ကြိုး၊ ‌လှေခါး)များ တပ်ဆင်ပြီး (မိုး‌ကောင်းကင်သို့) တက်ကြရမည်ဖြစ်သည်။"
        },
        {
            "chapter": 38,
            "verse": 11,
            "text": "(သူတို့သည်) ထို‌နေရာတွင် ရှုံးနိမ့်ရမည့်အုပ်စုများထဲမှ အုပ်စုက‌လေးတစ်ခုပင်ဖြစ်သည်။"
        },
        {
            "chapter": 38,
            "verse": 12,
            "text": "သူတို့မတိုင်မီကလည်း နူးဟ်၏အမျိုးသားများ၊ အားဒ်အမျိုးသားများ၊ ငုတ်များပိုင်ရှင်*ဖြစ်‌သော ဖိရ်‌အောင်န်တို့လည်း (တမန်‌တော်များကို) လိမ်လည်သူများဟု စွပ်စွဲငြင်းပယ်ခဲ့ကြသည်ပင်ဖြစ်သည်။"
        },
        {
            "chapter": 38,
            "verse": 13,
            "text": "ထို့ပြင် ဆမူဒ်အမျိုးသားများ၊ လူသွ်၏အမျိုးသားများ၊ ‌တောအုပ်တွင် ‌နေကြသည့်သူများ(သည်လည်း စွပ်စွဲငြင်းပယ်ခဲ့ကြသည်)၊ ထိုသူများသည် အုပ်စုကြီးများပင်ဖြစ်သည်။"
        },
        {
            "chapter": 38,
            "verse": 14,
            "text": "သူတို့ကိုယ်စီသည် (သူတို့၏)တမန်‌တော်များကို ငြင်းပယ်ခဲ့ကြသည့်အတွက် ငါအရှင်မြတ်၏ပြစ်ဒဏ်သည် (သူတို့အ‌ပေါ်တွင်) ကျ‌ရောက်ခဲ့သည်။"
        },
        {
            "chapter": 38,
            "verse": 15,
            "text": "ထို့ပြင် သူတို့သည် ပြင်းထန်စွာ အဆက်မပြတ်‌ပေါ်ထွက်လာမည့် တံပိုးမှုတ်သံတစ်ခုကိုပင် ‌စောင့်ဆိုင်း‌နေကြခြင်းဖြစ်သည်။"
        },
        {
            "chapter": 38,
            "verse": 16,
            "text": "ထို့ပြင် သူတို့က ‌ပြောဆိုကြသည်- အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့အား စာရင်းအင်းစစ်‌ဆေးမည့်‌နေ့မတိုင်မီ ကျွန်ုပ်တို့၏‌ဝေစုကို အမြန်‌ပေး‌တော်မူပါ။"
        },
        {
            "chapter": 38,
            "verse": 17,
            "text": "အသင်(တမန်‌တော်)သည် သူတို့၏‌ပြောဆိုချက်များအ‌ပေါ်တွင် သည်းခံပါ။ ထု့ိပြင် အသင်သည် ငါအရှင်မြတ်၏ကျွန်ဖြစ်ပြီး အင်အားရှင်ဖြစ်‌သော (တမန်‌တော်)ဒါဝူဒ်(၏အ‌ကြောင်း)ကို သတိရပါ။ အမှန်စင်စစ် ၎င်းသည် (အရှင်မြတ်ဘက်သို့) အလွန်လှည့်သူဖြစ်သည်။"
        },
        {
            "chapter": 38,
            "verse": 18,
            "text": "အမှန်စင်စစ် ငါအရှင်မြတ်သည် ‌တောင်များကို ၎င်းနှင့်အတူ လိုက်နာ‌စေ‌တော်မူခဲ့သည့်အတွက် ထို‌တောင်များသည် ည‌နေနှင့်နံနက်တွင် (ငါအရှင်မြတ်) စင်ကြယ်‌တော်မူ‌ကြောင်း ရွတ်ဆိုလျက်ရှိခဲ့ကြသည်။"
        },
        {
            "chapter": 38,
            "verse": 19,
            "text": "ထို့ပြင် ငှက်များကိုလည်း စုရုံး‌စေလျက် (လိုက်နာ‌စေခဲ့သည့်အတွက် သူတို့လည်း) ၎င်းနှင့်အတူ အားလုံးသည် (အရှင်မြတ်ဘက်သို့) အလွန်လှည့်သူများဖြစ်ခဲ့ကြသည်။"
        },
        {
            "chapter": 38,
            "verse": 20,
            "text": "ထို့ပြင် ငါအရှင်မြတ်သည် ၎င်း၏နိုင်ငံကို ခိုင်ခံ့‌စေ‌တော်မူခဲ့သည့်အပြင် ၎င်းအား ပညာဉာဏ်အ‌မြော်အမြင်နှင့် စကား အဆုံးအဖြတ်‌ပေးနိုင်‌သော စွမ်းအားကို ‌ပေး‌တော်မူခဲ့သည်။"
        }
    ]
}
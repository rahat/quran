{
    "maqras": [
        {
            "chapter": 43,
            "verse": 57,
            "text": "ထို့ပြင် မရ်ယမ်၏ သား(တမန်‌တော်အီစာ)သည် စံနမူနာအဖြစ် ပမာခိုင်းနှိုင်းတင်ပြခြင်းခံရသည့်အခါ၊ အသင်၏အမျိုးသားများသည် ထိုပမာ‌ကြောင့်ချက်ချင်းပင် (‌ပျော်ရွှင်မှုနှင့်)‌အော်ဟစ်ခဲ့ကြသည်။"
        },
        {
            "chapter": 43,
            "verse": 58,
            "text": "ထို့ပြင် သူတို့က ကျွန်ုပ်တို့၏ ကိုးကွယ်ရာများကမြင့်မြတ်သ‌လော။ သို့မဟုတ် ထိုမရ်ယမ်၏သားက မြင့်မြတ်သ‌လောဟု ‌ပြောဆိုခဲ့ကြသည်။ သူတို့သည် ဤသည်ကို အသင်၏‌ရှေ့၌ အငြင်းအခုံပြုရန်အတွက်မှလွဲ၍ မည်သည့်အတွက်မျှ တင်ပြခဲ့သည်မဟုတ်‌ပေ။ အမှန်စင်စစ် သူတို့သည် အငြင်းအခုံပြု‌လေ့ရှိ‌သော အမျိုးသားများပင်ဖြစ်ကြသည်။ ###၁၂"
        },
        {
            "chapter": 43,
            "verse": 59,
            "text": "ထိုမရ်ယမ်၏ သားသည် ကျွန်တစ်ပါးပင်ဖြစ်သည်။ ငါအရှင်မြတ်သည် ၎င်း၏အ‌ပေါ်တွင် ‌ကျေးဇူးပြု‌တော်မူခဲ့သည့်အပြင် ၎င်းအားအစ္စရာအီလ်မျိုးနွယ်ဝင်များအတွက် စံနမူနာတစ်ခု ပြလုပ်‌တော်မူခဲ့သည်။"
        },
        {
            "chapter": 43,
            "verse": 60,
            "text": "ထို့ပြင် အကယ်၍ ငါအရှင်မြတ် အလိုရှိ‌တော်မူခဲ့လျှင် အသင်တို့အစား ‌ကောင်းကင်တမန်များအား ဖန်ဆင်း‌တော်မူခဲ့မည် အမှန်ပင်ဖြစ်သည်။ ထိုသူများသည် ကမ္ဘာ‌မြေတွင် (အသင်တို့အစားအချင်းချင်း၏) အရိုက်အရာကို ဆက်ခံကြမည်ဖြစ်သည်။"
        },
        {
            "chapter": 43,
            "verse": 61,
            "text": "ထို့ပြင် အမှန်စင်စစ် ၎င်း(တမန်‌တော်အီစာဆင်းသက်လာခြင်း)သည် ကိယာမသ်၏ အလာမသ်နိမိတ်လက္ခဏာအမှန်ပင်ဖြစ်သည်။ ###၁၃ သို့ဖြစ်ရာ အသင်တို့သည် ထို‌နေ့ကို လုံးဝသံသယမဖြစ်ကြနှင့်။ ထို့ပြင် အသင်တို့သည် ငါ၏‌နောက်သို့ လိုက်ခဲ့ကြပါ။ ဤသည် ‌ဖြောင့်မတ်သည့် တရားလမ်းပင်ဖြစ်သည်။"
        },
        {
            "chapter": 43,
            "verse": 62,
            "text": "ထို့ပြင် ရှိုင်သွာန်သည် အသင်တို့အား (လမ်းမှန်မှ)လုံးဝမတားဆီး‌စေရ‌ပေ။ အမှန်စင်စစ် သူသည်အသင်တို့၏ ထင်ရှား‌သောရန်သူပင်ဖြစ်သည်။"
        },
        {
            "chapter": 43,
            "verse": 63,
            "text": "ထို့ပြင် (တမန်‌တော်)အီစာသည် ထင်ရှား‌သော သက်‌သေလက္ခဏာများနှင့်တကွ လာခဲ့သည့်အခါ (ဤသို့)‌ပြောဆိုခဲ့သည်- အမှန်စင်စစ် ငါသည်အသင်တို့ထံသို့ ဉာဏ်ပညာကိုယူ‌ဆောင်လာခဲ့သည်။ ထို့ပြင် ငါသည်အသင် တို့ကွဲလွဲကြ‌သော အချို့ကိစ္စများကို အသင်တို့အား ရှင်းလင်းပြသရန်လာခဲ့ခြင်းဖြစ်သည်။ သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ၊ ထို့ပြင် ငါ၏စကားကို လိုက်နာကြပါ။"
        },
        {
            "chapter": 43,
            "verse": 64,
            "text": "အမှန်စင်စစ် အလ္လာဟ်အရှင်မြတ်သည် ငါနှင့် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ဖြစ်‌တော်မူသည်။ သို့ဖြစ်ရာ အသင်တို့သည် ထိုအရှင်မြတ်ကိုသာ ကိုးကွယ်ကြပါ။ ဤသည်‌ဖြောင့်မတ်‌သော တရားလမ်းပင်ဖြစ်သည်။"
        },
        {
            "chapter": 43,
            "verse": 65,
            "text": "ထို့‌နောက် သူတို့သည် သူတို့အချင်းချင်းကြားတွင် အုပ်စုများကွဲခဲ့ကြသည်။ သို့ဖြစ်ရာ မတရားကျူးလွန်သူများတွင် အလွန်နာကျင်‌စေသည့်‌နေ့၏ပြစ်ဒဏ်‌ကြောင့် ပျက်စီးမှုရှိလိမ့်မည်။"
        },
        {
            "chapter": 43,
            "verse": 66,
            "text": "သူတို့သည် သူတို့ထံသို့ ကိယာမသ်‌နေ့သည် သူတို့ မသိဘဲလျက်ရှိစဉ် ရုတ်တရက်‌ရောက်လာမည်ကိုပင် ‌စောင့်‌နေကြသည်ဖြစ်သည်။"
        },
        {
            "chapter": 43,
            "verse": 67,
            "text": "ထို‌နေ့တွင် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူ မုသ်သကီများမှလွဲ၍ အခြားမိတ်‌ဆွေများသည် အချို့က အချို့၏ ရန်သူများပင်ဖြစ်သွားကြလိမ့်မည်။"
        },
        {
            "chapter": 43,
            "verse": 68,
            "text": "(‌ကောင်းမြတ်သည့်သူများကို အရှင်မြတ်က မိန့်ကြား‌တော်မူမည်) “အို-ငါအရှင်မြတ်၏ ကျွန်တို့၊ ယ‌နေ့မှာမူ အသင်တို့အ‌ပေါ်တွင် မည်သည့်စိုးရိမ်စရာမျှ မရှိ‌ပေ။ ထို့ပြင်အသင်တို့သည် ပူ‌ဆွေးစရာလည်း မရှိ‌ပေ။”"
        },
        {
            "chapter": 43,
            "verse": 69,
            "text": "(ထိုသူများသည်) အကြင်သူများပင်ဖြစ်သည်၊ သူတို့သည် ငါအရှင်မြတ်၏အာယသ်‌တော်များကို ယုံကြည်ကြသည်သာမက သူတို့သည် အမိန့်‌တော်ကို လိုက်နာသူများလည်းဖြစ်ခဲ့ကြသည်။"
        },
        {
            "chapter": 43,
            "verse": 70,
            "text": "အသင်တို့နှင့် အသင်တို့၏ဇနီးများ ###၁၄ သည် ဂျန္နသ်သုခဘုံထဲသို့ ဂုဏ်ပြုခံရလျက်‌ပျော်ရွှင်စွာဝင်‌ရောက်ကြပါ။"
        },
        {
            "chapter": 43,
            "verse": 71,
            "text": "သူတို့‌ရှေ့၌ ‌ရွှေပန်းကန်ပြားများနှင့် ‌သောက်‌ရေဖလားများသည် လည်ပတ်‌နေလိမ့်မည်။ ထို့ပြင် ထိုအထဲတွင် စိတ်အလိုဆန္ဒရှိသမျှနှင့် မျက်စိအရသာခံစားရမည့် အ‌ကြောင်းအရာများကို ရရှိကြမည်။ ထို့ပြင် အသင်တို့သည် ထိုအထဲတွင် အမြဲ‌နေကြရမည်ဖြစ်သည်။"
        },
        {
            "chapter": 43,
            "verse": 72,
            "text": "ထို့ပြင်ဤသည် အသင်တို့ပြုလုပ်ခဲ့ကြ‌သော လုပ်ရပ်များ‌ကြောင့် အ‌မွေအဖြစ်‌ပေးသနား‌တော်မူခြင်းခံရသည့် ဂျန္နသ်ဥယျာဉ်ဖြစ်သည်။"
        },
        {
            "chapter": 43,
            "verse": 73,
            "text": "အသင်တို့အတွက် ထိုသုခဘုံတွင် သစ်သီးဝလံအ‌မြောက်အမြားရှိမည်။ ထိုသစ်သီးဝလံများထဲမှ အသင်တို့စားသုံးကြရမည်။"
        },
        {
            "chapter": 43,
            "verse": 74,
            "text": "အမှန်စင်စစ် အပြစ်ကျူးလွန်သူများကမူ ဂျဟန္နမ်ငရဲဘုံ၏ ပြစ်ဒဏ်တွင် အမြဲ‌နေကြရမည့်သူများဖြစ်ကြသည်။"
        },
        {
            "chapter": 43,
            "verse": 75,
            "text": "ထိုပြစ်ဒဏ်သည် သူတို့ထံမှ ‌လျှော့‌ပေါ့‌စေခြင်းခံရမည်လည်းမဟုတ်‌ပေ။ ထို့ပြင် သူတို့သည် ထိုအထဲ၌ပင်‌မျှော်လင့်ချက်ကင်းစွာဖြင့် ‌နေရ‌တော့မည်ဖြစ်သည်။ ###၁၅"
        },
        {
            "chapter": 43,
            "verse": 76,
            "text": "ထို့ပြင် ငါအရှင်မြတ်သည် သူတို့အား မတရားနှိပ်စက်‌တော်မူခဲ့သည်မဟုတ်‌ပေ။ သို့ရာတွင် သူတို့သည် သူတို့ကိုယ်တိုင်ပင် မတရားသည့်သူများဖြစ်ခဲ့ကြသည်။ ###၁၆"
        },
        {
            "chapter": 43,
            "verse": 77,
            "text": "ထို့ပြင် သူတို့သည် (ငရဲဘုံ‌စောင့်များအား)ဟစ်‌အော်ပြီး ‌ပြောဆိုကြမည်- “အို-မာလိက်၊ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်တို့အား (‌သေခြင်းတရား‌ပေးပြီး)အဆုံးစီရင်‌တော်မူပါ‌စေ”။ ထို မာလိက်က ပြန်‌ပြောမည်-“အမှန်စင်စစ် အသင်တို့သည် (ဤအတိုင်းပင်)အမြဲ(ရှင်လျက်)‌နေရမည့်သူများဖြစ်ကြသည်။"
        },
        {
            "chapter": 43,
            "verse": 78,
            "text": "အမှန်စင်စစ် ငါအရှင်မြတ်သည် မှန်ကန်‌သောသာသနာကို အသင်တို့ထံသို့ ယူ‌ဆောင်လာခဲ့‌သော်လည်း အသင်တို့ထဲမှ အများစုသည် အမှန်ကိုပင်မလိုလားကြဘဲ စက်ဆုပ်ရွံ့ရှာကြသည်။"
        },
        {
            "chapter": 43,
            "verse": 79,
            "text": "ထို့ပြင် သူတို့သည် အ‌ရေးကိစ္စတစ်စုံတစ်ခုကို စီမံထားကြသ‌လော၊ သို့ဖြစ်လျှင် အမှန်စင်စစ် ငါအရှင်မြတ်သည်လည်း စီမံ‌တော်မူမည့်အရှင်ဖြစ်‌တော်မူသည်။"
        },
        {
            "chapter": 43,
            "verse": 80,
            "text": "သို့မဟုတ် ငါအရှင်မြတ်သည် သူတို့၏လျှို့ဝှက်ချက်များနှင့် သူတို့တိတ်ဆိတ်စွာ တိုင်ပင်ကြသည်များကို ကြား‌တော်မူမည်မဟုတ်‌ပေဟု ထင်မှတ်ကြသ‌လော။ အဘယ့်‌ကြောင့် မကြားရမည်နည်း၊ အမှန်စင်စစ်ပင် ကြား‌တော်မူသည်။ ထို့ပြင် ငါအရှင်မြတ်၏ ‌စေတမန်များသည်သူတို့ထံတွင် ‌ရေးမှတ်‌နေကြသည်ပင်။"
        },
        {
            "chapter": 43,
            "verse": 81,
            "text": "(အို-တမန်‌တော်)အသင်‌ပြောလိုက်ပါ- အကယ်၍ အလ္လာဟ်အရှင်မြတ်တွင် သား‌တော်တစ်ပါးရှိခဲ့လျှင် ငါသည် ပထမဆုံးကိုးကွယ်သူဖြစ်မည်။"
        },
        {
            "chapter": 43,
            "verse": 82,
            "text": "မိုး‌ကောင်းကင်များနှင့် ‌မြေပထဝီကို ဖန်ဆင်း‌တော်မူ‌သောအရှင် ၊ အရ်ရှ်ပလ္လင်‌တော်ကိုလည်း ဖန်ဆင်း‌တော်မူ‌သောအရှင်သည် သူတို့‌ပြောဆိုစွပ်စွဲချက်များမှ သန့်ပြန့်စင်ကြယ်‌တော်မူသည်။"
        },
        {
            "chapter": 43,
            "verse": 83,
            "text": "သို့ဖြစ်ရာ သူတို့သည် သူတို့ချိန်းဆိုခြင်းခံရသည့်‌နေ့နှင့် ‌တွေ့ဆုံရင်ဆိုင်ကြရသည်အထိ သူတို့အား အကျိုးမဲ့စကားများထဲတွင်နစ်မွန်း‌နေရန် ကစားခုန်စား ‌ပျော်ရွှင်မြူးတူး‌နေကြရန် အသင်(တမန်‌တော်)သည် စွန့်လွှတ်ထားလိုက်ပါ။"
        },
        {
            "chapter": 43,
            "verse": 84,
            "text": "ထို့ပြင် အရှင်မြတ်ပင် မိုး‌ကောင်းကင်နှင့် ‌မြေပထဝီတွင် ကိုးကွယ်ထိုက်သည့်အရှင်ဖြစ်‌တော်မူသည်။ ထို့ပြင် အရှင်မြတ်သည် ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 43,
            "verse": 85,
            "text": "ထို့ပြင် အကြင်အရှင်မြတ်သည် ‌ကောင်းချီးမဂင်္လာအ‌ပေါင်းနှင့် ပြည့်စုံ‌တော်မူသည်။ ထိုအရှင်မြတ်တွင် မိုး‌ကောင်းကင်များနှင့် ‌မြေပထဝီတွင်ရှိသမျှသာမက ထိုနှစ်ခုကြားတွင်ရှိသမျှ၏ စိုးမိုးအုပ်ချုပ်မှုအာဏာရှိသည်။ ထို့ပြင် ကိယာမသ်‌နေ့၏အချိန်ကိုလည်း အရှင်မြတ်ပင်သိ‌တော်မူသည်။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်သွားကြရမည်ဖြစ်သည်။"
        },
        {
            "chapter": 43,
            "verse": 86,
            "text": "ထို့ပြင် အရှင်မြတ်အားစွန့်ပြီး သူတို့ ဟစ်‌ခေါ်တသကြသည့်သူများတွင် ကြားဝင်အသနားခံ‌ပေးနိုင်ခွင့်မရှိ‌ပေ။ သို့ရာတွင် အမှန်တရားကို သိရှိကြလျက် (ကလိမဟ်ရှဟာဒသ်နှင့်)သက်‌သေထူခဲ့ကြသည့်သူများကမူ (အရှင်မြတ်၏ ခွင့်ပြုချက်နှင့် ကြားဝင်အသနားခံ‌ပေးနိုင်မည်ဖြစ်သည်)။"
        },
        {
            "chapter": 43,
            "verse": 87,
            "text": "ထို့ပြင် အကယ်၍အသင်သည်သူတို့အား “အသင်တို့အား မည်သူဖန်ဆင်းခဲ့သနည်း”ဟု ‌မေးမြန်းလျှင် သူတို့က “အလ္လာဟ်အရှင်မြတ်”ဟု အမှန်စင်စစ်‌ဖြေကြားကြလိမ့်မည်။ ထို့‌နောက်လည်း သူတို့သည် အဘယ်သို့ပြန်လှည့်သွား‌နေကြသနည်း။"
        },
        {
            "chapter": 43,
            "verse": 88,
            "text": "ထို့ပြင် အို-ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ အမှန်မှာ ဤအမျိုးသားများသည်အီမာန်မယုံကြည်ကြ‌သော အမျိုးသားများဖြစ်ကြပါသည်ဟု တမန်‌တော်၏‌လျှောက်ထားချက်ကိုလည်း (အရှင်မြတ်သိရှိ‌တော်မူသည်)။"
        },
        {
            "chapter": 43,
            "verse": 89,
            "text": "သို့ဖြစ်ရာ အသင်သည် သူတို့ထံမှ မျက်နှာလွှဲ‌နေလိုက်ပါ။ ထို့ပြင် အသင်သည် သူတို့အား စလာမ်ဆိုလိုက်ပါ။ ထို့‌နောက် မကြာမီ သူတို့သည် သိရှိကြမည်။"
        },
        {
            "chapter": 44,
            "verse": 1,
            "text": "ဟာမီမ်။"
        },
        {
            "chapter": 44,
            "verse": 2,
            "text": "(ငါအရှင်မြတ်သည်) ရှင်းလင်းထင်ရှား‌သောကျမ်း‌တော်ကို သက်‌သေထူ‌တော်မူသည်။"
        },
        {
            "chapter": 44,
            "verse": 3,
            "text": "အမှန်စင်စစ် ငါအရှင်မြတ်သည် ထိုကျမ်းဂန်ကို ‌ကောင်းချီးမဂင်္လာနှင့် ပြည့်စုံ‌သော ညတစ်ညတွင် ချ‌ပေးသနား‌တော်မူခဲ့သည်။ ###၁ အမှန်စင်စစ် ငါအရှင်မြတ်သည် သတိ‌ပေး‌တော်မူမည့်အရှင် ဖြစ်‌တော်မူသည်။"
        },
        {
            "chapter": 44,
            "verse": 4,
            "text": "ထိုညတွင် နက်နဲသိမ်‌မွေ့‌သော အ‌ရေးကိစ်္စဟူသမျှသည် အ‌သေးစိတ် သတ်မှတ်အတည်ပြုခြင်းခံကြရသည်။"
        },
        {
            "chapter": 44,
            "verse": 5,
            "text": "ငါအရှင်မြတ်ထံ‌တော်မှ အမိန့်‌တော်ဖြစ်လျက်၊ အမှန်စင်စစ် ငါအရှင်သည် (အသင့်အား တမန်‌တော်အဖြစ်)‌စေလွှတ်‌တော်မူ‌သောအရှင်မြတ်ပင်ဖြစ်‌တော်မူသည်။"
        },
        {
            "chapter": 44,
            "verse": 6,
            "text": "အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ ကရုဏာနှင့် (‌စေလွှတ်‌တော်မူခြင်းဖြစ်သည်)။ အမှန်စင်စစ် အရှင်မြတ်သည် အကြွင်းမဲ့ကြား‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 44,
            "verse": 7,
            "text": "အကယ်၍ အသင်တို့သည် ယုံကြည်သူများဖြစ်ကြမည်ဆိုလျှင်၊ (အရှင်မြတ်သည်) မိုး‌ကောင်းကင်များနှင့် ‌မြေပထဝီသာမက ထိုနှစ်ခုကြားရှိသမျှများကိုလည်း ဖန်ဆင်း‌တော်မူ‌သောအရှင်မြတ်ပင်ဖြစ်သည်။"
        },
        {
            "chapter": 44,
            "verse": 8,
            "text": "ထိုအရှင်မြတ်မှလွဲ၍ ကိုးကွယ်ထိုက်သည့်အရှင်မရှိ‌ပေ။ ထိုအရှင်မြတ်သည် ရှင်‌စေ‌တော်မူသည်။ အရှင်မြတ်သည်ပင် ‌သေ‌စေ‌တော်မူသည်။ အရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်ဖြစ်သည့်အပြင်၊ ယခင်လူများဖြစ်‌သော အသင်တို့၏ အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်မြတ်လည်း ဖြစ်‌တော်မူသည်။"
        },
        {
            "chapter": 44,
            "verse": 9,
            "text": "အမှန်စင်စစ်သူတို့သည် သံသယထဲ၌ပင် ကခုန်ကစားလျက်ပင်ရှိကြသည်။ ###၂"
        },
        {
            "chapter": 44,
            "verse": 10,
            "text": "သို့ဖြစ်ရာ အသင်သည် မိုး‌ကောင်းကင်မှ ထင်ရှား‌သော အခိုးအ‌ငွေ့ဖြစ်‌ပေါ်လာမည့်‌နေ့ကိုပင် ‌စောင့်‌နေပါ။"
        },
        {
            "chapter": 44,
            "verse": 11,
            "text": "ထိုအခိုးအ‌ငွေ့များသည် လူသားအားလုံးကို ဖုံးလွှမ်းသွားမည်။ ဤသည် အလွန်နာကျင်‌စေ‌သောပြစ်ဒဏ်ပင်ဖြစ်မည်။"
        },
        {
            "chapter": 44,
            "verse": 12,
            "text": "(သူတို့က ပန်ကြားကြလိမ့်မည်)။ အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ပြစ်ဒဏ်ကို ကျွန်ုပ်တို့မှ ဖယ်ရှား‌ပေးသနား‌တော်မူပါ။ အမှန်စင်စစ် ကျွန်ုပ်တို့သည် အီမာန်ယုံကြည်ကြပါ‌တော့မည်။ ###၃"
        },
        {
            "chapter": 44,
            "verse": 13,
            "text": "သူတို့အတွက် အဘယ်မှာလျှင်သတိတရားရရှိခြင်းသည်ရှိ‌တော့မည်နည်း။ အမှန်စင်စစ် သူတို့ထံသို့ (အမှန်တရားကို ) ထင်ရှား‌အောင်ပြသ‌သော တမန်‌တော်သည် ‌ရောက်ရှိခဲ့ပြီးဖြစ်သည်။"
        },
        {
            "chapter": 44,
            "verse": 14,
            "text": "ထို့‌နောက် သူတို့သည် ထိုတမန်‌တော်ဘက်မှ မျက်နှာလွှဲခဲ့ကြသည်။ ထို့ပြင် သူတို့က (တမန်‌တော်သည် သူတစ်ပါး၏ )သင်ကြားပို့ချမှုကို ခံရသူ၊ ရူးသွပ်‌နေသူဟု စွပ်စွဲ‌ပြောဆိုခဲ့ကြသည်။"
        },
        {
            "chapter": 44,
            "verse": 15,
            "text": "အမှန်စင်စစ် ငါအရှင်မြတ်သည် အချိန်အနည်းငယ်ပြစ်ဒဏ်ကို ဖယ်ရှား‌ပေး‌တော်မူမည်ဆိုလျှင်လည်း အမှန်စင်စစ် အသင်တို့သည် (မူလအ‌ခြေအ‌နေအတိုင်းပင်)ပြန်လာကြမည်ပင်ဖြစ်သည်။"
        },
        {
            "chapter": 44,
            "verse": 16,
            "text": "ထို‌နေ့တွင် ငါအရှင်မြတ်သည် အကြီးအကျယ် ဖမ်းဆီးအ‌ရေးယူ‌တော်မူမည်ဖြစ်သည်။ အမှန်စင်စစ် ငါအရှင်မြတ်သည် တန်ပြန်အ‌ရေးယူ‌တော်မူမည်ဖြစ်သည်။"
        }
    ]
}
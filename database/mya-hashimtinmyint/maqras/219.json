{
    "maqras": [
        {
            "chapter": 59,
            "verse": 11,
            "text": "အသင်(တမန်‌တော်)သည် အကြင်အ‌ယောင်‌ဆောင်ခဲ့ကြ‌သောသူများ(၏အ‌ခြေအ‌နေ)ကို မမြင်ခဲ့‌လေသ‌လော။ ထိုသူတို့သည် သူတို့၏ ညီအစ်ကိုများ ဖြစ်ကြ‌သော ယခင်က ကျမ်းဂန်ရရှိသူများထဲမှ ငြင်းပယ်ခဲ့ကြ‌သောသူများအား(ဤသို့)‌ပြောဆို‌နေခဲ့ကြသည်။ အမှန်ပင် အကယ်၍ အသင်တို့သည် (မဒီနဟ်မြို့‌တော်မှ) နှင်ထုတ်ခြင်းကိုခံခဲ့ကြရလျှင် အမှန်စင်စစ် ကျွန်ုပ်တို့လည်း အသင်တို့နှင့်အတူ ထွက်ကြမည်။ ထို့ပြင် ကျွန်ုပ်တို့သည် အသင်တို့နှင့် ပတ်သက်၍ မည်သည့်အခါမှ မည်သူ့(စကား)ကိုမျှ လိုက်နာကြမည်မဟုတ်‌ပေ။ ထို့ပြင် အကယ်၍ အသင်တို့သည် တိုက်ခိုက်ခြင်းကို ခံခဲ့ကြရလျှင်လည်း အမှန်ပင် ကျွန်ုပ်တို့သည် အသင်တို့အား ကူညီကြမည်။ အမှန်စင်စစ် သူတို့သည် အမှန်ပင် လိမ် လည်သူများဖြစ်‌ကြောင်း အလ္လာဟ်အရှင်မြတ်သည် သက်‌သေခံ‌တော်မူသည်။"
        },
        {
            "chapter": 59,
            "verse": 12,
            "text": "အမှန်ပင် အကယ်၍ သူတို့သည်နှင်ထုတ်ခြင်းကိုခံခဲ့ကြရလျှင်လည်း သူတို့သည် ထိုသူများနှင့် အတူထွက်ကြမည်မဟုတ်‌ပေ။ ထို့ပြင် အမှန်ပင် အကယ်၍ သူတို့သည် တိုက်ခိုက်ခြင်းကို ခံခဲ့ကြရလျှင်လည်း သူတို့သည် ထိုသူများကို ကူညီကြမည် မဟုတ်‌ပေ။ ထို့ပြင် အကယ်၍ သူတို့သည် ထိုသူများကို ကူညီခဲ့ကြလျှင်လည်း အမှန်စင်စစ် သူတို့ သည် ‌ကျောခိုင်းထွက်‌ပြေးကြမည်ပင်ဖြစ်သည်။ ထို့‌နောက် သူတို့သည် ကူညီမှုရရှိ‌တော့မည် မဟုတ်‌ပေ။"
        },
        {
            "chapter": 59,
            "verse": 13,
            "text": "အမှန်ပင် အသင်တို့(မွတ်စ်လင်မ် )များသည် သူတို့၏ စိတ်ထဲတွင် အလ္လာဟ်အရှင်မြတ်ထက်ပင် ‌ကြောက်ရွံ့စိုးရိမ်ဖွယ်ဖြစ်‌နေကြသည်။ ထိုသို့ဖြစ်ရခြင်းမှာမူ အမှန်စင်စစ် သူတို့သည် နားမလည်သူများဖြစ်ကြသည့်အတွက်ပင်ဖြစ်သည်။ ###၇"
        },
        {
            "chapter": 59,
            "verse": 14,
            "text": "သူတို့သည် အသင်တို့ကို တစ်စည်းတစ်လုံးတည်းတိုက်ခိုက်ကြမည်မဟုတ်‌ပေ။ သို့ရာတွင် လုံခြုံသည့်မြို့ရွာများမှ၊ တံတိုင်းများ၏အကွယ်မှ တိုက်ခိုက်ကြလိမ့်မည်။ သူတို့ အချင်းချင်းတွင် ကြီးကျယ်‌သော ခိုက်ရန် ရှိ‌နေသည်။ အသင်သည် သူတို့အား တစ်စည်းတစ်လုံးတည်းဟု ထင်မှတ်‌နေ‌သော်လည်း သူတို့၏ စိတ်နှလုံးများသည် တကွဲတပြားစီ ဖြစ်‌နေကြသည်။ ထိုသို့ဖြစ်ရခြင်းကမူ အမှန်စင်စစ် သူတို့သည် အသိဉဏ်မရှိသည့်အတွက်‌ကြောင့်ပင်ဖြစ်သည်။"
        },
        {
            "chapter": 59,
            "verse": 15,
            "text": "(သူတို့၏ ဥပမာမှာ) သူတို့နှင့် အချိန်ကာလအနည်းငယ် မတိုင်မီက သူတို့၏ လုပ်ရပ်များ၏ ပြစ်ဒဏ်ကိုမြည်းစမ်းသွားခဲ့ကြရသည့်သူများ၏ ပမာကဲ့သို့ဖြစ်သည်။ ထို့ပြင် သူတို့အတွက် (တမလွန်ဘဝတွင်လည်း) နာကျင်‌စေ‌သော ပြစ်ဒဏ် ရှိဦးမည်ဖြစ်သည်။"
        },
        {
            "chapter": 59,
            "verse": 16,
            "text": "(ထို့ပြင်သူတို့၏ ပမာမှာ) ရှိုင်သွာန်၏ပမာကဲ့သို့ ဖြစ်သည်။ တစ်ခါက သူသည် လူသားအား“အသင် ငြင်းပယ်လိုက်ပါ”ဟု ‌ပြောဆိုခဲ့သည်။ ထို့‌နောက်လူသားသည် ငြင်းပယ် လိုက်သည့်အခါ ထိုရှိုင်သွာန်က‌ပြောသည်- “အမှန်စင်စစ်ငါသည် အသင်နှင့် မည်သည့်အရာမျှ မပတ်သက်‌တော့‌ပေ။ အမှန်စင်စစ် ငါသည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သောအလ္လာဟ်အရှင်မြတ်အား‌ကြောက်ရွံ့သည်” (ဟုဆိုပြီး ‌နောက်ဆုတ်‌ပျောက်ကွယ်သွား‌တော့သည်)။"
        },
        {
            "chapter": 59,
            "verse": 17,
            "text": "ထို့‌နောက် သူတို့(လူနှင့် ရှိုင်သွာန်)နှစ်ဦးစလုံး၏ ‌နောက်ဆုံးအကျိုးဆက်မှာ အမှန်စင်စစ် သူတို့နှစ်ဦးသည် အမြဲ‌နေထိုင်ရမည့်သူနှစ်ဦးအဖြစ် ငရဲထဲသို့ ‌ရောက်ရှိကြမည်။ ထို့ပြင် ဤသည်မတရားပြုလုပ်သည့်သူများ၏ အကျိုးပင်ဖြစ်သည်။"
        },
        {
            "chapter": 59,
            "verse": 18,
            "text": "အို-အီမာန် ယုံကြည်သူအ‌ပေါင်းတို့ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် လူတိုင်းသည် နက်ဖြန်အတွက် မိမိကြိုတင်ပို့နှင့်ထားသည်ကို ကြည့်ရမည်။ ထို့ပြင် အသင်တို့သည် အလ္လာဟ်အရှင်မြတ်အား‌ကြောက်ရွံ့ကြပါ။ အမှန်စင်စစ် အလ္လာဟ်အရှင်မြတ်သည် အသင်တို့ပြုလုပ်သည်များကို အကြွင်းမဲ့ ကြားသိ‌တော် မူ‌သောအရှင်ဖြစ်‌တော်မူသည်။ ###၈"
        },
        {
            "chapter": 59,
            "verse": 19,
            "text": "ထို့ပြင် အသင်တို့သည် အကြင်သူများကဲ့သို့ မဖြစ်ကြနှင့်၊ ထိုသူများသည် အလ္လာဟ်အရှင်မြတ်အား ‌မေ့ပစ်ခဲ့ကြသည်။ သို့ဖြစ်ရာ သူတို့အား အရှင်မြတ်ကလည်း သူတို့ကိုယ် ကိုသူတို့ပင် ‌မေ့‌လျော့‌စေ‌တော်မူခဲ့သည်။ ထိုသူများကမူ သူတို့ပင် အမိန့်‌တော်ကို‌သွေဖည်သူများဖြစ်ကြသည်။"
        },
        {
            "chapter": 59,
            "verse": 20,
            "text": "ဂျဟန္နမ်ငရဲဘုံသားများနှင့် ဂျန္နသ်သုခဘုံသားများသည် မတူကြ‌ပေ။ သုခဘုံသားများသည် ‌အောင်မြင်သူများပင် ဖြစ်ကြသည်။"
        },
        {
            "chapter": 59,
            "verse": 21,
            "text": "အကယ်၍ ငါအရှင်မြတ်သည် ဤကုရ်အာန်ကျမ်း‌တော်မြတ်ကို ‌တောင်တစ်‌တောင်‌ပေါ်တွင် ချ‌ပေး‌တော်မူခဲ့လျှင် အသင်သည် ထို‌တောင်ကိုအလ္လာဟ်အရှင်မြတ်အား ‌ကြောက်ရွံ့ မှု‌ကြောင့်နိမ့်ကျလျက်၊ အပိုင်းပိုင်းဖြစ်လျက်ရှိသည်ကို အမှန်ပင် ‌တွေ့မြင်ရမည်ဖြစ်သည်။ ###၉ ထို့ပြင် ငါအရှင်မြတ်သည် လူများ စဉ်းစားဆင်ခြင်ကြရန်အတွက် ထို ပမာပုံ‌ဆောင်ချက်များကို ခိုင်းနှိုင်း‌ဖော်ပြ‌တော်မူသည်။"
        },
        {
            "chapter": 59,
            "verse": 22,
            "text": "ထိုအရှင်ပင် အလ္လာဟ်အရှင်မြတ်ဖြစ်‌တော်မူသည်။ ထိုအရှင်မြတ်မှလွဲ၍ ကိုးကွယ်ထိုက်သည့်အရှင်မရှိ‌ပေ။ (ထိုအရှင်မြတ်သည်)လျှို့ဝှက်သည့်အရာများနှင့် ထင်ရှားသည့် အရာများကို သိ‌တော်မူ‌သောအရှင်ဖြစ်‌တော်မူသည်။ အရှင်မြတ်သည် အနန္တကရုဏာ‌တော်ရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 59,
            "verse": 23,
            "text": "ထိုအရှင်ပင် အလ္လာဟ်အရှင်မြတ်ဖြစ်‌တော်မူသည်။ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ အရာရာကို စိုးပိုင်‌တော်မူ‌သောအရှင်၊ အလွန်သန့်စင်‌တော်မူ‌သော အရှင်၊ ချို့ယွင်းချက်ဟူသမျှမှ ကင်းစင်ပြီး မဂင်္လာနှင့်ပြည့်စုံ‌တော်မူ‌သောအရှင်၊ ငြိမ်းချမ်းလုံခြုံမှု‌ပေး‌တော်မူ‌သောအရှင်၊ ကာကွယ်‌စောင့်‌ရှောက်‌တော်မူ‌သောအရှင်၊ တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အမိန့်အာဏာအလွန်လွှမ်းမိုး‌တော်မူ‌သောအရှင်၊ အလွန်ကြီးကျယ်ထူးကဲမြင့်မြတ်‌တော်မူ‌သောအရှင်ဖြစ်‌တော်မူသည်။ အလ္လာဟ်အရှင်မြတ်သည် သူတို့ တွဲဖက်ကိုးကွယ်သည်များမှ သန့်ရှင်းစင်ကြယ်‌တော်မူသည်။"
        },
        {
            "chapter": 59,
            "verse": 24,
            "text": "ထိုအရှင်မြတ်ပင် အလ္လာဟ်အရှင်မြတ်ဖြစ်‌တော်မူသည်၊(ထိုအရှင်မြတ်သည်)ဖန်ဆင်း‌တော်မူ‌သောအရှင်၊ အသက်ဝိညာဉ်များအား ဖန်ဆင်း‌မွေးမြူ‌တော်မူ‌သောအရှင်၊ (အရှင်မြတ်အလိုရှိ‌တော်မူသည့်အတိုင်း)ပုံ‌ဖော်ပြုလုပ်ဖန်ဆင်း‌တော်မူ‌သောအရှင်ဖြစ်‌တော်မူသည်။ ထိုအရှင်မြတ်တွင် ‌ကောင်းမြတ်သည့် နာမ‌တော်ဂုဏ်‌တော်များရှိသည်။ မိုး‌ကောင်းကင်များတွင်ရှိသမျှနှင့် ‌မြေပထဝီတွင်ရှိသမျှတို့သည် အရှင်မြတ်သန့်ရှင်းစင်ကြယ်‌တော်မူ‌ကြောင်း ရွတ်ဆိုလျက်ရှိကြသည်။ ထို့ပြင် အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။ ###၁၀"
        },
        {
            "chapter": 60,
            "verse": 1,
            "text": "အို-အီမာန် ယုံကြည်သူအ‌ပေါင်းတို့ ၊ အကယ်၍ အသင်တို့သည် ငါအရှင်မြတ်၏ လမ်း‌တော်တွင် ဂျိဟာဒ်ပြုလုပ်ရန်နှင့် ငါအရှင်မြတ်၏‌ကျေနပ်မှုကိုရှာ‌ဖွေရန်ထွက်ခဲ့ကြသည် ဆိုလျှင် အသင်တို့သည် ငါအရှင်မြတ်၏ရန်သူနှင့် အသင်တို့၏ရန်သူကို မိတ်‌ဆွေအဖြစ်မပြုလုပ်ကြနှင့်။ အသင်တို့သည် ချစ်ခင်မှု‌ကြောင့် သူတို့ထံသို့ လျှို့ဝှက်(သတင်းကို)ပို့ကြ သည်။ အမှန်စင်စစ်သူတို့သည် အသင်တို့ထံ‌ရောက်လာ‌သော အမှန်တရားကို ငြင်းပယ်ခဲ့ကြသည်။ သူတို့သည် တမန်‌တော်ကိုလည်းနှင်ထုတ်ကြသည်။ ထို့ပြင် အသင်တို့သည် အသင်တို့အားဖန်ဆင်း‌မွေးမြူ‌တော်မူ‌သော အလ္လာဟ်အရှင်မြတ်အားယုံကြည်ခဲ့ကြသည့်အတွက် သူတို့သည် အသင်တို့အား နှင်ထုတ်ကြခြင်းဖြစ်သည်။ အသင်တို့သည် ချစ်ခင် မှု‌ကြောင့် သူတို့ထံသို့ လျှို့ဝှက်(သတင်းကို)ပို့‌ဆောင်ကြ‌သော်လည်း ငါအရှင်မြတ်ကမူ အသင်တို့လျှို့ဝှက်သမျှနှင့် အသင်တို့ ထင်ရှား‌စေကြသည်များကို အသိဆုံးဖြစ်‌တော်မူသည်။ ထို့ပြင် အသင်တို့ထဲမှ မည်သူမဆို ထိုလျှို့ဝှက်သတင်းပို့‌ဆောင်ခြင်းကို ကျူးလွန်လျှင် ထိုသူသည် အမှန်စင်စစ် ‌ဖြောင့်မတ်သည့်လမ်းစဉ်မှ လွဲ‌ချော်သွားခဲ့ပြီဖြစ်သည်။###၁"
        },
        {
            "chapter": 60,
            "verse": 2,
            "text": "အကယ်၍ သူတို့သည် အသင်တို့အ‌ပေါ်တွင် အ‌ရေးသာခဲ့ကြလျှင် အသင်တို့၏ ရန်သူဖြစ်‌ကြောင်းကိုပင် ‌ပေါ်လွင်‌စေကြမည့်အပြင် သူတို့၏လက်များနှင့် သူတို့၏နှုတ်များ ဖြင့် အသင်တို့အား ဒုက္ခ‌ပေးကြမည်ပင်ဖြစ်သည်။ ထို့ပြင် သူတို့သည် အသင်တို့ ကာဖိရ်ပြန်ဖြစ်ရန်ကိုပင် လိုလား‌တောင့်တကြသည်။"
        },
        {
            "chapter": 60,
            "verse": 3,
            "text": "အသင်တို့၏ ‌ဆွေမျိုးနီးစပ်မှုများနှင့် အသင်တို့၏ သားသမီးများသည်ကိယာမသ်‌နေ့တွင် အသင်တို့အားလုံးဝ အကျိုး‌ပေးကြမည်မဟုတ်‌ပေ။ အရှင်မြတ်သည် အသင်တို့ အကြားတွင် စီရင်ဆုံးဖြတ်‌တော်မူမည်ဖြစ်သည်။ ထို့ပြင်အလ္လာဟ် အရှင်မြတ်သည် အသင်တို့ပြုလုပ်ကြသည်များကို အကြွင်းမဲ့မြင်‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 60,
            "verse": 4,
            "text": "အမှန်စင်စစ်အသင်တို့အတွက် (တမန်‌တော်)အိဗ်ရာဟီမ်နှင့်တကွ ၎င်းနှင့် အတူရှိခဲ့သည့်သူများတွင် ‌ကောင်းမြတ်‌သော စံနမူနာများရှိသည်။ တစ်ခါက ၎င်းတို့သည် ၎င်းတို့၏ အမျိုးသားများအား (ဤသို့)‌ပြောဆိုခဲ့ကြသည်။ အမှန်စင်စစ် ကျွန်ုပ်တို့သည် အသင်တို့သာမက အလ္လာဟ် အရှင်မြတ်မှလွဲ၍ အသင်တို့ကိုးကွယ်ကြသည့်အရာများနှင့်လည်းမသက်ဆိုင်သူများဖြစ်ကြသည်။ ကျွန်ုပ်တို့သည် အသင်တို့အား ငြင်းပယ်လိုက်ကြပြီဖြစ်သည်။ အသင်တို့သည် တစ်ပါးတည်းဖြစ်‌သော အလ္လာဟ်အရှင်မြတ်ကို မယုံကြည်သမျှကျွန်ုပ်တို့နှင့် အသင်တို့၏ အကြားတွင် ရန်ငြိုးနှင့် မုန်းတီးမှုသည် အမြဲမပြတ် ဖြစ်‌ပေါ်လျက်ရှိ‌နေမည်ဖြစ်သည်။ ###၂ သို့ရာတွင်(တမန်‌တော်)အိဗ်ရာဟီမ်သည် ၎င်း၏ဖခင်အား“အမှန်စင်စစ် ကျွန်ုပ်သည်အသင့်အတွက် လွတ်ငြိမ်းချမ်းသာခွင့်ကို ပန်ကြားမည်။ ထို့ပြင် အလ္လာဟ်အရှင်မြတ်၏‌ရှေ့တွင် အသင်နှင့် ပတ်သက်၍ ကျွန်ုပ်သည် မည်သည့်အရာတစ်ခုမျှ အခွင့်အာဏာမရှိ‌ပေ” ဟု (တမန်‌တော်)အိဗ်ရာဟီမ်၏ ‌ပြောဆို(ကတိပြု)ခြင်းမှလွဲ၍(စံနမူနာဖြစ်သည်)။ အို-ကျွန်ုပ်တို့အားဖန်ဆင်း‌မွေးမြူ‌တော်မူ‌သောအရှင်မြတ်၊ကျွန်ုပ်တို့သည် အရှင်မြတ်အ‌ပေါ်၌ပင် ယုံပုံလွှဲအပ်ကြပြီဖြစ်သည့်အပြင် ကျွန်ုပ်တို့သည် အရှင်မြတ်ဘက်သို့ပင် ပြန်လှည့်ကြပြီးဖြစ်ပါသည်။ ထို့ပြင် ‌နောက်ဆုံးပြန်လည်ရာစခန်းသည် အရှင်မြတ်ထံ‌တော်၌သာ ဖြစ်ပါသည်။"
        },
        {
            "chapter": 60,
            "verse": 5,
            "text": "အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ အရှင်မြတ်သည် ကျွန်ုပ်တို့အား ကာဖိရ် ငြင်းပယ်သူများ၏ ဖိစီးနှိပ်စက်မှုခံကြရသူများအဖြစ် ပြုလုပ်‌တော်မမူပါနှင့်။ ထို့ပြင် အရှင်မြတ်သည် ကျွန်ုပ်တို့အား ခွင့်လွှတ်ချမ်းသာ ‌ပေးသနား‌တော်မူပါ။ အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ အမှန်စင်စစ် အရှင်မြတ်ပင်တန်ခိုး‌တော် နှင့်အလွန်လွှမ်းမိုး‌တော်မူ‌သောအရှင်၊ ဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူပါသည်။###၃"
        },
        {
            "chapter": 60,
            "verse": 6,
            "text": "အမှန်စင်စစ် အသင်တို့အတွက် ထိုသူများတွင် ‌ကောင်းမြတ်‌သော စံနမူနာရှိသည်။ အလ္လာဟ်အရှင်မြတ်နှင့် ‌နောက်ဆုံး‌နေ့ကို ယုံကြည်‌သောသူအတွက်လည်း (စံနမူနာရှိသည်)။ ထို့‌နောက် မည်သူမဆို မျက်နှာလွှဲပြီး ထွက်သွားလျှင် အမှန်စင်စစ် အလ္လာဟ်အရှင်မြတ်ကမူ လိုလား‌တောင့်တခြင်းကင်းပြီး ပြည့်စုံကြွယ်ဝ‌တော်မူ‌သောအရှင်၊ အလွန်ချီးမွမ်းခြင်းခံထိုက်‌တော်မူ‌သောအရှင်ဖြစ်‌တော်မူသည်။"
        }
    ]
}
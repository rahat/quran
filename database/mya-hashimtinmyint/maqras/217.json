{
    "maqras": [
        {
            "chapter": 58,
            "verse": 1,
            "text": "အမှန်စင်စစ် အလ္လာဟ်အရှင်မြတ်သည် အကြင်အမျိုးသမီး၏ ‌ပြောဆိုမှုကို ကြား‌တော်မူခဲ့ပြီဖြစ်သည်။ သူမသည် သူမ၏လင်‌ယောက်ျားနှင့် ပတ်သက်၍ အသင်နှင့် ငြင်းခုံ ‌ပြောဆို‌ဆွေး‌နွေးသည့်အပြင် (သူမ)မ‌ကျေနပ်‌ကြောင်းအလ္လာဟ်အရှင်မြတ်ထံ‌တော်တွင် ထုတ်‌ဖော်တိုင်တန်းသည်။ ###၁ ထို့ပြင် အလ္လာဟ်အရှင်မြတ်သည် အသင်တို့နှစ်ဦး ‌ပြောဆိုကြသည်ကိုလည်း ကြား‌တော်မူသည်။ အမှန်စင်စစ်အလ္လာဟ် အရှင်မြတ်သည် အကြွင်းမဲ့ ကြား‌တော်မူ‌သောအရှင်၊ အကြွင်းမဲ့ မြင်‌တော်မူ‌သောအရှင်ဖြစ်‌တော်မူသည်။###၂"
        },
        {
            "chapter": 58,
            "verse": 2,
            "text": "အသင်တို့ထဲမှ အကြင်သူများသည် သူတို့၏ ဇနီးမိန်းမများကို (အသင်မသည် ကျွန်ုပ်၏ မိခင်ကဲ့သို့ ကျွန်ုပ်အ‌ပေါ်တွင် ဟရာမ် ဖြစ်သည်ဟု‌ပြောဆို) ဇွိဟာရ် ပြုလုပ်ကြ သည်။ ထိုဇနီးမိန်းမများသည် သူတို့၏မိခင်များ မဟုတ်‌ပေ။ သူတို့အား ‌မွေးဖွားခဲ့သည့်မိန်းမများပင် သူတို့၏ မိခင်များဖြစ်ကြသည်။ ထို့ပြင် အမှန်စင်စစ် သူတို့သည် စက်ဆုပ် ဖွယ်ရာစကားနှင့် မုသားစကားကို ‌ပြောဆိုခဲ့ကြသည် အမှန်ပင်ဖြစ်သည်။ ထို့ပြင် အလ္လာဟ်အရှင်မြတ်သည် အလွန်ခွင့်လွှတ်‌တော်မူ‌သောအရှင်၊ အလွန်လွတ်ငြိမ်းချမ်းသာခွင့် ‌ပေး‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 58,
            "verse": 3,
            "text": "ထို့ပြင် အကြင်သူများသည် သူတို့၏ ဇနီးမိန်းမများနှင့် ဇွိဟာရ်ပြုလုပ်ကြသည်။ ထို့ပြင် သူတို့သည် သူတို့‌ပြောဆိုခဲ့သည်ကို ပြန်ရုပ်သိမ်းလိုက်ကြသည်။ သို့ဖြစ်လျှင် သူတို့ သည် ဇနီးနှင့် ကာမမဆက်ဆံမီအလျင် ကျွန်တစ်ဦးကို သူ‌ကောင်းပြုရမည်။ ဤသည် အကြင်အရာပင်ဖြစ်သည်၊ ထိုအရာဖြင့် အသင်တို့သည် ဆုံးမခြင်းခံရသည်။ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်သည်များကို အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 58,
            "verse": 4,
            "text": "ထို့‌နောက် မည်သူမဆို(ကျွန်ကို)မရခဲ့လျှင် သူတို့နှစ်ဦးကာမမဆက်ဆံမီအလျင် နှစ်လတိတိတစ်ဆက်တည်း စွိယာမ်ဥပုသ်‌စောင့်ထိန်းရမည်။ ထို့‌နောက် မည်သူမဆို ထိုအရာလည်း မတတ်စွမ်းနိုင်လျှင် ဆင်းရဲသား (၆၀)ကို ‌ကျွေး‌မွေးရမည်။ ###၃ ဤသည်မှာ အသင်တို့သည် အလ္လာဟ်အရှင်မြတ်နှင့် အရှင်မြတ်၏ တမန်‌တော်ကို ယုံကြည် ရန်ဖြစ်သည်။ ထို့ပြင် ထိုအရာများသည် အလ္လာဟ်အရှင်မြတ်၏ သတ်မှတ်ထား‌သော စည်းကမ်းဥပ‌ဒေ‌ဘောင်များဖြစ်သည်။ ထို့ပြင် ကာဖိရ်ငြင်းပယ်သူများတွင် အလွန်နာကျင် ‌စေသည့်ပြစ်ဒဏ်ရှိလိမ့်မည်။"
        },
        {
            "chapter": 58,
            "verse": 5,
            "text": "အမှန်စင်စစ် အလ္လာဟ်အရှင်မြတ်နှင့် အရှင်မြတ်၏တမန်‌တော်ကို ဆန့်ကျင်သည့်သူများသည် သူတို့မတိုင်မီကသူများ ‌သေးသိမ်‌စေခြင်းခံခဲ့ရသကဲ့သို့ ‌သေးသိမ်‌စေခြင်းခံ ကြရမည်ဖြစ်သည်။ ထို့ပြင်အမှန်စင်စစ်ငါအရှင်မြတ်သည် ထင်ရှား‌သောသက်‌သေလက္ခဏာများကို ချ‌ပေး‌တော်မူခဲ့ပြီးဖြစ်သည်။ ထို့ပြင် ကာဖိရ်များအတွက် ‌သေးသိမ်‌စေသည့် ပြစ်ဒဏ်ရှိမည်။ ###၄"
        },
        {
            "chapter": 58,
            "verse": 6,
            "text": "ထို‌နေ့တွင် အလ္လာဟ်အရှင်မြတ်သည် သူတို့အားလုံးကို ရှင်ပြန်ထ‌စေ‌တော်မူပြီး‌နောက် သူတို့ပြုလုပ်ခဲ့သမျှကို သူတို့အားအသိ‌ပေး‌တော်မူမည်။ အလ္လာဟ်အရှင်မြတ်ကမူ ထိုလုပ်ရပ်များကို ‌ရေတွက်မှတ်သားထား‌တော်မူ၍ သူတို့ကမူ ထိုအရာများကို‌မေ့လိုက်ကြပြီဖြစ်သည်။ ထို့ပြင် အလ္လာဟ်အရှင်မြတ်သည် အရာအားလုံးအ‌ပေါ်တွင် မျက်‌မှောက် အသိသက်‌သေဖြစ်‌နေ‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 58,
            "verse": 7,
            "text": "အမှန်စင်စစ် အလ္လာဟ်အရှင်မြတ်သည် မိုး‌ကောင်းကင်များတွင် ရှိသမျှနှင့် ‌မြေပထဝီတွင် ရှိသမျှကို သိရှိ‌တော်မူ‌ကြောင်း အသင်(တမန်‌တော်)သည် မစဉ်းစား မကြည့်မြင်ခဲ့ သ‌လော။ လူသုံးဦး လျှုို့ဝှက်‌ဆွေး‌နွေးလျှင် အရှင်မြတ်သည် စတုတ္ထအဖြစ်(ရှိ‌နေ)‌တော်မူသည်။ ထို့ပြင် လူငါးဦးဆိုလျှင်အရှင်မြတ်သည် ဆဋ္ဌမအဖြစ်(ရှိ‌နေ)‌တော်မူသည်။ ထို့ပြင် ထိုထက်‌လျော့သည်ဖြစ်‌စေ၊ ပိုသည်ဖြစ်‌စေ၊ သူတို့သည် မည်သည့်‌နေရာ၌ပင် ရှိ‌နေသည်ဖြစ်‌စေ၊ အရှင်မြတ်သည် သူတို့ နှင့်အတူ ရှိ‌နေ‌တော်မူသည်။ ###၅ ထို့‌နောက် အရှင်မြတ်သည် ကိယာမသ်ရှင်ပြန်ထမည့်‌နေ့တွင် သူတို့ပြုလုပ်ခဲ့သည်များကို သူတို့အား အသိ‌ပေး‌တော်မူမည်။ အမှန်စင်စစ် အလ္လာဟ်အရှင်မြတ်သည် အရာအားလုံးကို အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 58,
            "verse": 8,
            "text": "အသင်(တမန်‌တော်)သည်အကြင်သူများကို မမြင်ခဲ့သ‌လော။ သူတို့သည် လျှို့ဝှက်‌ဆွေး‌နွေးမှုမပြုရန် တားမြစ်ခြင်းကိုခံခဲ့ရသည်။ ထို့‌နောက် သူတို့ တားမြစ်ခံရ‌သော ကိစ္စကိုပင် ထပ်၍ပြုလုပ်ကြသည်။ ထို့ပြင် သူတို့သည် အပြစ်ကျူးလွန်ရန်၊ ရန်မူရန်နှင့် တမန်‌တော်၏ အမိန့်ကို ဆန့်ကျင်မှုပြုလုပ်ရန်များနှင့် ပတ်သက်၍ လျှို့ဝှက်‌ဆွေး‌နွေးကြသည်။ ထို့ပြင် သူတို့သည် အသင်၏ထံသို့ လာကြသည့်အခါ အလ္လာဟ်အရှင်မြတ်က အသင့်အား နှုတ်ခွန်းဆက်‌တော်မမူခဲ့သည့် နည်းမျိုးနှင့်သူတို့သည် အသင့်အား နှုတ်ခွန်းဆက်ကြသည်။ ထို့ပြင် သူတို့သည် သူတို့စိတ်ထဲတွင် ‌ပြောဆိုကြသည်- “ အလ္လာဟ်အရှင်မြတ်သည် ကျွန်ုပ်တို့၏ ‌ပြောဆိုမှု‌ကြောင့် ကျွန်ုပ်တို့အား အဘယ့်‌ကြောင့် ပြစ်ဒဏ်‌ပေး‌တော်မမူပါ သနည်း။” သူတို့အတွက် ဂျဟန္နမ်ငရဲမီးသည် လုံ‌လောက်သည်။ သူတို့သည် ထိုအထဲသို့ ဝင်‌ရောက်ကြရမည်ဖြစ်သည်။ ထို့ပြင် (ထိုအရာသည်) အဘယ်မျှ ဆိုးဝါး‌သော ပြန်လည်ရာစခန်းဖြစ်လိုက်သနည်း။ ###၆"
        },
        {
            "chapter": 58,
            "verse": 9,
            "text": "အို-အီမာန် ယုံကြည်သူအ‌ပေါင်းတို့၊ အသင်တို့သည် လျှို့ ဝှက်‌ဆွေး‌နွေးမှု ပြုလုပ်သည့်အခါ အပြစ်ကျူးလွန်ရန်၊ ရန်မူရန်နှင့် တမန်‌တော်၏အမိန့်ကို ဆန့်ကျင်မှု ပြုလုပ်ရန် များနှင့် ပတ်သက်၍ လျှို့ ဝှက်‌ဆွေး‌နွေးမှု မပြုလုပ်ကြနှင့်။ ထို့ပြင် အသင်တို့သည် ‌ကောင်းမှုပြုလုပ်ရန် ၊ ပြစ်မှု‌ရှောင်ကြဉ်ရန်နှင့် ပတ်သက်၍ လျှို့ဝှက်‌ဆွေး‌နွေးကြပါ။ ထို့ပြင် အသင်တို့သည် အကြင်အလ္လာဟ်အရှင်မြတ်အား ‌ကြောက်ရွံ့ကြပါ။ ထိုအရှင်မြတ်ထံ‌တော်သို့သာ အသင်တို့သည် ပြန်လည်စုရုံးခံကြရမည်ဖြစ်သည်။"
        },
        {
            "chapter": 58,
            "verse": 10,
            "text": "(မ‌ကောင်းမှုကျူးလွန်ရန်) လျှို့ဝှက်‌ဆွေး‌နွေးမှုသည် ရှိုင်သွာန်ထံမှအီမာန် ယုံကြည်သူများကို စိတ်ဒုက္ခ‌ရောက်‌စေရန် အတွက်ပင်ဖြစ်သည်။ ထို့ပြင် အလ္လာဟ် အရှင်မြတ် အလိုရှိ‌တော်မမူဘဲ သူ(ရှိုင်သွာန်)သည် သူတို့အား အနည်းငယ်မျှနစ်နာ‌အောင် လုပ်နိုင်သည့်သူမဟုတ်‌ပေ။ ထို့ပြင် အီမာန်ယုံကြည်သူများသည် အလ္လာဟ်အရှင်မြတ်အ‌ပေါ်၌ပင် ယုံပုံလွှဲအပ်ထားရမည်ဖြစ်သည်။"
        },
        {
            "chapter": 58,
            "verse": 11,
            "text": "အို- အီမာန် ယုံကြည်သူအ‌ပေါင်းတို့၊ အသင်တို့သည် ထိုင်ဝိုင်းများတွင်(ထိုင်‌နေ‌သောအခါ)“‌နေရာချဲ့‌ပေးကြပါ”ဟု ‌ပြောဆိုခြင်းခံကြရသည့်အခါ ‌နေရာချဲ့‌ပေးလိုက်ကြပါ။ အလ္လာဟ်အရှင်မြတ်သည် အသင်တို့အတွက် ‌နေရာချဲ့‌ပေး‌တော်မူမည်။ ထို့ပြင် အသင်တို့သည် “မတ်တတ်ထကြပါ”ဟု ‌ပြောဆိုခြင်းခံကြရသည့်အခါ မတ်တတ်ထလိုက်ကြပါ။ အရှင်မြတ်သည် အသင်တို့ထဲမှ အီမာန်ယုံကြည်သူများနှင့် အသိပညာ‌ပေးသနား‌တော်မူခြင်းခံရသည့်သူများကို အဆင့်အတန်းများစွာ မြှင့်တင်‌ပေး‌တော်မူမည်။ ###၇ ထို့ပြင် အလ္လာဟ်အရှင်မြတ်သည် အသင်တို့ပြုလုပ်သည်များကို အကြွင်းမဲ့ကြားသိ‌တော်မူ‌သောအရှင်ဖြစ်‌တော်မူသည်။"
        },
        {
            "chapter": 58,
            "verse": 12,
            "text": "အို-အီမာန်ယုံကြည်သူအ‌ပေါင်းတို့၊ အသင်တို့သည် တမန်‌တော်နှင့် လျှို့ဝှက်‌ဆွေး‌နွေးတိုင်ပင်ကြသည့်အခါ မတိုင်ပင်မီအလှူဒါနတစ်စုံတစ်ခု ဦးစွာပြုလုပ်ကြပါ။ ဤသည် အသင်တို့အတွက် အ‌ကောင်းဆုံးလည်းဖြစ်သည်။ အသန့်ရှင်းဆုံးလည်း ဖြစ်သည်။ ထို့‌နောက် အကယ်၍ အသင်တို့သည် (လှူဖွယ်ပစ္စည်းတစ်စုံတစ်ခု)မရခဲ့ကြလျှင် အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။ ###၈"
        },
        {
            "chapter": 58,
            "verse": 13,
            "text": "အသင်တို့သည် အသင်တို့လျှို့ဝှက်‌ဆွေး‌နွေးမှုမပြုမီ အလှူဒါနများ‌ပေးရန် ‌ကြောက်ရွံ့‌နေခဲ့ကြသ‌လော။ သို့ဖြစ်လျှင် အသင်တို့သည် (ထိုသို့) မပြုလုပ်နိုင်ခဲ့ကြသည့်အတွက်၊ အလ္လာဟ်အရှင်မြတ်သည်လည်း အသင်တို့ဘက်သို့ ကရုဏာ‌တော်နှင့်လှည့်ပြီး ခွင့်လွှတ်‌တော်မူလိုက်ပြီဖြစ်သည်။ သို့ဖြစ်ရာ အသင်တို့သည် စွလာသ် ဝတ်ပြုမှုကို တည် ‌ဆောက်ကြပါ။ ထို့ပြင်အသင်တို့သည် ဇကာသ် (ဆင်းရဲသားနှင့် လိုအပ်သူများ၏‌ဝေစု)ကို ‌ပေး‌ဆောင်ကြပါ။ ထို့ပြင် အသင်တို့သည် အလ္လာဟ်အရှင်မြတ်၏ အမိန့်‌တော်နှင့် အရှင် မြတ်၏ တမန်‌တော့်အမိန့်‌တော်ကို လိုက်နာကြပါ။ ###၉ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်‌နေကြသည်များကို အကြွင်းမဲ့ကြားသိ‌တော်မူ‌သောအရှင်မြတ်ပင် ဖြစ်‌တော်မူသည်။"
        }
    ]
}
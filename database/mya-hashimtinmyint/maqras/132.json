{
    "maqras": [
        {
            "chapter": 21,
            "verse": 83,
            "text": "ထို့ပြင် (တမန်‌တော်)အိုင်ယူဗ်(အ‌ကြောင်းကိုလည်း ထုတ်‌ဖော်‌ပြောကြားပါ)။ တစ်ခါက ၎င်းသည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်အား ဟစ်‌ခေါ်ပန်ကြားခဲ့သည်- “အရှင်မြတ်သည် သနားသည့်သူများထဲတွင် အသနားဆုံးအရှင်ဖြစ်‌နေ‌တော်မူပါလျက် အမှန်စင်စစ် ကျွန်ုပ်တွင် ဒုက္ခခံစား(‌နေ)ရပါသည်။ (သို့ဖြစ်ရာ အရှင်မြတ်သည် ကျွန်ုပ်အား သနား‌တော်မူပါ)“"
        },
        {
            "chapter": 21,
            "verse": 84,
            "text": "ငါအရှင်မြတ်သည် ၎င်း၏ အသနားခံပန်ကြားချက်ကို လက်ခံသ‌ဘောတူ‌တော်မူခဲ့သည်။ ၎င်း‌နောက် ငါအရှင်မြတ်သည် ၎င်းတွင် သက်‌ရောက်ခဲ့‌သောဒုက္ခကို ‌ပျောက်ကင်း‌စေ‌တော်မူခဲ့သည်။ ထို့ပြင် ငါအရှင်မြတ်သည် ၎င်းအား ၎င်း၏(‌ပျောက်ဆုံး‌နေသည့်)အိမ်‌ထောင်စု သားမယားများကို ‌ပေး‌တော်မူခဲ့သည့်အပြင် ထိုသူများနှင့်အတူ ထိုသူများကဲ့သို့ အလားတူကိုလည်း အရှင်မြတ်ထံ‌တော်မှ ကရုဏာ‌တော်အဖြစ်နှင့် ဝတ်ပြုကိုးကွယ်သူများအတွက် သတိရ‌စေ‌သော အထိမ်းအမှတ်အဖြစ် ‌ပေးသနား‌တော်မူခဲ့သည်။"
        },
        {
            "chapter": 21,
            "verse": 85,
            "text": "ထို့ပြင် (တမန်‌တော်)အစ္စမာအီလ်၊ အိဒ်ရီစ်၊ ဇွလ်ကိဖွ်လ်(တို့၏အ‌ကြောင်း)ကိုလည်း (ထုတ်‌ဖော်‌ပြောကြားလိုက်ပါ။ ၎င်းတို့)တစ်ဦးစီသည် သည်းခံသူများထဲတွင် ပါဝင်ခဲ့ကြသည်။"
        },
        {
            "chapter": 21,
            "verse": 86,
            "text": "ထို့ပြင် ငါအရှင်မြတ်သည် ၎င်းတို့အား အရှင်မြတ်၏ကရုဏာ‌တော်အတွင်းတွင် ပါဝင်‌စေ‌တော်မူခဲ့သည်။ အမှန်စင်စစ် ၎င်းတို့သည် ‌ကောင်းမြတ်‌သောသူများထဲတွင် ပါဝင်ခဲ့ကြသည်။"
        },
        {
            "chapter": 21,
            "verse": 87,
            "text": "ထို့ပြင် ဇွန်နူန်ငါးရှင်*(၏အ‌ကြောင်း)ကိုလည်း(‌ပြောကြားလိုက်ပါ)။ တစ်ခါက ထိုငါးရှင်(တမန်‌တော်ယူနွတ်စ်)သည် (၎င်း၏အမျိုးသားများအ‌ပေါ်တွင်)စိတ်ဆိုးပြီး (၎င်း၏မြို့ရွာမှ ထွက်ခွာ)သွားခဲ့သည်။* ထို့‌နောက် ၎င်းသည် ငါအရှင်မြတ်က ၎င်း၏အ‌ပေါ်တွင် လုံးဝ ကျဉ်းကျပ်‌စေတာ်မူမည် (အ‌ရေးသူ‌တော်မူမည်)မဟုတ်‌ပေဟု ထင်မြင်ခဲ့သည်။ ထို့‌နောက် ၎င်းသည် အ‌မှောင်များထဲတွင်* (ဤသို့)ဟစ်‌ခေါ်တသ အသနားခံခဲ့သည်- “အရှင်မြတ်မှလွဲ၍ ကိုးကွယ်ထိုက်သည့်အရှင်မရှိပါ။ အရှင်မြတ်သည် စင်ကြယ်သန့်ရှင်း‌တော်မူပါသည်။ အမှန်စင်စစ် ကျွန်ုပ်သည်ပင် အပြစ်ကျူးလွန်သူများထဲမှ ဖြစ်ပါသည်။“"
        },
        {
            "chapter": 21,
            "verse": 88,
            "text": "သို့ဖြစ်ရာ ငါအရှင်မြတ်သည် ၎င်း(၏ပန်ကြားချက်)ကို လက်ခံသ‌ဘောတူ‌တော်မူပြီး ၎င်းကို ပူပင်‌သောက‌ရောက်ခြင်းမှ ကယ်တင်‌တော်မူခဲ့သည်။ ထို့ပြင် ဤသို့ပင် ငါအရှင်မြတ်သည် ယုံကြည်သူများကို ကယ်တင်‌လေ့‌တော်မူသည်။"
        },
        {
            "chapter": 21,
            "verse": 89,
            "text": "ထို့ပြင် (တမန်‌တော်)ဇကရိယာ(၏အ‌ကြောင်း)ကိုလည်း (‌ပြောကြားလိုက်ပါ)။ တစ်ခါက ၎င်းသည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်အား (ဤသို့)ဟစ်‌ခေါ်တသ ပန်ကြားခဲ့သည် - “အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်ကို(သားသမီးမရှိဘဲ)တစ်ဦးတည်း စွန့်ထား‌တော်မမူပါနှင့်။ ထို့ပြင် အရှင်မြတ်သည် အ‌ကောင်းဆုံး (အမြဲကျန်ရှိ‌နေမည့်)အ‌မွေစားအ‌မွေခံ ဖြစ်‌တော်မူပါသည်။“"
        },
        {
            "chapter": 21,
            "verse": 90,
            "text": "သို့ဖြစ်ရာ ငါအရှင်မြတ်သည် ၎င်း(၏ပန်ကြားချက်)ကို လက်ခံသ‌ဘောတူ‌တော်မူပြီး ၎င်းအား(သား‌တော်)ယဟ်ယာကို ‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် ၎င်း၏ဇနီးကြင်ရာ(၏ ကိုယ်ဝန်မ‌ဆောင်နိုင်ခြင်း)ကို ‌နေသားတကျဖြစ်‌အောင် ပြုပြင်‌ပေး‌တော်မူခဲ့သည်။ အမှန်စင်စစ် ၎င်းတို့သည် ‌ကောင်းမှုများကို ‌ဆောလျင်စွာပြုလုပ်တတ်သူများဖြစ်ခဲ့ကြပြီး ၎င်းတို့သည် ငါအရှင်မြတ်အား လိုလားစွာနှင့် ‌ကြောက်ရွံ့စွာ ဟစ်‌ခေါ်တသ‌လေ့ရှိခဲ့ကြသည်။ ထို့ပြင် ၎င်းတို့(၏စိတ်နှလုံးများ)သည် ငါအရှင်မြတ်၏‌ရှေ့‌တော်‌မှောက်တွင် ရိုကျိုးကိုင်းညွှတ်လျက်ရှိခဲ့ကြသည်။"
        },
        {
            "chapter": 21,
            "verse": 91,
            "text": "ထို့ပြင် (အကြင်အမျိုးသမီးအ‌ကြောင်းကိုလည်း ‌ပြောပြလိုက်ပါ)။ ၎င်း(အမျိုးသမီး)သည် သူမ၏ဂုဏ်အသ‌ရေကို ထိန်းသိမ်းခဲ့သည်။ သို့ဖြစ်ရာ ငါအရှင်မြတ်သည် သူမတွင် ငါအရှင်မြတ်ထံ‌တော်မှ အသက်ဝိညာဉ်ကို မှုတ်သွင်း‌တော်မူခဲ့သည်။ ထို့ပြင် ငါအရှင်မြတ်သည် သူမနှင့်သူမ၏သား‌တော်ကို ကမာ္ဘသူကမာ္ဘသားများအတွက် သက်‌သေလက္ခဏာ ပြုလုပ်‌တော်မူခဲ့သည်။"
        },
        {
            "chapter": 21,
            "verse": 92,
            "text": "အမှန်စင်စစ် ဤသည် အသင်တို့၏တစ်ခုတည်း‌သော သာသနာအုပ်စုဖြစ်သည်။* ထို့ပြင် ငါအရှင်မြတ်သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူသည်။ သို့ဖြစ်ရာ အသင်တို့သည် ငါအရှင်မြတ်ကိုသာ ကိုးကွယ်ကြပါ။"
        },
        {
            "chapter": 21,
            "verse": 93,
            "text": "ထို့ပြင် လူများသည် သူတို့အချင်းချင်းပင် သူတို့၏(သာသနာ့)အ‌ရေးကိစ္စကို အပိုင်းပိုင်းပြုလုပ်ခဲ့ကြသည်။ (စင်စစ်)အားလုံးသည် ငါအရှင်မြတ်ထံ‌တော်သို့ပင် ပြန်လာကြရမည့်သူများ ဖြစ်ကြသည်။"
        },
        {
            "chapter": 21,
            "verse": 94,
            "text": "သို့ဖြစ်ရာ မည်သူမဆို အီမာန်ယုံကြည်သူဖြစ်လျက် ‌ကောင်းမြတ်သည့်လုပ်ရပ်ကို ပြုလုပ်သူဖြစ်မည်ဆိုလျှင် ထိုသူ၏ကြိုးပမ်းအားထုတ်မှုသည် ဖယ်ရှားခံရမည် မဟုတ်‌ပေ။ ထို့ပြင် အမှန်စင်စစ် ငါအရှင်မြတ်သည် ထိုအားထုတ်မှုကို ‌ရေးသား‌တော်မူ‌သောအရှင်မြတ်ပင် ဖြစ်‌တော်မူသည်။"
        },
        {
            "chapter": 21,
            "verse": 95,
            "text": "ထို့ပြင် မည်သည့်မြို့ရွာမဆို ငါအရှင်မြတ်သည် ဖျက်ဆီး‌တော်မူခဲ့လျှင် အမှန်စင်စစ် ထိုမြို့သူမြို့သားများသည် (ဤ‌လောကကို) သူတို့ပြန်လာရန် မဖြစ်နိုင်‌ပေ။"
        },
        {
            "chapter": 21,
            "verse": 96,
            "text": "‌နောက်ဆုံးတွင် ယအ်ဂျူဂျ်နှင့်မအ်ဂျူဂျ်*လူမျိုးများသည် ဖွင့်‌ပေးခြင်းခံရသည့်အခါ ကုန်းမြင့်တိုင်းမှ သူတို့သည် အမြန်(ဆင်း)လာလျက်ရှိကြမည်။"
        },
        {
            "chapter": 21,
            "verse": 97,
            "text": "ထို့ပြင် မှန်ကန်စွာ ချိန်းဆိုထားသည့်အချိန်(ကိယာမသ်‌နေ့)သည် နီးကပ်လာခဲ့‌ပေပြီ။ ထိုအခါ ချက်ချင်းပင် ကာဖိရ်များ၏မျက်လုံးများသည် ပြူးကျယ်‌နေကြလိမ့်မည်။ “‌ဪ- ဖြစ်မှဖြစ်ရ‌လေခြင်း၊ အမှန်စင်စစ် ကျွန်ုပ်တို့သည် ဤ‌နေ့ကို ‌မေ့ပြီး‌နေခဲ့ကြသည်။ အမှန်စင်စစ် ကျွန်ုပ်တို့ပင် အပြစ်ကျူးလွန်သူများဖြစ်ခဲ့ကြသည်“ဟု ညည်းညူ‌ပြောဆိုကြမည်။"
        },
        {
            "chapter": 21,
            "verse": 98,
            "text": "အမှန်စင်စစ် အသင်တို့နှင့် အလ္လာဟ်အရှင်မြတ်မှလွဲ၍ အသင်တို့ ကိုးကွယ်ကြသည့်အရာများသည် ဂျဟန္နမ်ငရဲဘုံ၏‌လောင်စာများပင် ဖြစ်ကြသည်။ အသင်တို့အားလုံးသည် ထိုငရဲဘုံထဲသို့ ဆိုက်‌ရောက်ရမည့်သူများပင် ဖြစ်ကြသည်။"
        },
        {
            "chapter": 21,
            "verse": 99,
            "text": "အကယ်၍ ဤ(ကိုးကွယ်ရာများ)သည် ကိုးကွယ်ထိုက်သည့်အရှင်များဖြစ်ကြလျှင် ထိုငရဲဘုံထဲသို့ ဆိုက်‌ရောက်ကြမည် မဟုတ်‌ပေ။ ထို့ပြင် (ယခုမူ) သူတို့အားလုံးသည် ထိုငရဲဘုံထဲတွင် အမြဲ‌နေထိုင်ကြရမည့်သူများ ဖြစ်ကြပြီဖြစ်သည်။"
        },
        {
            "chapter": 21,
            "verse": 100,
            "text": "သူတို့အတွက် ထိုငရဲဘုံထဲတွင် ဆူညံညည်းညူခြင်းပင်ရှိမည်။ ထို့ပြင် သူတို့သည် ထိုငရဲဘုံထဲတွင် (မည်သည့်စကားမှ)ကြားကြမည် မဟုတ်‌ပေ။"
        },
        {
            "chapter": 21,
            "verse": 101,
            "text": "အမှန်စင်စစ် အကြင်သူများသည် ယခင်ကတည်းက ငါအရှင်မြတ်ထံ‌တော်မှ သူတို့အတွက် ‌ကောင်းကျိုး သတ်မှတ်ပြီးဖြစ်သည်။ ထိုသူများသည် ငရဲဘုံမှ ‌ဝေး‌စေခြင်းကို ခံကြရမည့်သူများဖြစ်ကြသည်။"
        },
        {
            "chapter": 21,
            "verse": 102,
            "text": "သူတို့သည် ထိုငရဲဘုံ၏(မီးမြှိုက်သည့်)အသံသဲ့သဲ့ပင် ကြားရမည်မဟုတ်‌ပေ။ ထို့ပြင် သူတို့သည် သူတို့ကြိုက်နှစ်သက်‌သော စည်းစိမ်များထဲတွင် အမြဲစံစား‌နေကြရမည့်သူများဖြစ်သည်။"
        },
        {
            "chapter": 21,
            "verse": 103,
            "text": "(‌ကောင်းမြတ်‌သော)သူတို့အား ထိုအကြီးဆုံး ထိတ်လန့်ဖွယ်(ဖြစ်‌သော ကိယာမသ်‌နေ့)သည် စိတ်ဒုက္ခ‌ရောက်‌စေမည် မဟုတ်‌ပေ။ ထို့ပြင် ‌ကောင်းကင်တမန်များက သူတို့အား “ဤ‌နေ့သည် အသင်တို့နှင့် ချိန်းဆိုထားသည့်‌နေ့ပင် ဖြစ်သည်“ဟု‌ပြောပြီး ကြိုဆိုဧည့်ခံကြမည်ဖြစ်သည်။"
        },
        {
            "chapter": 21,
            "verse": 104,
            "text": "ထို‌နေ့တွင် ငါအရှင်မြတ်သည် မိုး‌ကောင်းကင်အား ‌ရေးသားထား‌သော မှတ်တမ်းစာရွက်ကို လိပ်သကဲ့သို့ ‌ခေါက်လိပ်‌တော်မူမည်။* ငါအရှင်မြတ်သည် အရာအားလုံးတိုု့အား ပထမအကြိမ် စတင်ဖန်ဆင်း‌တော်မူသကဲ့သို့ပင် ထိုအရာကိုပင် ထပ်မံ၍ ပြုလုပ်ဖန်ဆင်း‌တော်မူမည်ဖြစ်သည်။ (ဤသည်) ငါအရှင်မြတ်အ‌ပေါ်တွင် ကတိပြုထားမှုဖြစ်သည့်အတွက် အမှန်စင်စစ် ငါအရှင်မြတ်သည် (ငါအရှင်မြတ် ကတိပြု‌တော်မူထားသည့်အတိုင်း) ပြုလုပ်‌တော်မူမည့်အရှင်မြတ်ပင် ဖြစ်‌တော်မူသည်။"
        },
        {
            "chapter": 21,
            "verse": 105,
            "text": "ထို့ပြင် အမှန်ပင် ငါအရှင်မြတ်သည် ‌လောင်ဟိမဟ်ဖူဇွ် သင်ပုန်း(တွင် ‌ရေးသား‌တော်မူပြီး)‌နောက်တွင် ‌ကောင်းကင်ကျကျမ်းများတွင်လည်း အမှန်စင်စစ် ‌မြေပထဝီကို ငါအရှင်မြတ်၏‌ကောင်းမြတ်‌သော ကျွန်များပင် အ‌မွေဆက်ခံကြမည်ဟု ‌ရေးသား‌တော်မူခဲ့ပြီးဖြစ်သည်။"
        },
        {
            "chapter": 21,
            "verse": 106,
            "text": "အမှန်စင်စစ် ဤ(ကုရ်အာန်ကျမ်း‌တော်)တွင် ခဝပ်ကိုးကွယ်သူများအတွက် မုချ ပို့ချချက်ရှိသည်။"
        },
        {
            "chapter": 21,
            "verse": 107,
            "text": "ထို့ပြင် ငါအရှင်မြတ်သည် အသင့်အား စကြဝဠာအားလုံးအတွက် ကရုဏာ‌တော်အဖြစ်နှင့်သာ ‌စေလွှတ်‌တော်မူခဲ့ခြင်းဖြစ်သည်။"
        },
        {
            "chapter": 21,
            "verse": 108,
            "text": "(အို- တမန်‌တော်)အသင် ‌ပြောကြားလိုက်ပါ- “တစ်ပါးတည်းဖြစ်‌သော ကိုးကွယ်ထိုက်သည့်အရှင်ပင် အသင်တို့၏ကိုးကွယ်ထိုက်သည့်အရှင် ဖြစ်‌တော်မူ‌ကြောင်း ငါ၏ထံသို့ ဝဟီအမိန့်‌တော် ‌ပေးပို့ခြင်းခံရသည်။ သို့ဖြစ်ရာ အသင်တို့သည် (အမိန့်နာခံသူ)မွတ်စ်လင်မ်များ ဖြစ်ကြပြီ‌လော။“"
        },
        {
            "chapter": 21,
            "verse": 109,
            "text": "ထို့‌နောက် အကယ်၍ သူတို့သည် မျက်နှာလွှဲခဲ့ကြလျှင် (အို- တမန်‌တော်)အသင် ‌ပြောလိုက်ပါ- “ငါသည် အသင်တို့အား ရှင်းလင်းစွာ အသိ‌ပေးခဲ့ပြီးဖြစ်သည်။ ထို့ပြင် အသင်တို့ ချိန်းဆိုခြင်းခံကြရ‌သော ကိစ္စသည် နီးသည် ‌ဝေးသည်ကို ငါမသိ‌ပေ။“"
        },
        {
            "chapter": 21,
            "verse": 110,
            "text": "အမှန်စင်စစ် အရှင်မြတ်သည် (အသင်တို့၏)ထင်ရှားစွာ‌ပြောသည်ကိုလည်း သိ‌တော်မူသည်။ ထို့ပြင် အသင်တို့ လျှို့ဝှက်ထားကြသည်ကိုလည်း သိ‌တော်မူသည်။"
        },
        {
            "chapter": 21,
            "verse": 111,
            "text": "ထို့ပြင် ထိုချိန်းဆိုမှု(ကို ဆိုင်းငံ့ထားခြင်း)သည် အသင်တို့အား စမ်းသပ်ရန်အတွက်နှင့် သတ်မှတ်ထားသည့်အချိန်ကာလအထိ အကျိုးခံစားခွင့်‌ပေးထားခြင်း ဖြစ်‌ကောင်းဖြစ်လိမ့်မည်။ ငါသည် အတိအကျ မသိ‌ပေ။"
        },
        {
            "chapter": 21,
            "verse": 112,
            "text": "၎င်း(တမန်‌တော်မြတ်)က ‌ပြောဆို‌လျှောက်ထားသည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် မှန်ကန်စွာ စီရင်ဆုံးဖြတ်‌ပေး‌တော်မူပါ၊* ထို့ပြင် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် ရဟ်မာန်အနန္တကရုဏာ‌တော်ရှင်၊ အသင်တို့ ထုတ်‌ဖော်‌ပြောဆိုကြ‌သော အ‌ကြောင်းအရာနှင့်ပတ်သက်၍ အကူအညီ‌တောင်းသည်ကို ခံရ‌တော်မူ‌သောအရှင် ဖြစ်‌တော်မူသည်။"
        }
    ]
}
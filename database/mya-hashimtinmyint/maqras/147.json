{
    "maqras": [
        {
            "chapter": 26,
            "verse": 1,
            "text": "သွာ စီမ် မီမ်။"
        },
        {
            "chapter": 26,
            "verse": 2,
            "text": "ဤသည် ထင်ရှား‌သော ကျမ်းဂန်၏အာယသ်‌တော်များပင်ဖြစ်သည်။"
        },
        {
            "chapter": 26,
            "verse": 3,
            "text": "သူတို့သည် အီမာန်မယုံကြည်သည်နှင့် အသင်သည် မိမိကိုယ်ကို သတ်‌သေမည့်ဆဲဆဲ ဖြစ်‌နေသည်နှင့်တူသည်။"
        },
        {
            "chapter": 26,
            "verse": 4,
            "text": "အကယ်၍ ငါအရှင်မြတ်သည် အလိုရှိ‌တော်မူလျှင် မိုး‌ကောင်းကင်မှ သက်‌သေသာဓကတစ်ခုကို သူတို့အ‌ပေါ်တွင် ချ‌ပေးလိုက်‌တော်မူမည်ဖြစ်သည်။ ထို့‌နောက် သူတို့၏လည်တိုင်များသည် ထိုသက်‌သေသာဓက၏‌ရှေ့၌ ယိမ်းညွတ်လာကြမည်ဖြစ်သည်။"
        },
        {
            "chapter": 26,
            "verse": 5,
            "text": "ထို့ပြင် ရဟ်မာန် အနန္တကရုဏာ‌တော်ရှင်၏ထံမှ မည်သည့်ဆုံးမဩဝါဒအသစ်သည် သူတို့ထံသို့ ‌ရောက်လာသည်ပင်ဖြစ်‌စေ၊ သူတို့သည် ထိုဆုံးမမှုမှ မျက်နှာလွှဲ‌နေခဲ့ကြသည်ချည်းပင်ဖြစ်သည်။"
        },
        {
            "chapter": 26,
            "verse": 6,
            "text": "ထို့‌နောက် အမှန်ပင် သူတို့သည် မဟုတ်မမှန်ငြင်းပယ်ခဲ့ကြပြီဖြစ်သည့်အတွက်‌ကြောင့် သူတို့ ‌ပြောင်‌လှောင်‌နေခဲ့သည်များ၏အဖြစ်မှန်သည် မကြာမီ သူတို့ထံသို့ ‌ရောက်လာမည်ဖြစ်သည်။"
        },
        {
            "chapter": 26,
            "verse": 7,
            "text": "သူတို့သည် ‌မြေပထဝီကို မမြင်ခဲ့ကြသ‌လော။ ငါအရှင်မြတ်သည် ထို‌မြေတွင် ‌ကောင်းမြတ်‌သော အမျိုးအစားတိုင်းမှ အဘယ်မျှ များစွာ(အပင်များ)‌ပေါက်‌ရောက်‌စေ‌တော်မူခဲ့သနည်း။"
        },
        {
            "chapter": 26,
            "verse": 8,
            "text": "အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ကြ‌ပေ။"
        },
        {
            "chapter": 26,
            "verse": 9,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        },
        {
            "chapter": 26,
            "verse": 10,
            "text": "ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် မူစာကို အသင်သည် ညှဉ်းပန်းနှိပ်စက်သည့်သူများထံသို့ သွားပါဟု မိန့်ကြား‌တော်မူခဲ့သည်။"
        },
        {
            "chapter": 26,
            "verse": 11,
            "text": "ဖိရ်‌အောင်န်၏အမျိုးသားများပင်၊ သူတို့သည် မ‌ကြောက်ရွံ့ကြသ‌လော။"
        },
        {
            "chapter": 26,
            "verse": 12,
            "text": "၎င်း(မူစာ)က ‌လျှောက်ထားခဲ့သည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ သူတို့က ကျွန်ုပ်ကို မဟုတ်မမှန်ဟု စွပ်စွဲငြင်းပယ်ကြမည်ကို အမှန်စင်စစ် ကျွန်ုပ်စိုးရိမ်ပါသည်။"
        },
        {
            "chapter": 26,
            "verse": 13,
            "text": "ထို့ပြင် ကျွန်ုပ်သည် စိတ်ကျဉ်းကျပ်သည့်အပြင် ကျွန်ုပ်၏လျှာသည်လည်း သွက်လက်မှုမရှိ‌ပေ။ သို့ဖြစ်ရာ အရှင်မြတ်သည် (ကျွန်ုပ်၏အစ်ကို)ဟာရူန်ထံသို့လည်း (နဗီဖြစ်ခြင်း၏အမိန့်‌တော်)ပို့‌တော်မူပါ။"
        },
        {
            "chapter": 26,
            "verse": 14,
            "text": "ထို့ပြင် သူတို့နှင့်ပတ်သက်၍ ကျွန်ုပ်အ‌ပေါ်တွင် အပြစ်တစ်ခုလည်း ရှိ‌နေသည့်အတွက် သူတို့က ကျွန်ုပ်ကို သတ်ဖြတ်လိုက်ကြမည်ကိုလည်း ကျွန်ုပ်စိုးရိမ်ပါသည်။"
        },
        {
            "chapter": 26,
            "verse": 15,
            "text": "အရှင်မြတ်က မိန့်ကြား‌တော်မူသည်- လုံးဝမဟုတ်‌ပေ။ သို့ဖြစ်ရာ အသင်တို့နှစ်ဦးသည် ငါအရှင်မြတ်၏ သက်‌သေသာဓကများနှင့်အတူ သွားကြပါ။ အမှန်စင်စစ် ငါအရှင်မြတ်သည် အသင်တို့နှင့်အတူ နား‌ထောင်လျက် ရှိ‌နေ‌တော်မူသည်။"
        },
        {
            "chapter": 26,
            "verse": 16,
            "text": "သို့ဖြစ်ရာ အသင်တို့နှစ်ဦးသည် ဖိရ်‌အောင်န်ထံသို့သွား၍ (ဤသို့)‌ပြောဆိုကြပါ- အမှန်စင်စစ် ကျွန်ုပ်တို့သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်က ‌စေလွှတ်လိုက်‌တော်မူ‌သော တမန်‌တော်ဖြစ်ကြသည်။"
        },
        {
            "chapter": 26,
            "verse": 17,
            "text": "အသင်သည် အစ္စရာအီလ်မျိုးနွယ်ဝင်များကို (သူတို့၏အမိနိုင်ငံသို့ပြန်ရန်) ကျွန်ုပ်တို့နှင့်အတူ လွှတ်လိုက်ပါ။"
        },
        {
            "chapter": 26,
            "verse": 18,
            "text": "သူ(ဖိရ်‌အောင်န်)က ‌ပြောဆိုခဲ့သည်- ကျွန်ုပ်သည် အသင့်အား က‌လေးဘဝတွင် ကျွန်ုပ်တို့ထံ၌သာ ‌ကျွေး‌မွေး‌စောင့်‌ရှောက်ခဲ့သည် မဟုတ်‌လော။ ထို့ပြင် အသင်သည် အသင်၏သက်တမ်းထဲမှ နှစ်‌ပေါင်းအ‌မြောက်အမြား ကျွန်ုပ်တို့ထံတွင် ‌နေထိုင်ခဲ့သည် မဟုတ်‌လော။"
        },
        {
            "chapter": 26,
            "verse": 19,
            "text": "ထို့ပြင် အသင်သည် အသင်ပြုခဲ့‌သော ပြစ်မှုကိုလည်း အသင်သည် ‌ကျေးဇူးမသိတတ်သည့်သူများထဲမှဖြစ်လျက် ကျူးလွန်ခဲ့သည် မဟုတ်‌လော။"
        },
        {
            "chapter": 26,
            "verse": 20,
            "text": "၎င်း(တမန်‌တော်မူစာ)က ‌ပြောဆိုသည်- ကျွန်ုပ်သည် ထိုလုပ်ရပ်ကို ထိုစဉ်က မ‌တော်တဆ မှားယွင်းပြီး ပြုမိခဲ့ခြင်းသာဖြစ်သည်။"
        },
        {
            "chapter": 26,
            "verse": 21,
            "text": "ထို့‌နောက် ကျွန်ုပ်သည် အသင်တို့အား ‌ကြောက်ရွံ့သည့်အခါ အသင်တို့ထံမှ တိမ်း‌ရှောင်‌နေခဲ့သည်။ ထို့‌နောက် ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်က ကျွန်ုပ်ကို ပညာဉာဏ်အ‌မြော်အမြင်‌ပေးသနား‌တော်မူ၍ ကျွန်ုပ်ကို တမန်‌တော်များထဲတွင် အပါအဝင်ဖြစ်‌စေ‌တော်မူခဲ့သည်။"
        },
        {
            "chapter": 26,
            "verse": 22,
            "text": "ထို့ပြင် ထိုအရာသည် ‌ကျေးဇူး‌တော်တစ်ခုပင်ဖြစ်သည်။ ထို‌ကျေးဇူးနှင့် အသင်သည် ကျွန်ုပ်အ‌ပေါ်တွင် ဂုဏ်‌ဖော်ပြီး အစ္စရာအီလ်မျိုးနွယ်ဝင်များကို ကျွန်ပြုလုပ်ထားခြင်းပင်ဖြစ်သည်။"
        },
        {
            "chapter": 26,
            "verse": 23,
            "text": "ဖိရ်‌အောင်န်က ‌ပြောသည်- စကြဝဠာအ‌ပေါင်းကို ဖန်ဆင်း‌မွေးမြူ‌တော်မူ‌သောအရှင် ဆိုသည်မှာ မည်သည့်အရာနည်း။"
        },
        {
            "chapter": 26,
            "verse": 24,
            "text": "၎င်း(တမန်‌တော် မူစာ)က‌ပြောသည်- အကယ်၍ အသင်တို့သည် ယုံကြည်သူများဖြစ်ကြသည်ဆိုလျှင် (ထိုအရှင်သည်) မိုး‌ကောင်းကင်များ၊ ‌မြေပထဝီနှင့် ထိုမိုးနှင့်‌မြေကြားရှိသမျှအရာများအား ဖန်ဆင်း‌မွေးမြူ‌တော်မူ‌သောအရှင်မြတ်ပင် ဖြစ်သည်။"
        },
        {
            "chapter": 26,
            "verse": 25,
            "text": "သူ(ဖိရ်‌အောင်န်)က သူ၏အနီးတွင် ရှိကြသည့်သူများကို ‌ပြောသည်- အသင်တို့ ‌သေချာစွာ မကြားကြသ‌လော။"
        },
        {
            "chapter": 26,
            "verse": 26,
            "text": "၎င်း(တမန်‌တော် မူစာ)က‌ပြောသည်- (ထိုအရှင်မြတ်သည်) အသင်တို့အား ဖန်ဆင်း‌မွေးမြူ‌တော်မူ‌သောအရှင်ဖြစ်သည်သာမက အသင်တို့၏မတိုင်မီရှိခဲ့ကြ‌သော အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်မြတ်လည်း ဖြစ်‌တော်မူသည်။"
        },
        {
            "chapter": 26,
            "verse": 27,
            "text": "သူ(ဖိရ်‌အောင်န်)က‌ပြောသည်- အမှန်ပင် အသင်တို့ထံသို့ ‌စေလွှတ်ခြင်းခံရ‌သော တမန်‌တော်သည် မုချ ရူးသွပ်သူပင်ဖြစ်သည်။"
        },
        {
            "chapter": 26,
            "verse": 28,
            "text": "၎င်း(တမန်‌တော် မူစာ)က‌ပြောသည်- အကယ်၍ အသင်တို့သည် သိနားလည်ကြသည်ဆိုလျှင် (ထိုအရှင်မြတ်သည်) အ‌ရှေ့‌နေထွက်ရာအရပ်၊ အ‌နောက်‌နေဝင်ရာအရပ်နှင့် ထိုအရပ်၏နှစ်ခုကြားတွင်ရှိသမျှအရာများအား ဖန်ဆင်း‌မွေးမြူ‌တော်မူ‌သောအရှင်မြတ်ပင် ဖြစ်‌တော်မူသည်။"
        },
        {
            "chapter": 26,
            "verse": 29,
            "text": "သူ(ဖိရ်‌အောင်န်)က‌ပြောသည်- အမှန်ပင် အကယ်၍ အသင်သည် ကျွန်ုပ်မှလွဲ၍ အခြားကိုးကွယ်ရာတစ်ပါးကို ‌ရွေးချယ်ခဲ့လျှင် အမှန်စင်စစ် ကျွန်ုပ်သည် အသင့်အား အကျဉ်း‌ထောင်၌ချထားမည်။"
        },
        {
            "chapter": 26,
            "verse": 30,
            "text": "၎င်း(တမန်‌တော် မူစာ)က‌ပြောသည်- ကျွန်ုပ်သည် အသင်၏ထံသို့ ထင်ရှား‌သော တန်ခိုး‌တော်တစ်စုံတစ်ခု ယူ‌ဆောင်လာခဲ့လျှင်လည်း (ကျွန်ုပ်ကို အကျဉ်းချထားဦးမည်‌လော)။"
        },
        {
            "chapter": 26,
            "verse": 31,
            "text": "သူ(ဖိရ်‌အောင်န်)က‌ပြောသည်- သို့ဖြစ်လျှင် အကယ်၍ အသင်သည် အမှန်‌ပြောဆိုသူတစ်ဦးဖြစ်ခဲ့လျှင် ထိုအရာ(တန်ခိုး‌တော်)ကို ယူလာပါ။"
        },
        {
            "chapter": 26,
            "verse": 32,
            "text": "ထို့‌နောက်(တမန်‌တော်)မူစာသည် ၎င်း၏‌တောင်‌ဝှေးကို ပစ်ချလိုက်သည် ချက်ချင်းပင် ထင်ရှား‌သော ‌မြွေတစ်‌ကောင်ဖြစ်သွားခဲ့သည်။"
        },
        {
            "chapter": 26,
            "verse": 33,
            "text": "ထို့ပြင် (တမန်‌တော်)မူစာသည် ၎င်း၏လက်ကို ဆွဲထုတ်လိုက်သည့်အခါ ချက်ချင်းပင် ထိုလက်သည် ကြည့်ရှုသူများ‌ရှေ့၌ ဖြူ‌ဖွေး‌တောက်ပလျက်ရှိ‌နေခဲ့သည်။"
        },
        {
            "chapter": 26,
            "verse": 34,
            "text": "သူ(ဖိရ်‌အောင်န်)က သူ၏အနီးတွင်ရှိ‌သော မှူးကြီးမတ်ရာများအား ‌ပြောခဲ့သည်- အမှန်စင်စစ် ဤသူသည် ကျွမ်းကျင်‌သော‌မှော်ဆရာတစ်ဦးဖြစ်သည်။"
        },
        {
            "chapter": 26,
            "verse": 35,
            "text": "၎င်းသည် ၎င်း၏‌မှော်အတတ်ပညာဖြင့် အသင်တို့အား အသင်တို့၏တိုင်းပြည်မှ နှင်ထုတ်ရန် ကြံရွယ်‌နေသည်။ သို့ဖြစ်ရာ အသင်တို့သည် မည်သည့်အမိန့်(အကြံ)‌ပေးကြမည်နည်း။"
        },
        {
            "chapter": 26,
            "verse": 36,
            "text": "ထိုမှူးကြီးမတ်ရာများက ‌ပြောဆိုကြသည်- ဘုရင်မင်းမြတ်သည် ၎င်း(တမန်‌တော်မူစာ)နှင့် ၎င်း၏အစ်ကိုအား ဆိုင်းငံ့ထားပြီး မင်း‌စေများအား အမြို့မြို့အရွာရွာသို့ ‌စေလွှတ်‌တော်မူပါ။"
        },
        {
            "chapter": 26,
            "verse": 37,
            "text": "ထိုမင်း‌စေများသည် အလွန်ကျွမ်းကျင်‌သော‌မှော်ဆရာများအားလုံးကို ဘုရင်မင်းမြတ်ထံသို့ ‌ခေါ်‌ဆောင်လာကြမည်။"
        },
        {
            "chapter": 26,
            "verse": 38,
            "text": "ထို့‌နောက် ‌မှော်ဆရာများသည် သတ်မှတ်ထား‌သော‌နေ့၏ အထူးချိန်းဆိုထားသည့်အချိန်တွင် စု‌ဝေးခဲ့ကြရမည်။"
        },
        {
            "chapter": 26,
            "verse": 39,
            "text": "ထို့ပြင် လူများကိုလည်း ‌ပြောထားခဲ့သည်- အသင်တို့သည် စုရုံးကြမည့်သူများ‌လော(စုရုံးကြမည်‌လော)။"
        },
        {
            "chapter": 26,
            "verse": 40,
            "text": "သို့မှသာ ကျွန်ုပ်တို့သည် ‌မှော်ဆရာများ(၏လမ်းစဉ်)ကိုပင် အကယ်၍ သူတို့ ‌အောင်နိုင်ကြမည်ဆိုလျှင် လိုက်နာနိုင်ကြမည်ဖြစ်သည်။"
        },
        {
            "chapter": 26,
            "verse": 41,
            "text": "ထို့‌နောက် ‌မှော်ဆရာများ ‌ရောက်ရှိလာကြသည့်အခါ သူတို့က ဖိရ်‌အောင်န်ကို အကယ်၍ ကျွန်ုပ်တို့သည် ‌အောင်နိုင်သူများဖြစ်ခဲ့ကြလျှင် အမှန်ပင် ကျွန်ုပ်တို့သည် ဆုလာဘ်ကို မုချရရှိကြမည်‌လောဟု ‌ပြောဆိုကြသည်။"
        },
        {
            "chapter": 26,
            "verse": 42,
            "text": "သူ(ဖိရ်‌အောင်န်)က‌ပြောသည်- ဟုတ်သည်။ ထို့ထက်မက ထိုသို့ဖြစ်ခဲ့လျှင် အမှန်ပင် အသင်တို့သည် အနီးကပ်(မင်းမှုထမ်း)သည့်သူများထဲတွင် အပါအဝင်ဖြစ်လိမ့်မည်။"
        },
        {
            "chapter": 26,
            "verse": 43,
            "text": "(တမန်‌တော်)မူစာက သူတို့(‌မှော်ဆရာများ)ကို‌ပြောသည်- အသင်တို့သည် အသင်တို့ ပစ်ချမည့်အရာများကို ပစ်ချကြပါ။"
        },
        {
            "chapter": 26,
            "verse": 44,
            "text": "ထို့‌နောက် ‌မှော်ဆရာများသည် သူတို့၏ကြိုးများနှင့် သူတို့၏တုတ်များကို ပစ်ချခဲ့ကြသည်။ ထို့ပြင် သူတို့က ‌ပြောဆိုခဲ့ကြသည်- ဖိရ်‌အောင်န်ဘုရင်၏တန်ခိုး‌တော်အား တိုင်တည်ကျိန်ဆိုပါသည်၊ အမှန်စင်စစ် ကျွန်ုပ်တို့ပင် ‌အောင်နိုင်သူများဖြစ်ကြမည်။"
        },
        {
            "chapter": 26,
            "verse": 45,
            "text": "ထို့‌နောက်(တမန်‌တော်)မူစာသည် ၎င်း၏‌တောင်‌ဝှေးကို ပစ်ချလိုက်သည်နှင့် ချက်ချင်းပင်(‌မြွေနဂါးဖြစ်သွား၍) ‌မှော်ဆရာများက လှည့်စားထား‌သောအရာများကို မျိုချလိုက်‌တော့သည်။"
        },
        {
            "chapter": 26,
            "verse": 46,
            "text": "ထို့‌နောက် ‌မှော်ဆရာများသည် ဝပ်တွားပြီး ဦးချကြ‌တော့သည်။"
        },
        {
            "chapter": 26,
            "verse": 47,
            "text": "သူတို့က ‌ပြောဆိုကြသည်- ကျွန်ုပ်တို့သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်ကို ယုံကြည်ကြပါပြီဖြစ်သည်။"
        },
        {
            "chapter": 26,
            "verse": 48,
            "text": "(ထိုအရှင်သည်)မူစာနှင့်ဟာရူန်တို့အား ဖန်ဆင်း‌မွေးမြူ‌တော်မူ‌သောအရှင်မြတ် ဖြစ်‌တော်မူသည်။"
        },
        {
            "chapter": 26,
            "verse": 49,
            "text": "သူ(ဖိရ်‌အောင်န်)က‌ပြောသည်- အသင်တို့အား ကျွန်ုပ် ခွင့်မပြုမီ အသင်တို့သည် ၎င်း(မူစာ)ကို ယုံကြည်ခဲ့ကြသည်။ အမှန်ပင် ၎င်းသည် အသင်တို့အား ‌မှော်အတတ်ပညာ သင်ကြား‌ပေးခဲ့‌သော အသင်တို့၏အကြီးအကဲဖြစ်သည်။ သို့ဖြစ်ရာ မကြာမီ အသင်တို့ သိကြရမည်။ ငါ(ဖိရ်‌အောင်ဘုရင်)သည် အသင်တို့၏လက်များနှင့်‌ခြေများကို ဘက်လွှဲပြီး အမှန်ပင် ဖြတ်ပစ်မည်။ ထို့ပြင် အမှန်ပင် ငါသည် အသင်တို့အားလုံးကို လက်ဝါးကပ်တိုင်တင်မည်။"
        },
        {
            "chapter": 26,
            "verse": 50,
            "text": "သူတို့က ‌ပြောကြသည်- (ကျွန်ုပ်တို့မှာ) လုံးဝ အကျိုးယုတ်ပျက်စီးမှုရှိမည် မဟုတ်‌ပေ။ အမှန်စင်စစ် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ ပြန်သွားရမည့်သူများပင်ဖြစ်သည်။"
        },
        {
            "chapter": 26,
            "verse": 51,
            "text": "အမှန်စင်စစ် ကျွန်ုပ်တို့သည် ပထမဦးဆုံး အီမာန်ယုံကြည်သူများဖြစ်သည့်အတွက် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်က ကျွန်ုပ်တို့၏အပြစ်များကို ခွင့်လွှတ်ချမ်းသာ‌ပေး‌တော်မူလိမ့်မည်ဟု ကျွန်ုပ်တို့ ‌မျှော်လင့်ကြပါသည်။"
        }
    ]
}
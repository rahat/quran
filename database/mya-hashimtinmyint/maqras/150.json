{
    "maqras": [
        {
            "chapter": 26,
            "verse": 181,
            "text": "အသင်တို့သည် အခြင်အတွယ်ကို အပြည့်(ခြင်ပြီး)‌ပေးကြပါ။ ထို့ပြင် အသင်တို့သည် (သူတစ်ပါးအား) ‌လျော့နည်းဆုံးရှုံး‌အောင် လုပ်သည့်သူများ မဖြစ်ကြနှင့်။"
        },
        {
            "chapter": 26,
            "verse": 182,
            "text": "ထို့ပြင် အသင်တို့သည် မှန်ကန်‌သော ချိန်ခွင်နှင့် ချိန်တွယ်ကြပါ။"
        },
        {
            "chapter": 26,
            "verse": 183,
            "text": "ထို့ပြင် အသင်တို့သည် လူများအား သူတို့၏ပစ္စည်းများကို ‌လျှော့၍မ‌ပေးကြနှင့်။ ထို့ပြင် အသင်တို့သည် တိုင်းပြည်တွင် ဖျက်ဆီးသူများအဖြစ် သွားလာလှုပ်ရှား ‌သောင်းကျန်းမှု မပြုကြနှင့်။"
        },
        {
            "chapter": 26,
            "verse": 184,
            "text": "ထို့ပြင် အသင်တို့သည် အသင်တို့နှင့် အသင်တို့မတိုင်မီ အဖန်ဆင်းခံများကို ဖန်ဆင်း‌မွေးမြူ‌တော်မူ‌သောအရှင်အား ‌ကြောက်ရွံ့ကြပါ။"
        },
        {
            "chapter": 26,
            "verse": 185,
            "text": "သူတို့က ‌ပြောဆိုခဲ့ကြသည်- အသင်သည် ပြင်းထန်စွာ စုန်းပြုစားခြင်းခံရသူတစ်ဦးသာဖြစ်သည်။"
        },
        {
            "chapter": 26,
            "verse": 186,
            "text": "ထို့ပြင် အသင်သည် ကျွန်ုပ်တို့ကဲ့သို့ပင် လူသားတစ်ဦးမှလွဲ၍ မည်သည့်အရာမျှ မဟုတ်‌ပေ။ ထို့ပြင် အမှန်စင်စစ် ကျွန်ုပ်တို့သည် အသင့်အား လိမ်လည်သူတစ်ဦးဖြစ်သည်ဟုပင် ထင်မှတ်ကြသည်။"
        },
        {
            "chapter": 26,
            "verse": 187,
            "text": "သို့ဖြစ်ရာ အသင်သည် မှန်ကန်သူများထဲမှဖြစ်လျှင် ကျွန်ုပ်တို့အ‌ပေါ်တွင် မိုး‌ကောင်းကင်မှ အစိတ်အပိုင်းတစ်စုံတစ်ခု ကျလာ‌အောင် အသင် ပြုလုပ်ပါ။"
        },
        {
            "chapter": 26,
            "verse": 188,
            "text": "၎င်းက ‌ပြောကြားခဲ့သည်- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အသင်တို့ပြုလုပ်ကြသည်များကို အသိဆုံးအရှင်မြတ် ဖြစ်‌တော်မူသည်။"
        },
        {
            "chapter": 26,
            "verse": 189,
            "text": "ထို့‌နောက် သူတို့သည် ၎င်းအား မဟုတ်မမှန်ဟု စွပ်စွဲငြင်းပယ်ခဲ့ကြသည့်အတွက် တိမ်အရိပ်များကျလာသည့်‌နေ့၏ပြစ်ဒဏ်သည် သူတို့အား ဖမ်းဆီးကွပ်မျက်ခဲ့သည်။ အမှန်စင်စစ် ထိုပြစ်ဒဏ်သည် ကြီးကျယ်သည့်‌နေ့၏ပြစ်ဒဏ်ပင် ဖြစ်ခဲ့သည်။"
        },
        {
            "chapter": 26,
            "verse": 190,
            "text": "အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။"
        },
        {
            "chapter": 26,
            "verse": 191,
            "text": "ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"
        },
        {
            "chapter": 26,
            "verse": 192,
            "text": "ထို့ပြင် အမှန်စင်စစ် ဤ(ကုရ်အာန်ကျမ်း‌တော်မြတ်)သည် စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်က ချ‌ပေး‌တော်မူ‌သောအရာ(ကျမ်းဂန်)ဖြစ်သည်။"
        },
        {
            "chapter": 26,
            "verse": 193,
            "text": "ယုံကြည်စိတ်ချရ‌သော ဝိညာဉ်‌တော်(‌ကောင်းကင်တမန် ဂျိဗ်ရီလ်)သည် ထို(ကုရ်အာန်)ကို ယူ‌ဆောင်ချ‌ပေးခဲ့ခြင်းဖြစ်သည်။"
        },
        {
            "chapter": 26,
            "verse": 194,
            "text": "အသင်၏စိတ်နှလုံးအ‌ပေါ်တွင် အသင်သည် သတိ‌ပေးနှိုး‌ဆော်သူများထဲမှ ဖြစ်ရန်အတွက် (ချ‌ပေးခဲ့ခြင်းဖြစ်သည်)။"
        },
        {
            "chapter": 26,
            "verse": 195,
            "text": "ရှင်းလင်းထင်ရှား‌သော အရဗီစကားဖြင့်။"
        },
        {
            "chapter": 26,
            "verse": 196,
            "text": "ထို့ပြင် အမှန်စင်စစ် ၎င်း(ကုရ်အာန် ကျမ်း‌တော်မြတ်၏အ‌ကြောင်း)မှာ ‌ရှေး‌ဟောင်းလူများ၏ ကျမ်းများထဲတွင်လည်းပါရှိသည်။"
        },
        {
            "chapter": 26,
            "verse": 197,
            "text": "အစ္စရာအီလ်မျိုးနွယ်ဝင်များထဲမှ ပညာရှင်များက ၎င်း(ကုရ်အာန်ကျမ်း‌တော်မြတ်)ကို သိရှိကြခြင်းသည် သူတို့(ကုရိုင်းရှ်မျိုးနွယ်ဝင်များ)အတွက် သက်‌သေသာဓက မဖြစ်ခဲ့သ‌လော။"
        },
        {
            "chapter": 26,
            "verse": 198,
            "text": "ထို့ပြင် အကယ်၍ ငါအရှင်မြတ်သည် ၎င်း(ကုရ်အာန်ကျမ်း‌တော်မြတ်)ကို အရဗ် အမျိုးသားမဟုတ်သူတစ်ဦးတစ်‌ယောက်၏အ‌ပေါ်တွင် ချ‌ပေး‌တော်မူခဲ့လျှင်။"
        },
        {
            "chapter": 26,
            "verse": 199,
            "text": "ထို့ပြင် ထိုသူက သူတို့(ကုရိုင်းရှ်မျိုးနွယ်ဝင်များ)၏‌ရှေ့၌ ထိုအရာကို ဖတ်ကြားခဲ့လျှင်လည်း သူတို့သည် ၎င်း(ကုရ်အာန်ကျမ်း‌တော်မြတ်)ကို ယုံကြည်ကြမည့်သူများ မဟုတ်ကြ‌ပေ။"
        },
        {
            "chapter": 26,
            "verse": 200,
            "text": "ဤသို့ပင် ငါအရှင်မြတ်သည် အပြစ်ကျူးလွန်သူများ၏စိတ်ထဲတွင် ထိုငြင်းပယ်မှုကို ထည့်သွင်း‌တော်မူခဲ့သည်။"
        },
        {
            "chapter": 26,
            "verse": 201,
            "text": "သူတို့သည် နာကျင်‌စေ‌သောပြစ်ဒဏ်ကို မမြင်မချင်း ၎င်း(ကုရ်အာန်ကျမ်း‌တော်မြတ်)ကို ယုံကြည်ကြမည် မဟုတ်‌ပေ။"
        },
        {
            "chapter": 26,
            "verse": 202,
            "text": "ထို့ပြင် ထိုပြစ်ဒဏ်သည် သူတို့ထံသို့ သူတို့ ‌မေ့‌လျော့‌နေလျက်ရှိသည့်အခါတွင် ရုတ်တရက် ‌ရောက်လာလိမ့်မည်။"
        },
        {
            "chapter": 26,
            "verse": 203,
            "text": "သို့ဖြစ်ရာ သူတို့က ကျွန်ုပ်တို့သည် ဆိုင်းငံ့ခွင့် ရရှိနိုင်ဦးမည်‌လောဟု ‌ပြောဆိုကြမည်။"
        },
        {
            "chapter": 26,
            "verse": 204,
            "text": "သို့ဖြစ်ပါလျက် သူတို့က ငါအရှင်မြတ်၏ပြစ်ဒဏ်ကို အလျင်စလို ‌တောင်းဆို‌နေကြသ‌လော။"
        },
        {
            "chapter": 26,
            "verse": 205,
            "text": "အသင် မည်ကဲ့သို့ ယူဆမည်နည်း၊ အကယ်၍ ငါအရှင်မြတ်သည် သူတို့အား နှစ်ကာလရှည်လျားစွာ အကျိုးခံစားခွင့်‌ပေး‌တော်မူခဲ့လျှင်။"
        },
        {
            "chapter": 26,
            "verse": 206,
            "text": "ထို့‌နောက် သူတို့ ချိန်းဆိုခံကြရသည့်အရာ(ပြစ်ဒဏ်)သည် သူတို့ထံသို့ ‌ရောက်လာခဲ့လျှင်။"
        },
        {
            "chapter": 26,
            "verse": 207,
            "text": "(ထိုအခါ) သူတို့အတွက် သူတို့ အကျိုးခံစားခွင့်ရရှိခဲ့ကြသည့်အရာများသည် မည်သည့်အရာမျှ အသုံးဝင်မည် မဟုတ်‌ပေ။"
        },
        {
            "chapter": 26,
            "verse": 208,
            "text": "ထို့ပြင် ငါအရှင်မြတ် ဖျက်ဆီး‌တော်မူခဲ့‌သောမြို့ရွာတိုင်းတွင် သတိ‌ပေးနှိုး‌ဆော်သူများ ‌ရောက်ရှိခဲ့ကြသည်ချည်းသာဖြစ်သည်။"
        },
        {
            "chapter": 26,
            "verse": 209,
            "text": "သတိ‌ပေးဆုံးမဩဝါဒ(‌ပေးရန်ဖြစ်သည်)။ ထို့ပြင် ငါအရှင်မြတ်သည် မတရားနှိပ်စက်ညှဉ်းပန်း‌တော်မူ‌သောအရှင် မဟုတ်‌ပေ။"
        },
        {
            "chapter": 26,
            "verse": 210,
            "text": "ထို့ပြင် ၎င်း(ကုရ်အာန်ကျမ်း‌တော်မြတ်)ကို ရှိုန်သွာန်များက ယူ‌ဆောင်လာသည် မဟုတ်‌ပေ။"
        },
        {
            "chapter": 26,
            "verse": 211,
            "text": "ထို့ပြင် ၎င်း(ကုရ်အာန်ကျမ်း‌တော်မြတ်ကို ယူ‌ဆောင်လာခြင်း)ကိစ္စသည် သူတို့နှင့် အပ်စပ်ခြင်းလည်း မရှိ‌ပေ။ ထို့ပြင် သူတို့သည် (ယူ‌ဆောင်လာရန်) တတ်စွမ်းနိုင်သည်လည်း မဟုတ်‌ပေ။"
        },
        {
            "chapter": 26,
            "verse": 212,
            "text": "အမှန်စင်စစ် ထိုသူ(ရှိုန်သွာန်)များသည် (ဝဟီအမိန့်‌တော်ကို)ကြားနာမှုမှ အမှန်ပင် ဖယ်ရှားခြင်း ခံခဲ့ကြရပြီးဖြစ်သည်။"
        },
        {
            "chapter": 26,
            "verse": 213,
            "text": "သို့ဖြစ်ရာ အသင်သည် အလ္လာဟ်အရှင်မြတ်နှင့်အတူ မည်သည့်ကိုးကွယ်ရာကိုမှ ဟစ်‌ခေါ်တသခြင်း မပြုနှင့်။ ထိုသို့ပြုခဲ့လျှင် အသင်လည်း ပြစ်ဒဏ်‌ပေးခြင်းခံရသူများထဲတွင် အပါအဝင်ဖြစ်သွားမည်။"
        },
        {
            "chapter": 26,
            "verse": 214,
            "text": "ထို့ပြင် အသင်သည် အသင်၏နီးစပ်‌သော ‌ဆွေမျိုးသားချင်းများကို သတိ‌ပေးနှိုး‌ဆော်ပါ။"
        },
        {
            "chapter": 26,
            "verse": 215,
            "text": "ထို့ပြင် အသင်သည် အသင်၏‌နောက်သို့လိုက်ကြ‌သော အီမာန်ယုံကြည်သူများ၏‌ရှေ့၌ (ကရုဏာသက်သည့်‌နေဖြင့်)ကျိုးနွံပါ။"
        },
        {
            "chapter": 26,
            "verse": 216,
            "text": "ထို့‌နောက် အကယ်၍ သူတို့သည် အသင်(တမန်‌တော်)၏အမိန့်ကို ဖီဆန်ခဲ့ကြလျှင် (အို- တမန်‌တော်)အသင်သည် (သူတို့အား) ငါသည် အသင်တို့၏လုပ်ရပ်များမှ အမှန်စင်စစ် ကင်းလွတ်သည်ဟု ‌ပြောလိုက်ပါ။"
        },
        {
            "chapter": 26,
            "verse": 217,
            "text": "ထို့ပြင် အသင်(တမန်‌တော်)သည် တန်ခိုး‌တော်နှင့် အလွန်လွှမ်းမိုး‌တော်မူ‌သော အလွန်ကြင်နာသနား‌တော်မူ‌သော အရှင်မြတ်အ‌ပေါ်တွင် ယုံပုံလွှဲအပ်ထားပါ။"
        },
        {
            "chapter": 26,
            "verse": 218,
            "text": "ထိုအရှင်မြတ်သည် အသင်(အိဗာဒသ်အတွက်)မတ်တတ်ရပ်သည့်အခါ အသင့်အား မြင်‌တော်မူသည်။"
        },
        {
            "chapter": 26,
            "verse": 219,
            "text": "ထို့ပြင် (အရှင်မြတ်သည်) စွလာသ်ဝတ်ပြုသူများထဲတွင် အသင်၏ပါဝင် ‌နေထိုင်သွားလာမှုကိုလည်း (မြင်‌တော်မူသည်)။"
        },
        {
            "chapter": 26,
            "verse": 220,
            "text": "အမှန်စင်စစ် အရှင်မြတ်ပင် အကြွင်းမဲ့ကြား‌တော်မူ‌သောအရှင်၊ အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"
        },
        {
            "chapter": 26,
            "verse": 221,
            "text": "ငါသည် မည်သူ၏အ‌ပေါ်တွင် ရှိုင်သွာန်များဆင်းသက်ကြသည်ကို အသင်တို့အား ‌ပြောပြရမည်‌လော။"
        },
        {
            "chapter": 26,
            "verse": 222,
            "text": "ထိုရှိုင်သွာန်များသည် အလွန်အပြစ်ကျူးလွန်သည့်သူ၊ အလွန်လိမ်လည်သည့်သူတိုင်းအ‌ပေါ်တွင် ဆင်းသက်ကြသည်။"
        },
        {
            "chapter": 26,
            "verse": 223,
            "text": "အကြင်သူများသည် (ရှိုင်သွာန်ဘက်သို့)နားစွင့်ပြီး‌နေကြသည်၊ ထို့ပြင် ထိုအထဲမှ အများစုသည် လိမ်လည်သူများပင်ဖြစ်ကြသည်။"
        },
        {
            "chapter": 26,
            "verse": 224,
            "text": "ထို့ပြင် ကဗျာဆရာများမှာမူ သူတို့‌နောက်သို့ လမ်းလွဲသူများသာ လိုက်ကြသည်။"
        },
        {
            "chapter": 26,
            "verse": 225,
            "text": "အမှန်စင်စစ် သူတို့သည် (စိတ်ကူးယဉ်)လျှို‌မြောင်‌ချောင်းရိုးတိုင်း၌ ‌ခြေဦးလှည့်ရာ(စိတ်ကူးတည့်ရာ) သွားလာ‌နေကြသည်ကို အသင် မမြင်‌လေသ‌လော။"
        },
        {
            "chapter": 26,
            "verse": 226,
            "text": "ထို့ပြင် သူတို့သည် သူတို့ မပြုလုပ်သည့်ကိစ္စကို (ပြုလုပ်ကြသည်ဟု) ‌ပြောဆို‌လေ့ရှိကြသည်။"
        },
        {
            "chapter": 26,
            "verse": 227,
            "text": "သို့ရာတွင် (ကဗျာဆရာများထဲမှ) အကြင်သူများသည် ခြွင်းချက်ဖြစ်သည်၊ ထိုသူများသည် အီမာန်ယုံကြည်ခဲ့ကြပြီး ‌ကောင်းမြတ်‌သော အကျင့်သီလများကိုလည်း ‌ဆောက်တည်ခဲ့ကြသည်။ ထို့ပြင် အလ္လာဟ်အရှင်မြတ်အားလည်း များစွာ သတိရခဲ့ကြသည်။ ထို့ပြင် သူတို့သည် သူတို့ မတရားနှိပ်စက်မှုခံခဲ့ကြရပြီး‌နောက် လက်စား‌ချေခဲ့ကြသည်။* ထို့ပြင် မတရားနှိပ်စက်ကြသည့်သူများသည် သူတို့ မည်သည့်‌နေရာ ပြန်လှည့်ကြမည်ကို မကြာမီ သိရှိကြလိမ့်မည်။"
        }
    ]
}
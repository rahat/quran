{
    "rukus": [
        {
            "chapter": 26,
            "verse": 34,
            "text": "(UFir’awn) wathi kwiinkosi zakhe ezazimngqongile: “Inene! Lo ngumenzi wemilingo oyincutshe"
        },
        {
            "chapter": 26,
            "verse": 35,
            "text": "Yena ufuna ukunikhupha ezweni lenu ngemilingo yakhe: uyintoni na ke umyalelo wenu, (makathiweni na)?”"
        },
        {
            "chapter": 26,
            "verse": 36,
            "text": "Bathi bona: “Rhoxisa (umcimbi) wakhe nomntakwabo okwethutyana, uthumele abamemezi ezixekweni"
        },
        {
            "chapter": 26,
            "verse": 37,
            "text": "Ukuba beze nazo zonke iincutshe zabenzi bemilingo.”"
        },
        {
            "chapter": 26,
            "verse": 38,
            "text": "Ke\tkaloku\tabenzi\tbemilingo\tbaqokelelana\tngemini eyayikhethiwe"
        },
        {
            "chapter": 26,
            "verse": 39,
            "text": "Kwathiwa ebantwini: “Ingaba nani niza kuqokelelana ndawonye na"
        },
        {
            "chapter": 26,
            "verse": 40,
            "text": "Khon’ukuze sibe nokulandela abenzi bemilingo ukuba ibe ngabo ababe noloyiso?”"
        },
        {
            "chapter": 26,
            "verse": 41,
            "text": "Ukufika kwabenzi bemilingo, bathi kuFir’awn: “Ingaba ngenene uya kubakhona na umvuzo kuthi xa sinokuphumelela"
        },
        {
            "chapter": 26,
            "verse": 42,
            "text": "Wathi yena: “Ewe, yaye kananjalo nina niya kuba ngabanye babo basondeleyo kum (ngokwesikhundla).”"
        },
        {
            "chapter": 26,
            "verse": 43,
            "text": "Umûsâ wathi: kubo: “Julani ke oko niza kukujula!”"
        },
        {
            "chapter": 26,
            "verse": 44,
            "text": "Bazijula ke iintambo zabo neentonga zabo, bathi: “Ngamandla kaFir’awn, sithi abaza kuphumelela ngenene!”"
        },
        {
            "chapter": 26,
            "verse": 45,
            "text": "Waza uMûsâ wajula eyakhe intonga, khangela ke! Yakuginya konke oko babekubonisa ngobuxoki"
        },
        {
            "chapter": 26,
            "verse": 46,
            "text": "Abenzi bemilingo bawa ngobuso baqubuda"
        },
        {
            "chapter": 26,
            "verse": 47,
            "text": "Besithi: “Sikholiwe thina kwiNkosi yamaphakade"
        },
        {
            "chapter": 26,
            "verse": 48,
            "text": "INkosi kaMûsâ noHârûn.”"
        },
        {
            "chapter": 26,
            "verse": 49,
            "text": "Wathi uFir’awn: “Nikholwa kuye ndinganinikanga mvume na? Inene, yena yinkosi yenu enifundise imilingo! Inene, niza kwazi. Inene mna ndiya kuninqumla izandla zenu neenyawo zenu ngokwahlukana kwamacala3, yaye ndiya kunibethelela emnqamlezweni nonke.”"
        },
        {
            "chapter": 26,
            "verse": 50,
            "text": "Bathi bona: Akuyi kubakho ngozi kuba isiphelo sethu kukubuyela eNkosini yethu (kakade)"
        },
        {
            "chapter": 26,
            "verse": 51,
            "text": "“Inene thina sithemba okokuba iNkosi yethu Iya kusixolela izono zethu, njengoko singabokuqala kumakholwa.”"
        },
        {
            "chapter": 26,
            "verse": 52,
            "text": "Kananjalo Satyhilela uMûsâ, (okokuba) “Hamba ngobusuku nezicaka zaM; inene, nina niya kuleqwa.”"
        }
    ]
}
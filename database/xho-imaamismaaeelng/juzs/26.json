{
    "juzs": [
        {
            "chapter": 46,
            "verse": 1,
            "text": "Hâ - Mîm"
        },
        {
            "chapter": 46,
            "verse": 2,
            "text": "Ukutyhilwa kweNcwadi i’Kur’ân kuvela kuAllâh, uSobunganga, uSobulumko"
        },
        {
            "chapter": 46,
            "verse": 3,
            "text": "ASiwadalanga amazulu nomhlaba nokuphakathi kwawo ngaphandle kwenyaniso, yaye (Siwadalele) ixesha elimisiweyo kodwa abo bangakholwayo koko balunyukiswa ngako bayakufulathela"
        },
        {
            "chapter": 46,
            "verse": 4,
            "text": "Yithi (Muhammad): “Nibajongile phofu abo nibanqulayo ngaphandle koAllâh? Khanindiboniseni abakudalileyo komhlaba: okanye mhlawumbi babe nobuhlulelane (ekudalweni) kwamazulu? Ndiziseleni isibhalo (esatyhilwa) ngaphambili kunesi (i’Kur’ân) okanye intwana (esaseleyo) yolwazi, ukuba nithetha inyaniso.”"
        },
        {
            "chapter": 46,
            "verse": 5,
            "text": "Ngubani olahleke ngaphezulu kunalowo unqula abo bangekhe bamphendule ngaphandle koAllâh de kube yiMini yoVuko1 babe bona ngonqulo olo lwabo bengenalwazi"
        },
        {
            "chapter": 46,
            "verse": 6,
            "text": "Xa abantu behlanganiswe ndawonye (ngaloo Mini), abo (babenqulwa) baya kuba ziintshaba kubo, yaye baya kuba ngabaphiki bokunqulwa kwabo"
        },
        {
            "chapter": 46,
            "verse": 7,
            "text": "Naxa iiVesi zeThu zicengcelezwa kubo njengobungqina obucacileyo, abo bangakholwayo bathi inyaniso isakuba ifikile kubo: “Lo ngumlingo ocacileyo.”"
        },
        {
            "chapter": 46,
            "verse": 8,
            "text": "Makube mhlawumbi bathi: “Uyiqambe ngokwakhe?” Yithi: “Ukuba ndiyiqambe ngokwam nina aniyi kuba nawo (amandla okundikhusela) ngokuchasene noAllâh. Yena nguYena ukwazi kakuhle enikwenzayo. Wanele Yena ukuba Abe liNgqina phakathi kwam nani, yaye nguMxoleli uSozinceba.”"
        },
        {
            "chapter": 46,
            "verse": 9,
            "text": "Yithi: “Andifani na nabemveli phakathi kwabaThunywa? Kanti ke mna andikwazi okuza kwenzeka kum okanye kuni. Mna ndilandela okutyhilwe kum kuphela, yaye mna andinto yimbi ngaphandle kokuba nguMlumkisi.”"
        },
        {
            "chapter": 46,
            "verse": 10,
            "text": "Yithi: “Niyaqonda na okokuba ukuba yona (i’Kur’ân) ibivela kuAllâh naze nina anakholwa kuyo lo gama ingqina phakathi kwaBatwana bakwaSirayeli langqinayo kwinto efana nayo (i’Kur’ân) laza lakholwa lona lo gama nina nikhukhumele?” Inene uAllâh Akabakhokeli abenzi bobubi"
        },
        {
            "chapter": 46,
            "verse": 11,
            "text": "Kananjalo abo bangakholwayo bathi kwabo bakholwayo “Ukuba ngaba (i’Kur’ân) ibilungile, ngebengasandulelanga2 kuyo” ke kaloku xa bengakhokelekekanga yiyo bathi: “Obu bubuxoki bakudala.”"
        },
        {
            "chapter": 46,
            "verse": 12,
            "text": "Ke kaloku ngaphambili kunayo yayisisiTyhilelo sikaMûsâ esasisisiKhokelo nenceba. Le ke yiNcwadi engqinayo ngolwimi lwesiArabhu ukulumkisa abo benze ubugwenxa ibe ziindaba ezivuyisayo kubenzi bokulungileyo"
        },
        {
            "chapter": 46,
            "verse": 13,
            "text": "Inene abo bathi: “INkosi yethu nguAllâh, baza bahlala beseNdleleni elungileyo, akuyi kubakho koyika ngokuphathelene nabo, bengayi kuxhalaba"
        },
        {
            "chapter": 46,
            "verse": 14,
            "text": "AbongamadlelaneePaladesi:bayakuhlalaaphongonaphakade njengomvuzo (wabo) ngenxa yoko bakwenzayo"
        },
        {
            "chapter": 46,
            "verse": 15,
            "text": "Kananjalo emntwini Siyalele impatho elungileyo kubazali. Unina wamthwala kanzima wamzala kanzima emva kokummitha nokumlumla iinyanga ezingamashumi amathathu3 (uye akhule) ade afikelele kwixabiso lokubhadla ade afikelele nakwixabiso lokuba neminyaka engamashumi amane, athi: “Nkosi yam ndenze ndibe nombulelo ngoBabalo lwaKho Owandenzela lona nabazali bam, (undenze) ndisebenze ubulungisa Oya kubamkela Wena, Undenzele nenzala engamalungisa. Inene mna ndiguqukele kuWe yaye mna ndingomnye wamaMuslim.”"
        },
        {
            "chapter": 46,
            "verse": 16,
            "text": "Bona bangabo kubo Siya kwamkela ezona zilungileyo kwizenzo zabo, Singazihoyi izenzo zabo ezigwenxa. (baya kuba) phakathi kwabemi basePaladesi isithembiso senyaniso, abathenjiswe ngaso"
        },
        {
            "chapter": 46,
            "verse": 17,
            "text": "Kodwa lowo uthi kubazali bakhe: “Uff4 kuni, nindithembisa ukuba ndiza kuphinda ndivuswe (ekufeni) lo gama izizukulwana ezingaphambili kunam sele zadlulayo?” Babe bona (abazali bakhe) bethandazela ukufumana uncedo kuAllâh (besithi kunyana lowo wabo): “Yeha kuwe! Kholwa! Inene isithembiso sika-Allâh siyinyaniso.” Kodwa athi yena, “Akunto yimbi oku ngaphandle kokuba ziintsomi zabantu bakudala"
        },
        {
            "chapter": 46,
            "verse": 18,
            "text": "Abo (banjalo) ngabo ilizwi (lommiselo) liye lehla (phezu kwabo) abaya kuba phakathi kwezizwe ezagqithayo ngaphambili kunabo zeejinni nabantu. Inene bonke baba ngabalahlekelwa"
        },
        {
            "chapter": 46,
            "verse": 19,
            "text": "Kubo bonke kukho amanqanaba (omvuzo nawesohlwayo) ngoko bakwenzayo, yaye kunjalo khona ukuze Ababuyekeze ngokugcweleyo ngezenzo zabo kwaye abayi kwenziwa bugwenxa"
        },
        {
            "chapter": 46,
            "verse": 20,
            "text": "NgeMini abo bangazanga bakholwe beya kusondezwa eMlilweni (kuya kuthiwa kubo): “Nabufinca bonke ubumnandi benu ngethuba nanisemhlabeni, nabonwabela, Ke naMhla niya kubuyekezwa ngesohlwayo sehlazo ngokuba nanikhukhumele emhlabeni ngokungekho lungelweni ngenxa yokuba naninendelelo, ningenantobeko.”"
        },
        {
            "chapter": 46,
            "verse": 21,
            "text": "Yabona, (uHûd) umzalwana wama’Ad xa walumkisa abantu bakubo kwinginqi yase Al-Ah‘kâf, ukanti abalumkisi (abaninzi) babesele bagqitha ngaphambili kunaye nasemva kwakhe (besithi): “Musani ukunqula nto ngaphandle koAllâh. Inene mna ndiyanoyikisela kwisohlwayo seMini embi kunene.”"
        },
        {
            "chapter": 46,
            "verse": 22,
            "text": "Bathi bona: “Ingaba uze kusiwexula na koothixo bethu? Khawuze ke noko usithembisa ngako ukuba uthetha inyaniso.”"
        },
        {
            "chapter": 46,
            "verse": 23,
            "text": "Wathi yena: “Ulwazi lokwenzeka kwako (oko ndinithembisa ngako) lukuAllâh kuphela, mna ndinichazela endikuthunyiweyo; kodwa ndinibona ningabantu abaziphatha ngobudenge.”"
        },
        {
            "chapter": 46,
            "verse": 24,
            "text": "Ke kaloku ukukubona kwabo (oko babethenjiswe ngako5) kunjengelifu elisondela kwiintili zabo, bathi: “Eli lilifu elisizela nemvula!” (UHûd wathi): “Nakanye (oku) koko beningasenamonde ngako, ngumoya ekukho isohlwayo esibuhlungu kuwo.”"
        },
        {
            "chapter": 46,
            "verse": 25,
            "text": "Esitshabalalisa into yonke ngomyalelo weNkosi yaso, baba njalo ke kwaza akwabikho nto yaphinda yabonwa ngaphandle kwamabhodlo abo, Sibabuyekeza kanjalo ke abantu abangabaphuli-mthetho"
        },
        {
            "chapter": 46,
            "verse": 26,
            "text": "Ke kaloku Sabamisela (emhlabeni) ngendlela eSinganimiselanga ngayo nina, yaye Sabenzela ukuva nokubona neentliziyo (ingqiqo). Kodwa ukuva nokubona kwabo neentliziyo zabo azizanga zibancede nto xa babesala iiVesi zika-Allâh; yaye baye bagutyungelwa koko babekugculela"
        },
        {
            "chapter": 46,
            "verse": 27,
            "text": "Kananjalo Sele Sakutshabalalisa okuningqongileyo (kwezo) zixeko yaye Siyenze ayafana imiqondiso khona ukuze abantu babe nokubuyela (elukholweni)"
        },
        {
            "chapter": 46,
            "verse": 28,
            "text": "Kwakutheni ke abo babebathatha njengoothixo bokubasondeza (kuAllâh) bangabancedi kaloku? Nakanye, babashiya enyanyeni (ngokuba) kakade yayibubuxoki obo nomqambo (njee ongenasihlahla)"
        },
        {
            "chapter": 46,
            "verse": 29,
            "text": "Yabona (Muhammad), Sathumela ngakuwe iijinni ezimbalwa, (ukuba zize) kuphulaphula i’Kur’ân. Ekuyiphulaphuleni kwazo zathi (zithetha zodwa): “Phulaphulani nithi cwaka.” Yakugqitywa (ukucengcelezwa i’Kur’ân) zabuyela kwabakuzo njengabalumkisi"
        },
        {
            "chapter": 46,
            "verse": 30,
            "text": "Zathi: “Mawethu, inene thina sive (ucengcelezo) lweNcwadi etyhilwe emva kwekaMûsâ ingqina okwaba ngaphambili kunayo okukhokelela enyanisweni nakwiNdlela ethe Tye.”"
        },
        {
            "chapter": 46,
            "verse": 31,
            "text": "Mawethu, mhoyeni ummemezi (uMthunywa) ka-Allâh nikholwe futhi kuYe (uAllâh), Uya kunixolela izono zenu, Anikhusele kwisohlwayo esibuhlungu"
        },
        {
            "chapter": 46,
            "verse": 32,
            "text": "Lowo ungasabeliyo kummemezi ka-Allâh akayi kumenza Asilele (uAllâh nangantoni na) emhlabeni yaye (loo mntu) akayi kuba namkhuseli ngaphandle kwaKhe. Abo (banjalo) basekulahlekeni okucacileyo.”"
        },
        {
            "chapter": 46,
            "verse": 33,
            "text": "Ababoni na ukuba uAllâh Owadala amazulu nomhlaba Akasileli ekuwadaleni, Uyakwazi ukunika ubomi kwabafileyo? Ewe nje! Yena Unamandla ngaphezulu kweento zonke"
        },
        {
            "chapter": 46,
            "verse": 34,
            "text": "Ke\tkaloku\tngeMini\tabo\tbangakholwayo\tbesondezwa eMlilweni (kuya kuthiwa kubo): “Asiyonyani na le?” baya kuthi bona: “Ewe, (yiyo sifunga) ngeNkosi yethu.” Uya kuthi Yena (uAllâh): “Ngcamlani isohlwayo ke kuba nina naye anakholwa.”"
        },
        {
            "chapter": 46,
            "verse": 35,
            "text": "Ngokokeyibanomonde,njengabobabezimiselekubaThunywa ungaphelelwa ngumonde kananjalo ngokuphathelene nabo (bangakholwayo). Iya kuba ngathi (ngaloo) Mini bathenjiswe ngayo azanga baba semhlabeni ngaphandle kweYure yemini. Sisaziso (ke esi). Kodwa ingaba ukhona oza kutshatyalaliswa ngaphandle komntu odelelayo nongenantobeko"
        },
        {
            "chapter": 47,
            "verse": 1,
            "text": "Abo bangakholwayo baze bathintela (abantu) ukuba bangangeni eNdleleni ka-Allâh, Uya kuzilahla izenzo zabo"
        },
        {
            "chapter": 47,
            "verse": 2,
            "text": "Ke bona abo bakholwayo, benze izenzo ezilungileyo, bakholwe nakoko kutyhilwe kuMuhammad yaye kuyinyaniso evela eNkosini yabo, Yona Iya kuguzula izenzo zabo ezingendawo kubo, Ibaphuculele imeko yabo"
        },
        {
            "chapter": 47,
            "verse": 3,
            "text": "Oko kungenxa yokuba abo bangakholwayo balandela ubuxoki kanti bona abo bakholwayo balandela inyaniso evela eNkosini yabo. Ubenzela kanjalo ke uAllâh abantu imfaniso yabo"
        },
        {
            "chapter": 47,
            "verse": 4,
            "text": "Ngoko ke xa niqubisana nabo bangakholwayo (edabini) bageceni iintamo zabo nide nibathuthumbise ngokubabulala, emva koko nigcine abathinjwa babo nize ukuba niyathanda nibenzele inceba okanye nibakhulule ngentlawuliso de imfazwe yothule imigodlo yayo1. Lowo (ngumyalelo ka- Allâh). Kananjalo ukuba uAllâh Ebethandile ngezithabathele impindezelo ngokwaKhe kodwa Uye (Wayalela umzabalazo wezixhobo) ukuvavanya abanye ngabanye. Kananjalo abo babulewe eNdleleni ka-Allâh"
        },
        {
            "chapter": 47,
            "verse": 5,
            "text": "Yena Uya kubakhokela Aphucule imeko yabo"
        },
        {
            "chapter": 47,
            "verse": 6,
            "text": "Abangenise ePaladesi Ayenze yazeke kubo"
        },
        {
            "chapter": 47,
            "verse": 7,
            "text": "Hini na nina bakholwayo, ukuba nincedisa uAllâh Uya kunincedisa nani, Amilisele iinyawo zenu ngokuqinileyo. (uAllâh) Akasokuze azisingele phantsi izenzo zabo"
        },
        {
            "chapter": 47,
            "verse": 8,
            "text": "Kodwa abo bangakholwayo okwabo yimbandezelo kwaye Yena Uya kuyisingela phantsi imisebenzi yabo"
        },
        {
            "chapter": 47,
            "verse": 9,
            "text": "Oko kungenxa yokuba bekuchasile oko uAllâh Akutyhilileyo, ngoko ke Wenze izenzo zabo azabi nto yanto"
        },
        {
            "chapter": 47,
            "verse": 10,
            "text": "Kanti abahamba-hambanga na elizweni babone ukuba saba njani na isiphelo sabo babandulelayo? uAllâh Watshabalalisa (yonke into) phezu kwabo ukanti (okulindele) abakholwayo (ikwa) yinto ekwanjengaleyo"
        },
        {
            "chapter": 47,
            "verse": 11,
            "text": "OkokungenxayokubauAllâhnguMkhuseliwabobakholwayo kwanokuba abangakholwayo abanamkhuseli"
        },
        {
            "chapter": 47,
            "verse": 12,
            "text": "Inene uAllâh Uya kubangenisa abo bakholwayo, benza imisebenzi elungileyo eMiyezweni ekumpompoza imilambo, kodwa bona abo bangakholwayo bayazonwabisa batye okwezilwanyana ezitya ingca kanti uMlilo iya kuba likhaya labo"
        },
        {
            "chapter": 47,
            "verse": 13,
            "text": "Zingaphi izixeko ezaziluqilima kunesixeko senu (iMakkah) (sixeko eso saseMakkah) sakugxothayo wena (Muhammad)? Sazitshabalalisa ke Thina: yaye akuzanga kubekho mncedi wazo (ezo zixeko)"
        },
        {
            "chapter": 47,
            "verse": 14,
            "text": "Ingaba abo basebungqineni obucacileyo obuvela eNkosini yabo bayafana nabo ukungcola kwezenzo zabo kwenziwe kwanomtsalane kubo, balandela iminqweno yabo"
        },
        {
            "chapter": 47,
            "verse": 15,
            "text": "Ingaba inkcazo yePaladesi, leyo abakholwayo bathenjiswe ngayo ekumpompoza imilambo emanzi wayo angaphithikezwanga, imilambo yobisi encasa yawo ingaguqukiyo, imilambo yewayini emnandi kwabo bayiselayo, nemilambo yobusi obuhlambulukileyo, abaza kufumana kuyo zonke iintlobo zeziqhamo noxolelo lwezono oluvela eNkosini yabo, yafana na neyabo baza kuhlala eMlilweni ngonaphakade benikwa amanzi atshisayo aza kubuxula amathumbu abo"
        },
        {
            "chapter": 47,
            "verse": 16,
            "text": "Phakathi kwabo (Muhammad) kukho abo bakuphulaphulayo, de bemke kuwe, bathi kwabo babenikwe ulwazi: “Yintoni le agqiba ukuyitsho ngoku?” Abo ngabo uAllâh atywine iintliziyo zabo, abalandela iminqweno yabo (engendawo)"
        },
        {
            "chapter": 47,
            "verse": 17,
            "text": "Ke bona abo bakhokelelekileyo Uyabongezelelela isiKhokelo Abanike ubulungisa babo"
        },
        {
            "chapter": 47,
            "verse": 18,
            "text": "Ingaba balinde nto yimbi na ngaphandle kokuba iYure isuke ibafikele bengalindelanga? Kodwa sele zifikile kakade iimpawu ezithile (zayo) Iya kunceda ntoni inkumbulo2 yabo xa sele ifikile"
        },
        {
            "chapter": 47,
            "verse": 19,
            "text": "Yazi ke wena okokuba akukho thixo wumbi ngaphandle koAllâh, ucele netarhu ngezono zakho, nangezamakholwa namakholwakazi. Kwaye uAllah Unolwazi ngentshukumo yakho nendawo yakho yokuphumla"
        },
        {
            "chapter": 47,
            "verse": 20,
            "text": "Abo bakholwayo bathi: “Kutheni kungekho Sûrah ithunyelweyo kodwa isakuthunyelwa iSûrah echanekileyo, nokulwa kukhankanyiwe kuyo, uye ubabone abo bantliziyo zabo zinesifo (sobuhanahanisi) bekujonge (ndlaa) oku komntu ofunyenwe kukufa. Ke kaloku okona bekuya kubalungela ngakumbi bona"
        },
        {
            "chapter": 47,
            "verse": 21,
            "text": "Yintobeko namazwi alungileyo, naxa umbandela (wokulwa) ubusele usekiwe, ukuba bebenyanisekile kuAllâh, bekuya kuba ngcono kubo oko"
        },
        {
            "chapter": 47,
            "verse": 22,
            "text": "Ingaba nina ukuba mhlawumbi beninokujibilika, beniza kwenza ubutshinga emhlabeni niqhawule amaqhina okuzalana (nezizalwana zenu)"
        },
        {
            "chapter": 47,
            "verse": 23,
            "text": "Abo (benza oko) ngabo uAllâh Abaqalekisileyo, ngoko ke Ubenze baba nobuthulu, Wabaphanyaza nokubona kwabo"
        },
        {
            "chapter": 47,
            "verse": 24,
            "text": "Kanti abayicamgcisisi na i’Kur’ân, okanye kukho izitshixo ezintliziyweni zabo"
        },
        {
            "chapter": 47,
            "verse": 25,
            "text": "Inene abo baye batyibilika babuyela (ekungakholweni) emva kokuba isiKhokelo besele sifikile kubo uShaytân ubarhwebeshile walolula nethemba labo (lobuxoki)"
        },
        {
            "chapter": 47,
            "verse": 26,
            "text": "Oku kungenxa yokuba bathi kwabo bakuchasileyo oko uAllâh Akutyhilileyo (i’Kur’ân): “Siya kunithobela kwinxalenye yombandela.” Kodwa Yena uAllâh Uyayazi imfihlelo yabo"
        },
        {
            "chapter": 47,
            "verse": 27,
            "text": "Kazi okokuba kuya kuba njani na xa iingelosi zibathabatha (ngethuba) lokufa kwabo, zibabetha ebusweni babo nasemiqolo yabo"
        },
        {
            "chapter": 47,
            "verse": 28,
            "text": "Oko kungenxa yokuba baye balandela oko kwavusa umsindo ka-Allâh bachasa oko kuMkholisayo, Waza Wazenza zabubuvuvu izenzo zabo"
        },
        {
            "chapter": 47,
            "verse": 29,
            "text": "Makube mhlawumbi abo bantliziyo zabo zinesifo bacinga ukuba uAllâh Akayi kuziveza elubala (iimbono) zabo eziyinkcaso"
        },
        {
            "chapter": 47,
            "verse": 30,
            "text": "KananjaloukubabeSithandabeSingabavezakuwe, yayeubuza kubazi ngophawu lwabo; kodwa uza kubazi ngemvakalo zwi yentetho yabo. Kwaye uAllâh uyazazi izenzo zenu"
        },
        {
            "chapter": 47,
            "verse": 31,
            "text": "Ke kaloku Siya kunivavanya de bacace abo bazabalazela (iNdlela ka-Allâh) phakathi kwenu nabanomonde, yaye Siya kuyicikida imibandela yenu"
        },
        {
            "chapter": 47,
            "verse": 32,
            "text": "Inene abo bangakholwayo, bathintela (abanye) eNdleleni ka- Allâh, baphikise uMthunywa (uMuhammad) emva kokuba isikhokelo sicacile kubo asokuze bamonzakalise uAllâh, kwaye Yena Uya kusuka Enze izenzo zabo zibe yinto engento"
        },
        {
            "chapter": 47,
            "verse": 33,
            "text": "Hini na nina bakholwayo, thobelani uAllâh, nithobele uMthunywa ningatshitshisi izenzo zenu (ngokungamthobeli)"
        },
        {
            "chapter": 47,
            "verse": 34,
            "text": "Inene abo bangakholwayo, bathintela abanye eNdleleni ka- Allâh baze bafe besengabangakholwayo Akasokuze abaxolele uAllâh"
        },
        {
            "chapter": 47,
            "verse": 35,
            "text": "Ngoko ke ningatyhafi nicele ukuba makube luxolo (imfazwe iphele) lo gama inini abangentla; kwaye uAllâh Ukunye nani Engasokuze Anibandezele umvuzo wezenzo zenu"
        },
        {
            "chapter": 47,
            "verse": 36,
            "text": "Ubomi beli hlabathi lulonwabo (lobuxoki) yaye buya phambukisa. Kanti ke ukuba niyakholwa, noyike uAllâh, Yena Uya kuninika imivuzo yenu yaye Akayi kucela izinto zenu"
        },
        {
            "chapter": 47,
            "verse": 37,
            "text": "Ukanti ukuba Ebenokuzicela kuni, beniya kuzinkonya, yaye Ebeza kuyiveza elubala inkcaso yenu"
        },
        {
            "chapter": 47,
            "verse": 38,
            "text": "Aphakeninaningabobamenyelwaukubabanikele(ngamalizo) eNdleleni ka-Allâh kodwa phakathi kwenu kukho abo banobugqolo. Nabani na ke onobugqolo (abanjalo) banjalo ngokuchasene neziqu zabo. Yena uAllâh Akadingi nto ukanti nini abadingayo. Ke kaloku ukuba nithe natyibilika narhoxa eNdleleni, Yena Uya kwenza abanye abantu endaweni yenu bona ke abayi kuba njengani"
        },
        {
            "chapter": 48,
            "verse": 1,
            "text": "Inene Thina Sikunikile wena (Muhammad) uloyiso olucacileyo"
        },
        {
            "chapter": 48,
            "verse": 2,
            "text": "Nokuba uAllâh Uya kukuxolela izono zakho zamandulo nexesha elizayo, Agqibelelise uBabalo lwakhe kuwe, Akukhokelele eNdleleni ethe Tye"
        },
        {
            "chapter": 48,
            "verse": 3,
            "text": "Nokuba uAllâh Uya kukunceda ngoncedo olumandla"
        },
        {
            "chapter": 48,
            "verse": 4,
            "text": "NguYe Owathumela inzolo ezintliziyweni zamakholwa ukwenzela ukuba ongezeleleke ukholo phezu kokholo analo yaye yeka-Allâh imikhosi yamazulu nomhlaba kananjalo uAllah nguSolwazi, uSobulumko"
        },
        {
            "chapter": 48,
            "verse": 5,
            "text": "Kwanokuba Uya kungenisa amakholwa namakholwakazi eMiyezweni ekumpompoza imilambo ngaphantsi kwayo bahlale apho ngonaphakade, Abasusele izenzo zabo ezigwenxa kubo Oko ke yinzuzo enkulu kuAllâh"
        },
        {
            "chapter": 48,
            "verse": 6,
            "text": "Nokuba Uza kubohlwaya abahanahanisi nabahanahanisikazi, abakhonzi bezithixo nabakhonzazana bezithixo, nabo bacinga iingcinga ezingcolileyo ngoAllâh. Phezu kwabo kukho ishwangusha eliluhlobo olungcolileyo kwaye uAllâh Unomsindo ngokubhekisele kubo, Wabaqalekisa nokubaqalekisa, Wabalungiselela isiHogo, Hayi ukungcola kwesiphelo sohambo lwabo"
        },
        {
            "chapter": 48,
            "verse": 7,
            "text": "Ke kaloku yeka-Allâh imikhosi esemazulwini nasemhlabeni. Kananjalo uAllâh nguSobunganga, uSobulumko"
        },
        {
            "chapter": 48,
            "verse": 8,
            "text": "Inene wena, Sikuthumelele ukuba ube lingqina nomvakalisi weendaba ezivuyisayo noMlumkisi"
        },
        {
            "chapter": 48,
            "verse": 9,
            "text": "Kwanokuba nina nikholwe kuAllâh noMthunywa waKhe nimhloniphe nimenzele imbeko (uMuhammad), NiMzukise (uAllâh) ekuseni nangenjikalanga"
        },
        {
            "chapter": 48,
            "verse": 10,
            "text": "Inene abo benza isifungo sesibophelelo kuwe (Muhammad) bona enyanisweni benza isifungo sesibophelelo kuAllâh. ISandla sika-Allâh siphezu kwezandla zabo. Ke lowo waphula isithembiso sakhe, usaphula ngokuchasene nesiqu sakhe. Lowo uzalisekisa oko athembise ngako kuAllâh, (uAllâh) Uya kumnika umvuzo omkhulu"
        },
        {
            "chapter": 48,
            "verse": 11,
            "text": "Ke kaloku abo baye bashiyeke ngemva bangama-Arabhu asentlango, baza kuthi kuwe: “Iimpahla zethu neentsapho zethu ziye zasibambezela, ngoko ke wena sicelele itarhu (kuAllâh).” Bona bathetha ngamalwimi abo okungekho zintliziyweni zabo. Yithi: “Ngubani ongathintela uAllâh xa Enokuthi Athande ukuba uhlelwe kokuluncedo? Nakanye, uAllâh Ukwazi konke enikwenzayo"
        },
        {
            "chapter": 48,
            "verse": 12,
            "text": "Kodwa nina nanicinga okokuba uMthunywa (uMuhammad) namakholwa asokuze baphinde babuyele kwiintsapho zabo kananjalo oko kwenziwa kwakuhle ezintliziyweni zenu. Nina nacinga iingcinga ezingcolileyo naza naba ngabantu abatshabalalayo.”"
        },
        {
            "chapter": 48,
            "verse": 13,
            "text": "Nabani na ongakholwanga kuAllâh nomthunywa waKhe (Muhammad) inene abangakholwanga sibalungiselele iDangatya"
        },
        {
            "chapter": 48,
            "verse": 14,
            "text": "Loluka-Allah ulongamelo lwamazulu nomhlaba, Uxolela lowo Athande ukumxolela Ohlwaye lowo Athande ukumohlwaya. UAllâh nguMxoleli, uSozinceba"
        },
        {
            "chapter": 48,
            "verse": 15,
            "text": "Abo babeshiyeke ngemva baza kuthi xa nisiya kuthabatha ixhayelo; “Masinilandele nathi.” Banqwenela ukuguqula amazwi ka-Allâh. Yithi: “Aningekhe\tnisilandele. Sele\tEtsho njalo\tuAllâh kwangaphambili” Baya kuthi ke bona: “Nini nje abasimonelayo”\tkodwa\t(enyanisweni)\tbabengaqiqi\tnto ngaphandle kokuncinane"
        },
        {
            "chapter": 48,
            "verse": 16,
            "text": "Yithi ke kwabo babeshiyeke ngemva bangama-Arabhu asentlango:“Nizakubizwa(niqubisane) nabantuabanomkhosi onamandla (ngakumbi) niya kulwa nabo ke okanye bona bazinikele, (kuni) ngoko ke ukuba niyathobela uAllâh Uya kuninika umvuzo olungileyo; kodwa ukuba niyajibilika njengoko nanijibilikile ngaphambili, Uya kunohlwaya ngesohlwayo esibuhlungu.”"
        },
        {
            "chapter": 48,
            "verse": 17,
            "text": "Akukho tyala koyimfama, okanye kosisiqhwala okanye kogulayo (ngokushiyeka kwabo ngasemva) Nabani na ke othobela uAllâh noMthunywa waKhe Uya kumngenisa emiyezweni ekumpompoza imilambo ngaphantsi kwayo: kodwa lowo ujikayo emke Uya kumohlwaya ngesohlwayo esikhulu"
        },
        {
            "chapter": 48,
            "verse": 18,
            "text": "Inene uAllâh Wakholiseka ngamakholwa xa ayesenza isifungo sesibophelelo kuwe (Muhammad), phantsi komthi, kwaye Wayekwazi okusentliziyweni, Waza Wathulula inzolo nokwaneliseka komphefumlo phezu kwawo Wawavuza ngoloyisokazi olukhulu"
        },
        {
            "chapter": 48,
            "verse": 19,
            "text": "Kananjalo lininzi ixhayelo lemfazwe abaya kulithatha kwaye uAllâh nguSobunganga, uSobulumko"
        },
        {
            "chapter": 48,
            "verse": 20,
            "text": "UAllâh Unithembise ixhayelo elininzi eniya kulithatha kwaye Anikhokelele eNdleleni ethe Tye"
        },
        {
            "chapter": 48,
            "verse": 21,
            "text": "Kananjalo Unithembisenangolunye(uloyiso) eningekafikeleli kulo kodwa Yena uAllâh Sele eligubungele, kwaye uAllâh Ungentla kwezinto zonke"
        },
        {
            "chapter": 48,
            "verse": 22,
            "text": "Ke kaloku ukuba abo (bantu baseMakkah) bangakholwayo bebeza kunilwa, bebeza kunizela ngemiva (banibaleke). Bebengazi kufumana mkhuseli namncedisi"
        },
        {
            "chapter": 48,
            "verse": 23,
            "text": "(Le)yiNdlelaemiselweyoka-Allâheyayikhonanangaphambili yaye awusokuze ufumane kuguquka eNdleleni ka-Allâh"
        },
        {
            "chapter": 48,
            "verse": 24,
            "text": "Kananjalo nguYe Owabamba izandla zabo ukuba zingafikeleli kuni nezandla zenu ukuba zingafikeleli kubo (ngexesha) laseMakkah emva kokuba Waye nenze naba nokuboyisa. UAllâh nguSokubona woko nikwenzayo"
        },
        {
            "chapter": 48,
            "verse": 25,
            "text": "Bona (abantu baseMakkah) yayingabo ababengakholwa benithintela ukuba ningangeni eMasjid al-Harâm lo gama idini lomnikelo lalithintelekile ukuba lifikelele kwindawo yokunikelwa kwalo. Ke kaloku ukuba\tkwakungekho ngenxa yamakholwa namakholwakazi enaningawazi nina ukuba ningasuke niwanyathele (niwabulale) kwanokuba naniya kuhlelwa kukungaxabiseki ngenxa yabo ningazi ngenanivunyelwe ukuba ningene (eMakkah). (Oku kwaba njalo) khona ukuze uAllâh Angenise encebeni yaKhe lowo Athande ukumngenisa. Ukuba abakholwayo babengekho kunye nabo (eMakkah) ngesasibohlwayile abo bangakholwayo phakathi kwabo ngesohlwayo esibuhlungu"
        },
        {
            "chapter": 48,
            "verse": 26,
            "text": "Yabona! Abo bangakholwayo bathi besakuba nenkukhumalo nekratshi, inkukhumalo yemihla yokungazi, Yena uAllâh Wathulula ukuthozama phezu koMthunywa waKhe naphezu kwamakholwa, wayalela phezu kwawo ilizwi lokwenziwa kokulungileyo, yaye ayefanelekile lilo ilizwi elo yaye uAllâh nguSolwazi wezinto zonke"
        },
        {
            "chapter": 48,
            "verse": 27,
            "text": "Inene uAllâh Uza kuwufezekisa umbono wokwenyani Awawubonisa uMthunywa waKhe. Inene nina (maMuslim) niza kungena eMasjid al-Harâm, uAllâh Ethandile ngenene nangenyaniso, nichebe iintloko zenu, iinwele zenu ziphungulwe, ningoyiki bani. Yena (uAllâh) Wazi ebeningakwazi yaye Ucwangcise kwangaphambili kunoko uloyiso olukufuphi nolo (kungekudala)"
        },
        {
            "chapter": 48,
            "verse": 28,
            "text": "NguYe Owathumela uMthunywa nesiKhokelo nenkolo yenyaniso ukuba Ayibonakalise ngaphezulu kweenkolo zonke, yaye uAllâh liNgqina elaneleyo"
        },
        {
            "chapter": 48,
            "verse": 29,
            "text": "UMuhammad nguMthunywa ka-Allâh ukanti abo bakunye naye bangqwabalala kwabangakholwayo, banenceba phakathi kwabo (bodwa). Ubabona bequbuda (emthandazweni) befuna ubuBele buka-Allâh nokuthandwa nguYe. Uphawu lwabo lusebusweni babo (emabunzini) oluvela kumzila wokuqubuda. Yinkcazo yabo ke leyo ephuma kwiTorah, kanti inkcazo yabo kwiVangeli injengesityalo esivelisa iingcambu zaso, size sizomeleze ukuze zintshule ziqine zime ngeziqu zazo, zivuyise umlimi (wazo) khona ukuze (uAllâh) Abahlahlambise abangakholwayo. UAllâh Uthembise abo bakholwayo, benza izenzo ezilungileyo phakathi kwabo, ngoxolelo lwezono, nomvuzo omkhulu"
        },
        {
            "chapter": 49,
            "verse": 1,
            "text": "Hini na nina bakholwayo musani ukukhokela uAllâh noMthunywa waKhe (ngokuthabatha isigqibo), kananjalo moyikeni uAllâh, inene! UAllâh nguSokuva, nguSolwazi"
        },
        {
            "chapter": 49,
            "verse": 2,
            "text": "Hini na nina bakholwayo, musani ukuphakamisa amazwi enu abe ngentla kwelizwi loMprofeti (uMuhammad) okanye nikhwaze xa nithetha naye njengokukhwazana kwabanye benu, hleze izenzo zenu zibe yinto engento, nibe ningazi nina"
        },
        {
            "chapter": 49,
            "verse": 3,
            "text": "Inene abo bathoba amazwi abo phambi koMthunywa ka- Allâh bona bangabo iintliziyo zabo uAllâh Azivavanyele ubulungisa, okwabo luxolelo lwezono nomvuzo omkhulu"
        },
        {
            "chapter": 49,
            "verse": 4,
            "text": "Inene abo bakukhwaza ngemva ezindlwini zabo uninzi lwabo abasebenzisi ngqiqo"
        },
        {
            "chapter": 49,
            "verse": 5,
            "text": "Ukuba bebenokulinda ude uphume uze kubo, bekuya kuba kokona kulungileyo oko kubo. Kodwa uAllâh nguMxoleli uSozinceba"
        },
        {
            "chapter": 49,
            "verse": 6,
            "text": "Hini na nina bakholwayo, xa kufika kuni (umntu) oyiFâsi’k1 (esiza) nenkcazelo, phandani, kuba hleze nonzakalise abantu ningazi ngoko nikwenzileyo, nizisole"
        },
        {
            "chapter": 49,
            "verse": 7,
            "text": "Yazini into yokuba phakathi kwenu kukho uMthunywa ka- Allâh. Ukuba ngaba ebeza kuthobela nina ubukhulu becala, beniya kuba sebunzimeni, kodwa uAllâh Unibonelele ngokholo, Walwenza lwathandeka nasezintliziyweni zenu, Wenza kwathiyeka kuni ukungakholwa, indelelo, nokungabi nantobeko. Abo (banjalo) ngabona bakhokelelekileyo"
        },
        {
            "chapter": 49,
            "verse": 8,
            "text": "(Obo) bubuBele obuvela kuAllâh noBabalo kwaye uAllâh nguSolwazi uSobulumko"
        },
        {
            "chapter": 49,
            "verse": 9,
            "text": "Ke kaloku ukuba ngaba amaqela amabini angamakholwa ayalwa, yenzani uxolelwaniso phakathi kwawo omabini. Kodwa ukuba elinye kuwo lenza ugabadelo kwelinye, yilwani nelo lenza ugabadelo de libuyele emgaqweni ka- Allâh. Ukuba liyabuyela ke yenzani uxolelwaniso phakathi kwawo ngokusebulungiseni, (nani) nenze ngokobulungisa ngokuba uAllâh Uyabathanda abo banobulungisa"
        },
        {
            "chapter": 49,
            "verse": 10,
            "text": "Amakholwa wona ngabazalwana, ngoko ke yenzani uxolelaniso phakathi kwabazalwana benu. Noyike uAllâh kananjalo ukuze nizuze (ukwenzelwa) inceba"
        },
        {
            "chapter": 49,
            "verse": 11,
            "text": "Hini na nina bakholwayo, makungabikho bantu benza intlekisa ngabanye abantu, (kunokwenzeka) mhlawumbi (kuthi kanti) bona (aba kuhlekiswa ngabo) ngabona bangcono kunabo; kungabikho bafazi kananjalo abenza intlekisa (ngabanye) abafazi (kunokwenzeka) mhlawumbi (kuthi kanti) ngabo abangcono kunabo (bahlekayo). Kananjalo musani ukuthukana, ningabizani ngamagama eziqhulo ezikhubekisayo. Libi igama elisisiqhulo (elithetha) ububi emva kokuba (umntu amkele i-Islam) enokholo. Kananjalo lowo ungaguqukiyo ngabo banjalo ke abangabenzi bobubi"
        },
        {
            "chapter": 49,
            "verse": 12,
            "text": "Hini na nina bakholwayo kuphepheni ukukrokrela, inene, ezinye izikrokro zisisono. Kananjalo musani ukucuphana okanye nihlebane. Ingaba omnye apha kuni angathanda ukudla inyama yomntakwabo efile? Ningayonyanya. Yoyikani uAllâh ke; uAllâh nguMamkeli wenguquko, Unenceba"
        },
        {
            "chapter": 49,
            "verse": 13,
            "text": "Hini na bantu Sanidala ngendoda nomfazi Sanenza nazizizwe neentlanga khon’ukuze nazane. Oyena uhloniphekileyo phakathi kwenu ngulowo uMoyika kakhulu uAllâh. Inene uAllâh nguSolwazi, Owazi konke"
        },
        {
            "chapter": 49,
            "verse": 14,
            "text": "Ama-Arabhu asentlango athi: “Sikholiwe.” Yithi: “Anikhange (niqale) ukukholwa; qha nina yithani “Sizinikele (kwi-Islam) ngokuba ukholo alukangeni ezintliziyweni zenu. Kanti ukuba niyaMthobela uAllâh noMthunywa waKhe, Akayi kunibandezela nto ngezenzo zenu. Inene uAllâh nguMxoleli, nguSozinceba.”"
        },
        {
            "chapter": 49,
            "verse": 15,
            "text": "Amakholwa kuphela akholwa kuAllâh nakuMthunywa waKhe, aze emva koko angathandabuzi koko wona azabalaza eNdleleni ka-Allâh ngezinto zawo nobomi bawo. Abo ngabo banyanisekileyo"
        },
        {
            "chapter": 49,
            "verse": 16,
            "text": "Yithi: “Ingaba niza kuxelela uAllâh ngenkolo yenu lo gama uAllâh Esazi okusemazulwini nasemhlabeni, kananjalo uAllâh Unolwazi ngaphezulu kwezinto zonke"
        },
        {
            "chapter": 49,
            "verse": 17,
            "text": "Bacinga ukuba benzela wena uvelwano (Muhammad) ngokwamkela kwabo i-Islam. Yithi: “Musani ukuthabatha ukwamkela kwenu i-Islam njengovelwano kum. Ukusuka apho uAllâh Wenzela nina ukuba Anikhokelele elukholweni, ukuba ninenyaniso.”"
        },
        {
            "chapter": 49,
            "verse": 18,
            "text": "Inene, uAllâh Wazi (iinkalo) ezingabonwayo zamazulu nomhlaba. Kananjalo uAllâh Uyakubona oko nikwenzayo"
        },
        {
            "chapter": 50,
            "verse": 1,
            "text": "‘Kâf. Nge’Kur’ân eZukileyo"
        },
        {
            "chapter": 50,
            "verse": 2,
            "text": "Ke kaloku bamangaliseka kukuba kufike uMlumkisi kubo ephuma phakathi kwabo, yaye abangakholwayo bathi: “Yinto engumnqa le"
        },
        {
            "chapter": 50,
            "verse": 3,
            "text": "Sisakuba sifile sele siluthuli, (siza kuphinda sibuyiselwe ebomini)? Oko kukubuyela (emhlabeni) okukude.”"
        },
        {
            "chapter": 50,
            "verse": 4,
            "text": "Siyakwazi okwabo okugqitywa ngumhlaba, yaye kuThi kukho iNcwadi elondoloziweyo"
        },
        {
            "chapter": 50,
            "verse": 5,
            "text": "Kodwa bona bayiphikile inyaniso isakuba ifikile kubo. Ngoko ke bakwimo yokudideka"
        },
        {
            "chapter": 50,
            "verse": 6,
            "text": "Abajonganga na ezulwini ngentla kwabo ukuba Salakha njani, Salihombisa nokulihombisa kwanokuba kukanjani na ukungabi nazintanda kwalo"
        },
        {
            "chapter": 50,
            "verse": 7,
            "text": "Kanti nomhlaba Siwandlalile Sabeka iintaba ezimile ngokuqinileyo Senza kwahluma apho kuwo (umhlaba) neentlobo zezinto ezintle"
        },
        {
            "chapter": 50,
            "verse": 8,
            "text": "Ezinika ukhanyiselo, nesikhumbuzi kuye wonke osisicaka esibuyelayo (kuAllâh)"
        },
        {
            "chapter": 50,
            "verse": 9,
            "text": "Kananjalo Sithobe imvula esikelelekileyo isuka esibhakabhakeni Senza ngayo kwahluma izitiya neenkozo ezivela kwisivuno"
        },
        {
            "chapter": 50,
            "verse": 10,
            "text": "Nemithi emide yesundu ineziqhamo ezicwangciswe ngokwemiqolo eyalekeneyo"
        },
        {
            "chapter": 50,
            "verse": 11,
            "text": "Umsindleko wezicaka (zika-Allâh), kananjalo Sinike ubomi ngayo (imvula) emhlabeni ofileyo. Lunjalo ke uvuko (lwabafileyo)"
        },
        {
            "chapter": 50,
            "verse": 12,
            "text": "Abantu bakwaNûh baphika ngaphambili kunabo nabemi baseRassi1 nabakwaThamûd"
        },
        {
            "chapter": 50,
            "verse": 13,
            "text": "Nabakwa-’Ad nabakwaFir’awn nabazalwana bakaLût"
        },
        {
            "chapter": 50,
            "verse": 14,
            "text": "Nabemi basezinkunini nabantu baseTubba’, ngamnye kubo wamphika uMthunywa wabo, saza isilumkiso saM sehla (phezu kwabo) ke"
        },
        {
            "chapter": 50,
            "verse": 15,
            "text": "Ingaba Sasilela kwindalo yokuqala kusini na? Kodwa basekudidekeni ngokuphathelene nendalo entsha"
        },
        {
            "chapter": 50,
            "verse": 16,
            "text": "Ke kaloku Samdala umntu yaye Siyakwazi okusetyezwa ngumphefumlo wakhe kuye. Kwaye Thina Sisondele kuye kunomthovutho2 wakhe"
        },
        {
            "chapter": 50,
            "verse": 17,
            "text": "Xa abamkeli3 ababini besamkela behleli ekunene nasekhohlo"
        },
        {
            "chapter": 50,
            "verse": 18,
            "text": "Akukho nalinye ilizwi umntu alithethayo koko kuba sele kukho umqwalaseli osele elungele (ukubhala)"
        },
        {
            "chapter": 50,
            "verse": 19,
            "text": "Kananjalo ukuyoba kokufa kuya kuza nenyaniso; ebenizama ukuyiphepha"
        },
        {
            "chapter": 50,
            "verse": 20,
            "text": "Ke kaloku neXilongo liya kuvuthelwa. Leyo iya kuba iyiMini isilumkiso sasikhutshiwe (ngayo)"
        },
        {
            "chapter": 50,
            "verse": 21,
            "text": "Umphefumlo ngamnye uya kuza nomqhubi (wawo) nengqina"
        },
        {
            "chapter": 50,
            "verse": 22,
            "text": "(Kuya kuthiwa kuwo): “Wena wawungayinanzanga (le Mini), Sisisusile ke isigqubuthelo kuwe, (ngoku) ukubona kwakho naMhlanje kubukhali.”"
        },
        {
            "chapter": 50,
            "verse": 23,
            "text": "Aze umqhubi wawo (ingelosi) athi: “Lo Umbhalo ngulo ukum, sele ulungiswe kakade.”"
        },
        {
            "chapter": 50,
            "verse": 24,
            "text": "(UAllâh Uya kuthi): “Phosa esiHogweni wonke osisingcoli esineenkani ongakholwayo.”"
        },
        {
            "chapter": 50,
            "verse": 25,
            "text": "Uya kuthi uAllâh kulowo ungumoni: “Mthinteli ndini wokulungileyo, mgabadeli ndini, mthandabuzi ndini"
        },
        {
            "chapter": 50,
            "verse": 26,
            "text": "Lowo (walinganisa) thixo bambi noAllâh.” (Aphinde Athi kwingelosi emqhubayo): “Mphose esohlwayweni esibuhlungu.”"
        },
        {
            "chapter": 50,
            "verse": 27,
            "text": "Umhlobo wakhe (uSathana) uya kuthi: “Nkosi yethu, asindim owamenza ukuba abe ngumgabadeli koko nguye ngokwakhe owaba sekulahlekeni (okwambeka) kude.”"
        },
        {
            "chapter": 50,
            "verse": 28,
            "text": "(UAllâh) Uya kuthi: “Musani ukuphikisana phambi kwaM, ekubeni Ndandinilumkisile kwangenxa engaphambili.”"
        },
        {
            "chapter": 50,
            "verse": 29,
            "text": "Ilizwi (elingummiselo) aliyi kuguqulwa kuM yaye Andisokuze Ndibe ngumsweli bulungisa kwizicaka"
        },
        {
            "chapter": 50,
            "verse": 30,
            "text": "NgeMini eSiya kuthi esiHogweni: “Ingaba ugcwele? Siya (kuphendula) sona sithi: “Ingaba kusekho abanye na?”"
        },
        {
            "chapter": 50,
            "verse": 31,
            "text": "Ke kaloku iPaladesi iya kusondezwa kubenzi bokulungileyo, ingabi kude"
        },
        {
            "chapter": 50,
            "verse": 32,
            "text": "(Kuya kuthiwa): “Oku koko nanithenjiswe ngako (oko) kokwakhe wonke ongumbuyeli kuAllâh nomgcini womnqophiso waKhe"
        },
        {
            "chapter": 50,
            "verse": 33,
            "text": "Owamoyikayo uSozinceba, Ongabonwayo, wabuyela (kuYe) ngentliziyo (enenguquko)"
        },
        {
            "chapter": 50,
            "verse": 34,
            "text": "Ngena kuyo (iPaladesi) ngoxolo. Le yiMini yaphakade.”"
        },
        {
            "chapter": 50,
            "verse": 35,
            "text": "Baya kufumana konke abakunqwenelayo apho, yaye kuThi kusekho nokunye okungaphaya koko"
        },
        {
            "chapter": 50,
            "verse": 36,
            "text": "Kanti zingaphi izizukulwana eSazitshabalalisayo ngaphambili kunabo, ezazinkulu kunabo ngamandla zityhutyhe ilizwe lonke, ikhona phofu indawo yokubalekela"
        },
        {
            "chapter": 50,
            "verse": 37,
            "text": "Inene kuko oko kukho inkumbuzo kuye nabani na ophulaphulayo lo gama ekho (ngokwasengqondweni)"
        },
        {
            "chapter": 50,
            "verse": 38,
            "text": "Sawadala ngenene amazulu nomhlaba noko kuphakathi kuwo ngeentsuku ezintandathu kwaye akukho kudinwa kwaSichukumisayo"
        },
        {
            "chapter": 50,
            "verse": 39,
            "text": "Ke wena yiba nomonde ngoko bakutshoyo, uzukise (uAllâh) ngendumiso yeNkosi yakho phambi kokuphuma kwelanga naphambi kokutshona kwalo"
        },
        {
            "chapter": 50,
            "verse": 40,
            "text": "(Nakwinxalenye) yobusuku. Mzukise nasemva kokuqubuda (emthandazweni)"
        },
        {
            "chapter": 50,
            "verse": 41,
            "text": "Ke kaloku uphulaphule ngeMini xa uMmemezi eya kumemeza kwindawo ekufuphi"
        },
        {
            "chapter": 50,
            "verse": 42,
            "text": "NgeMini abaya kuva isithonga ngenyaniso. Leyo yiMini yokuphuma (emangcwabeni)"
        },
        {
            "chapter": 50,
            "verse": 43,
            "text": "Inene Sithi abanika ubomi Senze nokufa yaye kuThi kulapho kuza kuphelelwa khona"
        },
        {
            "chapter": 50,
            "verse": 44,
            "text": "NgeMini umhlaba uya kuzahlukanisa nabo (baze baphume emangcwabeni abo) ngesaquphe; olo luqokelelo olulula kuThi"
        },
        {
            "chapter": 50,
            "verse": 45,
            "text": "Sikwazi kakuhle abakuthethayo, yaye wena awungomnyanzelisi phezu kwabo (wokubenza bakholwe ngenkani) kodwa ke wena khumbuza nge’Kur’ân nabani na lowo usoyikayo isilumkiso saM"
        },
        {
            "chapter": 51,
            "verse": 1,
            "text": "Ndifunga (ngeMimoya) evuthuzayo"
        },
        {
            "chapter": 51,
            "verse": 2,
            "text": "(Nangamafu) athwala umthwalo onzima wamanzi"
        },
        {
            "chapter": 51,
            "verse": 3,
            "text": "Nangee(nqanawa) eziwiza kalula nangocoselelo"
        },
        {
            "chapter": 51,
            "verse": 4,
            "text": "Nangezo (ngelosi) zahlulahlula (izinto) ngokomyalelo (ka- Allâh)"
        },
        {
            "chapter": 51,
            "verse": 5,
            "text": "Inene oko nithenjiswe ngako kuyinyaniso"
        },
        {
            "chapter": 51,
            "verse": 6,
            "text": "Kananjalo inene imbuyekezo iza kwenzeka"
        },
        {
            "chapter": 51,
            "verse": 7,
            "text": "Ndifunga nangamazulu aneendlela"
        },
        {
            "chapter": 51,
            "verse": 8,
            "text": "Inene nina nahlukile ngeentetho"
        },
        {
            "chapter": 51,
            "verse": 9,
            "text": "Olahlekileyo\twakude\tkuyo\t(i’Kur’ân)\tngulowo ulahlekisiweyo"
        },
        {
            "chapter": 51,
            "verse": 10,
            "text": "Abatshabalalayo ngamaxoki"
        },
        {
            "chapter": 51,
            "verse": 11,
            "text": "Abaphantsi kwesigqubuthelo bengenanyameko"
        },
        {
            "chapter": 51,
            "verse": 12,
            "text": "Bayabuza, “Inini na iMini yembuyekezo?”"
        },
        {
            "chapter": 51,
            "verse": 13,
            "text": "(Leyo) yiMini abaya kujingiswa ngayo eMlilweni"
        },
        {
            "chapter": 51,
            "verse": 14,
            "text": "(Kananjalo kuza kuthiwa kubo): “Ngcamlani isohlwayo senu ke. Oku koko naningenamonde ngako.”"
        },
        {
            "chapter": 51,
            "verse": 15,
            "text": "Inene wona amalungisa aya kuba phakathi kweMiyezo nemithombo"
        },
        {
            "chapter": 51,
            "verse": 16,
            "text": "Esamkela oko iNkosi yawo Iwanike kona. Kaloku wona aye aba ngabenzi bokulungileyo kwangaphambili"
        },
        {
            "chapter": 51,
            "verse": 17,
            "text": "Wona ayelala kancinane ebusuku"
        },
        {
            "chapter": 51,
            "verse": 18,
            "text": "Nangeeyure eziphambi konyezi ayeye acele itarhu (kuAllâh)"
        },
        {
            "chapter": 51,
            "verse": 19,
            "text": "Kantinasebutyebinibawo(kwakuyekukhutshwe) amalungelo (abahlwempuzekileyo), abangqibi nababandazelekileyo"
        },
        {
            "chapter": 51,
            "verse": 20,
            "text": "Ke kaloku emhlabeni kukho imiqondiso kwabanyanisekileyo (elukholweni)"
        },
        {
            "chapter": 51,
            "verse": 21,
            "text": "Nakuni buqu. Kanti aniboni na"
        },
        {
            "chapter": 51,
            "verse": 22,
            "text": "Nasezulwini kukho imbonelelo yenu yako konke enithenjiswe ngako"
        },
        {
            "chapter": 51,
            "verse": 23,
            "text": "Ke kaloku (Ndifunga) ngeNkosi yamazulu nomhlaba, inene yona (i’Kur’ân) yinyaniso enjengokuba nithetha"
        },
        {
            "chapter": 51,
            "verse": 24,
            "text": "Ingaba ibali leendwendwe ezixabisekileyo zikaIbrâhîm lifikile na kuwe"
        },
        {
            "chapter": 51,
            "verse": 25,
            "text": "Ekungeneni kwazo emzini wakhe zathi: “(Siya nibulisa) ngoxolo. Waphendula yena, (nakuni makube) luxolo, nina ningabantu abangaziwayo.”"
        },
        {
            "chapter": 51,
            "verse": 26,
            "text": "Wahamba waya kusapho lwakhe wabuya nenyama yethole elityetyisiweyo elojiweyo"
        },
        {
            "chapter": 51,
            "verse": 27,
            "text": "Walibeka phambi kwazo (iindwendwe ezo); wathi: “Aniyi kutya na?”"
        },
        {
            "chapter": 51,
            "verse": 28,
            "text": "Waziva enokuzoyika. Zathi zona: “Ungoyiki,” zamnika iindaba ezivuyisayo zenkwenkwana enolwazi"
        },
        {
            "chapter": 51,
            "verse": 29,
            "text": "Ke kaloku umkakhe weza kuye ngesikhalo (somothuko) ezibetha ubuso bakhe, esithi: “(Mna ndingumfazi) oludlolwazana nje!”"
        },
        {
            "chapter": 51,
            "verse": 30,
            "text": "Zathi zona: Itsho njalo ke iNkosi yakho; inene yona nguSolubabalo, uSolwazi"
        }
    ]
}
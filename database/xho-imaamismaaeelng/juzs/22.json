{
    "juzs": [
        {
            "chapter": 33,
            "verse": 31,
            "text": "Kananjalo nabani na kuni othobela uAllâh noMthunywa waKhe ngokuzinikeleyo aze enze okulungileyo Siya kumnika umvuzo wakhe ophindwe kabini yaye Simlungiselele imbonelelo exabisekileyo"
        },
        {
            "chapter": 33,
            "verse": 32,
            "text": "Hini na bafazi boMprofeti nina anifani naye nawuphi na umfazi. Ukuba niyamoyika uAllâh, Musani ukuthamba ngokwencoko (emadodeni) kuba hleze lowo (uyindoda) ontliziyo yakhe inesifo aninqwenele. Kodwa ke thethani ngentetho efanelekileyo"
        },
        {
            "chapter": 33,
            "verse": 33,
            "text": "Hlalani\temizini\tyenu ningaqhayisi\tngemizimba\tyenu njengokuqhayisa kwamandulo kwamaxesha okungazi. Nimisele iSalâh,\tninikele ngeZakâh\tnithobele uAllâh\tnoMthunywa\twaKhe\tUAllâh\tUfuna ukususa ukungahlambululeki kuphela kuni bantu bendlu (yoMprofeti) nokunihlambulula ngentlambuluko efezekileyo"
        },
        {
            "chapter": 33,
            "verse": 34,
            "text": "Nikhumbule kananjalo okucengcelezwa ezindlwini zenu okuziiVesi zika-Allâh nobulumko. Inene uAllâh Unononophelo nolwazi (lwezinto Zonke)"
        },
        {
            "chapter": 33,
            "verse": 35,
            "text": "Inene amaMuslim namaMuslimkazi, amakholwa namakholwakazi, amadoda anentobeko nabesetyhini abanentobeko, amadoda anenyani nabasetyhini abanenyani, amadoda anomonde nabasetyhini abanomonde, amadoda athobekileyo nabasetyhini abathobekileyo, amadoda anesisa nabasetyhini abanesisa amadoda azilayo nabasetyini abazilayo, amadoda alondoloza iindawo zawo ezinqabileyo nabasetyhini abenza njalo, amadoda akhumbula uAllâh rhoqo nabasetyhini abenza njalo bona uAllâh Ubalungisele ukuxolelwa nomvuzo omkhulu"
        },
        {
            "chapter": 33,
            "verse": 36,
            "text": "Ayikokwamadoda akholwayo okanye abasetyhini abakholwayo (Ukuba bathi) xa uAllâh noMthunywa waKhe benze isigqibo ngento (ethile) bona babe nezinye iimbono (eziphikisa eso) Sigqibo. Nabani na ke ongaMthobeliyo uAllâh noMthunywa waKhe, lowo (umntu) inene ulahleke ngokucacileyo"
        },
        {
            "chapter": 33,
            "verse": 37,
            "text": "Yabona (Muhammad)! Xa wena wathi kuye (uZayd) unyana kaHâritha owamkhulula ebukhobokeni): “Gcina umkakho (ungamgxothi) woyike uAllâh”, wabe wena ngaphakathi kwakho ufihla oko uAllâh Aza kukuveza. Kananjalo wena woyika abantu, lo gama inguAllâh Onelungelo lokuba woyike Yena. Uthe ke uZayd akungamfuni (umkakhe lowo), Samtshatisa nawe khona ukuze kungabikho kungakhululeki kumakholwa mayela nabafazi ababengababo babebamkele njengoonyana babo xa bengasenamfuno yabafazi babo (abafazi abo), ke kaloku ummiselo ka-Allâh uya kuhlala ufezekiseka"
        },
        {
            "chapter": 33,
            "verse": 38,
            "text": "Akukho kunganeliseki kuMprofeti ngako nakuphi na oko uAllâh Amyalele ngako. (Le) yindlela eyamiselwa nguAllâh (kwakubaProfeti) bamandulo. Ke kaloku umyalelo ka-Allâh ngummiselo ekungagqithwayo kuwo"
        },
        {
            "chapter": 33,
            "verse": 39,
            "text": "(UAllâh Uyabancoma) abo bavakalisa imiyalezo ka-Allâh, baMoyike, bangoyiki nabani na ongomnye ngaphandle koAllâh, uAllâh Wanele Eyedwa ukuba Abe nguMmisi matyaleni"
        },
        {
            "chapter": 33,
            "verse": 40,
            "text": "UMuhammad akangoyise wakhe nabani na phakathi kwenu madoda, koko yena nguMthunywa ka-Allâh netywina labaProfeti yaye uAllâh nguMazi wezinto zonke"
        },
        {
            "chapter": 33,
            "verse": 41,
            "text": "Hini na nina bakholwayo Mkhumbuleni uAllâh ngenkumbulo enkulu"
        },
        {
            "chapter": 33,
            "verse": 42,
            "text": "NiMzukise ekuseni nasemvakwemini"
        },
        {
            "chapter": 33,
            "verse": 43,
            "text": "NguYe Onithumelela iintsikelelo phezu kwenu neengelosi zaKhe (ziyamcela ukuba enze njalo) khon’ukuze Anikhuphe ebumnyameni, Anifake ekukhanyeni. Kananjalo Yena nguSozinceba kumakholwa"
        },
        {
            "chapter": 33,
            "verse": 44,
            "text": "Umbuliso wabo ngoMhla abaya kudibana ngawo uya kuba ngu’uxolo’ yaye Ubalungiselele umvuzo oxabisekileyo"
        },
        {
            "chapter": 33,
            "verse": 45,
            "text": "Hini na Mprofeti, inene wena Sikuthumele ukuba ube lingqina noMvakalisi weendaba ezilungileyo noMlumkisi"
        },
        {
            "chapter": 33,
            "verse": 46,
            "text": "Omemela (abantu) kuAllâh ngemvume yaKhe, ube njengesiBane esikhanyisayo"
        },
        {
            "chapter": 33,
            "verse": 47,
            "text": "Vakalisa iindaba zovuyo kumakholwa zokuba aza kufumana umvuzo omkhulu kuAllâh"
        },
        {
            "chapter": 33,
            "verse": 48,
            "text": "Kananjalouzeungabathobeliabangakholwayonabahanahanisi kodwa ungenzi bubi kubo. Wena beka ithemba lakho kuAllâh ukuba Abe nguMlungelelanisi wemicimbi yakho"
        },
        {
            "chapter": 33,
            "verse": 49,
            "text": "Hini na nina bakholwayo xa nitshata abafazi abakholwayo nize niqhawule imitshato nabo ningekabachukumisi akukho xesha lakulinda ke ngoko kuni liya kubalwa ngokuphathelene nabo. Bondleni ke nibakhulule, bagoduke ngesihle"
        },
        {
            "chapter": 33,
            "verse": 50,
            "text": "Hini na Mprofeti, inene Thina Senze kwavumeleka kuwe kuphela abafazi bakho obanike intlawulo yabo yemfanelo, nabo isandla sakho sokunene sibabambileyo bavela koko uAllâh Akubuyisele kuwe (abathinjwa), neentombi zoobawokazi bakho, neentombi zoodadobawo bakho, neentombi zoomalume bakho, neentombi zoomakazi bakho abafuduka kunye nawe, nomfazi okholwayo ukuba uzinikela ngokwakhe kuMprofeti, ukuba phofu noMprofeti uyafuna ukumtshata. (Oku kuvumeleke) kuwe kuphela, akuquki (namanye) amakholwa. Sazi kakuhle okokuba yintoni na eSiyenze yavumeleka kubo mayela nabafazi babo nabo izandla zabo zokunene zibabambileyo. Khon’ukuze kungabikho kuva bunzima kuwe. Kwaye uAllâh nguMxoleli, uSozinceba"
        },
        {
            "chapter": 33,
            "verse": 51,
            "text": "Wena (Muhammad) ungayeka othande ukumyeka kubo okanye uthathe lowo uthande ukumthatha. Nawuphi na kwabo (bafazi bakho) wahlukene okwethutyana nabo akuyi kubakho siphene kuwe ukuba uyamthatha kwakhona. Kokona kulungileyo oko okokuba babe nokwaneliseka ngoko ubanike kona bonke. Kwaye uAllâh Uyakwazi okusezintliziyweni zenu. Kananjalo nguSolwazi, nguMnini kunyamezela"
        },
        {
            "chapter": 33,
            "verse": 52,
            "text": "Abangavumelekanga kuwe (Muhammad) ngabo nabaphi na abafazi abasisongezelelo emva koku, kungavumelekanga kananjalo kuwe okokuba ubatshintshe ngabanye abafazi, enokuba ubuhle babo bunomtsalane kuwe kangakanani na, ngaphandle kwabo isandla sakho sokunene sibabambileyo. UAllâh nguMnoneleli ngaphezu kwezinto zonke"
        },
        {
            "chapter": 33,
            "verse": 53,
            "text": "Hini na nina bakholwayo musani ukungena ezindlwini zoMprofeti ninganikwanga mvume yokuza kwisidlo, kananjalo ningafiki kwangoko singekalungi (isidlo) kodwa ke xa nimenyiweyo ngenani; nakugqiba ukutya phumani nihambe ningahlaleli ncoko. Inene eso simile samkhathaza uMprofeti, intonayo yena uneentloni (zokunindulula) kodwa yena uAllâh Akanantloni ngenyaniso. Kananjalo xa nicela into (kumakhosikazi akhe) yiceleni kuwo ningaphaya komkhusane, oko kokona (kuya kubonakalisa) intlambululuko kwiintliziyo zenu neentliziyo zabo. Yaye akulunganga kuni kananjalo ukuba nitshate amakhosikazi akhe emva (kokusweleka) kwakhe. Inene oko kuAllâh kuya kuba yinto embi kakhulu"
        },
        {
            "chapter": 33,
            "verse": 54,
            "text": "Enokuba niveza nantoni na elubala okanye niyifihle, inene Yena uAllâh nguMazi wezinto zonke"
        },
        {
            "chapter": 33,
            "verse": 55,
            "text": "Akuyi kuba sisono kuwo (amakhosikazi oMprofeti) ukuba avela engazigqumanga phambi kooyise bawo, okanye oonyana bawo, okanye kubanakwawo, okanye koonyana babanakwawo, okanye oonyana boodade wabo okanye kubafazi bawo abakholwayo, okanye kumakhobokazana wawo kananjalo nina yoyikani uAllâh inene uAllâh UliNgqina ngaphezulu kwezinto zonke"
        },
        {
            "chapter": 33,
            "verse": 56,
            "text": "Inene uAllâh neengelosi zaKhe bayamthamsanqelisa uMprofeti. Hini na nina bakholwayo mthamsanqeliseni nimbulise (uMthunywa) ngombuliso woxolo"
        },
        {
            "chapter": 33,
            "verse": 57,
            "text": "Inene, abo bathuka uAllâh noMthunywa waKhe uAllâh Ubaqalekisile kweli hlabathi nakuBomi oBuzayo,Waza Wabalungiselela isohlwayo esilihlazo"
        },
        {
            "chapter": 33,
            "verse": 58,
            "text": "Nabo bakhubekisa amakholwa namakholwakazi ngezinto ezingezizo abazenze ngokwabo, inene bona abo bazibizele intlebendwane nesono esicacileyo"
        },
        {
            "chapter": 33,
            "verse": 59,
            "text": "Hini na Mprofeti! Xelela amakhosikazi akho neentombi zakho nabafazi abangamakholwa bazithi wambu ngeetyali (izigqubuthelo) phezu kwemizimba yabo oko kuya kulunga khona ukuze baqondakale bangakhathazwa yaye uAllâh nguMxoleli, uSozinceba"
        },
        {
            "chapter": 33,
            "verse": 60,
            "text": "Ukuba abahanahanisi nabo bantliziyo zabo zinesifo ndawonye nabo basasaza amahumhum eMadinah abayeki, inene Thina Siya kukuphembelela ngokuchasene nabo, Kananjalo abasayi kuba ngabamelwane bakho kwakhona ngaphandle nje kwethutyana elincinane"
        },
        {
            "chapter": 33,
            "verse": 61,
            "text": "Bona baqalekisiwe naphi na apho bafunyanwa khona. Baya kuhlaselwa babulawe ngolunya (baphele) nya"
        },
        {
            "chapter": 33,
            "verse": 62,
            "text": "(Le yindlela) emiselweyo ka-Allâh leyo yayilandelwa ngabo bangaphambili kunani yaye akuyi kufumana kuguquka esithetheni sika-Allâh"
        },
        {
            "chapter": 33,
            "verse": 63,
            "text": "Abantu bakubuza ngeYure. Yithi wena: “Ulwazi ngayo lukuAllâh kuphela, kanti yintoni na eya kunenza niqonde? Mhlawumbi iYure sele ikufuphi.”"
        },
        {
            "chapter": 33,
            "verse": 64,
            "text": "Inene uAllâh Ubaqalekisile abangakholwayo yaye Ubalungiselele uMlilo odwanguzayo (isiHogo)"
        },
        {
            "chapter": 33,
            "verse": 65,
            "text": "Apho baya kuhlala ngonaphakade kwaye apho abayi kufumana mkhuseli bengayi kufumana namncedi"
        },
        {
            "chapter": 33,
            "verse": 66,
            "text": "NgeMini apho ubuso babo buya kujingiswa phezu koMlilo, baya kuthi: “Oh, akwaba Sasimthobele uAllâh, Sathobela noMthunywa (uMuhammad)"
        },
        {
            "chapter": 33,
            "verse": 67,
            "text": "Kananjalo baya kuthi: “Nkosi yethu, inene thina sathobela abaphathi bethu nezinxibamxhaga zethu, baza basilahlekisa eNdleleni (elungileyo)"
        },
        {
            "chapter": 33,
            "verse": 68,
            "text": "Nkosiyethubanikeisohlwayoesiphindwekabini, Ubaqalekise ngesiqalekiso esikhulu.”"
        },
        {
            "chapter": 33,
            "verse": 69,
            "text": "Hini na nina bakholwayo, ningabi njengabo bakhubekisa uMûsâ, ke kaloku uAllâh Wamenza msulwa koko babekuthetha ngaye. Kananjalo yena (uMûsâ) phambi koAllâh ungoqaqambileyo"
        },
        {
            "chapter": 33,
            "verse": 70,
            "text": "Hini na nina bakholwayo, Moyikeni uAllâh nithethe ilizwi elibubulungisa"
        },
        {
            "chapter": 33,
            "verse": 71,
            "text": "Yena (uAllâh) Uya kuzenza ntle izenzo zenu, Anixolele nezono zenu. Nabani na lowo uthobela uAllâh noMthunywa waKhe, uzuze eyona mpumelelo inkulu"
        },
        {
            "chapter": 33,
            "verse": 72,
            "text": "Inene Thina Sanika amazulu nomhlaba neentaba uxanduva (lokunonophela indalo nokufundisa ukuthobela uAllâh) kodwa zala ukuluthabatha, zoyika kodwa yena umntu (waluthabatha). Inene yena waye waswela ubulungisa waba nobudenge"
        },
        {
            "chapter": 33,
            "verse": 73,
            "text": "Khona ukuze uAllâh Ohlwaye abahanahanisi, abangamadoda nabasetyhini, namadoda nabasetyhini abangabakhonzi bezithixo, Aze uAllâh Amkele inguquko kumakholwa namakholwakazi Yaye uAllâh nguMxoleli, uSozinceba"
        },
        {
            "chapter": 34,
            "verse": 1,
            "text": "Iindumiso zonke mazibe kuAllâh lowo ikokwaKhe konke okusemazulwini nasemhlabeni, yaye zezaKhe zonke iindumiso nakuBomi oBuzayo. Yena nguSobulumko, uSolwazi"
        },
        {
            "chapter": 34,
            "verse": 2,
            "text": "Uyakwazi okungena emhlabeni noko kuphuma kuwo noko kuhla ezulwini noko kunyuka kuye kulo, kananjalo Yena nguSozinceba, nguMxoleli"
        },
        {
            "chapter": 34,
            "verse": 3,
            "text": "Abo bangakholwayo bathi: “IYure ayiyi kusifikela thina.” Yithi wena: “Ewe! Ndifunga ngeNkosi yam, Iza kunifikela. (UAllâh) nguMazi wokungabonwayo.” Akukho nesuntswana elingakanani na elisitheleyo kuYe emazulwini okanye emhlabeni, enokuba lingalincinane na okanye libe likhulu kangakanani na, (libhaliwe) eNcwadini ecacileyo"
        },
        {
            "chapter": 34,
            "verse": 4,
            "text": "Khona ukuze Avuze abo bakholwayo, benza izenzo zobulungisa. Abo banjalo baya kufumana ukuxolelwa nembonelo yexabiso"
        },
        {
            "chapter": 34,
            "verse": 5,
            "text": "Kodwa abo bazabalaza ngokuchasene neeVesi zeThu, (bezama) ukuba zingaphumeleli; okwabo iya kuba sisohlwayo esibuhlungu"
        },
        {
            "chapter": 34,
            "verse": 6,
            "text": "Ke bona abo banikwe ulwazi bayabona okokuba oko kutyhilwe kuwe kuvela eNkosini yaKho kuyinyaniso, yaye kukhokelela eNdleleni kaSobunganga, uSokudunyiswa"
        },
        {
            "chapter": 34,
            "verse": 7,
            "text": "Abo bangakholwayo bathi: “Sinibonise indoda eza kunixelela ukuba xa sele nizizicwibi ngokupheleyo, niza kuphinda nidalwe ngokutsha (nibe) kwindalo entsha"
        },
        {
            "chapter": 34,
            "verse": 8,
            "text": "Ingaba uqambe ubuxoki ngoAllâh kusini na okanye mhlawumbi uhlaselwe ngumoya omdaka, kusini na? “ Nakanye. Abo bangakholwayo kuBomi oBuzayo baya kuba sesohlwayweni yaye basekulahlekeni okukhulu"
        },
        {
            "chapter": 34,
            "verse": 9,
            "text": "Kanti abakujongi na oko kuphambi kwabo noko kungemva kwabo kwamazulu nomhlaba? Ukuba beSithanda beSingenza umhlaba ubaginye okanye Senze bawelwe ziingceba zesibhakabhaka phezu kwabo. Inene kuko oko kukho umqondiso kuso nasiphi na isicaka esiguqukela (kuAllâh)"
        },
        {
            "chapter": 34,
            "verse": 10,
            "text": "Ke kaloku Sanika uDâwûd isixhaso esivela kuThi. Sathi: “Hini na zintaba, phindaphindani Iindumiso (zeThu) kunye naye (uDâwûd), neentaka, Senza nentsimbi ukuba imthambele Yena"
        },
        {
            "chapter": 34,
            "verse": 11,
            "text": "(Samyalela Sathi): “Yenza isinxibo samacwecwe entsimbi nize nisebenze ubulungisa, inene Mna Ndikubona konke oko nina nikwenzayo.”"
        },
        {
            "chapter": 34,
            "verse": 12,
            "text": "Kanti kuSulaymân Senza umoya wamthobela, umtsi wawo wasekuseni wawulingana nohambo lwenyanga (yonke) nomtsi wawo wasemva kwemini ulingana nohambo lwenyanga. Samenza wampompozelwa ngumthombo wekopolo (eyikiyiki) ukanti phakathi kweejinni kwakukho ezo zazimsebenzela ngemvume yeNkosi yakhe. Nabani na oye wanxaxha kumyalelo weThu Siya kumenza angcamle isohlwayo seDangatya (loMlilo)"
        },
        {
            "chapter": 34,
            "verse": 13,
            "text": "Zamsebenzela (iiJinni ngentembeko) ngohlobo Awayefuna ngalo (zimenzela) amagumbi Aphakamileyo, izitya ezazizikhulu okwamachibi, nezindlu zokuphekela, (Sathi): “Sebenzani nina bendlu kaDâwûd, nibe nombulelo!” Kodwa zimbalwa kwizicaka zaM ezinombulelo"
        },
        {
            "chapter": 34,
            "verse": 14,
            "text": "Kodwa Sathi Sisakumisela ukufa kuye (uSulaymân) akwabikho nto izichazelayo ngokufa kwakhe ngaphandle komsundululu womhlaba owawumana ugrenya umsimelelo wakhe Wathi akuwa phantsi, (kwangona) zibonayo iiJinni okokuba ukuba zazikwazi okungabonwayo, ngezazingazanga zihlale (phantsi) kwesohlwayo sokudeleka (okungako)"
        },
        {
            "chapter": 34,
            "verse": 15,
            "text": "Inene kuye uSabha (uShebha) kwakukho umqondiso kwizindlu zabo izitiya ezibini kwicala lasekunene nasekhohlo kwaza (kwathiwa kubo): “Yidlani kwiimbonelelo zeNkosi yenu, nibe nombulelo kuYo. Nomhlaba omhle neNkosi Enenceba.”"
        },
        {
            "chapter": 34,
            "verse": 16,
            "text": "Kodwa bona batshikila (bala ukukholwa). Ke Thina Sabathumelela isikhukula sedama, Saza endaweni yezitiya zabo ezibini Sabafakela izitiya ezineziqhamo ezikrakra, zemithi yemitamarisk, nemithi egqagqeneyo yomlowate"
        },
        {
            "chapter": 34,
            "verse": 17,
            "text": "OkokeyayikukubabuyekezakubabayaAbakholwa. Kekaloku aSibuyekezi ngolo hlobo ngaphandle kwabangakholwayo (abangenambulelo)"
        },
        {
            "chapter": 34,
            "verse": 18,
            "text": "KananjaloSabekaphakathikwaboneedolophuEsasizisikelele; iidolophu eSasizisikelele needolophu ezazibonakala lula, Senza nezigaba zabo (zohambo) phakathi kwazo zaba lula. Sathi: “Hamba-hambani kuzo nikhuselekile ebusuku nasemini"
        },
        {
            "chapter": 34,
            "verse": 19,
            "text": "Kodwa bathi bona: (bedelela) “Nkosi yethu, Yenza izigaba phakathi kweehambo zethu zibe nde, bazona imiphefumlo yaboke, Thina Sabenzababanjengeentsomi, Sabachithachitha bonke. Inene kuko oko kukho imiqondiso kuye wonke ubani onomonde nombulelo"
        },
        {
            "chapter": 34,
            "verse": 20,
            "text": "Inene uIblîs wabonisa ubunyani beengcinga zakhe ngabo yaye bamlandela, bonke ngaphandle kweqela labambalwa ababekholwa ngokwenene"
        },
        {
            "chapter": 34,
            "verse": 21,
            "text": "Yaye akazanga abe nagunya phezu kwabo ngaphandle (koko kwakungummiselo) khona ukuze Senze acace okholwayo kwiMini yokugqibela nalowo uthandabuzayo ngayo. Kananjalo, iNkosi yakho nguMlondolozi wezinto zonke"
        },
        {
            "chapter": 34,
            "verse": 22,
            "text": "Yithi (Muhammad): “Celani kwabo nithi (ngoothixo) ngaphandle koAllâh.” Abanawo nangangetlantsi (amandla) emazulwini okanye emhlabeni, yaye abanalo nolunjani ulwahlulelwano (naYe uAllâh) Engenaye nonjani umncedisi"
        },
        {
            "chapter": 34,
            "verse": 23,
            "text": "Intethelelo ayinakunceda bani kuYe. Ngaphandle kwalowo Amvumeleyo"
        },
        {
            "chapter": 34,
            "verse": 24,
            "text": "(Kananjalo abo bayalinda) de kudambe uvalo ezintliziyweni zabo. Baya kuthi (omnye komnye): “Itheni na: iNkosi yenu?” (baphendule) bona bathi: ‘Yinyaniso.’ Yaye Yona nguSobunganga Omkhulu.’” Yithi: “Ngubani onondlayo emazulwini nasemhlabeni? Yithi: “nguAllâh.” Inene sithi okanye nini abaphantsi kwesiKhokelo okanye ekulahlekeni okucacileyo!”"
        },
        {
            "chapter": 34,
            "verse": 25,
            "text": "Yithi: Nina aniyi kubuzwa ngoko kwenziwe Sithi; kanti nathi asiyi kubuzwa ngoko nikwenzayo.”"
        },
        {
            "chapter": 34,
            "verse": 26,
            "text": "Yithi: “INkosi yethu Iza kusihlanganisa sonke, Ize Igwebe phakathi kwethu ngenyaniso. Yaye Yona nguMgwebi Owaziyo.”"
        },
        {
            "chapter": 34,
            "verse": 27,
            "text": "Yithi: Ndiboniseni kaloku abo nibayamanise naYe njengamahlulelane. Nakanye! Ukusuka apho Yena (uYedwa) nguAllâh, uSobunganga, uSobulumko.”"
        },
        {
            "chapter": 34,
            "verse": 28,
            "text": "Asikuthumelelanga ukuba ube yinto yimbi ngaphandle kokubaubenguMvakalisiweendabaezilungileyonoMlumkisi ebantwini bonke, kodwa uninzi lwabantu alwazi"
        },
        {
            "chapter": 34,
            "verse": 29,
            "text": "Ke kaloku bathi: “Siya kuba nini na esi sithembiso, ukuba nithetha inyaniso?”"
        },
        {
            "chapter": 34,
            "verse": 30,
            "text": "Yithi wena: “Okwenu yiMini ekhethiweyo, Eningayi kuyibambezela nangeyure enye, ningayi kuyandulela nokuyandulela.”"
        },
        {
            "chapter": 34,
            "verse": 31,
            "text": "Ke kaloku abo bangakholwayo bathi: “Asisokuze sikholwe kule ‘Kur’ân singasokuze (sikholwe) nakuloo (Ncwadi ingaphambili kunayo.” Kodwa ukuba ubunokubabona abenzi bobubi xa beya kumiswa phambi kweNkosi yabo, bephikisana iintetho zabo. Abo babecinezelekile baya kuthi kwabo babekhukhumele: “Ukuba kwakungekho ngenxa yenu ngesasibe ngamakholwa (amaMuslim)!”"
        },
        {
            "chapter": 34,
            "verse": 32,
            "text": "Abo babekhukhumele baya kuthi kwabo babecinezelekile: “Sithi na abaniphambukisayo esiKhokelweni emveni kokuba sasifikile kuni? Nakanye! Nini ngokwenu ababezizaphuli- mthetho.”"
        },
        {
            "chapter": 34,
            "verse": 33,
            "text": "Abo babecinezelekile baya kuthi kwabo babekhukhumele: “Unotshe! Yayiliyelenqe (lenu) lasebusuku nasemini xa nanisiyalela ukuba singakholwa kuAllâh nokuba sayamanise amahlulelane kuYe.” Kodwa (bonke) baya kuthetha inyaniso omnye komnye xa besibona isohlwayo; Yaye Siya kufaka amakhamandela entsimbi ezintayeni zabo babengakholwa. Ingaba(bafanelwe) kukuvuzwangaphandlekokobakwenzayo na"
        },
        {
            "chapter": 34,
            "verse": 34,
            "text": "Kananjalo Asizanga Sithumele nawuphi na uMlumkisi esixekweni zebangathi abo bazizityebi: “Inene koko nina nikuthunyiweyo asikholwa thina.”"
        },
        {
            "chapter": 34,
            "verse": 35,
            "text": "Kananjalo bathi: “Thina singaphaya kwamakholwa ngobutyebi nabantwana, yaye asinakohlwaywa.”"
        },
        {
            "chapter": 34,
            "verse": 36,
            "text": "Yithi: “Inene, iNkosi yam Yandisela lowo Imthandileyo imbonelelo, Ize iyinciphise, kodwa uninzi lwabantu alwazi.”"
        },
        {
            "chapter": 34,
            "verse": 37,
            "text": "Ukanti ayibobutyebi benu, ingengobantwana benu abanisondeza kuThi ngokwesikhundla, koko kungenxa yalowo ukholiweyo, wenza imisebenzi emihle. Kwabanjalo iya kuba ngumvuzo ophindwe kabini ngoko bakwenzayo kananjalo bona baya kuba kumgangatho ongentla (ePaladesi). bekhuselekile (besindile)"
        },
        {
            "chapter": 34,
            "verse": 38,
            "text": "Ke bona abo bazabalaza ngokuchasene neeVesi zeThu besebenzela ukuba zingaphumeleli, abo baya kuziswa esohlwayweni"
        },
        {
            "chapter": 34,
            "verse": 39,
            "text": "Yithi: “Inene iNkosi yam Yandisela lowo Ithande ukumandisela imbonelelo kwizicaka zaYo, Ize Imenzele umlinganiselo wakhe. Kodwa nantoni na leyo nithi ninikele ngayo (eNdleleni ka-Allâh) Yena Uya kuyibuyekeza; yaye Yena nguYena Mboneli Ulungileyo.”"
        },
        {
            "chapter": 34,
            "verse": 40,
            "text": "Ke kaloku ngeMini Aya kubadibanisa bonke (abantu) Aze Athi kwiingelosi, ingaba aba (bantu) babenqula nina na?”"
        },
        {
            "chapter": 34,
            "verse": 41,
            "text": "Ziya kuthi zona: “Uzuko malube kuWe! NguWe uMlondolozi wethu kuphela, hayi bona, aba bona babenqula iiJinni: Uninzi lwabo lwalukholwe kuzo.”"
        },
        {
            "chapter": 34,
            "verse": 42,
            "text": "Kodwa naMhlanje aninagunya lokuncedana okanye lokonana. Kananjalo Siya kuthi kwabo benza ububi, “Ngcamlani ke isohlwayo soMlilo, enaniwuphika.”"
        },
        {
            "chapter": 34,
            "verse": 43,
            "text": "Yabona! Xa iiVesi zeThu zicengcelezwa kubo njengobungqina obucacileyo, bathi bona: “Lo akanto yimbi ngaphandle kokuba yindonda enqwenela ukuniphambukisa koko oobawo benu babekunqula.” Bathi kananjalo: “Oku Akunto yimbi ngaphandle kokuba bubuxoki obuqanjiweyo.” Kananjalo abo bangakholwayo bathi ngenyaniso efikileyo kubo: “Asiyonto le koko ngumlingo.”"
        },
        {
            "chapter": 34,
            "verse": 44,
            "text": "Ukanti Asizanga Sibanike siBhalo ababenokusifunda, yaye Asizanga ngaphambi kwakho, (Muhammad) Sithumele mlumkisi kubo"
        },
        {
            "chapter": 34,
            "verse": 45,
            "text": "Ke kaloku abo bangaphambili kunabo baphika (inyaniso) Ukanti bona (abantu baseMakkah) azanga bafumane nesinye eshumini (1/10) koko Sakunika bona (abangaphambili kunabo). Kodwa (abangaphambili kunabo) babaphika abaThunywa baM, Saba njani ke ukuba sibi isohlwayo saM"
        },
        {
            "chapter": 34,
            "verse": 46,
            "text": "Yithi: “Mna ndicebisa (into) enye kuphela (kuni), okokuba phakamani nimele uAllâh, (nifune inyaniso) ningambini, okanye ningamnye, nize nicamngcisise. “Akukho kuphambana kugxa wenu. (uMuhammad) Yena nguMlumkisi kuni kuphela phambi kwesohlwayo esibuhlungu"
        },
        {
            "chapter": 34,
            "verse": 47,
            "text": "Yithi: “Nayiphi na intlawulo endinokuba ndayibiza kuni, yeyenu. Eyam intlawulo ikuAllâh kuphela yaye Yena UliNgqina ngaphezu kwezinto zonke.”"
        },
        {
            "chapter": 34,
            "verse": 48,
            "text": "Yithi: “Inene iNkosi yam Idandalazisa inyaniso, nguMazi wokungabonwayo.”"
        },
        {
            "chapter": 34,
            "verse": 49,
            "text": "Yithi: “Inyaniso ifikile yaye ubuxoki abukwazi kuqala nto bungakwazi nokuyiphinda na kakade.”"
        },
        {
            "chapter": 34,
            "verse": 50,
            "text": "Yithi: “Ukuba ndingolahlekileyo, ndiya kuba ndilahleke ngokuchasene nesiqu sam, kodwa ukuba ndingokhokelelekileyo kuya kuba kungenxa yoko iNkosi yam Ikutyhila kum, inene Yona nguSokuva Okufutshane"
        },
        {
            "chapter": 34,
            "verse": 51,
            "text": "Akwaba ubunokukhe ubone xa besoyika kodwa akuyi kubakho (ndlela) yakuphuncula, yaye baza kuhlaselwa kwindawo ekufutshane.”"
        },
        {
            "chapter": 34,
            "verse": 52,
            "text": "Baze bathi: “Siyakholwa kuyo (i’Kur’ân) kodwa oko kuya kwamkelwa njani kubo kwindawo ekude kangako"
        },
        {
            "chapter": 34,
            "verse": 53,
            "text": "Kaloku baya abakholwa kuyo kwangaphambili, behlasela okungabonwayo bekwindawo ekude"
        },
        {
            "chapter": 34,
            "verse": 54,
            "text": "Kananjalo kuya kubekwa umsantsa phakathi kwabo noko bakunqwenelayo, njengoko kwakwenziwe kwabanjengabo ngaphambili. Inene babenentandabuzo engenambaliso (bephika ukholo). Sûrah 35. Al-Fâtir (UMyili wendalo) 35. Egameni lika-Allâh, uSolubabalo, uSozinceba"
        },
        {
            "chapter": 35,
            "verse": 1,
            "text": "Iindumiso (zonke) mazibe kuAllâh, uMdali wamazulu nomhlaba, Owenza iingelosi zaba zizithunywa ezinamaphiko, amabini okanye amathathu okanye amane. Yena Wandisa Akuthandileyo endalweni. (yaKhe). Inene UAllâh Unamandla ngaphezulu kwezinto zonke"
        },
        {
            "chapter": 35,
            "verse": 2,
            "text": "Nantoni na uAllâh Ayenzela abantu eyinceba akukho bani unokwala nayo-kungekho bani unokuyikhulula emva koko. Kananjalo Yena nguSobunganga, uSobulumko"
        },
        {
            "chapter": 35,
            "verse": 3,
            "text": "Hini na bantu, khumbulani uBabalo lwaM kuni. Ingaba ukhona na omnye uMdali ngaphandle koAllâh onibonelelayo ngokuvela ezulwini nasemhlabeni? Akukho thixo wumbi ngaphandle kwaKhe, ngoku ke niwexuleke njani (enyanisweni)"
        },
        {
            "chapter": 35,
            "verse": 4,
            "text": "Ke kaloku ukuba bayakuphikisa, wena (Muhammad) sele babaphika kakade nabangaphambili kunawe. Yaye yonke imicimbi ibuyela kuAllâh"
        },
        {
            "chapter": 35,
            "verse": 5,
            "text": "Hini na bantu, inene isithembiso sika-Allâh siyinene, ngoko ke musani ukuvumela ubomi beli hlabathi buniwexule, ningakhohliswa kananjalo ngumkhohlisi (uSathana) ngoAllâh"
        },
        {
            "chapter": 35,
            "verse": 6,
            "text": "Inene uShaytân lutshaba kuni; (mlumkeleni ke) nimthabathe njengotshaba. Kuphela Yena umemela iqela lakhe ukuba libe phakathi kwamadlelane oMlilo odwanguzayo"
        },
        {
            "chapter": 35,
            "verse": 7,
            "text": "Abo bangakholwayo baya kufumana isohlwayo esibuhlungu, ke bona abo bakholwayo benze izenzo ezilungileyo baya kufumana ukuxolelwa nomvuzo omkhulu"
        },
        {
            "chapter": 35,
            "verse": 8,
            "text": "Ingaba lowo uzenzo zakhe ezingcolileyo zenziwe zaba nomtsalane (kuye), ukuze acinge ukuba zilungile? (uyafana na nalowo ukhokelekileyo)? Kanti ke uAllâh UYekela ekulahlekeni lowo Athandileyo Aze akhokele lowo Athandileyo. Ngoko Ke musani ukuvumela intshabalalo yenu ngenxa yazo (izenzo zenu) nize nizisole. Inene uAllâh Uyakwazi oko bakwenzayo"
        },
        {
            "chapter": 35,
            "verse": 9,
            "text": "NguAllâh Othumela imimoya, ize izamise amafu, eSiye Siwaqhubele emhlabeni ofileyo, Sinike ubomi, luya kuba ngolo hlobo ke uvuko"
        },
        {
            "chapter": 35,
            "verse": 10,
            "text": "Nabani na lowo unqwenela intlonipheko Yonke intlonipheko yeka-Allâh. Intetho elungileyo inyuselwa kuYe, ize imisebenzi emihle iyifukule (loo ntetho ilungileyo). Kodwa abo benza amayelenqe okwenza izenzo ezingcolileyo baya kufumana isohlwayo esibuhlungu ukanti ukuyelenqa kwabo kuza kutshabalala"
        },
        {
            "chapter": 35,
            "verse": 11,
            "text": "Ke kaloku uAllâh Wanidala ngothuli, emva koko (nadalwa) ngeqabaza lembewu yomntu: Wanenzela abalingane. Kananjalo akukho mntu wasetyhini ukhawulwayo kungekho unokuze azale ngaphandle kolwazi lwaKhe. Kungekho mntu waluphalayo unikwa ubomi (obongezelelweyo) nobude bobomi bakhe bufinyezwe, koko oko kuseNcwadini. Inene oko kulula kuAllâh"
        },
        {
            "chapter": 35,
            "verse": 12,
            "text": "Kananjalo azifani iilwandle ezimbini. Enye inamanzi amnandi okuselwa aze amanye abe mtyuwa nakrakra. Ukanti kuzo zombini (ezi lwandle) nifumana inyama nikhuphe izihombiso enizinxibayo, kananjalo niyazibona iinqanawa zicanda (amanzi) ukuze nifune iziBele zaKhe; khon’ ukuze nibe nombulelo"
        },
        {
            "chapter": 35,
            "verse": 13,
            "text": "Yena wenza ubusuku bungene kwimini, Enze imini ingene kubusuku, Wenza ilanga nenyanga ukuba zibaleke (kwindawo zazo) ixesha elimiselweyo. LoWo nguAllâh, iNkosi yakho; ubukumkani bobaKhe. Kananjalo abo banqula kubo ngaphandle kwaKhe; abanayo nento engangenwebu yokhozo lwedatilisi"
        },
        {
            "chapter": 35,
            "verse": 14,
            "text": "Xa nicela kubo abayiva imithandazo yenu; nokuba bayeva abakwazi kuniphendula. kanti ngoMhla woVuko baza kuluphika ulwayamaniso lwenu.Akukho bani onokunichazela (okuza kwenzeka) njengaloWo (Wazi izinto zonke)"
        },
        {
            "chapter": 35,
            "verse": 15,
            "text": "Hini na bantu, nini abafuna uAllâh, lo gama Yena uAllâh Engaswele nto; Efanelwe kukudunyiswa"
        },
        {
            "chapter": 35,
            "verse": 16,
            "text": "Ethanda, Anganitshabalalisa, Aze Avelise indalo entsha"
        },
        {
            "chapter": 35,
            "verse": 17,
            "text": "Yaye oko akunzimanga (ukwenzeka) kuAllâh"
        },
        {
            "chapter": 35,
            "verse": 18,
            "text": "Ke kaloku akukho mthwali wamithwalo unokuthwala imithwalo yabanye. Kanjalo ukuba umphefumlo obulaleka ngumthwalo ucela (komnye) ukuba (umthwalele) inxalenye yomthwalo wawo, akukho nento le yawo oya kuyithwalelwa, enokuba (loo mntu lowo) ebengade abe usisizalwana sakhe esisondele kangakanani na kuye. Wena uya kulumkisa kuphela abo bayoyikayo iNkosi yakho Engabonwayo, abenza ISalâh. Lowo uzihlambululayo uzihlambululela isiqu sakhe ukanti kukuAllâh apho kuza kubuyelwa khona"
        },
        {
            "chapter": 35,
            "verse": 19,
            "text": "Abafani abaziimfama nababonayo"
        },
        {
            "chapter": 35,
            "verse": 20,
            "text": "Bungafani kananjalo ubumnyama nobumhlophe"
        },
        {
            "chapter": 35,
            "verse": 21,
            "text": "Nomthunzi nobushushu"
        },
        {
            "chapter": 35,
            "verse": 22,
            "text": "Abafani abaphilayo nabafileyo. Inene, uAllâh Wenza kuve lowo Athande (ukuba eve), kodwa awungekhe ubenze bave abo basemangcwabeni"
        },
        {
            "chapter": 35,
            "verse": 23,
            "text": "Wena (Muhammad), awunto (yimbi) ngaphandle kokuba nguMlumkisi"
        },
        {
            "chapter": 35,
            "verse": 24,
            "text": "Inene wena Sikuthumele ngenyaniso ukuba ube nguMvakalisi weendaba ezilungileyo noMlumkisi. Kananjalo akukho luhlanga lungazanga lube naMphaphamisi uphila phakathi kwalo"
        },
        {
            "chapter": 35,
            "verse": 25,
            "text": "Ke kaloku ukuba baya kuphika wena sele babaphika kakade nabangaphambili kunabo. AbaThunywa babo beza kubo benemiqondiso ecacileyo nemigaqo ebhaliweyo neziBhalo ezilukhanyiselo"
        },
        {
            "chapter": 35,
            "verse": 26,
            "text": "Ndaza Ndabahlasela abangakholwayo, saba njani ke isohlwayo saM"
        },
        {
            "chapter": 35,
            "verse": 27,
            "text": "Akuboni na ukuba uAllâh Uthumela imvula ivela esibhakabhakeni, Size Sivelise iziqhamo ngayo zemibala yonke eyahlukeneyo? (eminye yayo) imnyama kakhulu"
        },
        {
            "chapter": 35,
            "verse": 28,
            "text": "Ke kaloku phakathi kwabantu nezidalwa ezinyakazayo nemfuyo edla ingca zinemibala eziintlobo ngeentlobo ngokufanayo. Kuphela kwizicaka zaKhe ngabo bamoyikayo uAllâh abanolwazi. Inene uAllâh Unobunganga, nguMxoleli"
        },
        {
            "chapter": 35,
            "verse": 29,
            "text": "Inene abo bacengceleza iNcwadi ka-Allâh, bamisela iSalâh banikele kumalizo ngoko Sibaphe kona, emfihlakalweni okanye ekuhleni mabalindele umvuzo ongasokuze uphele"
        },
        {
            "chapter": 35,
            "verse": 30,
            "text": "Kwanokuba Uza kubanika umvuzo wabo ngokugcweleyo Abongezelele ububele baKhe. Inene, uAllâh nguMxoleli, Obulelayo"
        },
        {
            "chapter": 35,
            "verse": 31,
            "text": "Noko Sikutyhile kuwe, (Muhammad) kuvela eNcwadini, kuyinyaniso engqina oko kwatyhilwa ngaphambili kunako. Inene uAllâh Unolwazi ngezicaka zaKhe yaye Uyabona"
        },
        {
            "chapter": 35,
            "verse": 32,
            "text": "Kananjalo Senza abo Sabakhethayo kwizicaka zeThu baba ziindlalifa zeNcwadi, ukanti phakathi kwabo kukho lowo uzenza ubugwenxa (ngokwenza izono) kuze phakathi kwabo kubekho lowo uphakathi kuphinde kubekho abo bahamba phambili ngezenzo ezilungileyo ngokuvunyelwa nguAllâh. Elo (lifa) libuBubele obukhulu"
        },
        {
            "chapter": 35,
            "verse": 33,
            "text": "YiMiyezo ekuya kuhlalwa kuyo ngonaphakade abaza kungena kuyo. Baya kunxityiswa izacholo apho zegolide neeperile, zize izambatho zabo apho zibe yisilika"
        },
        {
            "chapter": 35,
            "verse": 34,
            "text": "Baya kuthi: “Iindumiso zonke mazibe kuAllah Osisusele imbandezelo, inene iNkosi yethu nguMxoleli, Inombulelo.”"
        },
        {
            "chapter": 35,
            "verse": 35,
            "text": "Yena nguloWo usifake kwikhaya lanaphakade ngobubele baKhe. Apho asiyi kufunyanwa bubuthongo singayikufumana kudinwa"
        },
        {
            "chapter": 35,
            "verse": 36,
            "text": "Ke bona abo bangakholwayo okwabo iya kuba nguMlilo wesiHogo. Ukufa akuyi kumiselwa kubo ukuze bafe, singayi kuncitshiswa nesohlwayo kubo. Sibabuyekeza kanjalo ke bonke abangakholwayo"
        },
        {
            "chapter": 35,
            "verse": 37,
            "text": "Kananjalo baya kukhala apho: “Nkosi yethu sikhuphe (apha) siya kwenza imisebenzi yobulungisa engeyiyo leyo sasidla ngokunyenza! “ Kanti Asizanga Sininike ubomi obaneleyo na bokuba nabani na okwaziyo (Ukukhumbula) akhumbule, kanti ke noMlumkisi wayefikile kuni. Ngoko ke ngcamlani (isohlwayo), kuba akuyi kubakho mncedi kubenzi bobubi"
        },
        {
            "chapter": 35,
            "verse": 38,
            "text": "Inene, uAllah nguMazi wokungabonwayo wamazulu nomhlaba. Inene nguYe uMazi wokusezifubeni (zabantu)"
        },
        {
            "chapter": 35,
            "verse": 39,
            "text": "Nguye Onenze naba ngabalandeli (babo banandulelayo) emhlabeni, Nabani na ke ongakholwayo kuYe (uAllâh) ziya kuba phezu kwakhe iziphumo zokungakholwa kwakhe. Ke kaloku ukungakholwa kwabangakholwayo akubongezeleli nto phambi kwamehlo eNkosi yabo ngaphandle kwenkcaso; kananjalo ukungakholwa kwabangakholwayo akubongezeleli nto ngaphandle kwelahleko"
        },
        {
            "chapter": 35,
            "verse": 40,
            "text": "Yithi (Muhammad): “Niwaqwalasele na phofu amahlulelane enu eniwanqulayo ngaphandle koAllah? Ndiboniseni ke okudalwe ngawo emhlabeni, okanye banamahlulelane (akunye naYe) emazulwini kusini na? Okanye Sibanike incwadi abanobungqina ngayo? (Nakanye), ukusuka apho abenzi bobubi abathembisani nto ngaphandle kwenkohliso"
        },
        {
            "chapter": 35,
            "verse": 41,
            "text": "Inene,uAllahubambeamazulunomhlaba,kubahlezeanikezele ukanti ukuba anganikezela, akukho bani unokuwabamba emva kwaKhe. Inene, Yena unguMnyamezeli, nguMxoleli"
        },
        {
            "chapter": 35,
            "verse": 42,
            "text": "Ke kaloku bafunga ngoAllâh izifungo ezimandla okokuba ukubauMlumkisiwayefikilekubo, ngebabengabakhokeleleke ngakumbi ngaphezu kwakhe nabani na kwizizwe (ezadlulayo) kodwa wathi esakufika uMlumkisi kubo, akwabongezelela nto oko ngaphandle kwenkcaso"
        },
        {
            "chapter": 35,
            "verse": 43,
            "text": "(Bashiya inyaniso) Ngenxa yenkukhumalo yabo ezweni nokwenza amayelenqe okungcola kodwa ukwenza amayelenqe akurhintyeli bani ngaphandle kwabo bawenzayo. Ke ngoku ingaba balindele nto yimbi na ngaphandle kwendlela (ekohlwaywa ngayo) abantu bamandulo? Ukanti awunakuze ufumane kuguquka kwisithethe sika-Allâh, ungekhe ufumane lutshintsho kwisithethe sika-Allâh"
        },
        {
            "chapter": 35,
            "verse": 44,
            "text": "Kanti abalikhenkethanga na ihlabathi babone ukuba saba njani na isiphelo sabo babandulelayo? Ukanti babebakhulu kunabo ngokuba namandla. Kodwa uAllâh Akanakwenziwa ukuba angaphumeleli nayintoni na emazulwini okanye emhlabeni. Inene Yena nguSolwazi nguSomandla"
        },
        {
            "chapter": 35,
            "verse": 45,
            "text": "Ukuba uAllâh Ebenokubabeka ityala abantu ngoko bakwenzileyo, Ebengayi kushiya nesinye isidalwa (emhlabeni) kodwa Ubabekele elinye ixesha. Ke kaloku lakufika ixesha labo, inene uAllâh Uhlala Ezijongile izicaka zaKhe"
        },
        {
            "chapter": 36,
            "verse": 1,
            "text": "Yâsîn"
        },
        {
            "chapter": 36,
            "verse": 2,
            "text": "Nge’Kur’ân, enobulumko"
        },
        {
            "chapter": 36,
            "verse": 3,
            "text": "Inene wena ungomnye wabaThunywa"
        },
        {
            "chapter": 36,
            "verse": 4,
            "text": "ENdleleni ethe Tye"
        },
        {
            "chapter": 36,
            "verse": 5,
            "text": "(Esi) sisiTyhilelo sikaSobunganga, uSozinceba"
        },
        {
            "chapter": 36,
            "verse": 6,
            "text": "Khon’ukuze ulumkise abantu (ngaso) abakhokho babo bangazanga balunyukiswe, ngoko (bahleli) bengazi"
        },
        {
            "chapter": 36,
            "verse": 7,
            "text": "Inene ilizwi eliyinyani lesohlwayo sele (livakalisiwe) Ngokuchasene noninzi lwabo, ngoko ke abakholwa"
        },
        {
            "chapter": 36,
            "verse": 8,
            "text": "Inene, Thina Sibaqamangele ngamakhonkco ezintanyeni zabo ukuya kutsho ezilevini zabo ukuze iintloko zabo (zihlale) ziqwanyile"
        },
        {
            "chapter": 36,
            "verse": 9,
            "text": "Kananjalo Sibeke umqobo phambi kwabo nangemva kwabo Sabagquma ukuze bangaboni"
        },
        {
            "chapter": 36,
            "verse": 10,
            "text": "Ke kaloku kuyafana kubo nokuba ungabalumkisa okanye ungabalumkisi abayi kukholwa"
        },
        {
            "chapter": 36,
            "verse": 11,
            "text": "Wena uya kulumkisa kuphela olandela umyalezo nowoyika uSozinceba Ongabonwayo. Ngoko ke (onjalo) mnike iindaba ezivuyisayo zokuxolelwa nomvuzo omkhulu"
        },
        {
            "chapter": 36,
            "verse": 12,
            "text": "Inene SiThi ababuyisela abafileyo ebomini, Sibhale (konke) abakwenzayo nabakushiya ngemva, kwaye zonke izinto Sizibhale eNcwadini ecacileyo"
        },
        {
            "chapter": 36,
            "verse": 13,
            "text": "Ke kaloku benzele umzekeliso (wabantu) besixeko (esithile) ekwafika abaThunywa kuso"
        },
        {
            "chapter": 36,
            "verse": 14,
            "text": "Sathi Sisakuthumela ababini kubo basuka babaphika, Saza Sabomeleza ngowesithathu, bathi: “Inene thina singabathunywa kuni.”"
        },
        {
            "chapter": 36,
            "verse": 15,
            "text": "Bathi bona: “Aninto yimbi nina ngaphandle kokuba ngabantu abafana nathi, kunjalo nje uSozinceba Akananto Ayityhilileyo (kuni) koko nina ningamaxoki.”"
        },
        {
            "chapter": 36,
            "verse": 16,
            "text": "Bathi bona: “INkosi yethu Iyazi okokuba singabaThunywa kuni"
        },
        {
            "chapter": 36,
            "verse": 17,
            "text": "Yaye thina asinaxanduva lumbi ngaphandle kokuvakalisa uMyalezo ngokucacileyo.”"
        },
        {
            "chapter": 36,
            "verse": 18,
            "text": "Bathi bona: “Inene thina sinicingela ukuba ningumhlola ombi. Ukuba aniyeki ke inene siya kunixuluba ngamatye, kwaye inene niya kufunyanwa sisohlwayo esibuhlungu esivela kuthi.”"
        },
        {
            "chapter": 36,
            "verse": 19,
            "text": "Bathi bona (abathunywa): “Umhlola ombi ukuni buqu. Ingaba (nikutsho oku) kuba nikhunjuzwa (ngoAllâh) kusini na?” Nakanye nina ningabenzi bobubi.”"
        },
        {
            "chapter": 36,
            "verse": 20,
            "text": "Ke kaloku kweza indoda ibaleka, ivela kwicala elikude lesixeko. Yathi: “Hini na bantu bakuthi landelani abaThunywa"
        },
        {
            "chapter": 36,
            "verse": 21,
            "text": "Landelani abo banganibizi ntlawulo babe bengabakhokelelekileyo"
        },
        {
            "chapter": 36,
            "verse": 22,
            "text": "Ndiya kuthini na ukungamnquli loWo Wandidalayo ekunguYe eniza kubuyiselwa kuYe"
        },
        {
            "chapter": 36,
            "verse": 23,
            "text": "Ndingathabatha (thixo) bambi na ngaphandle kwaKhe (lo gama) xa uSozinceba Enokuthi Athande ukuba ndihlelwe bububi intethelelo yabo (thixo benu bobuxoki) ingandincedi nto konke konke, bengekhe bandisindise nokundisindisa"
        },
        {
            "chapter": 36,
            "verse": 24,
            "text": "Inene bendingaba sekulahlekeni okucacileyo"
        },
        {
            "chapter": 36,
            "verse": 25,
            "text": "Inene mna ndikholiwe eNkosini yenu, ngoko ke ndiphulaphuleni.”"
        },
        {
            "chapter": 36,
            "verse": 26,
            "text": "Kwathiwa (kuye:) “Ngena ePaladesi.” Wathi yena: “Akwaba abantu bakuthi babesazi"
        },
        {
            "chapter": 36,
            "verse": 27,
            "text": "Okokuba Indixolele kangakanani na iNkosi yam, Yandibeka kunye nabahloniphekileyo.”"
        }
    ]
}
{
    "manzils": [
        {
            "chapter": 17,
            "verse": 1,
            "text": "Makazukiswelowo WathabathaisiCakasaKhe(uMuhammad) Esithabathela uhambo ngobusuku ukusuka eMasjid-al- Harâm1 ukuya eMasjid-al-A’ksâ2 khon’ukuze Simbonise (uMuhammad) imiqondiso yeThu. Inene Yena (uAllâh) nguSokuva, uSokubona"
        },
        {
            "chapter": 17,
            "verse": 2,
            "text": "Kananjalo Thina Sanika uMûsâ isiBhalo Sasenza ukuba sibe sisiKhokelo kuBantwana bakwaSirayeli. (Sathi kubo): “Ningathabathi bani ngaphandle kwaM abe ngumkhuseli (wenu).”"
        },
        {
            "chapter": 17,
            "verse": 3,
            "text": "“Hini na nzalandini yabo sabakhwelisa enqanaweni noNûh (uNowa)! Inene, yena (uNûh) wayesisicaka esinombulelo.”"
        },
        {
            "chapter": 17,
            "verse": 4,
            "text": "Kananjalo Samisela kuBantwana bakwaSrayeli esiBhalweni (sabo, Sathi): “Inene nina niya kwenza ubutshinga emhlabeni kube kabini, yaye niya kuba ngabacinezeli, nikhukhumale gqitha"
        },
        {
            "chapter": 17,
            "verse": 5,
            "text": "Kwathi ke ukufika kwesithembiso sokuqala kwezo zibini, Sathumela ngokuchasene nani izicaka zeThu ezazingabalwi beemfazwe ezinzima. Zangena zaya kum’entla emizini yenu. Eso ke yayisisithembiso esazaliseka ngokupheleleyo"
        },
        {
            "chapter": 17,
            "verse": 6,
            "text": "Saza Saninika ukuba nibuye ninoloyiso ngokuchasene nazo. Saphinda Saninceda ngobutyebi nabantwana, Sanenza naba ngabantu abaninzi"
        },
        {
            "chapter": 17,
            "verse": 7,
            "text": "(Sathi kuni): “Ukuba nenza ubulungisa, niya kuba niyazenzela kanti ukuba nenza okungcolileyo, nikwenzela iziqu zenu. Ke kaloku sisakufika esesibini isithembiso, (Savumela) iintshaba zenu ukuba zihlazise ubuso benu nokuba zingene emasjid (eYerusalem) njengoko zazingenile ngaphambili, kwanokuba zitshabalalise nya yonke into ewele ezandleni zazo"
        },
        {
            "chapter": 17,
            "verse": 8,
            "text": "(Ke kaloku uAllâh wathi: “Kulindelekile ukuba niguquke ukuba niye naguquka ke) INkosi yenu Isengaba nenceba kuni, kodwa ukuba niphindile (Naqhubeka nokona) NaThi oku kweThu Siya kuphinda Sibuyele kwakhona (ekunohlwayeni). Ukanti Senze isiHogo ukuba sibe yintolongo yabangakholwayo"
        },
        {
            "chapter": 17,
            "verse": 9,
            "text": "Inene, le ‘Kur’ân ikhokelela ebulungiseni nakokulungileyo, yaye inika iindaba ezivuyisayo kwabakholwayo, benze izenzo ezilungileyo, bona baya kuba nomvuzo omkhulu"
        },
        {
            "chapter": 17,
            "verse": 10,
            "text": "Ke bona abo bangakholwayo kuBomi oBuzayo, bona Sibalungiselele isohlwayo esibuhlungu"
        },
        {
            "chapter": 17,
            "verse": 11,
            "text": "Kananjalo umntu uye athandazele okungcolileyo (kuAllâh) njengoko edla ngokuthandazela okulungileyo yaye umntu unamangxamo"
        },
        {
            "chapter": 17,
            "verse": 12,
            "text": "Thina Sibeke ubusuku nemini ukuba zibe yimiqondiso emibini, Saza kananjalo Sawenza waba mnyama umqondiso wobusuku lo gama Senze umqondiso wemini waba kukukhanya, khon’ukuze nikwazi ukufuna iziBele eNkosini yenu, kwanokuba nikwazi ukubala inani leminyaka nokuba nomqaphela (wezinto). Ke kaloku Sinichazele yonke into ngengcaciso egcweleyo"
        },
        {
            "chapter": 17,
            "verse": 13,
            "text": "Kananjalo Sibophelele izenzo zomntu ngamnye entanyeni yakhe, yaye ngoMhla woVuko, Siza kumvezela iNcwadi aza kuyifumana ivuliwe"
        },
        {
            "chapter": 17,
            "verse": 14,
            "text": "(Kuya kuthiwa kuye): “Funda iNcwadi yakho. Wena uwedwa nje wanele ukuba ube ngumgwebi ngokuchasene nesiqu sakho namhlanje.”"
        },
        {
            "chapter": 17,
            "verse": 15,
            "text": "Nabani na lowo uhamba ngokulungileyo, uhamba ngokulungileyo esenzela ukunceda isiqu sakhe. Ukanti lowo uphambukayo, uphambukela ilahleko yakhe. Akukho bani unokuthi ethweliswe umthwalo athwale umthwalo womnye. Yaye Asizanga Sohlwaye (luntu) Singakhanga Sithumele Mprofeti (kuqala ukuba aze kulumkisa)"
        },
        {
            "chapter": 17,
            "verse": 16,
            "text": "Kananjalo xa Sigqibe ekubeni Siyitshabalalise idolophu, (Siqala) Sithumele umyalelo ocacileyo (wokuthotyelwa kuka-Allâh) kwabo Sibaphe izinto ezilungileyo zobu bomi kodwa bona bagabadele; khon’ukuze ilizwi lingqineleke ngokuchasene nabo: Size Sibatshabalalise ke baphele nya"
        },
        {
            "chapter": 17,
            "verse": 17,
            "text": "Zingaphi izizukulwana eSazitshabalalisayo emva koNûh (uNowa)! Yaye iNkosi yakho Yanele Iyodwa ukuba Ibe nguSolwazi, uSokubona wezono zezicaka zaYo"
        },
        {
            "chapter": 17,
            "verse": 18,
            "text": "Nabani na lowo unqwenela okudlula ngephanyazo3 Simnika lula eSithande ukumnika kona lowo Sithe Sathanda ukumnika. Emveni koko Simbekele isiHogo; uya kutsha apho ehlazekile, achaswe nokuchaswa"
        },
        {
            "chapter": 17,
            "verse": 19,
            "text": "Nabani na ke lowo unqwenela uBomi beLizayo, aze abuzabalazele, ngemizamo eyimfuneko, abe elikholwa, abanjalo ngabona ukuzabalaza kwabo kuya kwamkelwa (ngombulelo, bavuzwe nguAllâh)"
        },
        {
            "chapter": 17,
            "verse": 20,
            "text": "Kuye ngamnye kwaba, ndawonye nabo Sibaphe iziBele zeNkosi yakho. IziBele zeNkosi yakho azingekhe zibe sisalelo"
        },
        {
            "chapter": 17,
            "verse": 21,
            "text": "Khawubone indlela eSikhetha omnye kunomnye (kweli hlabathi) ukanti inene uBomi beLizayo buya kuba bukhulu ngokomgangatho, bube bukhulu nangokukhethwa"
        },
        {
            "chapter": 17,
            "verse": 22,
            "text": "Uze ungayamanisi thixo kuAllâh, kungenjalo uya kuhlaliswa phantsi, ungcikivwe, ushiywe (eMlilweni wesiHogo)"
        },
        {
            "chapter": 17,
            "verse": 23,
            "text": "Kananjalo iNkosi yakho Imisele okokuba wena unganquli nto ngaphandle kwaYo. Kwanokuba unonophele abazali bakho, ukuba omnye kubo okanye bobabini bathe bafumana ukwaluphala wena usaphila, ungathethi igama lendelelo (kubo),\tungabangxolisi\tkoko\tthetha\tnabo\tngendlela enentlonipho"
        },
        {
            "chapter": 17,
            "verse": 24,
            "text": "Uze uthobe iphiko lokuzinikela nentobeko ngenceba kubo, uthi: “Nkosi yam! Benzele iNceba yaKho njengoko bandikhulisa ndisemncinane.”"
        },
        {
            "chapter": 17,
            "verse": 25,
            "text": "INkosi yenu Iyakwazi okungaphakathi ezintliziyweni zenu. Ukuba ningamalungisa, inene Yona Ihlala Inenceba kwabo babuyela kuYo rhoqo ngentobeko nangenguquko"
        },
        {
            "chapter": 17,
            "verse": 26,
            "text": "Nikaisizalwana(sakho) okuziimfanelosazo, nakumahlwempu nongumhambi, kodwa ungachithi (ubutyebi bakho) ngokudyakraza"
        },
        {
            "chapter": 17,
            "verse": 27,
            "text": "Inene, abadyakrazi ngabazalwana bamashayâtîn (ooSathana) yaye uShaytân uhlala engenambulelo eNkosini yakhe"
        },
        {
            "chapter": 17,
            "verse": 28,
            "text": "Ke wena (Muhammad) xa ubafulathela (abazizizalwana zakho, amahlwempu nabahambi eSikuyalele ukuba ubanike iimfanelo zabo, kodwa ube ungenayo imali ngexesha bekucela yona wena) ube wena ulindele inceba evela eNkosini yakho onethemba layo wena, thetha ke kubo ilizwi elinobulali"
        },
        {
            "chapter": 17,
            "verse": 29,
            "text": "Ke kaloku isandla sakho masingabopheki entanyeni yakho (sibe ngathi sesegqolo), singoluleki kananjalo sibe side, sitsaleke side siphele (njengesomdyakrazi), ukuze ube ngogxekwayo uhlwempuzeke kanobom"
        },
        {
            "chapter": 17,
            "verse": 30,
            "text": "Inene iNkosi yakho Yandisa imbonelelo yalowo Ithande ukumandisela, Incitshe (lowo Ithande ukumncitsha). Inene Yona nguSolwazi, uMboneleli wezicaka zaYo"
        },
        {
            "chapter": 17,
            "verse": 31,
            "text": "Ningababulali abantwana benu ngenxa yokoyika ubuhlwempu. Thina Siza kubabonelela ndawonye nani. Inene ukubabulala kusisono esikhulu"
        },
        {
            "chapter": 17,
            "verse": 32,
            "text": "Kananjalo ningasondeli ekwabelaneni ngesondo okungekho mthethweni [ngokwenkolo yeIslam (ningakrexezi, ningajoli, ningathandani)] kuba inene kona kusisono nendlela engcolileyo (ekhokelela esiHogweni)"
        },
        {
            "chapter": 17,
            "verse": 33,
            "text": "Nize ningabulali nabani na okubulawa kwakhe uAllâh Akwaleleyo, ngaphandle kwesizathu esisebulungiseni. Ke kaloku nabani na obulewe ngendlela engalunganga, Thina Sinike indlalifa yakhe igunya lokuba inkqange umthetho wokulingana ngesohlwayo okanye ixolele, ithabathe idiyah5. Kodwa ke (indlalifa leyo) mayingatsibi imida ebekiweyo kumbandela wokuthabatha ubomi. Ngokwenene yona incedisiwe (ngumthetho)"
        },
        {
            "chapter": 17,
            "verse": 34,
            "text": "Ningasondeli ezimpahleni zenkedama ngapahandle kokuba nifuna ukuziphucula, de ikhule yomelele ngokupheleleyo. Zalisekisani yonke iminqophiso, Inene iminqophiso niza kubuzwa ngayo"
        },
        {
            "chapter": 17,
            "verse": 35,
            "text": "Kananjalo nikani umlinganiselo opheleleyo xa nimeta, nimete ngesikali esichanekileyo. Oko kokulungileyo kukwangcono ekugqibeleni"
        },
        {
            "chapter": 17,
            "verse": 36,
            "text": "Kananjalo ningazisukeli (izinto) eningenalwazi ngazo (kuba) inene ukuva (ngeendlebe), nokubona (ngamehlo), nentliziyo yomntu ngamnye kubo abo (benza oko) ziza kubuzwa (nguAllâh)"
        },
        {
            "chapter": 17,
            "verse": 37,
            "text": "Kananjalo uze ungahambi emhlabeni ngekratshi nangenkukhumalo. (ngokuba) awusokuze uwucande (phakathi), ungekhe uwugqobhoze, ungasokuze futhi ube nokuphakama okulingana nokweentaba"
        },
        {
            "chapter": 17,
            "verse": 38,
            "text": "Konke oko kubi, kuchasekile eNkosini yakho"
        },
        {
            "chapter": 17,
            "verse": 39,
            "text": "Ke kaloku oko kuyinxalenye yobulumko obutyhilwe yiNkosi yakho kuwe (Muhammad) uze ungayamanisi thixo wumbi kuAllâh kuba hleze uphoswe esihogweni, ugxekwe, ulahlwe (nguAllâh)"
        },
        {
            "chapter": 17,
            "verse": 40,
            "text": "Ingaba iNkosi yenu (nina bahedeni baseMakkah) Ikhethe ukunika nina oonyana Yaza Yona Yathabatha iintombi kwiingelosi? Inene! Nina nithetha intetho elisikizi kakhulu"
        },
        {
            "chapter": 17,
            "verse": 41,
            "text": "Sele Sisicacisile (isithembiso nesilumkiso seThu) kule ‘Kur’ân sokokuba (abangakholwayo) bathabathe ingqalelo, kodwa oko akukho nto kuyandisayo kubo ngaphandle kwenkcaso (yomyalezo weThu)"
        },
        {
            "chapter": 17,
            "verse": 42,
            "text": "Yithi (Muhammad kubo): “Ukuba ngaba bebekhona abanye oothixo abakunye naYe njengoko besitsho, Inene bebeza kukhangela indlela eya kwiNkosi yeTrone (bafune ukwenza intando Yayo bazisondeze nokuzisondeza kuYo)"
        },
        {
            "chapter": 17,
            "verse": 43,
            "text": "Uzuko (lonke) malube kuYe, Yena Uphakamileyo. Bubuxoki obukhulu obo babuthethayo"
        },
        {
            "chapter": 17,
            "verse": 44,
            "text": "Amazulu osixhenxe nomhlaba nako konke okulapho, kuyaMzukisa Yena, yaye akukho nanye into engaMzukisiyo ngendumiso yaKhe, koko nina anikuqondi ukuMzukisa kwazo. Inene Yena nguMnyamezeli, nguMxoleli"
        },
        {
            "chapter": 17,
            "verse": 45,
            "text": "Kananjalo wena (Muhammad) xa ucengceleza i’Kur’ân Sibeka umkhusane ongabonakaliyo phakathi kwakho nabo bangakholwayo kuBomi oBubuzayo (ukuze bangayiva)"
        },
        {
            "chapter": 17,
            "verse": 46,
            "text": "Kananjalo Sifakaizigqubutheloezintliziywenizabokubahleze bayive (i’Kur’ân) nasezindlebeni zabo (Sifaka) ubuthulu. Naxa wena ukhankanya iNkosi yakho Yodwa kwi’Kur’ân (usithi: ‘Akukho thixo wumbi ngaphandle koAllâh’) bajika bakuzele ngomva babaleke ngenkcaso enkulu"
        },
        {
            "chapter": 17,
            "verse": 47,
            "text": "Sikwazi kakuhle okona bakuphulaphulayo xa bephulaphule wena (uthetha), naxa besenza amabhunga abo emfihlakalweni, ke kaloku abagabadeli bathi: “Inene nina anilandeli nto ngaphandle kwendoda ethakathiweyo6. “"
        },
        {
            "chapter": 17,
            "verse": 48,
            "text": "Uyayibona na imizekelo abayenzayo ngawe. Balahlekile, yaye asokuze bayifumane iNdlela"
        },
        {
            "chapter": 17,
            "verse": 49,
            "text": "Kananjalo bathi: “Xa siya kube singamathambo nezicwibi (sifile), siza (kuphinda) sivuswe nyani sibe yindalo entsha?”"
        },
        {
            "chapter": 17,
            "verse": 50,
            "text": "Yithi wena: “Yibani ngamatye neentsimbi (kaloku)"
        },
        {
            "chapter": 17,
            "verse": 51,
            "text": "Okanye (nibe) yiyo nantoni na edaliweyo (eqine ngakumbi) ezintliziyweni (ngokweengcinga) zenu,” Baza kuphinda bathi kwakhona: “Ngubani oza kuphinda asibuyisele (ebomini)?” Yithi: “NguYe Owanidalayo ekuqaleni!” Emva koko baza kuhlunguzela iintloko zabo kuwe bathi: “Iza kuba nini loo nto?” Yithi wena: “Mhlawumbi seyikufuphi!”"
        },
        {
            "chapter": 17,
            "verse": 52,
            "text": "Ngaloo Mini xa Eya kuba Enibiza nize nina nisabele ngendumiso yaKhe nangentobeko, ke kaloku niya kucinga okokuba nihleli ithutyana elincinane (kweli hlabathi)"
        },
        {
            "chapter": 17,
            "verse": 53,
            "text": "Yithi kwizicaka zaM mazithethe awona mazwi alungileyo (ngokuba) uShaytân inene, uhlwayele imeko yempixano nokungavumelani phakathi kwabo. Inene, uShaytân emntwini ulutshaba olucacileyo"
        },
        {
            "chapter": 17,
            "verse": 54,
            "text": "INkosi yenu Inazi kakuhle; ukuba Ithandile Iya kuba nenceba kuni, okanye ukuba Ithandile, Inohlwaye. Yaye aSikuthumelanga ukuba ube ngumlondolozi wabo wena (Muhammad)"
        },
        {
            "chapter": 17,
            "verse": 55,
            "text": "Kananjalo iNkosi yakho Ibazi ngcono bonke abasezulwini nasemhlabeni. Yaye inene, Siye Sakhetha abanye abaProfeti kunabanye. UDâwûd Samnika iZabûr (iNcwadi yendumiso kaDavide)"
        },
        {
            "chapter": 17,
            "verse": 56,
            "text": "Yithi (Muhammad): “Bizani kaloku kwabo bangaphandle kwaKhe enibenza ngathi (ngoothixo). Bona abanawo amandla okususa ububi kuni bengekhe babushenxise nokubushenxisa kuni babuse komnye umntu"
        },
        {
            "chapter": 17,
            "verse": 57,
            "text": "Abo babiza kubo kwabona buqu bathembele eNkosini yakho, yaye boyika isohlwayo saYo. Inene, isohlwayo seNkosi yakho siyoyikeka"
        },
        {
            "chapter": 17,
            "verse": 58,
            "text": "Kananjalo akukho dolophu eSingayi kuyitshabalalisa phambi kweMini yoVuko, okanye Siyohlwaye ngesohlwayo esibuhlungu. Oko kubhaliwe eNcwadini"
        },
        {
            "chapter": 17,
            "verse": 59,
            "text": "Kwaye akukho nto iSithintelayo ukuba Singathumeli umqondiso kodwa abantu bamandulo bayiphikisa (imiqondiso leyo). Sathumela imazi yenkamela kwaThamûd ukuba ibe ngumqondiso ocacileyo (kubo), kodwa bayenza ububi. Kananjalo aSizanga Sithumele mqondiso Singawuthumeleli ukubalumkisa nokubenza boyike (intshabalalo)"
        },
        {
            "chapter": 17,
            "verse": 60,
            "text": "Yabona! Sakuxelela (okokuba) “Inene iNkosi yakho Ibarhangqele abantu.” Kananjalo aSiwenzelanga nto yimbi umbono (wohambo lwakho ngobusuku oluya emazulwini) koko (Siwenzele ukuba) ube luvavanyo loluntu, nomthi weZa’kkûn, okhankanywe) kwi’Kur’ân. Siyabalumkisa Siboyikise kodwa akukho nto kubongezelela yona (oko) ngaphandle kobuhedeni, ingcinezelo nokungathobeli uAllâh"
        },
        {
            "chapter": 17,
            "verse": 61,
            "text": "Yabona! Sathi kwiingelosi: “Qubudani kuAdam.” Zaqubuda (zonke) ngaphandle koIblîs (uSathana). Wathi: “Mna ndiqubude komnye Omdale ngodongwe?”"
        },
        {
            "chapter": 17,
            "verse": 62,
            "text": "UIbîs wathi: “Uyambona lo mntu Umenze wahlonipheka ngaphezulu kunam, ukuba ungandirhoxisela [(isohlwayo) Unganditshabalalisi] kude kube yiMini yoVuko, ndiya kuyihlasela, ndiyilahlekise ngokwenene inzala yakhe yonke ngaphandle kwabambalwa (kubo)!”"
        },
        {
            "chapter": 17,
            "verse": 63,
            "text": "UAllâh Wathi: “Hamba ke, nabani na kubo othe walandela wena, inene isiHogo siya kuba yimbuyekezo yenu (nonke) (siya kuba) yimbuyekezo yaneleyo"
        },
        {
            "chapter": 17,
            "verse": 64,
            "text": "(Uya kumana) ubabhanxa ngokubabhanxa ke abo unako (ukubabhanxa) ngezwi lakho phakathi kwabo, ubahlasele ngomkhosi wakho ohamba ngamahashe nohamba ngeenyawo.Wabelane nabo ngobutyebi nangabantwana. Wenze izithembiso kubo.” Kodwa uShaytân akukho nto athembisa yona ngaphandle kwenkohliso.”"
        },
        {
            "chapter": 17,
            "verse": 65,
            "text": "Inene ezaM izicaka akuyi kuba namandla phezu kwazo yaye iNkosi Yakho yanele Iyodwa ukuba ibe nguMkhuseli (kuzo)"
        },
        {
            "chapter": 17,
            "verse": 66,
            "text": "INkosi yenu yiYo Eniqhubela iinqanawa zenu elwandle, khon’ukuze nifune iziBele zaYo. Inene Yona Isoloko Inenceba kuni"
        },
        {
            "chapter": 17,
            "verse": 67,
            "text": "Kananjalo xa ingozi inichukumisa elwandle, abo nibiza kubo bayanyamalala kuni kushiyeke Yena (uAllâh Yedwa) kodwa Athi Esakunibuyisela ngaphandle elwandle, niMfulathele Yena. Umntu uhlala engenambulelo"
        },
        {
            "chapter": 17,
            "verse": 68,
            "text": "Ingaba niziva nikhuselekile na kwinto yokuba (uAllâh) Akanakuze Enze icala lomhlaba ukuba liniginye (nonke) kungenjalo Athumele isaqhwithe esiqhumisa uthuli lwentlabathi ngokuchasene nani? Ke kaloku aniyi kufumana mncedi (wokunikhusela esohlwayweni)"
        },
        {
            "chapter": 17,
            "verse": 69,
            "text": "Okanye niziva nikhuselekile kwinto yokuba Akangekhe Aniphindisele elwandle okwesibini, Aze Athumele inkanyamba yomoya Anitshonise ngenxa yokungakholwa kwenu? Kananjalo aniyi kufumana mphindezeli apho ngokuchasene naThi"
        },
        {
            "chapter": 17,
            "verse": 70,
            "text": "Ke kaloku inene Thina Siye Sabaxabisa abantwana baka- Adam, Sabathwala emhlabeni naselwandle, kananjalo Sababonelela nangezinto ezilungileyo, Sakhetha bona kunezinto ezininzi eSazidalayo ngoBabalo oluphawulekayo"
        },
        {
            "chapter": 17,
            "verse": 71,
            "text": "NgeMini apho Siya kubizela abantu bonke kunye neeImâm zabo. Lowo uya kunikwa incwadi yakhe esandleni sakhe sokunene, abanjalo baya kuyifunda incwadi yabo yaye abayi kuphathwa nangencinane intswela bulungisa"
        },
        {
            "chapter": 17,
            "verse": 72,
            "text": "Nabani na oyimfama kweli hlabathi, uya kuba yimfama nakuBomi Obuzayo, elahleke ngakumbi endleleni"
        },
        {
            "chapter": 17,
            "verse": 73,
            "text": "Inene bebesele beza kukuhenda bakukhuphe koko Sikutyhile kuwe (Muhammad) baqambe enye into engasiyiyo (i’Kur’ân) ngokuchasene naThi, yaye ngokuqinisekileyo bebeza kukuthatha ukuba ube ngumhlobo wabo osenyongweni"
        },
        {
            "chapter": 17,
            "verse": 74,
            "text": "Kananjalo ukuba beSingakwenzanga womelela wena, ubuya kuphantse utyekele ngakubo kancinane"
        },
        {
            "chapter": 17,
            "verse": 75,
            "text": "Ukuba bekunokuba njalo ke beSiza kukwenza ungcamle (isohlwayo) ngokuphindwe kabini kobu bomi (nesohlwayo) esiphindwe kabini kuBomi basemva kokufa yaye ubungazi kufumana namnye oza kukunceda ngokuchasene naThi"
        },
        {
            "chapter": 17,
            "verse": 76,
            "text": "Kananjalo bebesele beza kukoyikisa kangangokuba bade bakugxothe umke ezweni. Kodwa ke (nabo) bebengazi kuhlala apho kulo emveni kwakho, ngaphandle nje kwethutyana elincinane"
        },
        {
            "chapter": 17,
            "verse": 77,
            "text": "(Esi) sisithetheseThukubaThunywaeSabathumangaphambili kunawe, yaye akuyi kufumana kuguquka esithetheni seThu"
        },
        {
            "chapter": 17,
            "verse": 78,
            "text": "Yenza iSalâh emini emaqanda, kude kurhatyele ubusuku, ucengceleze i’Kur’ân kwasekuseni ngoms’obomvu. Inene ucengcelezo lwe’Kur’ân ekuseni lusoloko lumameleka"
        },
        {
            "chapter": 17,
            "verse": 79,
            "text": "Kanti naphakathi kwezinye iziqendu zobusuku yenza itahajud ibe ngumthandazo wesongezelelo wakho (wena Muhammad). Kunokwenzeka ukuba iNkosi yakho Ikunyusele kumgangatho wokuzukiswa"
        },
        {
            "chapter": 17,
            "verse": 80,
            "text": "Ke kaloku yithi (Muhammad): “Nkosi yam yenza ukungena kwam (esixekweni) kube (yinto) elungileyo nokuphuma kwam (kuso) kube (yinto) elungileyo. Undiphe igunya elivela kuWe lokuncedwa (nguWe).”"
        },
        {
            "chapter": 17,
            "verse": 81,
            "text": "Yithi kananjalo: “Inyaniso ifikile, ubuxoki butshabalele. Inene ubuxoki buya kuhlala (buyinto) etshabalalayo.”"
        },
        {
            "chapter": 17,
            "verse": 82,
            "text": "Thina Sithumele kule ‘Kur’ân okuphilisayo nenceba kwabo bakholwayo (kuyo), ukanti ayongezi nto kubenzi bobubi ngaphandle kwelahleko"
        },
        {
            "chapter": 17,
            "verse": 83,
            "text": "Kananjalo Sithi Sisakuthulula uBabalo lweThu emntwini (ongakholwayo), asuke atshikile, abe nenkukhumalo, (kodwa) esakuchukunyiswa bububi (aqale) athi khulubembe (aphelelwe lithemba)"
        },
        {
            "chapter": 17,
            "verse": 84,
            "text": "Yithi (Muhammad): Umntu ngamnye wenza ngokokubona kwakhe kodwa iNkosi yenu Imazi kakuhle okhokelelekileyo eNdleleni (ethe Tye)"
        },
        {
            "chapter": 17,
            "verse": 85,
            "text": "Kananjalo bayakubuza ngomphefumlo yithi: “Umphefumlo ngumcimbi (onxulumene) neNkosi yam. Ke nina (bantu) anilunikwanga ulwazi ngaphandle koluncinane.”"
        },
        {
            "chapter": 17,
            "verse": 86,
            "text": "Kanti ukuba beSithanda beSingasuka Sikuyeke oko Sikutyhile kuwe, ke wena ubungazi kufumana mmeli mayela noko ngokuchasene naThi"
        },
        {
            "chapter": 17,
            "verse": 87,
            "text": "Kuphela nje [Siye Sakuyeka kwakuwe] njengenceba evela eNkosini yakho, Inene ububele baYo kuwe buhlala bubuninzi"
        },
        {
            "chapter": 17,
            "verse": 88,
            "text": "Yithi: “Ukuba abantu neejinn bebenokuhlangana kunye ukuvelisa i’Kur’ân efana nale, bebengenakuyivelisa, efana nayo, enokuba bebenokuncedisana na.”"
        },
        {
            "chapter": 17,
            "verse": 89,
            "text": "Kananjalo Siye Sacacisa eluntwini, kule ‘Kur’ân zonke iintlobo zemizekeliso, kodwa uninzi lwabantu luyalile ngaphandle (kokwamkela) ukungakholwa"
        },
        {
            "chapter": 17,
            "verse": 90,
            "text": "Yaye bathi: “Asiyi kukholwa kuwe wena ngaphandle kokuba wenze kutsawule umthombo emhlabeni"
        },
        {
            "chapter": 17,
            "verse": 91,
            "text": "Kungenjalo wena ube nomyezo weedatilisi, wenze imilambo itsawule phakathi kuyo apho"
        },
        {
            "chapter": 17,
            "verse": 92,
            "text": "Okanye wenze isibhakabhaka siwe phezu kwethu singamaqhekeza njengoko usitsho okanye uze noAllâh neengelosi phambi kwethu"
        },
        {
            "chapter": 17,
            "verse": 93,
            "text": "Okanye ube nomzi (owenziwe) ngezihombiso (igolide nesilivere) okanye unyuke uye esibhakabhakeni, kanti nangoko asiyi kukholelwa kunyuko lwakho ude usihlele neNcwadi esiza kuyifunda.” Yithi: “Uzuko malube seNkosini yam (uAllâh) ingaba ndiyinto yimbi na mna ngaphandle kokuba ngumntu, othunyelwe njengoMthunywa (kuni)?”"
        },
        {
            "chapter": 17,
            "verse": 94,
            "text": "Kananjalo akukho nto eyathintela abantu ekukholweni kwakufika isiKhokelo kubo, ngaphandle kokuba bathi: “Ingaba uAllâh Uthumele umtu ukuba abe nguMthunywa (kusini na”)"
        },
        {
            "chapter": 17,
            "verse": 95,
            "text": "Yithi: “Ukuba emhlabeni apha bekukho iingelosi ezihamba- hambayo ngoxolo nokhuseleko, (nakuzo) beSiza kuthumela ingelosi ize kuzo ivela ezulwini ibe nguMthunywa.”"
        },
        {
            "chapter": 17,
            "verse": 96,
            "text": "Yithi: Wanele uAllâh Eyedwa ukuba abe liNgqina phakathi kwam nani, inene Yena Uhlala EnguSolwazi, uSokubona wezicaka zaKhe.”"
        },
        {
            "chapter": 17,
            "verse": 97,
            "text": "Ke kaloku lowo ukhokelwe nguAllâh lowo ungokhokelelekileyo, ke lowo Amyekele ekulahlekeni abanjalo akuyi kubafumanela bakhuseli ngaphandle kwaKhe, Yaye Siya kubaqokelela ndawonye ngomhla woVuko (bawe) ngobuso beziimfama, bezizimumu nezithulu. Ikhaya labo iya kuba sisiHogo, maxa onke sisiya siyekelela8 (ukutshisa) Siya kubongezela isivuthisi soMlilo odwanguzayo"
        },
        {
            "chapter": 17,
            "verse": 98,
            "text": "Leyo iya kuba yimbuyekezo yabo kuba bala ukukholwa kwiVesi zeThu, bathi: “Sisakuba sifile sele singamathambo nezicwibi ezicolekileyo, siza kuvuswa ngokwenene sibe kwindalo entsha na"
        },
        {
            "chapter": 17,
            "verse": 99,
            "text": "Ingaba ababoni na ukuba uAllâh, Owadala amazulu nomhlaba, Uyakwazi ukudala abakwanjengabo? Yaye Ubabekele ixesha ekungekho ntandabuzo ngalo. Kodwa abenzi bobubi abamkeli nto ngaphandle kokungakholwa"
        },
        {
            "chapter": 17,
            "verse": 100,
            "text": "Yithi: “Ukuba nina beninokuba noovimba beNkosi yam, beniya kubankonya ngenxa yokoyika ukunikela ngabo.” Yaye umntu wahlala eligogotya"
        },
        {
            "chapter": 17,
            "verse": 101,
            "text": "Ukanti Sanika uMûsâ ubungqina bemiqondiso elithoba. Ke kaloku buza abaNtwana bakwaSirayeli (ngokumayela nokuba) wathi akufika kubo, wathi uFir’awn kuye, “Inene mna ndicinga ukuba wena Mûsâ uchatshazelwe bubuthi.”"
        },
        {
            "chapter": 17,
            "verse": 102,
            "text": "(UMûsâ) wathi: “Sele usazi okokuba akukho bani (ungomnye) othumele le (miqondiso) ngaphandle kweNkosi yamazulu nomhlaba ukuba zibe ngumqondiso ocacileyo, yaye inene ndicinga ukuba wena Fir’awn, uyatshabalala.”"
        },
        {
            "chapter": 17,
            "verse": 103,
            "text": "Ngoko ke waye wagqiba ekubeni abagxothe ezweni, lakubo (eYiputa) kodwa Samrhaxisa ndawonye nabo bonke ababekwicala lakhe"
        },
        {
            "chapter": 17,
            "verse": 104,
            "text": "Sathi emva kwakhe (uFir’awn) kuBantwana bakwaSirayeli: “Hlalani elizweni, kodwa ke kusakufika isithembiso soBomi oBuzayo, Siya kunibuyisa ngendibano enye (jwi).”"
        },
        {
            "chapter": 17,
            "verse": 105,
            "text": "Yaye ngenyaniso Siyithumele (i’Kur’ân) ukanti ngenyaniso Siyithobile kananjalo aSikuthumelanga (nto yimbi) wena ngaphandle kokuba ube ngumvakalisi weendaba ezilungileyo noMlumkisi"
        },
        {
            "chapter": 17,
            "verse": 106,
            "text": "Kananjalo (le) yi’Kur’ân eSiyahlulahlulileyo khona ukuze uyicengceleze ebantwini kwisithuba eside yaye Siyithumele phantsi amathuba ngamathuba"
        },
        {
            "chapter": 17,
            "verse": 107,
            "text": "Yithi: “Kholwani ke kuyo okanye ningakholwa, inene abo babenikwe ulwazi ngaphambili kunayo, xa icengcelezwa kubo, bawa ngobuso babo baqubude"
        },
        {
            "chapter": 17,
            "verse": 108,
            "text": "Ke kaloku bathi, Iphakamile iNkosi yethu inene, isithembiso seNkosi yethu sizalisekile.”"
        },
        {
            "chapter": 17,
            "verse": 109,
            "text": "Baze bawe ngobuso belila, kwaye yona (i’Kur’ân) ibongezelela intobeko"
        },
        {
            "chapter": 17,
            "verse": 110,
            "text": "Yithi: “Bizani kuAllâh okanye kuRahmân (uSolubabalo). Naliphi na (igama) eniMbiza ngalo Yena ngawaKhe (onke) amagama angawona alungileyo.” Ke kaloku ungacengcelezi ngokukhwazakakhuluemthandazweniwakhookanyeuthethele phantsi kakhulu koko funa indlela ephakathi kwezo (zimbini)"
        },
        {
            "chapter": 17,
            "verse": 111,
            "text": "Yithi kwakhona: “Makadunyiswe uAllâh, Ongazanga Wathabatha nyana Engazanga Waba nahlulelane ebukumkanini baKhe, Engenaye namkhuseli wokuMkhusela ebuthathakeni, Mphakamiseni niMenze Mkhulu Yena"
        },
        {
            "chapter": 18,
            "verse": 1,
            "text": "Iindumiso mazibe kuAllâh loWo Uthumele iNcwadi (i’Kur’ân kwisiCaka saKhe (uMuhammad) Waza kuyo apho Akenza bugosogoso"
        },
        {
            "chapter": 18,
            "verse": 2,
            "text": "Uyenze yathi Tye ukwenzela ukulumkisa ngesohlwayo esibuhlungu, esivela kuYe, Nokunika iindaba zovuyo kumakholwa enza izenzo zobulungisa zokuba okwabo ngumvuzo omhle (iPaladesi)"
        },
        {
            "chapter": 18,
            "verse": 3,
            "text": "Baze bahlale apho (ePaladesi) ngonaphakade"
        },
        {
            "chapter": 18,
            "verse": 4,
            "text": "Alumkise nabo bathi: “UAllâh Uthabathe (uzele) unyana.”"
        },
        {
            "chapter": 18,
            "verse": 5,
            "text": "Abanalwazi lwayo (loo nto) bengenalwazi lwayo nooyise babo. Imbi kakhulu intetho ephuma emilonyeni yabo. Abathethi nto yimbi ngaphandle kobuxoki"
        },
        {
            "chapter": 18,
            "verse": 6,
            "text": "Kunokwenzeka wena (Muhammad) ukuba uzixhamle ngokukhathazeka umphefumlo wakho ngenxa yabo ngokungakholwa kwabo kulo myalezo (i’Kur’ân), udandatheke umphefumlo"
        },
        {
            "chapter": 18,
            "verse": 7,
            "text": "Inene Senze okusehlabathini ukuba kube sisihombiso sawo khon’ukuze Sibavavanye (Sibone) ukuba ngubani na kubo ongoyena ulungileyo ngezenzo"
        },
        {
            "chapter": 18,
            "verse": 8,
            "text": "Yaye inene, Siya kwenza oko kuphezu kwalo kube ngumhlaba oludlolo (ongahlumi nto)"
        },
        {
            "chapter": 18,
            "verse": 9,
            "text": "Ucinga ukuba abantu baseMqolombeni noMbhalo (weendaba okanye amagama abantu baseMqolombeni) yayingumnqa kwimiqondiso yeThu"
        },
        {
            "chapter": 18,
            "verse": 10,
            "text": "Xa amadodana aya kuzifihla eMqolombeni athi: “Nkosi yethu Senzele inceba evela kuWe, Usilungiselele imeko yethu ngendlela elungileyo.”"
        },
        {
            "chapter": 18,
            "verse": 11,
            "text": "Ngoko ke Sabathi wambu (ngesigqubuthelo sobuthongo) ezindlebeni zabo eMqolombeni apho iminyaka eliqela"
        },
        {
            "chapter": 18,
            "verse": 12,
            "text": "Saza Sabavusa khon’ukuze Sibonise okokuba liliphi na kula maqela mabini eliza kubala ngokuchanekileyo ixesha abalihlalileyo apho (eMqolombeni)"
        },
        {
            "chapter": 18,
            "verse": 13,
            "text": "SiThi ababalisela wena (Muhammad) ibali labo ngenyaniso. Inene, bona yayingamadodana ayekholelwa eNkosini yawo yaye Sabongezelela isiKhokelo"
        },
        {
            "chapter": 18,
            "verse": 14,
            "text": "Ke kaloku Sabomeleza iintliziyo zabo zomelela. Ekuvukeni kwabo bathi: “INkosi yethu (uAllâh) yiNkosi yamazulu nomhlaba. Asisokuze sicele komnye uthixo ngaphandle kwaKhe. (Xa sinokwenza loo nto) siya kuba ngoko sithethe ilizwi elibi kakhulu lokungakholwa"
        },
        {
            "chapter": 18,
            "verse": 15,
            "text": "“Aba bantu bakuthi bazithabathele Thixo bambi ngaphandle kwaKhe (uAllâh) Kutheni kaloku bengabaziseli igunya elicacileyo nje! Ngubani owenza ubugwenxa ukugqitha kulowo uqamba ubuxoki ngokuchasene noAllâh"
        },
        {
            "chapter": 18,
            "verse": 16,
            "text": "(Wathi omnye komnye kumadodana lawo ayeseMqolombeni): “Nisakuba nizikhwebule kubo nakoko bakunqulayo ngaphandle koAllâh, balekelani eMqolombeni. INkosi yenu iya kunandisela inceba yaYo, Ithi kananjalo Inilungiselele uncedo kule meko.”"
        },
        {
            "chapter": 18,
            "verse": 17,
            "text": "Ke kaloku (ukuba wawukhona, ubukele), wawungabona xa ilanga liphuma emqolombeni wabo ngasekunene, lize litshone, ligqitha kubo ngasekhohlo, lo gama bona babelele kwindawo ephangaleleyo. Lowo ngomnye wemiqondiso ka-Allâh. Lowo ukhokelwe nguAllâh ukhokeleke ngokulungileyo. Kodwa lowo amyekele ekulahlekeni, lowo akuyi kumfumanela mkhokeli wokumkhokelela (eNdleleni ethe Tye)"
        },
        {
            "chapter": 18,
            "verse": 18,
            "text": "Wawungacinga ukuba bahleli lo gama babelele. Ke kaloku Sasibaguquguqula (balale) ngamacala abo okunene nawokhohlo, inja yabo yona yayolule imikhono yayo yangaphambili yomibini ekungeneni (koMqolomba). Ukuba wawunokuthi ubajonge inene wawungajika ubaleke yaye inene wawunokuboyika"
        },
        {
            "chapter": 18,
            "verse": 19,
            "text": "Kwangaloo ndlela Sabavusa khon’ukuze babuzane. Omnye osisithethi kubo wathi: “Lingakanani na ithuba nihleli (apha)?” Bathi bona: “Sihleli (mhlawumbi) imini okanye inxalenye yemini.” Bathi: “INkosi yakho yiYo Eyazi ngcono ukuba lingakanani na ithuba silapha. Ngoko ke thumelani omnye wenu aye esixekweni nemali eyingqekembe akhangele kananjalo okokuba kukuphi na okona kutya kulungileyo anokuniphathela kona, alumke kananjalo. Niqiniseke ke ukuba akukho mntu uniqaphelayo"
        },
        {
            "chapter": 18,
            "verse": 20,
            "text": "Kuba ukuba bathe banazi, baya kunixuluba ngamatye (nife) kungenjalo banibuyisele enkolweni yabo; kuze kusakuba kunjalo ningabi nampumelelo.”"
        },
        {
            "chapter": 18,
            "verse": 21,
            "text": "Ngolo hlobo Sabenza ukuba imeko yabo yaziwe khona ukuze (abo babafumanayo) bazi ukuba isithembiso sika-Allâh siyinyaniso neso seYure akukho ntandabuzo [ngaso (oko kwaba)] ngethuba babephikisana ngemeko yabo baza bathi, “Yakhani isakhiwo phezu kwabo iNkosi yabo Yiyona Yaziyo ngabo. “Bathi bona abo baba nempumelelo kumbandela, ‘Inene thina siya kuzakhela imasjid yethu phezu kwabo"
        },
        {
            "chapter": 18,
            "verse": 22,
            "text": "Bona (abantu) baza kuthi babebathathu, iyinja yabo eyesine kubo; kananjalo abantu baza kuthi babebahlanu, iyinja yabo eyesithandathu beqikelela ngokungabonwayo; ukanti baza kuthi babesixhenxe, eyesibhozo kubo iyinja yabo. Yithi wena (Muhammad); INkosi yam yiyo Eyazi ngcono ngenani labo. Akukho bani ulaziyo ngaphandle kwabambalwa. Ngoko ke musa ukuphikisana nabo ngaphandle kokuba kukuphikisana ngento ecacileyo kananjalo ungabuzi nakomnye ngabo kwabo (baqashsiselayo)"
        },
        {
            "chapter": 18,
            "verse": 23,
            "text": "Kananjalo ungaze nangantoni na uthi, “Inene ndiya kwenza okuya ngomso.”"
        },
        {
            "chapter": 18,
            "verse": 24,
            "text": "Ngaphandle (kokongeza uthi) ukuba uAllâh Uthandile.” Ukhumbule iNkosi yakho xa ulibele (ukutsho) uthi, “Mhlawumbi iNkosi yam Iya kundikhokelela koko kusondeleyo kunoku (kube) kwiNdlela elungileyo.”"
        },
        {
            "chapter": 18,
            "verse": 25,
            "text": "Ke kaloku bahlala emqolombeni wabo iminyaka engamakhulu amathandathu athe kratya ngelithoba"
        },
        {
            "chapter": 18,
            "verse": 26,
            "text": "Yithi: “UAllâh nguYena Waziyo ukuba lingakanani na ithuba abalihlalayo. Yena Unolwazi (lokungabonwayo) lwamazulu nomhlaba. Unjani ukubona! Enjani khona ukuva! Abanamkhuseli ngaphandle kwaKhe yaye Yena Akabelani naye nabani na ngamagunya aKhe"
        },
        {
            "chapter": 18,
            "verse": 27,
            "text": "Cengceleza ke wena oko kutyhilwe kuwe kuvela eNkosini yakho. Akuyi kubakho kuguquka emazwini aKhe ungasokuze ufumane lukhuseleko komnye ongenguYe ngaphandle kwaKhe"
        },
        {
            "chapter": 18,
            "verse": 28,
            "text": "Ke kaloku wena zigcine unomonde ube kunye nabo babiza eNkosini yabo ekuseni nangokuhlwa befuna inkxaso yaYo. Kwaye amehlo akho makangatsibi ngaphaya kwabo, ufune ubukhazikhazi bobomi beli hlabathi, kananjalo uze ungamthobeli lowo untliziyo yakhe Siyenze yangayinanzi inkumbulo yeThu, olandela iminqweno yakhe, lowo imeko yakhe isoloko ikukungakhathali"
        },
        {
            "chapter": 18,
            "verse": 29,
            "text": "Kananjalo yithi: “Inyaniso ivela eNkosini yakho, ngoko ke lowo uthandayo makakholwe, othandayo angakholwa.”Inene Thina Silungiselele abenzi bobubi uMlilo ondonga zawo ziya kubarhangqela yaye (baya kuthi) xa becela ukuphunyuzwa (kuwo), baphunyuzwe ngamanzi amdaka okwe-oli emnyama, ebuxula ubuso. Sibi isenzo (sabo), ingcolile nendawo yabo yokuphumla (isiHogo)"
        },
        {
            "chapter": 18,
            "verse": 30,
            "text": "Abo bakholiweyo benza izenzo zobulungisa inene aSiyi kuwenza umvuzo wakhe ulahleke nabani na (kubo) owenze kakuhle ngokwemisebenzi"
        },
        {
            "chapter": 18,
            "verse": 31,
            "text": "Abo baya kuba nemiyezo yokuhlala yanaphakade, phantsi kwayo kuya kumpompoza imilambo. Baya kuhonjiswa apho ngezacholo zegolide bavathe izambatho eziluhlaza zesilika ecocekileyo nengqindilili, bengqengqile bengqiyamile ezihlalweni ezihonjisiweyo. Mhle kakhulu umvuzo, intle nendawo yokuphumla (kwabo)"
        },
        {
            "chapter": 18,
            "verse": 32,
            "text": "Benzele umzekelo wamadoda amabini: Omnye kuwo Sampha izitiya ezibini zediliya Sazahlula ngemithi yesundu Sabeka phakathi kwazo (amasimi) ezityalo"
        },
        {
            "chapter": 18,
            "verse": 33,
            "text": "Ngasinye (kwezo) zitiya zibini savelisa iziqhamo zaso akwabikho nto sisilela ngayo. Senza kwampompoza umlambo phakathi kuzo apho"
        },
        {
            "chapter": 18,
            "verse": 34,
            "text": "Owayeneziqhamo, wathi kugxa wakhe, bencokola; “Mna ndingaphaya kunawe ngokobutyebi yaye ndingentla kunawe ngokuba nabantu (abasebenzi abaninzi)"
        },
        {
            "chapter": 18,
            "verse": 35,
            "text": "Ke kaloku (waphuma) waya emyezweni wakhe esekuloo mo yakhe yenkukhumalo) ezenzela intswela bulungisa wathi: “Andiqondi ukuba oku kungaze kuphele"
        },
        {
            "chapter": 18,
            "verse": 36,
            "text": "Andiqondi kananjalo ukuba iYure iya kuze ifike, kanti ke ukuba ngenene ndingaze ndisiwe phambi kweNkosi yam (ngoMhla woMgwebo), Inene ndiya kufumana okungcono kunoku xa ndibuyela kuYo.”"
        },
        {
            "chapter": 18,
            "verse": 37,
            "text": "Ugxa wakhe wathi kuye lo gama wayesathetha naye. Ingaba uye wangakholwa na kuloWo Wakudalayo ngothuli, emva koko ngeqabaza lembewu yomntu waza Wakunika umlinganiselo wokuba ube yindoda"
        },
        {
            "chapter": 18,
            "verse": 38,
            "text": "Kodwa kum, nguAllâh, iNkosi yam yaye andayamanisi namnye eNkosini yam"
        },
        {
            "chapter": 18,
            "verse": 39,
            "text": "Bekutheni na ukungena kwakho esitiyeni sakho ungathi: “(Oko kuthandwe nguAllâh kuya kwenzeka). Akukho mandla ngaphandle kwaka-Allâh?’ Nangona undibona ndingeneno kwakho ngobutyebi nabantwana"
        },
        {
            "chapter": 18,
            "verse": 40,
            "text": "Kunokwenzeka ukuba iNkosi yam Iza kundipha (into) engcono kunesitiya sakho, Ize Ithumele ishwangusha elivela esibhakabhakeni yaye siya kuba mpuluswa, sibe ngumhlaba onothuli"
        },
        {
            "chapter": 18,
            "verse": 41,
            "text": "Kungenjalo amanzi aso aya kusuka atshe (atshone emhlabeni) ukuze ungaze ube nako ukuwabhaqa.”"
        },
        {
            "chapter": 18,
            "verse": 42,
            "text": "Iziqhamo zakhe zarhangqelwa yintshabalalo. Wasala eqhwaba izandla edanile (ebuhlungu) ngenkcitho ayenzileyo kuso (isitiya eso) sabe sona siwile amanqwanqwa okusibiyela (elele phantsi), (waqala) wathi: “Yeha kum! Akwaba bendingakhanga ndayamanise namnye eNkosini yam.”"
        },
        {
            "chapter": 18,
            "verse": 43,
            "text": "Waye engenamahlakani okumnceda ngaphandle koAllâh, wabe engancediswa nakuncediswa"
        },
        {
            "chapter": 18,
            "verse": 44,
            "text": "Ngelo xesha igunya labe likuAllâh (lonke), uSonyaniso. NguYe Olungileyo (ukunika) umvuzo, ikwanguYe Olungileyo kwiziphumo"
        },
        {
            "chapter": 18,
            "verse": 45,
            "text": "Bachazele ngomzekelo wobomi beli hlabathi, (bona) bufana nemvula eSiyithumela phantsi ivela esibhakabhakeni, nezityalo zomhlaba zidibane nayo, zize ziphinde zibe yintsalela eyomileyo ethiwe saa yimvula ukanti uAllâh Ungaphezulu kwezinto zonke, Ugqibelele ukuba namandla (okwenza izinto)"
        },
        {
            "chapter": 18,
            "verse": 46,
            "text": "Ubutyebi nabantwana (zizinto) ezisisihombiso sobomi beli hlabathi. Kodwa izenzo ezilungileyo zizona zingcono eNkosini yakho ukuba zibe ngumvuzo yaye zizona zingcono ukuba zinqweneleke (emntwini)"
        },
        {
            "chapter": 18,
            "verse": 47,
            "text": "(Khumbula) kananjalo iMini eSiya kuncothula iintaba (ngayo) yaye uya kuwubona umhlaba ulithafa elityeneneziweyo Size Sibaqokelele Singashiyi namnye emva kwakhe nabani na"
        },
        {
            "chapter": 18,
            "verse": 48,
            "text": "Yaye baza kumiswa phambi kweNkosi yakho ngemigca (Ize Ithi kubo): “Nibuyele kuThi ninjengoko SaSinidalile ekuqaleni. Kodwa nanisithi nina, aSisokuze Senze (kubekho iMini) yokudibana (kweThu) nani"
        },
        {
            "chapter": 18,
            "verse": 49,
            "text": "Ke kaloku iNcwadi (yezenzo) iya kubekwa (phambi kwabo ivuliwe) uze ubone izaphula-mthetho zinoloyiko loko (kubhalwe) kuyo, baze bathi, “Yeha kuthi! Kazi okokuba yiNcwadi eluhlobo luni na le ingashiyi nento le incinane nenkulu ngaphandle kokuyibhala (phantsi) ngokwamanani ayo!” Kananjalo baya kukufumana oko bakuzisayo1 eNkosini yabo) kwangaphambili, iNkosi yakho ayiyenzi intswela bulungisa nakomnye"
        },
        {
            "chapter": 18,
            "verse": 50,
            "text": "Yabonani Sathi kwiingelosi: “Qubudani kuAdam”, zaqubuda ngaphandle koIblîs. Wayengomnye wejinni. Wemka kumyalelo weNkosi yakhe. Ingaba niza kumthabatha yena nenzala yakhe ukuba babe ngabancedi benu ngaphandle kwaM, lo gama bona beziintshaba zenu? Hayi ukungcola konaniselwano lwabenzi bobubi"
        },
        {
            "chapter": 18,
            "verse": 51,
            "text": "Andibenzanga ukuba babe ngamangqina endalo yamazulu nomhlaba okanye kwindalo yeziqu zabo. Yaye NdaNdingeze Ndithabathe abalahlekisi ukuba babe ngabancedisi (baM)"
        },
        {
            "chapter": 18,
            "verse": 52,
            "text": "NgeMini Aya kuthi: “Bizani amahlulelane aM enaniwabanga kaloku.” Baya kuwabiza ke, kodwa wona angabaphenduli. Thina ke Siya kubeka umsantsa wentshabalalo phakathi kwabo"
        },
        {
            "chapter": 18,
            "verse": 53,
            "text": "Ke kaloku abenzi bobubi baya kuwubona uMlilo baze baqonde kakuhle okokuba baza kuwiselwa kuwo. Ke kaloku abayi kufumana ndlela yakuphuncula kuwo apho"
        },
        {
            "chapter": 18,
            "verse": 54,
            "text": "(Inene Thina Senzele abantu zonke iintlobo zemizekeliso kule ‘Kur’ân). Kodwa umntu wahlala ephikisa"
        },
        {
            "chapter": 18,
            "verse": 55,
            "text": "Ayikho into eyathintela abantu ukuba bakholwe xa isiKhokelo sasifikile kubo sivela eNkosini yabo. kungekho nto yabathintelayo nokuba bacele itarhu eNkosini yabo ngaphandle kokuba iindlela zabantu bamandulo ziphindwe kubo2 okanye bafuna isohlwayo siziswe kubo (basibone) ubuso ngobuso"
        },
        {
            "chapter": 18,
            "verse": 56,
            "text": "Thina ke aSibathumeli nto abaThunywa ngaphandle kokuba babengabavakalisi beendaba zovuyo nabaLumikisi. Kodwa abo bangakholwayo, bayaphikisa ngeengxoxo zabo zobuxoki, khon’ukuze ngaloo ndlela baphike inyaniso. Yaye bathabatha iiVesi zaM noko balunyukiswa ngako bakwenze intlekisa"
        },
        {
            "chapter": 18,
            "verse": 57,
            "text": "Ngubani na intswela-bulungisa egqitha okhunjuzwa ngeeVesi zeNkosi yakhe kodwa azitshikilele, aze alibale noko kwenziwe zizandla zakhe? Inene Thina Sibeke isigqubuthelo ezintliziyweni zabo, hleze bayiqiqe (i’Kur’ân). ezindlebeni zabo banobuthulu. Ke kaloku xa ubamemela kwisiKhokelo abasokuze bakhokeleleke"
        },
        {
            "chapter": 18,
            "verse": 58,
            "text": "Kanti ke iNkosi yakho nguMxoleli, uSozinceba. Ukuba Ibinokubabeka ityala ngoko (kugwenxa) bazizuzele kona, Ibiza kukhawuleza ngesohlwayo. Ukusuka apho lityunjiwe ixesha labo elo bangayi kufumana kuphuncula (kulo)"
        },
        {
            "chapter": 18,
            "verse": 59,
            "text": "Ke kaloku ezo zixeko Sazitshabalalisa zisakwenza ubugwenxa, yaye isohlwayo sazo Sasimisela ixesha"
        },
        {
            "chapter": 18,
            "verse": 60,
            "text": "Yabona uMûsâ wathi kwinkwenkwana yakhe (isicaka sakhe), “Andiyi kuyeka (ukuhamba) ndide ndifike esiphambukeni seelwandle ezimbini kungenjalo ndiya kuqhubeka ixesha elide.”"
        },
        {
            "chapter": 18,
            "verse": 61,
            "text": "Kodwa bakufika esiphambukeni phakathi kwazo (iilwandle ezimbini) balibala ngentlanzi yabo, ke yona yathabatha indlela yayo yabuyela elwandle yanyamalala"
        },
        {
            "chapter": 18,
            "verse": 62,
            "text": "Bathi ke ukugqitha kwabo kuyo, (uMûsâ) wathi kwinkwenkwana yakhe, “Sizisele isidlo sethu sakusasa. Sibulaleke kakhulu kolu hambo lwethu, sidiniwe nokudinwa.”"
        },
        {
            "chapter": 18,
            "verse": 63,
            "text": "Wathi: “Ubonile ngokuya besiphumle kweliyaa litye? Ndiye ndayilibala intlanzi. Kunjalo nje akukho wumbi undilahlekisileyo ngaphandle koShaytân ondenze ndayilibala. Ukanti yona ithabathe indlela yayo elwandle ngokumangalisayo.”"
        },
        {
            "chapter": 18,
            "verse": 64,
            "text": "UMûsâ wathi: “Leyo yiyo kanye into ebesiyikhangela.” Babuyela emva belandela imizila yeenyawo zabo"
        },
        {
            "chapter": 18,
            "verse": 65,
            "text": "Ke kaloku bafumana omnye weziCaka zeThu, eSathoba uBabalo oluvela kuThi phezu kwakhe, neSamfundisa nolwazi oluvela kuThi"
        },
        {
            "chapter": 18,
            "verse": 66,
            "text": "UMûsâ wathi kuye (uRhadir): “Ndingakulandela na khon’ukuze undifundise okuthile kolo lwazi lwakho lwesiKhokelo walufundiswayo?”"
        },
        {
            "chapter": 18,
            "verse": 67,
            "text": "Wathi yena: “Inene, wena akungekhe ukwazi ukuba nomonde (wokunyamezelana) nam"
        },
        {
            "chapter": 18,
            "verse": 68,
            "text": "Ungakunyamezela njani oko ungenakukuqulatha elwazini (lwakho)?”"
        },
        {
            "chapter": 18,
            "verse": 69,
            "text": "UMûsâ wathi: “Uya kundifumana mna ndinomonde ukuba uAllâh Uthandile yaye andiyi kungakuthobeli nangawuphi na umyalelo.”"
        },
        {
            "chapter": 18,
            "verse": 70,
            "text": "Wathi yena: “Ukuba uyandilandela ke uze ungandibuzi nangantoni na (endiyenzayo) ndide ndikuchazele (ngayo).”"
        },
        {
            "chapter": 18,
            "verse": 71,
            "text": "Bahamba ke bada bakhwela enqanaweni. (URhadir) wayigrobhoza imboba (inqanawa). UMûsâ wathi: “Uyigrobhozela ukuba mayitshonise abantu bayo na?” Inene wenze eyona nto imbi kunene!”"
        },
        {
            "chapter": 18,
            "verse": 72,
            "text": "(URhadir) wathi: “Bendingatshongo na kuwe ukuba wena akungekhe unyamezelane nam?”"
        },
        {
            "chapter": 18,
            "verse": 73,
            "text": "Wathi (uMûsâ): “Ungandigxeki ngokulibala kwam, ungandibeki ebunzimeni ngesenzo sam.”"
        },
        {
            "chapter": 18,
            "verse": 74,
            "text": "Baqhubeka ke (bahamba) bada badibana nenkwenkwana, waza wayibulala. (uRhadir). UMûsâ wathi: “Ubulele umntu ongenatyala ongabulalanga mntu? Inene wenze into elisikizi gqitha!”"
        },
        {
            "chapter": 18,
            "verse": 75,
            "text": "(URhadir) wathi: “Bendingatshongo na kuwe ukuba wena akungekhe unyamezelane nam?”"
        },
        {
            "chapter": 18,
            "verse": 76,
            "text": "(UMûsâ) wathi: “Ukuba ndikhe (ndaphinda) ndakubuza ngenye into emva kwale, ungabisandigcina kunye nawe, usifumene isizathu sokuzigwebela kum.”"
        },
        {
            "chapter": 18,
            "verse": 77,
            "text": "Bahamba ke bada bafika kubantu benye ilali, bacela ukutya kubantu balapho kodwa abavuma ukubenzela ububele baza bafumana udonga olwalusele luza kuwa, waza (uRhadir) walumisa kwakhona. UMûsâ wathi: “Ukuba ubuthandile ngowuthabathe intlawulo ngalo.”"
        },
        {
            "chapter": 18,
            "verse": 78,
            "text": "(URhadir) wathi: “Oku ke kukwahlukana phakathi kwam nawe. Ndiza kukuxelela intsingiselo yoko wena ungabanga namonde ngako"
        },
        {
            "chapter": 18,
            "verse": 79,
            "text": "Mayela nenqanawa, ibe iyeyabantu abangamahlwempu abasebenza elwandle. Ndiye ndazimisela ukuyenza ibe nesiphene njengoko emva kwabo (bebelandelwa) ngukumkani (othile), ohlutha zonke iinqanawa (Ezilungileyo ezingenasiphene)"
        },
        {
            "chapter": 18,
            "verse": 80,
            "text": "Mayela nenkwenkwana, abazali bayo bebengamakholwa, ke, ngoko bekusoyikiselwa ukuba iza kuba ngumthwalo kubo ngokugabadela nokungakholwa"
        },
        {
            "chapter": 18,
            "verse": 81,
            "text": "Thina ke siye sanenjongo yokuba iNkosi yabo Ibanike omnye ongcono ngobunyulu endaweni yayo. (Yona) ibe kufuphi nenceba (ka-Allâh)"
        },
        {
            "chapter": 18,
            "verse": 82,
            "text": "Mayela nodonga, ibe ileleenkedama ezimbini ezingamakhwenkwe esixekweni, phantsi kwalo bekukho ubutyebi bawo, utata wawo waye elilungisa. Ke kungoko iNkosi yakho Iye Yanenjongo yokuba bafikelele ebudaleni Ize Iburhole ubutyebi babo, bube yinceba evela eNkosini yakho, Ke kaloku mna andenzanga ngokokuthanda kwam. Leyo ke yintsingiselo yoko wena ungakhanga ukwazi ukukunyamezela.”"
        },
        {
            "chapter": 18,
            "verse": 83,
            "text": "Ke kaloku bakubuza ngoDthul ‘Karnayn, yithi: “Ndiza kunicengcelezela into ngebali lakhe.”"
        },
        {
            "chapter": 18,
            "verse": 84,
            "text": "Inene Thina Sammisela eMhlabeni, Samnika indlela yezinto zonke"
        },
        {
            "chapter": 18,
            "verse": 85,
            "text": "Ke kaloku yena wayelandela iNdlela yeThu"
        },
        {
            "chapter": 18,
            "verse": 86,
            "text": "Kwada kwalilixa apho wafikelela ekutshoneni kwelanga, walifumana litshona, kulwandle lwamanzi anodaka olumnyama. Wafumana ecaleni kwawo abantu. Thina Sathi: “Hini na Dthul’Karnayn! Ungabohlwaya okanye ubaphathe kakuhle ngezibele, (kukuwe).”"
        },
        {
            "chapter": 18,
            "verse": 87,
            "text": "Wathiyena:“Lowo(ungakholwayokuAllâh) enzeubugwenxa, siya kumohlwaya, yaye uya kubuyiselwa eNkosini yakhe, Eza kumohlwaya ngesohlwayo esibi Kunene (isiHogo)"
        },
        {
            "chapter": 18,
            "verse": 88,
            "text": "Ke lowo ukholwayo (kuAllâh) enze izenzo zobulungisa, uya kufumana owona mvuzo mhle (iPaladesi) yaye thina siya kuthetha naye amazwi amnandi.”"
        },
        {
            "chapter": 18,
            "verse": 89,
            "text": "Waza walandela enye indlela"
        },
        {
            "chapter": 18,
            "verse": 90,
            "text": "Kwada kwalilixa apho wafikelela kwindawo yokuphuma kwelanga, walifumana liphuma ebantwini Thina esingabanikanga sikhuseli ngokuchasene nelanga"
        },
        {
            "chapter": 18,
            "verse": 91,
            "text": "Ngoko ke (kwabanjalo) yaye SaSisazi konke ngaye (uDthul’Karnayn)"
        },
        {
            "chapter": 18,
            "verse": 92,
            "text": "Waza walandela enye indlela"
        },
        {
            "chapter": 18,
            "verse": 93,
            "text": "Kwada kwalilixa apho wafikelela phakathi kweentaba ezimbini, wafumana phambi kwazo (ezo ntaba ezimbini), abantu ekwakunzima ukuba babe nelizwi nokuba libe linye abaliqondayo (ekungekho ntetho bayaziyo)"
        },
        {
            "chapter": 18,
            "verse": 94,
            "text": "Bathi: “O Dthul‘Karnayn! Inene uYa’jûj (uGogi) noMa’jûj (uMagogi), ngabenzi bokungcola (abakhulu) emhlabeni. Ingaba singakunika na intlawulo yokuba wenze umsantsa phakathi kwethu nabo?”"
        },
        {
            "chapter": 18,
            "verse": 95,
            "text": "Wathi yena, “Oko iNkosi yam Indimisele kona kungcono (kunoko nindinika kona nina), kodwa ke nina ndincediseni ngamandla (ndinikeni abantu bokundincedisa); mna ndiya kwenza idama phakathi kwenu nabo (uYa’jûj noMa’jûj)"
        },
        {
            "chapter": 18,
            "verse": 96,
            "text": "Ndinikeni amacangci entsimbi;” wathi ke esakugqiba, ukuwandlala tyaba phakathi kweentaba ezimbini, wathi: “Vuthelani;” uthe ke esakuwenza ada aba ngumlilo, wathi: “Ndiziseleni ikopolo enyityilikisiweyo ndiyigalele phezu kwawo.”"
        },
        {
            "chapter": 18,
            "verse": 97,
            "text": "Baza ke ngoko (uYa’jûj noMa’jûj) abakwazi ukugqitha kuwo abakwazi nokugrumba bagqobhozele kuwo"
        },
        {
            "chapter": 18,
            "verse": 98,
            "text": "UDthul’Karnayn wathi: “Le yinceba evela eNkosini yam, kodwa sisakufika isithembiso seNkosi yam, Iza (kuyidiliza) (le ntaba) ilale tyaba phantsi). Yaye isithembiso seNkosi yam sihlala siyinyani"
        },
        {
            "chapter": 18,
            "verse": 99,
            "text": "Kananjalo ngaloo Mini Siya kubayeka (uYa’jûj noMa’jûj), bagxalathelane okwamaza (olwandle), omnye phezu komnye, yaye iXilongo liya kuvuthelwa, Size sibaqokelele (abantu nezidalwa) zonke"
        },
        {
            "chapter": 18,
            "verse": 100,
            "text": "Ke kaloku Siya kubekela abangakholwayo isiHogo elubala ngaloo Mini"
        },
        {
            "chapter": 18,
            "verse": 101,
            "text": "Abo amehlo abo abekade egqunyathelisiwe ekuNdikhumbuleni, bona ke abevanga nokuva"
        },
        {
            "chapter": 18,
            "verse": 102,
            "text": "Ukanti abo bangakholwayo bacinga ukuba bangathabatha izicaka zaM (bazinqule) endaweni yaM, Inene Thina Silungiselele isiHogo abangakholwayo ukuba sibe yindawo yabo yokuhlala"
        },
        {
            "chapter": 18,
            "verse": 103,
            "text": "Yithi: (Muhammad): “Sinixelele thina (makholwa) abona balahlekelwa bokwenene ngokumayela nezenzo zabo"
        },
        {
            "chapter": 18,
            "verse": 104,
            "text": "Abo ngabo imizamo yabo ilahlekileyo kubomi beli hlabathi, lo gama bona bezicingela ukuba baqhuba kakuhle emisebenzini (yabo)"
        },
        {
            "chapter": 18,
            "verse": 105,
            "text": "Abo ngabo bangakholwayo kwiiVesi zeNkosi yabo nakwindibano naYo. Ngoko ke imisebenzi yabo ayinto yanto, yaye ngoMhla wokuGqibela Asiyi kubabalela ntweni"
        },
        {
            "chapter": 18,
            "verse": 106,
            "text": "Lowo iya kuba ngumvuzo wabo isiHogo ngenxa yoko bakuphikayo nangenxa yokuba bathabatha imiqondiso yaM nemiyalezo yaM bayenza intlekisa"
        },
        {
            "chapter": 18,
            "verse": 107,
            "text": "Inene abo bakholiweyo, benza izenzo ezilungileyo baya kuba neMiyezo yePaladesi ibe yindawo yabo yokuhlala"
        },
        {
            "chapter": 18,
            "verse": 108,
            "text": "Apho baya kuhlala ngonaphakade. Abayi kunqwenela kukhutshwa phakathi apho"
        },
        {
            "chapter": 18,
            "verse": 109,
            "text": "Yithi (Muhammad): “Ukuba ulwandle beluyi-ink (yokubhala) amaZwi eNkosi yam beluya kuphela, (tu) engekapheli wona amaZwi eNkosi yam.” Enokuba beSingada Size nolunye ulwandle olungangalo ukulongeza"
        },
        {
            "chapter": 18,
            "verse": 110,
            "text": "Yithi: “Mna ndingumntu njengani, ekuye kwatyhilwa kuye okokuba uThixo wenu nguThixo Omnye (uAllâh). Lowo unethemba lendibano neNkosi yakhe, makasebenze imisebenzi elungileyo, angayamanisi nabani ukuba abe lihlulelane eNkosini yakhe.”"
        },
        {
            "chapter": 19,
            "verse": 1,
            "text": "Kâf-Hâ-Yâ-’Aîn-Sâd"
        },
        {
            "chapter": 19,
            "verse": 2,
            "text": "Oku kukukhankanywa kwenceba yeNkosi yakho kwisiCaka sayo (uZakariyyâ)"
        },
        {
            "chapter": 19,
            "verse": 3,
            "text": "Xa wakhalayo eNkosini yakhe (uAllâh) isikhalo sasemfihlakalweni"
        },
        {
            "chapter": 19,
            "verse": 4,
            "text": "Wathi: “Nkosi yam! Inene amathambo am aluphele, neenwele ezingwevu (zandile entlokweni yam), yaye andizanga ndiphoxeke emthandazweni wam kuWe Nkosi yam"
        },
        {
            "chapter": 19,
            "verse": 5,
            "text": "Inene ndoyika abaya kulandela emva kwam, ukanti umfazi wam ludlolo, ngoko ke ndiphe indlalifa evela kuWe"
        },
        {
            "chapter": 19,
            "verse": 6,
            "text": "Eza kuba yindlalifa yam, ibe yindlalifa yekhaya lam, indlu kaYa’kûb. Umenze athandeke (kuWe) Nkosi yam.”"
        },
        {
            "chapter": 19,
            "verse": 7,
            "text": "(Kwathiwa kuye): “Hini na Zakariyyâ, Inene wena Sikunika iindaba ezivuyisayo zomntwana oyinkwenkwe ogama lakhe liya kuba nguYahyâ (uYohane). ESingazanga salinika nabani na ngaphambili kunaye (eli) gama.”"
        },
        {
            "chapter": 19,
            "verse": 8,
            "text": "Wathi yena, “Nkosi yam, ndingaba nomntwana oyinkwenkwe njani na umfazi wam eludlolo nje, ndibe mna ndifikelele ekwaluphaleni okungaka?”"
        },
        {
            "chapter": 19,
            "verse": 9,
            "text": "(Ingelosi) yathi: “Kuya kuba njalo; Itsho iNkosi yakho, (Ithi): “Kulula kum, ngokuba Ndakudala wena ngaphambili, wabe ungento yanto.”"
        },
        {
            "chapter": 19,
            "verse": 10,
            "text": "(UZakariyyâ) wathi, “Nkosi yam, Ndenzele umqondiso.” Wathi Yena (uAllâh), “Umqondiso wakho kukuba wena akuyi kuthetha ebantwini iintsuku ezintathu, (ngoku) uphilileyo, (ungaguli)"
        },
        {
            "chapter": 19,
            "verse": 11,
            "text": "Waphuma ke waya kubantu bakubo esuka egumbini lakhe lokuthandazela wathetha ngezandla kubo ebaxelela ukuba mabadumise (uAllâh) ekuseni nangokuhlwa"
        },
        {
            "chapter": 19,
            "verse": 12,
            "text": "(UAllâh Wathi): “Hini na Yahyâ, thabatha isiBhalo ngenyameko.” Saza Samnika (amandla) okugweba eseyinkwenkwana"
        },
        {
            "chapter": 19,
            "verse": 13,
            "text": "Wathandeka (ebantwini) evela kuThi enobunyulu, emoyika uAllâh"
        },
        {
            "chapter": 19,
            "verse": 14,
            "text": "Wayenenkathalongabazalibakhe,yayewayengengomgabadeli oyinjubaqa"
        },
        {
            "chapter": 19,
            "verse": 15,
            "text": "Uxolo malube phezu kwakhe ukususela mhla wazalwa nangomhla wokubhubha kwakhe nangomhla aya kuvuswa abuyele ebomini ngawo"
        },
        {
            "chapter": 19,
            "verse": 16,
            "text": "Khankanya kananjalo, (Muhammad), eNcwadini [i’Kur’ân (ibali lika)] Maryam xa wamkayo kowabo waya kwindawo engaseMpuma"
        },
        {
            "chapter": 19,
            "verse": 17,
            "text": "Ke kaloku, wathabatha umkhusane wazahlula kubo. Saza Thina Sathumela ingelosi yeThu kuye, yafika kuye ingesimo somntu oyindoda osulungekileyo"
        },
        {
            "chapter": 19,
            "verse": 18,
            "text": "Wathi yena: “Inene mna ndicela ukhuseleko ngoSozinceba kuwe, (hamba umke kum) ukuba uyaMoyika (ngenene) uAllâh.”"
        },
        {
            "chapter": 19,
            "verse": 19,
            "text": "Yathi yona (ingelosi): “Mna ndisiSithunywa esivela eNkosini yakho ukuza kukunika iindaba ezivuyisayo zomntwana oyinkwenkwe, onyulu.”"
        },
        {
            "chapter": 19,
            "verse": 20,
            "text": "Wathi yena, “Ndingaba nomntwana oyinkwenkwe njani na kungekho ndoda indichukumisileyo, yaye mna andizanga ndiziphathe kakubi.”"
        },
        {
            "chapter": 19,
            "verse": 21,
            "text": "Yathi yona, “Kuza kuba njalo; iNkosi yakho ithi: “Kulula oko kuM, yaye Siya kumenza umqondiso ebantwini nenceba evela kuThi. Yaye (lo) ngumcimbi osele umiselwe (kwangaphambili).”"
        },
        {
            "chapter": 19,
            "verse": 22,
            "text": "Wakhawulwa, ke waza wamka waya kwindawo ekude"
        },
        {
            "chapter": 19,
            "verse": 23,
            "text": "Ke kaloku iintlungu zenimba zamqhubela kwisiqu somthi wesundu. Wathi, “Yeha ke kum akwaba bendifile phambi kwako oku ndalityalwa.”"
        },
        {
            "chapter": 19,
            "verse": 24,
            "text": "Kodwa yena wambiza ngaphantsi kwakhe (wathi), “Musa ukuxhalaba; iNkosi yakho ikubonelele ngomlambo ezantsi kwakho"
        },
        {
            "chapter": 19,
            "verse": 25,
            "text": "Vuthululela ngakuwe isiqu somthi wesundu; uya kukuwisela iidatilisi ezintsha ezivuthiweyo phambi kwakho"
        },
        {
            "chapter": 19,
            "verse": 26,
            "text": "Ngoko ke yitya, usele waneliseke. Ke kaloku ukuba ubonene naye nokuba ngubani na kubantu, uya kuthi: “Inene mna ndithabathe isifungo kuSozinceba sokuzila, ke andiyi kuthetha namntu namhlanje.’”"
        },
        {
            "chapter": 19,
            "verse": 27,
            "text": "Waza weza naye (umntwana) kubantu bakubo, emphethe. Bathi bona, “Hini na Maryam, (Mariya) inene wenze into engenakufaniswa nanto"
        },
        {
            "chapter": 19,
            "verse": 28,
            "text": "Hini na dade boHârûn, utata wakho wayengeyondoda yakungcola, nomama wakho wayengengomntu uziphethe kakubi.”"
        },
        {
            "chapter": 19,
            "verse": 29,
            "text": "Yena wabakhombisa kuye (umntwana). Bathi bona, “Siza kuthetha njani na nosana olukwi’cradle1?’”"
        },
        {
            "chapter": 19,
            "verse": 30,
            "text": "U’Isâ, (uYesu)] wathi, “Mna ndisisiCaka sika-Allâh. Undinike isiBhalo, Wandenza uMprofeti"
        },
        {
            "chapter": 19,
            "verse": 31,
            "text": "Kananjalo Undenze ndasikeleleka naphi na apho ndikhoyo Waza Wayalela umthandazo kum namalizo (ebomini bam) ndisaphila"
        },
        {
            "chapter": 19,
            "verse": 32,
            "text": "Undenze ndanenkathalo kumama wam, yaye Akandenzanga ndaba sisingcoli somgabadeli"
        },
        {
            "chapter": 19,
            "verse": 33,
            "text": "Uxolo luphezu kwam mhla ndazalwa namhla ndifayo namhla ndiya kuvuselwa ebomini.”"
        },
        {
            "chapter": 19,
            "verse": 34,
            "text": "Lowo ngu’Isâ (uYesu) unyana kaMaryam lilizwi lenyaniso elo baphikisana ngalo"
        },
        {
            "chapter": 19,
            "verse": 35,
            "text": "Ayikokuka-Allâh ukuba Athabathe (Azale) unyana, Makazukiswe Yena. Xa emisela into Usuka Athi kuyo, “Yibakho”, ibekho"
        },
        {
            "chapter": 19,
            "verse": 36,
            "text": "(U’Isâ wathi), “Inene, uAllâh yiNkosi yam ekwayiNkosi yenu, ngoko ke khonzani Yena. Leyo yiNdlela ethe Tye"
        },
        {
            "chapter": 19,
            "verse": 37,
            "text": "Zaza iimvaba zahlukana phakathi kwazo (ngokunxulumene no’Isâ), Yeha ke kwabo bangakholwayo kwindibano yeMini eNkulu"
        },
        {
            "chapter": 19,
            "verse": 38,
            "text": "Baya kuva babone ngokucace gca. Mini baya kuza kuThi, kodwa abenzi bobugwenxa namhlanje basekulahlekeni ngokucacileyo"
        },
        {
            "chapter": 19,
            "verse": 39,
            "text": "Balumkise ke ngoko (Muhammad) ngeMini yonxunguphalo nokuzisola, usakuba umcimbi sele kugqityiwe ngawo, okwakaloku nje basekwimo yokungakhathali yaye abakholwa"
        },
        {
            "chapter": 19,
            "verse": 40,
            "text": "Inene Thina Siya kuwudla ilifa umhlaba nako konke okuphezu kwawo Yaye kukuThi apho baza kubuyela khona bonke"
        },
        {
            "chapter": 19,
            "verse": 41,
            "text": "Khankanya eNcwadini (i’Kur’ân) uIbrâhîm (uAbraham). Inene yena waye eyindoda enenyaniso, enguMprofeti"
        },
        {
            "chapter": 19,
            "verse": 42,
            "text": "Xa wathi kutata wakhe, “Hini na tata wam! Kungani na ukuba ukhonze into engevayo, engaboniyo nakubona"
        },
        {
            "chapter": 19,
            "verse": 43,
            "text": "Hini na tata wam, inene kufike ulwazi kum olungafikanga kuwe, ngoko ke landela mna; Mna ndiya kukukhokelela eNdleleni ethe Tye"
        },
        {
            "chapter": 19,
            "verse": 44,
            "text": "Hini na tata wam, musa ukunqula (ukuthobela) uShaytân (uSathana). Inene uShaytân wahlala kuSozinceba engongathobeliyo"
        },
        {
            "chapter": 19,
            "verse": 45,
            "text": "Hini na tata wam, inene ndinoloyiko lokuba ngahle isohlwayo esivela kuSozinceba sikufumane, ukuze ube ngumhlobo kaShaytân (eMlilweni wesiHogo).”"
        },
        {
            "chapter": 19,
            "verse": 46,
            "text": "(Uyise) wathi, “Ingaba uyabala na oothixo bam, Hini na Ibrâhîm? Ukuba awuyiyeki loo nto, inene mna ndiya kukuxuluba ngamatye, ngoko ke hamba umke kum usasindile (ndingekade ndikohlwaye).”"
        },
        {
            "chapter": 19,
            "verse": 47,
            "text": "UIbrâhîm wathi, “Uxolo malube nawe! Ndiya kukucelela itarhu eNkosini yam. Inene Yona kum Ihlala InguSozinceba"
        },
        {
            "chapter": 19,
            "verse": 48,
            "text": "Kananjalo ndiya kumka kuwe nakwabo ubanqulayo ngaphandle koAllâh. Yaye ndiya kuthandaza eNkosini yam ndithemba kananjalo okokuba andiyi kuphoxakala kwisicelo sam eNkosini yam.”"
        },
        {
            "chapter": 19,
            "verse": 49,
            "text": "Wathi ke esakuba emkile kubo nakwabo babebanqula ngaphandle koAllâh, Samnika uIs-hâ’k (uIsake) noYa’kûb (uYakobi) yaye ngamnye kubo simenze waba nguMprofeti"
        },
        {
            "chapter": 19,
            "verse": 50,
            "text": "Kananjalo sabenzela inceba yeThu, Sabapha intlonipheko ezilwimini (zabantu bonke)"
        },
        {
            "chapter": 19,
            "verse": 51,
            "text": "Ukhankanye kananjalo eNcwadini, uMûsâ (uMoses), inene yena wayonyuliwe, yaye waye enguMthunywa enguMprofeti"
        },
        {
            "chapter": 19,
            "verse": 52,
            "text": "Ke kaloku yena Sambiza kwicala elingasekunene lentaba, Samsondezela, kufutshane kuThi ukuze Sithethe naye"
        },
        {
            "chapter": 19,
            "verse": 53,
            "text": "Kananjalo Samnika ngenceba yeThu umntakwabo uHârûn (uAron) ukuba abe nguMprofeti"
        },
        {
            "chapter": 19,
            "verse": 54,
            "text": "Ukhankanye kananjalo eNcwadini (i’Kur’ân), uIsmâ’îl. Inene yena wayenyaniseka kwisithembiso sakhe, kanti wayenguMthunywa enguye noMprofeti"
        },
        {
            "chapter": 19,
            "verse": 55,
            "text": "Wayedla ngokuyalela umthandazo kubantu bakubo neZakâh ukanti wayethandeka eNkosini yakhe"
        },
        {
            "chapter": 19,
            "verse": 56,
            "text": "Khankanya kananjalo eNcwadini (i’Kur’ân) uIdrîs (uEnoki), inene yena waye eyindoda enenyaniso, enguMprofeti"
        },
        {
            "chapter": 19,
            "verse": 57,
            "text": "Ke kaloku Samphakamisela kumgangatho ophakamileyo"
        },
        {
            "chapter": 19,
            "verse": 58,
            "text": "Abo ke ngabo uAllâh Wathululela phezu kwabo uBabalo lwaKhe phakathi kwabaProfeti abayinzala ka-Adam nabo bathwalwa yinqanawa bekunye noNûh (uNowa) nabayinzala kaIbrâhîm (uAbraham) noSirayeli (UYa’kûb), neyabo Sabakhokelayo Sabakhetha. Zazisithi iiVesi zikaSozinceba zisakucengcelezwa kubo, bawe baqubude balile"
        },
        {
            "chapter": 19,
            "verse": 59,
            "text": "Kodwa kwavela emva kwabo abalandeli (izizukulwana zamva) abaye abayinonophela iSalâh basuka balandela iinkanuko (zabo) ngenxa yoko ke baza kugagana nokungcola"
        },
        {
            "chapter": 19,
            "verse": 60,
            "text": "Ngaphandle kwabo baguqukayo, bakholwe, benze izenzo zobulungisa; okwabo iya kuba kukungeniswa ePaladesi yaye abayi kwenziwa bugwenxa konke- konke"
        },
        {
            "chapter": 19,
            "verse": 61,
            "text": "(Apho kukho) iMiyezo yokuhlala ngonaphakade leyo ingabonakaliyo uSozinceba Athembise ngayo izicaka zaKhe. Inene esaKhe isithembiso kunyanzelekile sizaliseke"
        },
        {
            "chapter": 19,
            "verse": 62,
            "text": "Abayi kuva ntetho yakungcola apho ngaphandle (kombuliso) woxolo yaye baza kufumana isixhaso sabo apho, ekuseni nasemva kwemini"
        },
        {
            "chapter": 19,
            "verse": 63,
            "text": "Leyo ke yiPaladesi, eSiphisa ngayo njengelifa kwabo bazizicaka zeThu abaMoyikayo uAllâh"
        },
        {
            "chapter": 19,
            "verse": 64,
            "text": "(UJibrîl wathi): “Ke thina asihli (size emhlabeni) ngaphandle kwemvume yeNkosi yakho. OkwaYo koko kuphambi kwethu noko kungemva kwethu nokuphakathi apho. Ukanti iNkosi yakho Ayikhe Ilibale"
        },
        {
            "chapter": 19,
            "verse": 65,
            "text": "INkosi yamazulu nomhlaba noko kungaphakathi kwawo Ke ngoko nqula Yona ube nomonde kunqulo lwaYo. Ingaba ikhona into oyaziyo efana naYo kusini na?”"
        },
        {
            "chapter": 19,
            "verse": 66,
            "text": "Ke kaloku umntu (ongakholwayo) uthi, “Ndisakuba ndifile, ingaba ndiza kuphinda ndibuyiselwe ebomini?”"
        },
        {
            "chapter": 19,
            "verse": 67,
            "text": "Kanti umntu lo akakhumbuli na ukuba Samdala ngaphambili, lo gama wayengeyonto"
        },
        {
            "chapter": 19,
            "verse": 68,
            "text": "Ngoko (Ndifunga) ngeNkosi yakho, ngokuqinisekileyo Siya kubaqokelela nooSathana, Size sibenze babekhona bajikeleze isiHogo ngamadolo abo"
        },
        {
            "chapter": 19,
            "verse": 69,
            "text": "Ke kaloku Siya kukhupha kwimvaba nganye abo yayingabona babengcole kakhulu ngokuchasene noSozinceba benendelelo"
        },
        {
            "chapter": 19,
            "verse": 70,
            "text": "Inene SiThi ababazi kakhulu abo bafanelwe kukutsha apho"
        },
        {
            "chapter": 19,
            "verse": 71,
            "text": "Yaye akukho namnye kuni (ongumenzi wobubi) ongazi kudlula kuwo (uMlilo)4 Oku kuxhomekeke eNkosini yakho yaye sele kumiselwe kungenakubuya kujike"
        },
        {
            "chapter": 19,
            "verse": 72,
            "text": "Kekaloku SiyakubasindisaabobaMoyikayouAllâh, Sibayeke abenzi bobubi apho phakathi kuwo, beguqe ngamadolo"
        },
        {
            "chapter": 19,
            "verse": 73,
            "text": "Xa iivesi zeThu zicengcelezwa kubo njengobungqina obucacileyo, abo bangakholwayo, (basuke bathi): “Liliphi kula maqela (ethu) mabini elilelona linezinto (ubutyebi) nelilelona likhulu ngokwabalandeli"
        },
        {
            "chapter": 19,
            "verse": 74,
            "text": "Kanti zingaphi izizukulwana eSazitshabalisayo ngaphambili kunabo ezazinezinto ngcono kunabo (nezazingcono kunabo) ngembonakalo"
        },
        {
            "chapter": 19,
            "verse": 75,
            "text": "Yithi (Muhammad) Nabani na lowo uphambukileyo, uSozincebamakamolulele(ngokumandiselaubutyebinexesha lokuphila) bade bakubone oko babesoloko bethenjiswa ngako okungaba sisohlwayo okanye ibe yiYure, baza kwazi okokuba ngubani na okwimeko emaxongo, ingubani na ekungekho yakhe ngokwemikhosi"
        },
        {
            "chapter": 19,
            "verse": 76,
            "text": "Ke Yena uAllâh Wandisela isiKhokelo abo bahamba ngokulungileyo. Ke kaloku imisebenzi yobulungisa engaphelelwayo ingcono eNkosini yakho, ngokomvuzo yaye kungcono ukubhenela (kuYo)"
        },
        {
            "chapter": 19,
            "verse": 77,
            "text": "Umbonile na lowo ungakholwayo kwiiVesi zeThu, xa esithi, “Inene mna ndiya kunikwa ubutyebi nabantwana (kuBomi oBuzayo)?”"
        },
        {
            "chapter": 19,
            "verse": 78,
            "text": "Ingaba ebekhe wakroba kokungabonwayo na, okanye uthabathe isithembiso kuSozinceba"
        },
        {
            "chapter": 19,
            "verse": 79,
            "text": "Nakanye! Siya kukubhala oko akuthethayo Size Simongezelele isohlwayo eside"
        },
        {
            "chapter": 19,
            "verse": 80,
            "text": "Yaye Siya kumaba (okwelifa ukubhubha kwakhe) [uza kushiya] konke oko athetha ngako (ubutyebi nabantwana eSimnike bona kweli hlabathi), aze afike eyedwa (jwi) kuThi"
        },
        {
            "chapter": 19,
            "verse": 81,
            "text": "Kananjalo bazithabathele (oothixo bobuxoki) ngaphandle koAllâh ukwenzela ukuba oko kubanike intlonipheko"
        },
        {
            "chapter": 19,
            "verse": 82,
            "text": "Nakanye! (abo thixo babo) baza kuluphika unqulo lwabo baze bachasane nabo (ngoMhla wokuGqibela)"
        },
        {
            "chapter": 19,
            "verse": 83,
            "text": "Akuboni na ukuba Sithumele amaShayâtini (ooSathana) kwabangakholwayo, ababaphembelela ukwenza ukungcola ngempembelelo (eyenzeka rhoqo)"
        },
        {
            "chapter": 19,
            "verse": 84,
            "text": "Ke wena musa ukungxama ngabo. Thina Sibabalela inani (elingephi leminyaka yokuphela kobomi babo kweli hlabathi)"
        },
        {
            "chapter": 19,
            "verse": 85,
            "text": "NgeMini esiya kuqokelela amalungisa kuSozinceba abe ligqiza"
        },
        {
            "chapter": 19,
            "verse": 86,
            "text": "Ke kaloku Siya kuqhubela abaphuli-mthetho esiHogweni benxaniwe (okweenkomo ezindilelwa emanzini ukuba ziye kusela)"
        },
        {
            "chapter": 19,
            "verse": 87,
            "text": "Akukho namnye oya kuba (namandla) akucenga ngaphandle kwalowo uthabathe umnqophiso kuSozinceba"
        },
        {
            "chapter": 19,
            "verse": 88,
            "text": "Kananjalo bathi, “USozinceba Uthabathe (uzele) unyana.”"
        },
        {
            "chapter": 19,
            "verse": 89,
            "text": "Inene, nenze eyona nto imbi"
        },
        {
            "chapter": 19,
            "verse": 90,
            "text": "Amazulu anga angakrazuka, nomhlaba unga ungahlukana neentaba zidilike ziphasalake"
        },
        {
            "chapter": 19,
            "verse": 91,
            "text": "Into yokuba babalele unyana kuSozinceba (uAllâh)"
        },
        {
            "chapter": 19,
            "verse": 92,
            "text": "Kodwa asinto ifanelekileyo kuSozinceba ukuba Abe nonyana"
        },
        {
            "chapter": 19,
            "verse": 93,
            "text": "Akukho namnye emazulwini nasemhlabeni ongazi kuSozinceba ukuba abe sisicaka (saKhe)"
        },
        {
            "chapter": 19,
            "verse": 94,
            "text": "Inene (uAllâh) Wazi umntu ngamnye kubo, yaye Ubabalile ngobalo olupheleleyo"
        },
        {
            "chapter": 19,
            "verse": 95,
            "text": "Yaye ngamnye kubo uya kuza kuYe (uAllâh ) eyedwa ngoMhla woVuko"
        },
        {
            "chapter": 19,
            "verse": 96,
            "text": "Inene, abo bakholwayo benze izenzo zobulungisa, uSolubabalo Uya kubanika uthando"
        },
        {
            "chapter": 19,
            "verse": 97,
            "text": "Ke ngoko Thina Senze le (‘Kur’ân) yaba lula elwimini lwakho khon’ukuze unike iindaba ezivuyisayo kwabo bamoyikayo uAllâh, ulumkise kananjalo ngayo abachasi"
        },
        {
            "chapter": 19,
            "verse": 98,
            "text": "Kanti zingaphi izizukulwana phambi kwabo eSazitshabalalisayo! Ingaba ungafumana nokuba mnye kuzo okanye uve nokuba kukusebeza kwabo (izizukulwana ezatshatyalaliswayo)"
        },
        {
            "chapter": 20,
            "verse": 1,
            "text": "Tâ-Hâ"
        },
        {
            "chapter": 20,
            "verse": 2,
            "text": "ASikuthumelelanga i’Kur’ân (Muhammad) ukukuvisa ubuhlungu (emphefumlweni wakho)"
        },
        {
            "chapter": 20,
            "verse": 3,
            "text": "Koko (Siyithumelele) ukuba ibe yinkumbuzo kwabo baMoyikayo (uAllâh)"
        },
        {
            "chapter": 20,
            "verse": 4,
            "text": "IsiTyhilelo esivela kuYe (uAllâh) Owadala umhlaba namazulu aphakamileyo"
        },
        {
            "chapter": 20,
            "verse": 5,
            "text": "USolubabalo (uAllâh) Waphakamela ngentla kweTrone yaKhe"
        },
        {
            "chapter": 20,
            "verse": 6,
            "text": "KokwaKhe konke okusemazulwini nako konke okusemhlabeni, nako konke okuphantsi komhlaba"
        },
        {
            "chapter": 20,
            "verse": 7,
            "text": "Kananjalo ukuba wena (Muhammad) uthetha ngokukhwaza (xa uthandazayo), inene Yena Wazi imfihlelo noko kufihlakele ngakumbi"
        },
        {
            "chapter": 20,
            "verse": 8,
            "text": "UAllâh, akukho thixo wumbi ngaphandle kwaKhe ngawaKhe awona magama alungileyo"
        },
        {
            "chapter": 20,
            "verse": 9,
            "text": "Ingaba ibali likaMûsâ lifikile na kuwe"
        },
        {
            "chapter": 20,
            "verse": 10,
            "text": "Ukubona kwakhe umlilo, wathi kusapho lwakhe: “Lindani (apha)! Inene mna ndibone umlilo; mhlawumbi ndinganizela nesikhuni esivuthayo esiphuma kuwo, kungenjalo ndifumane isiKhokelo esithile emlilweni apho.”"
        },
        {
            "chapter": 20,
            "verse": 11,
            "text": "Wathi ke akufika kuwo, Wabizwa ngegama: “Hini na Mûsâ"
        },
        {
            "chapter": 20,
            "verse": 12,
            "text": "Inene Mna ndiyiNkosi yakho! Ngoko ke khulula iimbadada zakho, usentilini engcwele, iTuwâ"
        },
        {
            "chapter": 20,
            "verse": 13,
            "text": "Kananjalo Ndikunyule wena, phulaphula ke ngoko oko kuza kutyhilwa (kuwe)"
        },
        {
            "chapter": 20,
            "verse": 14,
            "text": "Inene! Mna ndinguAllâh. Akukho thixo wumbi ngaphandle kwaM, Khonza Mna ke, wenze iSalâh ukwenzela inkumbulo yaM"
        },
        {
            "chapter": 20,
            "verse": 15,
            "text": "Inene iYure iyeza yaye Ndiphantse Ndiyifihle kwisiqu saM khon’ukuze umntu ngamnye avuzwe ngoko akusebenzelayo"
        },
        {
            "chapter": 20,
            "verse": 16,
            "text": "Ngoko ke lowo ungakholwayo kuyo koko elandela iinkanuko zakhe makangakuphambukisi wena kuyo, kuba hleze utshabalale"
        },
        {
            "chapter": 20,
            "verse": 17,
            "text": "Yintoni na leyo isesandleni sakho sokunene wena Mûsâ?”"
        },
        {
            "chapter": 20,
            "verse": 18,
            "text": "Wathi yena (uMûsâ), “Yintonga yam, endisimelela ngayo, nendivuthululela izimvu zam amahlahla ngayo, ndenza neminye imisebenzi ngayo.”"
        },
        {
            "chapter": 20,
            "verse": 19,
            "text": "UAllâh Wathi: “Yijule phantsi ke Mûsâ!”"
        },
        {
            "chapter": 20,
            "verse": 20,
            "text": "Wayijula phantsi, yaza ngoko nangoko yaba yinyoka, irhubuluza ngokukhawuleza"
        },
        {
            "chapter": 20,
            "verse": 21,
            "text": "(UAllâh) Wathi, “Yibambe ungoyiki; Siya kuyibuyisela kwimo yayo yangaphambili"
        },
        {
            "chapter": 20,
            "verse": 22,
            "text": "Beka isandla sakho sokunene kwicala lakho lokhohlo: siya kubuya simhlophe, singenasifo (oko kuya) kuba ngomnye umqondiso"
        },
        {
            "chapter": 20,
            "verse": 23,
            "text": "Khon’ukuze Sikubonise eminye yemqondiso emikhulu yeThu"
        },
        {
            "chapter": 20,
            "verse": 24,
            "text": "Hamba uye kuFir’awn (uFaro). Inene yena sele egabadele.”"
        },
        {
            "chapter": 20,
            "verse": 25,
            "text": "UMûsâ wathi: “O Nkosi yam! Ndandisele isifuba sam (ndibe nokuzithemba)"
        },
        {
            "chapter": 20,
            "verse": 26,
            "text": "Undenzele lula umsebenzi wam"
        },
        {
            "chapter": 20,
            "verse": 27,
            "text": "Ukhulule iqhina elwimini lwam"
        },
        {
            "chapter": 20,
            "verse": 28,
            "text": "Ukuze bayiqonde intetho yam"
        },
        {
            "chapter": 20,
            "verse": 29,
            "text": "Ndinyulele kananjalo umncedisi ovela kusapho lwasekhaya"
        },
        {
            "chapter": 20,
            "verse": 30,
            "text": "UHârûn (uAron), umntakwethu"
        },
        {
            "chapter": 20,
            "verse": 31,
            "text": "“Undongezelele amandla kunye naye"
        },
        {
            "chapter": 20,
            "verse": 32,
            "text": "Makahlulelane nam ngomsebenzi wokuvakalisa (umyalezo ka-Allâh)"
        },
        {
            "chapter": 20,
            "verse": 33,
            "text": "Ukuze siKuzukise kakhulu Wena"
        },
        {
            "chapter": 20,
            "verse": 34,
            "text": "SiKukhumbule kakhulu kananjalo"
        },
        {
            "chapter": 20,
            "verse": 35,
            "text": "Inene Wena Wahlala Usibona thina.”"
        },
        {
            "chapter": 20,
            "verse": 36,
            "text": "(UAllâh) Wathi: “Usinikiwe isicelo sakho, wena Mûsâ"
        },
        {
            "chapter": 20,
            "verse": 37,
            "text": "Kananjalo inene Thina SaSikhe Sakwenzela inceba kwelinye ilixa (elingaphambili kuneli)"
        },
        {
            "chapter": 20,
            "verse": 38,
            "text": "Xa Satyhilela umama wakho ngoko Samtyhilela kona"
        },
        {
            "chapter": 20,
            "verse": 39,
            "text": "Sathi (kuye): ‘Mfake (umntwana) etyesini, uze uyijule emlanjeni, umlambo wona uyakuyityekezela elunxwemeni; apho ke utshaba lwaM notshaba lwakhe luza kumchola khona.’ Kananjalo wena Ndakunika uthando oluvela kuM lokuba ukhuliswe phantsi kweLiso laM"
        },
        {
            "chapter": 20,
            "verse": 40,
            "text": "Ke kaloku udade wenu ukuhamba kwakhe wathi: ‘Ndinganikhombisa na umntu onokunigcinela yena (umntwana)?’ Sakubuyisela kanjalo ke kumama wakho, khon’ukuze apholise amehlo akhe angakhathazeki. Wena ke wabulala umntu, kodwa Sakusindisa Thina kwimbandezelo enkulu Sakuvavanya ngovavanyo olukhulu. Wena wahlala iqela leminyaka nabantu bakwaMidiyan waza weza apha ngexesha elimisiweyo eNdalimisela wena Mûsâ"
        },
        {
            "chapter": 20,
            "verse": 41,
            "text": "Ndikukhethele (ukuba usebenzele) Mna wena (Mûsâ)"
        },
        {
            "chapter": 20,
            "verse": 42,
            "text": "Hamba ke wena nomntakwenu neMiqondiso yaM, ningaze niyekelele nityhafe ekuNdikhumbuleni Mna"
        },
        {
            "chapter": 20,
            "verse": 43,
            "text": "Hambani ke nobabini niye kuFir’awn, inene yena sele egabadele"
        },
        {
            "chapter": 20,
            "verse": 44,
            "text": "Nithethe naye ngentetho enobulali ukuze mhlawumbi akhumbuzeke oyike uAllâh"
        },
        {
            "chapter": 20,
            "verse": 45,
            "text": "Bathi bona: “Nkosi yethu, inene thina soyika ukuba hleze asuke angxame asohlwaye kungenjalo asuke agabadele (ngakumbi ngokuchasene nathi).”"
        },
        {
            "chapter": 20,
            "verse": 46,
            "text": "(UAllâh) Wathi: “Musani ukoyika, inene Mna Ndiya kuba nani, Ndiya kuniva Ndinibone nokunibona.”"
        },
        {
            "chapter": 20,
            "verse": 47,
            "text": "Ngoko ke hambani nobabini niye kuye, nithi: ‘Inene, thina singabathunywa beNkosi yakho, ngoko ke khulula aBantwana bakwaSirayeli bahambe nathi, ungabangcungcuthekisi; inene thina, size nomqondiso ovela eNkosini yakho! Kananjalo uxolo luya kuba kwabo balandela isiKhokelo"
        },
        {
            "chapter": 20,
            "verse": 48,
            "text": "Inene, kutyhiliwe kuthi okokuba isohlwayo siya kuba phezu kwalowo uphikayo atshikile.”"
        },
        {
            "chapter": 20,
            "verse": 49,
            "text": "UFir’awn wathi: “Ngubani na ke ngoko Mûsâ iNkosi yenu nobabini?”"
        },
        {
            "chapter": 20,
            "verse": 50,
            "text": "UMûsâ wathi: “INkosi yethu nguloWo Wanika into nganye isimo sayo nendalo yayo, Waza Wayikhokela ngokuthe tye.”"
        },
        {
            "chapter": 20,
            "verse": 51,
            "text": "UFir’awnwathi:“Nithininakengezizukulwanazamandulo?”"
        },
        {
            "chapter": 20,
            "verse": 52,
            "text": "(UMûsâ) wathi: “Ulwazi loko luseNkosini yam, eNcwadini (yaYo). INkosiyamayiyenziimpazamo Ingalibalinakulibala.”"
        },
        {
            "chapter": 20,
            "verse": 53,
            "text": "(Yena) nguloWo Wanenzela umhlaba wangathi ngumandlalo Wanivulela iindlela kuwo apho, Wanithumelela amanzi (imvula) evela esibhakabhakeni. Kananjalo Sivelisa ngawo (amanzi) iintlobontlobo zezityalo"
        },
        {
            "chapter": 20,
            "verse": 54,
            "text": "Yidlani nidlise nemfuyo yenu inene kuko oku kukho umqondiso kubantu bengqiqo"
        },
        {
            "chapter": 20,
            "verse": 55,
            "text": "Kuwo lowo (umhlaba) Sadala nina, yaye kuwo apho Siza kunibuyisela, Size Siphinde Sinikhuphe kwakhona"
        },
        {
            "chapter": 20,
            "verse": 56,
            "text": "Inene Thina Sambonisa (uFir’awn) yonke imiqondiso yethu, kodwa waphika, wala"
        },
        {
            "chapter": 20,
            "verse": 57,
            "text": "Yena (uFir’awn) wathi: “Ingaba wena uze kusikhupha elizweni lethu ngemilingo yakho kusini na Mûsâ"
        },
        {
            "chapter": 20,
            "verse": 58,
            "text": "Inene thina siya kukuvezela imilingo efana naleyo; Ngoko ke tyumbani usuku lwendibano phakathi kwenu nathi, olo kungekho namnye kuthi okanye nina oza kusilela ukulugcina, kube kwindawo ephangaleleyo apho omabini (amacala) aza kuba namathuba alinganayo (nabantu babone kakuhle bonke)"
        },
        {
            "chapter": 20,
            "verse": 59,
            "text": "(UMûsâ) wathi: “Indibano yenu iya kuba yimini yomsitho, abantu mababuthelane ndawonye ke ukuphuma kwelanga.”"
        },
        {
            "chapter": 20,
            "verse": 60,
            "text": "Ke kaloku uFir’awn wemka waqulunqa icebo waphinda wabuya"
        },
        {
            "chapter": 20,
            "verse": 61,
            "text": "(UMûsâ) wathi kubo: “Yeha kuni! Ningaqambi buxoki ngoAllâh, hleze Anitshabalalise nya ngesohlwayo. Yaye inene, lowo uqamba ubuxoki (ngoAllâh), akayi kuphumelela, tu.”"
        },
        {
            "chapter": 20,
            "verse": 62,
            "text": "Emva koko baxoxa phakathi kwabo mayela nabaza kukwenza, baza bayigcina loo ncoko yabo iyimfihlo"
        },
        {
            "chapter": 20,
            "verse": 63,
            "text": "Bathi:“Ineneaba(uMûsânomntakwabo) ngabenzibemilingo. Injongo yabo kukunikhupha ezweni lenu ngemilingo, boyise iinkosi zenu nabahlonitshwa benu.”"
        },
        {
            "chapter": 20,
            "verse": 64,
            "text": "Ngoko ke qulunqani icebo lenu, nibuthelane ndawonye nikrele ngokomgca. Ke kaloku owoyisileyo namhlanje inene yena uya kuba uphumelele.”"
        },
        {
            "chapter": 20,
            "verse": 65,
            "text": "Bathi bona: “Hini na Mûsâ! Mayibe nguwe na oza kuqala ajule okanye ibe sithi abajula kuqala kusini na?”"
        },
        {
            "chapter": 20,
            "verse": 66,
            "text": "UMûsâ wathi: “Nakanye, qalani nina nijule!” Emva koko; nazo iintambo zabo neentonga zabo, ngomlingo, zibonakala kuye (uMoses) ngathi ziyanyakaza ngokukhawuleza"
        },
        {
            "chapter": 20,
            "verse": 67,
            "text": "Ke kaloku waziva enoloyiko uMûsâ phakathi kuye"
        },
        {
            "chapter": 20,
            "verse": 68,
            "text": "Thina (Allâh) Sathi: “Musa ukoyika! Inene wena uza kuba ngentla kunabo"
        },
        {
            "chapter": 20,
            "verse": 69,
            "text": "Jula ke loo nto isesandleni sakho sokunene! Iza kukuginya (konke) oko bakwenzileyo. Inene oko bakwenzileyo bona yintonga yomenzi wemilingo kuphela, ukanti umenzi wemilingo akasokuze aphumelele naphi na apho akhoyo.”"
        },
        {
            "chapter": 20,
            "verse": 70,
            "text": "Ke kaloku abenzi bemilingo bawa baqubuda. Bathi: “Sikholiwe thina kwiNkosi kaHârûn noMûsâ.”"
        },
        {
            "chapter": 20,
            "verse": 71,
            "text": "(UFir’awn) wathi: “Nikholwa kuye (uMûsâ) ndinganinikanga mvume. Inene yena yinkokeli yenu enifundise imilingo. Ngoko ke ndiya kuninqumla izandla zenu neenyawo zenu ngokwahlukana kwamacala (isandla sokhohlo nonyawo lokunene), yaye ndiya kunibethelela emithini yesundu. Yaye niya kwazi ngokwenene okokuba ngubani na apha kuthi (uFir’awn) neNkosi kaMûsâ (uAllâh) onokunika uncedo nesohlwayo sanaphakade.”"
        },
        {
            "chapter": 20,
            "verse": 72,
            "text": "Bathi bona: “Asingekhe sikhethe wena ngaphezulu kunoko kufike kuthi kuyimiqondiso ecacileyo nangaphezulu kuloWo Wasidalayo. Ngoko ke wena wisa okuwisayo. Wena ungawisa (isigwebo) kobu bomi balo mhlaba (kuphela)"
        },
        {
            "chapter": 20,
            "verse": 73,
            "text": "Inene thina sikholiwe eNkosini yethu, (ukwenzela) ukuba Isixolele iziphoso zethu, nakwimilingo obusinyanzela yona (ukuba siyenze). Kwaye uAllâh nguYena Ulungileyo nongapheliyo”"
        },
        {
            "chapter": 20,
            "verse": 74,
            "text": "Inene lowo uya kuza eNkosini yakhe (uAllâh) esisaphula- mthetho inene okwakhe iya kuba sisiHogo; akayi kufa engayi kuphila apho"
        },
        {
            "chapter": 20,
            "verse": 75,
            "text": "Kodwa yena lowo uya kuza kuYe (uAllâh) elikholwa, enze imisebenzi elungileyo okwabanjalo iya kuba sisikhudla esiphezulu"
        },
        {
            "chapter": 20,
            "verse": 76,
            "text": "IMiyezo ekuya kuhlalwa kuyo ngonaphakade, ekumpompoza imilambo ngaphantsi kwayo, apho baza kuhlala khona ngonaphakade. Lowo ke ngumvuzo walowo uzihlambululayo"
        },
        {
            "chapter": 20,
            "verse": 77,
            "text": "Kananjalo Satyhilela uMûsâ, “Hamba ngobusuku nezicaka zaM, uzibethele indlela eyomileyo enqumla elwandle; akuyi koyika kufunyanwa (nguFir’awn, ungayi koyika kutshona.)”"
        },
        {
            "chapter": 20,
            "verse": 78,
            "text": "Ke kaloku uFir’awn wabaleqa ngemikhosi yakhe, kodwa wona amanzi olwandle abagqumelela"
        },
        {
            "chapter": 20,
            "verse": 79,
            "text": "UFir’awn wakhokelela abantu bakhe ekulahlekeni yaye akazanga abanike siKhokelo (silungileyo)"
        },
        {
            "chapter": 20,
            "verse": 80,
            "text": "Hini na Bantwana bakwaSirayeli! Sanisindisa elutshabeni lwenu, Saza Senza uMnqophiso nani kwicala langasekunene lentaba. Sanithobela imana nezagwityi"
        },
        {
            "chapter": 20,
            "verse": 81,
            "text": "(Sisithi): “Yidlani kwizinto ezilungileyo, eSinibonelela ngazo ningagabadeli apho, kuba hleze umsindo waM uhle phezu kwenu. Ke lowo uhlelwe yingqumbo yaM phezu kwakhe utshabalele ngenene yena"
        },
        {
            "chapter": 20,
            "verse": 82,
            "text": "Ukanti inene Mna Ndiyaxolela kulowo uguqukayo, akholwe, enze imisebenzi elungileyo aqhubeke (nokuba phantsi) kwesiKhokelo.”"
        },
        {
            "chapter": 20,
            "verse": 83,
            "text": "(Ke kaloku ukufika kukaMûsâ kwintaba yeSinayi ebaleka eshiya abantu bakubo nomntakwabo uHârûn, uAllâh Wathi): “Yintoni na ekwenze ukuba ungxame ukumka kubantu bakuni wena Mûsâ?”"
        },
        {
            "chapter": 20,
            "verse": 84,
            "text": "Wathi yena: “Basondele kumzila weenyawo zam: Ke mna ndiye ndabalekela kuWe, Wena Nkosi yam, ukuze Wena Ukholiseke (ndim).”"
        },
        {
            "chapter": 20,
            "verse": 85,
            "text": "UAllâh Wathi: “Kodwa inene, Sibavavanyile abantu bakuni emva (kokumka) kwakho, ke kaloku uSâmirî ubakhokelele ekulahlekeni"
        },
        {
            "chapter": 20,
            "verse": 86,
            "text": "Wabuyela ke uMûsâ kubantu bakubo, enomsindo, ekhathazekile. Wathi: “Hini na bantu bakuthi, ingaba iNkosi yenu Ayinenzelanga isithembiso esilungileyo na? Ingaba ke ngoku ixesha (lokuzalisekiswa kwaso) besele likude kangako na kuni, okanye niye nanqwenela ukuba ingqumbo ka-Allâh ihle phezu kwenu, kangokuba nide naphule isithembiso senu (sokundithobela) mna?”"
        },
        {
            "chapter": 20,
            "verse": 87,
            "text": "Bathi bona: “Asisaphulanga isithembiso sethu kuwe, kodwa siye senzelwa ubunzima kukuthwaliswa imithwalo yezihombiso zabantu (bakwaFir’awn), siye sazijulela emlilweni waza ngolo hlobo noSâmirî1 wazijula ke"
        },
        {
            "chapter": 20,
            "verse": 88,
            "text": "Keyenauyewakhuphakuzoitholeebelinesandiesigxwalayo”, baza bathi: “Lo nguthixo wenu onguthixo kaMûsâ, kodwa yena (uMûsâ) ulibele (akabuyi).”"
        },
        {
            "chapter": 20,
            "verse": 89,
            "text": "Babengaboni na bona ukuba lalingakwazi kubuyisa nto entethweni (lalingaphenduli), kwanokuba lalingenabo nabungozi lingenalo nancedo kubo"
        },
        {
            "chapter": 20,
            "verse": 90,
            "text": "NoHârûn wayesele ebaxelele ngaphambili (wathi): “Hini na bantu bakuthi, niyalingwa ngalo (ithole), kananjalo iNkosi yenu nguSozinceba, ngoko ke landelani mna nithobele umyalelo wam.”"
        },
        {
            "chapter": 20,
            "verse": 91,
            "text": "Bathi bona: “Asisokuze siyeke ukuzinikela kulo (eli thole) ade uMûsâ abuye eze kuthi.”"
        },
        {
            "chapter": 20,
            "verse": 92,
            "text": "UMûsâ wathi: “Hini na Hârûn, yintoni na ekuthinteleyo ngelixa ububabona bephambuka"
        },
        {
            "chapter": 20,
            "verse": 93,
            "text": "Ekundilandeleni? Ingaba nawe akuwuthobelanga na umyalelo wam?”"
        },
        {
            "chapter": 20,
            "verse": 94,
            "text": "(UHârûn) wathi: “Hini na mntwana kamama, musa ukunditsala ngeendevu zam okanye ngentloko yam. Inene mna ndiye ndoyikisela ukuba hleze uthi wena (kum), wena udale iyantlukwano phakathi kwaBantwana bakwaSirayeli, awukhanga uligcine ilizwi lam. ‘”"
        },
        {
            "chapter": 20,
            "verse": 95,
            "text": "(UMûsâ) wathi: “Kuye kwathini kuwe wena Sâmirî?”"
        },
        {
            "chapter": 20,
            "verse": 96,
            "text": "Wathi yena, “Ndiye ndabona oko mna bebengakuboni bona, ndaza ndakha isandla esigcweleyo (sothuli) kumzila weenyawo zesiThunywa2 ndaza ndasijula walukuhleka kanjalo ke umphefumlo wam.”"
        },
        {
            "chapter": 20,
            "verse": 97,
            "text": "(UMûsâ) wathi: “Hamba umke. Inene isohlwayo sakho kulo mhlaba siya kuba kukuba wena uthi: “Ungandichukumisi”3 kananjalo, inene wena unesithembiso (soBomi oBuzayo) ongayi kusilela ukusigcina. Khawujonge ‘kuthixo’ wakho lowo ubukade uzinikele kuye. Siya kumtshisa Size Simvuthelele (eluthuthu) elwandle ngesithonga"
        },
        {
            "chapter": 20,
            "verse": 98,
            "text": "UThixo wakho nguAllâh kuphela, akukho thixo wumbi ngaphandle kwaKhe. Yena ke (uAllâh) Ugubungele zonke izinto ngolwazi.”"
        },
        {
            "chapter": 20,
            "verse": 99,
            "text": "Ngolo hlobo ke wena (Muhammad), Siyakubalisela kwiindaba zoko kwaqhubekayo ngaphambili. Kananjalo wena Sikunikile inkumbuzo (i’Kur’ân) evela kuThi"
        },
        {
            "chapter": 20,
            "verse": 100,
            "text": "Lowo uyitshikilelayo (le ‘Kur’ân), inene yena ngoMhla woVuko uya kuthwala umthwalo (omkhulu wezono)"
        },
        {
            "chapter": 20,
            "verse": 101,
            "text": "Baya kuhlala apho ngonaphakade, awumbi ngako umthwalo wabo ngoMhla woVuko"
        },
        {
            "chapter": 20,
            "verse": 102,
            "text": "NgeMini iXilongo liya kuvuthelwa: ngaloo Mini, Siya kubaqokelela abenzi bobubi betsho ngamehlo azuba"
        },
        {
            "chapter": 20,
            "verse": 103,
            "text": "Baya kuthetha ngamazwi aphantsi omnye komnye (besithi): “Anihlelanga ngaphezulu kuneshumi leentsuku (emhlabeni).”"
        },
        {
            "chapter": 20,
            "verse": 104,
            "text": "Sikwazi kakuhle abaza kukuthetha, xa oyena unolwazi kubo aya kuthi: “Anihlelanga ngaphezulu kunosuku olunye!”"
        },
        {
            "chapter": 20,
            "verse": 105,
            "text": "Ke kaloku bakubuza ngeentaba: Yithi, “INkosi yam Iza kuziqhushumbisa, Izichithe zibe ngamasuntswana othuli"
        },
        {
            "chapter": 20,
            "verse": 106,
            "text": "Ize Izishiye zilele tyaba (zingamathafa)"
        },
        {
            "chapter": 20,
            "verse": 107,
            "text": "“Akuyi kubona nto igoso apho okanye egobileyo.”"
        },
        {
            "chapter": 20,
            "verse": 108,
            "text": "Ngayo loo Mini abantu baya kulandela ngqongqo (ilizwi) lomkhwazi ka-Allâh, akukho bugoso-goso baya kuMbonisa bona. Kananjalo zonke (izandi) zamazwi ziya kuthobeka phambi koSolubabalo (uAllâh), yaye akukho nto uya kuyiva ngaphandle kwamazwi aphantsi ezingqi zeenyawo zabo"
        },
        {
            "chapter": 20,
            "verse": 109,
            "text": "Ngayo loo Mini akukho ntethelelo iya kunceda, ngaphandle kweyalowo uSolubabalo (uAllâh) Amnike imvume nelizwi lakhe liya kwamkeleka kuYe"
        },
        {
            "chapter": 20,
            "verse": 110,
            "text": "Yena (uAllâh) Uyakwazi okwenzekayo kuzo (izidalwa zaKhe) kweli hlabathi, noko kuza kwenzeka (kwilixa elisezayo) kodwa zona angekhe zibe nako ukuqulatha olo lwazi lwaKhe"
        },
        {
            "chapter": 20,
            "verse": 111,
            "text": "Kananjalo ubuso (babantu bonke) buya kuthotywa phambi (koAllâh), Ophila ngonaphakade, loWo Wondla, Akhusele konke okukhoyo. Akayi kuphumelela lowo uye wazithwalisa intswela bulungisa"
        },
        {
            "chapter": 20,
            "verse": 112,
            "text": "Kodwa yena lowo usebenza imisebenzi elungileyo, abe elikholwa akayi koyika (kwenzelwa) ntswela bulungisa nambandezelo"
        },
        {
            "chapter": 20,
            "verse": 113,
            "text": "Ngolo hlobo ke (umyalezo weThu) Siwuthumele phantsi uyi’Kur’ân yesiArabhu, Saza Sachaza ngengcaciso izilumkiso, khon’ukuze boyike uAllâh, okanye (ezizi lumkiso) zibe yinkumbuzo kubo"
        },
        {
            "chapter": 20,
            "verse": 114,
            "text": "Ngoko ke Uphakamile Yena ngaphezulu kuneento zonke uAllâh, uKumkani woKwenene. Ke kaloku musa ukungxama nge’Kur’ân ingekatyhilwa ngokupheleleyo isiTyhilelo sayo kuwe (Muhammad), yaye futhi wena yithi: “Nkosi yam! Ndongezelele ulwazi.”"
        },
        {
            "chapter": 20,
            "verse": 115,
            "text": "Ke kaloku Senza uMnqophiso noAdam ngaphambili, kodwa walibala yena, Samfumanisa engenako ukuzimisela"
        },
        {
            "chapter": 20,
            "verse": 116,
            "text": "Yabona Sathi kwiingelosi: “Qubudani kuAdam.” Zaqubuda (zonke) ngaphandle koIblîs (uSathana), wala"
        },
        {
            "chapter": 20,
            "verse": 117,
            "text": "Saza Sathi: “Hini na Adam! Inene lo lutshaba lwakho ndawonye nomkakho. Ngoko ke uze ungamvumeli anikhuphe ePaladesi, ukuze nibe sentluphekweni"
        },
        {
            "chapter": 20,
            "verse": 118,
            "text": "Ke kaloku inene wena (uthenjisiwe phakathi apho) ukuba akuyi kulamba ungayi kuba ze (udinge nto yakunxiba)"
        },
        {
            "chapter": 20,
            "verse": 119,
            "text": "Kananjalo inene akuyi kunxanwa ungayi kutsha lilanga.”"
        },
        {
            "chapter": 20,
            "verse": 120,
            "text": "Waza uShaytân wamsebezela; wathi: “Hini na Adam, ndingakukhombisa na mna kumthi wokuphila naphakade nakubukumkani obungayi kuphela?”"
        },
        {
            "chapter": 20,
            "verse": 121,
            "text": "Baza batya emthini, zaza iindawo zabo ezinqabileyo zabonakala kubo, baqalisa ukuzigquma ngamagqabi asePaladesi okubagquma. Waya wangayithobeli ngolo hlobo ke uAdam iNkosi yakhe, walahleka ke"
        },
        {
            "chapter": 20,
            "verse": 122,
            "text": "Emva koko iNkosi yakhe Yamkhetha, Yabuyela kuye ngenceba,Yamnika isiKhokelo"
        },
        {
            "chapter": 20,
            "verse": 123,
            "text": "Wathi (uAllâh): “Yihlani (niphume) kuyo (iPaladesi) nonke (nina nenzala yenu) niziintshaba omnye komnye. Ukuba kuthe kwafika kuni isiKhokelo sivela kuM lowo uthe walandela isikhokelo saM akayi kulahleka, engayi kuxhalaba"
        },
        {
            "chapter": 20,
            "verse": 124,
            "text": "Kodwa yena lowo uya kuyifulathela inkumbulo yaM inene lowo uya kubandezeleka, Size Simvuse eyimfama ngoMhla woVuko.”"
        },
        {
            "chapter": 20,
            "verse": 125,
            "text": "Uya kuthi: “O Nkosi yam! Yini na ukuba Undivuse ndiyimfama, lo gama ndandibona.”"
        },
        {
            "chapter": 20,
            "verse": 126,
            "text": "(UAllâh) Uya kuthi: “Kanye kanje ke: iiVesi zeThu zafika kuwe, wazilibala wena (akwazihoya); ngokukwanjalo ke nawe namahlanje uya kulityalwa (ungahoywa).”"
        },
        {
            "chapter": 20,
            "verse": 127,
            "text": "Sibavuza ngolo hlobo ke abagabadelayo bangakholwa kwiiVesi zeNkosi yabo. Yaye isohlwayo soBomi oBuzayo sibuhlungu ngakumbi yaye sithatha ixesha elide"
        },
        {
            "chapter": 20,
            "verse": 128,
            "text": "Ingaba akukacaci na kubo ukuba zingaphi na izizukulwana eSazitshabalalisayo ngaphambili kunabo, besahamba hamba phakathi kwemizi yabo? Inene kuko oko kukho imiqondiso kwabo banengqiqo"
        },
        {
            "chapter": 20,
            "verse": 129,
            "text": "Ke kaloku ukuba bekungekho ngenxa yeLizwi elanduleleyo livela eNkosini yakho, nexesha esele limisiwe, (ngesele isohlwayo sabo) safikayo (kweli hlabathi)"
        },
        {
            "chapter": 20,
            "verse": 130,
            "text": "Ke kaloku yiba nomonde ngoko bakuthethayo, wenze Mkhulu uAllâh ngendumiso yeNkosi yakho lingekaphumi ilanga, naphambi kokuba litshone; nangamaxesha asebusuku nasekupheleni kwemini, khon’ukuze ukholiseke (ngumvuzo Aza kukunika wona uAllâh)"
        },
        {
            "chapter": 20,
            "verse": 131,
            "text": "Kananjalo musa ukutsala amehlo akho ekunqweneleni izinto eSizinike amaqela athile phakathi kwabo (abangakholwayo nabanqula izithixo), (obo) bubunewunewu bobomi beli hlabathi, esibavavanya ngabo. Kodwa yona imbonelelo yeNkosi yakho yeyona ilungileyo neyona ithatha ixesha elide"
        },
        {
            "chapter": 20,
            "verse": 132,
            "text": "Ke kaloku yalela iSalâh kusapho lwakho uqiniseke kuyo. Yaye aSiceli mbonelelo kuwe, SiThi ababonelela wena, ukanti iziphumo (ezilungileyo) zobomi obuzayo zezabenza izenzo ezilungileyo"
        },
        {
            "chapter": 20,
            "verse": 133,
            "text": "Ke kaloku bathi: “Kutheni na engasizeli nomqondiso nje ovela eNkosini yakhe?” Ingaba abuzanga bufike na kubo ubungqina boko babukwiziBhalo zamandulo"
        },
        {
            "chapter": 20,
            "verse": 134,
            "text": "Ukanti ukuba SaSibatshabalalisile ngesohlwayo ngaphambili kunaye yena5 babeza kuthi: “Nkosi yethu, kwakutheni na ukuba ungasithumeleli uMthunywa ukuze sikwazi ukulandela iiVesi (iimfundiso) zaKho phambi kokuba sihlaziswe, sinyeliswe nokunyeliswa?”"
        },
        {
            "chapter": 20,
            "verse": 135,
            "text": "Yithi: “Ngamnye kuthi ulindile; lindani ke ngoko kuba niza kwazi ukuba ngoobani na abaseNdleleni elungileyo ingoobani na abakhokelelekileyo.”"
        },
        {
            "chapter": 21,
            "verse": 1,
            "text": "Sele kusondele kubantu ukuba baphendule (ngezenzo zabo), lo gama bona betshikila bengakhathali"
        },
        {
            "chapter": 21,
            "verse": 2,
            "text": "Akukho nkumbuzo intsha (isiTyhilelo) efikayo kubo esuka eNkosini yabo koko bona bayiphulaphula ngendlalo"
        },
        {
            "chapter": 21,
            "verse": 3,
            "text": "Ngeentliziyo zabo eziphambukileyo. Abo benza ububi bayazifihla iintetho zabo zasekhusini, (besithi): “Ingaba (lo Mprofeti) uyenye into engaphezulu kunokuba ngumntu njengani? Niza kuzinikela emilingweni nijongile na?”"
        },
        {
            "chapter": 21,
            "verse": 4,
            "text": "Yena (uMuhammad) wathi: “INkosi yam Iyakwazi okuthethwa ngamazulu nomhlaba, yaye Yona nguSokuva uSokubona.”"
        },
        {
            "chapter": 21,
            "verse": 5,
            "text": "Kodwa bathi: “(isiTyhilelo se’Kur’ân) yingxubevange yamaphupha obuxoki. Unotshe, uyiqambile! Nakanye yimbongi! Makeze nomqondiso njengabamandulo kaloku ababethunyiwe (benemiqondiso).”"
        },
        {
            "chapter": 21,
            "verse": 6,
            "text": "Akukho nasinye isixeko kwezo Sazitshabalalisayo, esakholwayo ngaphambili kunabo, Ngoku ke baza kukholwa bona"
        },
        {
            "chapter": 21,
            "verse": 7,
            "text": "ASizanga ngaphambili kunawe Sithumele (nto yimbi) koko yayingamadoda eSawatyhilelayo. Ngoko ke buza abantu benkumbuzo (isiBhalo iTorah, iVangeli) ukuba akwazi"
        },
        {
            "chapter": 21,
            "verse": 8,
            "text": "Kananjalo aSizanga Sibadale (abaProfeti) ngemizimba engadli kudla bengazanga babe ngabantu abangafiyo"
        },
        {
            "chapter": 21,
            "verse": 9,
            "text": "Ukanti Sasizalisekisa kubo isithembiso. Sabasindisa bona ndawonye nabo Sathandayo (ukubasindisa), kodwa Sabatshabalalisa abenzi bobubi"
        },
        {
            "chapter": 21,
            "verse": 10,
            "text": "Inene Thina Sithumele iNcwadi (i’Kur’ân) kuni enenkumbuzo yenu. Ingaba aniyi kuqonda na"
        },
        {
            "chapter": 21,
            "verse": 11,
            "text": "Zingaphikhonaizixekoezazinogabadelo,eSazitshabalalisayo, Savelisa abanye abantu emveni kwazo"
        },
        {
            "chapter": 21,
            "verse": 12,
            "text": "Ke kaloku (abantu bazo) bathi besakuva iSohlwayo seThu, (bazama) ukusibaleka ngoko nangoko"
        },
        {
            "chapter": 21,
            "verse": 13,
            "text": "(Iingelosi zathi): “Sanukubaleka kaloku koko buyelani kobo bomi benu bobunewunewu (benibuphila), nasemizini yenu khon’ukuze nibuzwe.”"
        },
        {
            "chapter": 21,
            "verse": 14,
            "text": "Bathi bona: “Yeha kuthi! Inene, thina besingabenzi bobubi.”"
        },
        {
            "chapter": 21,
            "verse": 15,
            "text": "Eso sikhalo sabo asizanga siphele, Sada Sabenza banjengentsimi evuniweyo, batshabalala nya"
        },
        {
            "chapter": 21,
            "verse": 16,
            "text": "ASiwadalanga amazulu nomhlaba nako konke okuphakathi kuwo ukuba kube yindlalo"
        },
        {
            "chapter": 21,
            "verse": 17,
            "text": "Ukuba ngaba SaSifune ukuthabatha ukonwaba1, ngeSakuthabatha oko Sikukhupha kuThi, Ukuba SaSizimisele ukukwenza oko"
        },
        {
            "chapter": 21,
            "verse": 18,
            "text": "Ukusuka apho Sigibisela inyaniso ngokuchasene nobuxoki, ize ibutshabalalise, ke kaloku bona (ubuxoki) bunyamalale. Yeha kuni (ngobuxoki) enibubalela (kuAllâh)"
        },
        {
            "chapter": 21,
            "verse": 19,
            "text": "NgowaKhe nabani na osemazulwini nasemhlabeni. Yaye abo bakufuphi kuYe (iingelosi) abathintelwa yinkukhumalo ekuMnquleni Yena, bengadinwa nakudinwa (kukuMkhonza)"
        },
        {
            "chapter": 21,
            "verse": 20,
            "text": "BaMzukisa ubusuku nemini yaye abayekeleli"
        },
        {
            "chapter": 21,
            "verse": 21,
            "text": "Makube bazithabathele thixo bambi na emhlabeni (abakwaziyo) ukuvusa abafileyo"
        },
        {
            "chapter": 21,
            "verse": 22,
            "text": "Ukuba ngaba (emazulwini nasemhlabeni) bekukho oothixo ngaphandle koAllâh, bebeya kutshabalala. Ngoko ke makazukiswe uAllâh, iNkosi yeTrone mayela noko bakubalela kuYe"
        },
        {
            "chapter": 21,
            "verse": 23,
            "text": "Yena Akabuzwa ngoko Akwenzayo, kodwa bona baza kubuzwa"
        },
        {
            "chapter": 21,
            "verse": 24,
            "text": "Okanye mhlawumbi bazithabathele thixo bambi na ngaphandle kwaKhe? Yithi (Muhammad): “Velisani ubungqina kaloku. Le (‘Kur’ân) yinkumbuzo kwabo bakunye nam ikwayinkumbuzo kwabo bangaphambili kunam. Kodwa abaninzi kubo abayazi inyaniso, ngoko ke ngabachasi"
        },
        {
            "chapter": 21,
            "verse": 25,
            "text": "Kananjalo aSizanga Sithumele Mthunywa ngaphambi kwakho (Muhammad) koko Samtyhilela ukuba: akukho thixo wumbi ngaphandle kwaM, Khonzani Mna ke"
        },
        {
            "chapter": 21,
            "verse": 26,
            "text": "Ukanti bathi: “USolubabalo Uzele unyana.” Makazukiswe Yena, ukusuka apho bona abo kuthiwa ngoonyana baKhe, zizicaka zaKhe ezihloniphekileyo"
        },
        {
            "chapter": 21,
            "verse": 27,
            "text": "Bona (abo bazizicaka zaKhe) abathethi kuqala kunaYe de kuthethe Yena yaye benza ngokomyalelo waKhe"
        },
        {
            "chapter": 21,
            "verse": 28,
            "text": "Uyakwazi okungaphambili kubo, nokungasemva kwabo, ukanti angekhe bacengele nabani na ngaphandle kwalowo Akholisekileyo nguye. Kananjalo bema phambi kwaKhe ngentlonipho ngenxa yokuMoyika Yena"
        },
        {
            "chapter": 21,
            "verse": 29,
            "text": "Ke kaloku nabani na kubo ongathi: “Inene mna ndinguthixo ngaphandle kwaKhe (uAllâh),” Lowo Singambuyekeza ngesiHogo. Sibabuyekeza kanjalo ke abagabadeli"
        },
        {
            "chapter": 21,
            "verse": 30,
            "text": "Ingaba abo bangakholwayo abaqondi na ukuba amazulu nomhlaba ayedityanisiwe eyinto enye. Saza Thina Sawahlukanisa, Senza yonke into ephilayo ngamanzi, kanti abakholwa na"
        },
        {
            "chapter": 21,
            "verse": 31,
            "text": "Kananjalo Sibeke emhlabeni iintaba eziqinileyo, kuba hleze (umhlaba) uphephuke nabo. Saza Sabeka apho iindlela ezinkulu ekugqithwa ngazo khon’ukuze bakhokeleleke"
        },
        {
            "chapter": 21,
            "verse": 32,
            "text": "Ke kaloku Senza isibhakabhaka saba luphahla olukhuselekileyo, kodwa bona, kwimiqondiso yaso bayatshikila bafulathele"
        },
        {
            "chapter": 21,
            "verse": 33,
            "text": "Yaye nguYe Odale ubusuku nemini, nelanga nenyanga, nganye kuzo ijikeleza kwisijikelezisi sayo"
        },
        {
            "chapter": 21,
            "verse": 34,
            "text": "Kananjalo aSizanga senze namnye kubantu ukuba angafi ngaphambili kunawe (wena Muhammad). Ingaba usakufa wena baza kuphila ngonaphakade bona"
        },
        {
            "chapter": 21,
            "verse": 35,
            "text": "Wonke umntu uza kukungcamla ukufa, kananjalo Siya kwenza uvavanyo kuni ngokungendawo nangokulungileyo. Ukanti kuThi kulapho (niza) kubuyela khona"
        },
        {
            "chapter": 21,
            "verse": 36,
            "text": "Ke bona abo bangakholwayo xa bekubona, (Muhammad) abakuthatheli ntweni ngaphandle kokukugxeka, (besithi): “Ingaba lo ngulowo ukhankanya oothixo benu?” Ukanti bona xa kukhankanywa uSozinceba, abakholwa"
        },
        {
            "chapter": 21,
            "verse": 37,
            "text": "Umntu wadalwa waba sisingxami, (wangabi namonde). Ndiza kunibonisa ke imiqondiso yaM (impindezelo), ningaNdiceli ngokungxama"
        },
        {
            "chapter": 21,
            "verse": 38,
            "text": "Kananjalo bathi: “Siya kuba nini na esi sithembiso, ukuba nithetha inyaniso?”"
        },
        {
            "chapter": 21,
            "verse": 39,
            "text": "Akwaba abo bangakholwayo bebelazi ixesha abangayi kukwazi ngalo ukubuyisa umva uMlilo ebusweni babo okanye emiqolo yabo kwanokuba abayi kuncedwa nakuncedwa"
        },
        {
            "chapter": 21,
            "verse": 40,
            "text": "Ukusuka apho liya kubafikela bengalindelanga libamangalise, yaye abayi kukwazi ukulishenxisa, bengayi kumelwa nakumelwa"
        },
        {
            "chapter": 21,
            "verse": 41,
            "text": "Inene abaThunywa (abaninzi) bagculelwa ngaphambi kwakho (wena Muhammad) kodwa abagculeli (abo) baye barhangqelwa ngoko kugculela kwabo"
        },
        {
            "chapter": 21,
            "verse": 42,
            "text": "Yithi: “Ngubani na onganikhusela ebusuku okanye emini kuSozinceba?” kodwa bona bayayifulathela inkumbulo yeNkosi yabo"
        },
        {
            "chapter": 21,
            "verse": 43,
            "text": "Ingaba banabanye oothixo abanokubakhusela kuThi? Abanawo nje amandla okubakhusela, bengekhe (kwabona) bakhuseleke kuThi"
        },
        {
            "chapter": 21,
            "verse": 44,
            "text": "Nakanye, Thina Sinike ubunewunewu bobomi beli hlabathi kula madoda noyise bawo lada ixesha laya liba lide kubo. Ababoni na bona ukuba siya siwucutha ngokuwucutha umhlaba ngokwemida yawo? Ingaba ngabo na abaza kuba noloyiso"
        },
        {
            "chapter": 21,
            "verse": 45,
            "text": "Yithi (Muhammad): “Mna ndilumkisa kuphela ngesiTyhilelo (esivela kuAllâh) kodwa izithulu aziluva ubizo xa zilunyukiswa"
        },
        {
            "chapter": 21,
            "verse": 46,
            "text": "Ke kaloku xa umfutho (nje) wesohlwayo seNkosi yakho unokubarheca, angekhe bangathi, “Yeha kuthi! Inene, thina besingabenzi bobubi.”"
        },
        {
            "chapter": 21,
            "verse": 47,
            "text": "Ke kaloku Siza kumisela umthetho wokulingana wobulungisa ngoMhla woVuko, yaye akukho bani uza kuphathwa ngokungenabulungisa nangantoni na. Ke kaloku ukuba kuthe kwakho ubunzima (bezenzo ezilungileyo nokuba zezingalunganga) obungangobekhozo lwemostadi. Siya kubuzisa (obo bunzima ngaphambili). Sanele Thina Sisedwa ukufaka embuzweni"
        },
        {
            "chapter": 21,
            "verse": 48,
            "text": "Inene Thina Sanika uMûsâ noHârûn inqobo (yokwahlula phakathi kokulungileyo nokungalunganga), nokukhanya okukhazimlayo nenkumbuzo kumalungisa"
        },
        {
            "chapter": 21,
            "verse": 49,
            "text": "Abo bayoyikayo iNkosi yabo bengaYiboni nokuYibona, bona bayayoyika neYure"
        },
        {
            "chapter": 21,
            "verse": 50,
            "text": "Le ‘Kur’ân ngumyalezo osikelelekileyo eSiwuthumele phantsi (emhlabeni). Ingaba niza kuyiphika"
        },
        {
            "chapter": 21,
            "verse": 51,
            "text": "Kananjalo inene Thina Sanika uIbrâhîm ugwebo olulungileyo mandulo, yaye Thina Sasisazi kakhulu ngaye"
        },
        {
            "chapter": 21,
            "verse": 52,
            "text": "Yabona wathi kutata wakhe nakubantu bakubo: “Yeyantoni na le mifanekiso iqingqiweyo nizinikele kangaka kuyo?”"
        },
        {
            "chapter": 21,
            "verse": 53,
            "text": "Bathi bona: “Thina safumana oobawo bethu bekhonza yona.”"
        },
        {
            "chapter": 21,
            "verse": 54,
            "text": "Wathi yena: “Inene nina noobawo benu nanisekulahlekeni okucacileyo.”"
        },
        {
            "chapter": 21,
            "verse": 55,
            "text": "Bathi bona: “Ingaba wena usizele nenyaniso na, okanye ungomnye wabo bagculelayo kusini na?”"
        },
        {
            "chapter": 21,
            "verse": 56,
            "text": "Wathi yena: “Nakanye ukusuka apho, iNkosi yenu yiNkosi yamazulu nomhlaba, Eyadala bona, mna ke mayela noko ndingomye wamangqina.”"
        },
        {
            "chapter": 21,
            "verse": 57,
            "text": "Ke kaloku (mna ndifunga) ngoAllâh, ndiya kuqulunqa icebo ngokuchasene nemifanekiso eqingqiweyo yenu nisakuba nimkile nina"
        },
        {
            "chapter": 21,
            "verse": 58,
            "text": "Wayaphula ke (loo mifanekiso iqingqiweyo) yaba ziingceba (yonke) kwashiyeka owona mkhulu kuyo, khona ukuze babuyele kuwo (ngemibuzo)"
        },
        {
            "chapter": 21,
            "verse": 59,
            "text": "Bathi bona: Ngubani owenze le nto koothixo bethu? Inene yena ngomnye wabagabadeli.”"
        },
        {
            "chapter": 21,
            "verse": 60,
            "text": "Bathi: “Sikhe seva enye indodana ithetha ngokuchasene nabo, ebizwa ngokuba nguIbrâhîm.”"
        },
        {
            "chapter": 21,
            "verse": 61,
            "text": "Bathi: “Mziseni phambi kwamehlo wabantu, ukuze babe nobungqina.”"
        },
        {
            "chapter": 21,
            "verse": 62,
            "text": "Bathi: “Ingaba wena ungulo wenze le nto (imbi kangaka) koothixo bethu, hini na wena Ibrâhîm?”"
        },
        {
            "chapter": 21,
            "verse": 63,
            "text": "Wathi yena: “Nakanye, ingasuka nje ibe ngulo umkhulu kunabo owenze loo nto, ngoko ke buzani kubo ukuba (bayakwazi) ukuthetha"
        },
        {
            "chapter": 21,
            "verse": 64,
            "text": "Ke kaloku bajongana bathi omnye komnye: “Inene nina ningabenzi bobubi.”"
        },
        {
            "chapter": 21,
            "verse": 65,
            "text": "Baphinda barhoxa (besithi) “Uyayazi nje (nawe) into yokuba ezi (zithixo) azithethi!”"
        },
        {
            "chapter": 21,
            "verse": 66,
            "text": "Wathi yena: “Ke ngoku nina niyikhonza (njani) endaweni ka-Allâh into engenaluncedo ingekhe inenze bungozi konke- konke?”"
        },
        {
            "chapter": 21,
            "verse": 67,
            "text": "Mkani nina nezo nto nizinqulayo ngaphandle koAllâh! Kanti aninangqondo na?”"
        },
        {
            "chapter": 21,
            "verse": 68,
            "text": "Bathi bona: “Mtshiseni nincedise oothixo benu ukuba kukho into ekufuneka niyenzile"
        },
        {
            "chapter": 21,
            "verse": 69,
            "text": "Thina (SinguAllâh) Sathi: “Phola wena mlilo, usindise uIbrâhîm!”"
        },
        {
            "chapter": 21,
            "verse": 70,
            "text": "Ke kaloku babefuna ukumonzakalisa, kodwa Thina Sabenza baba ngabona balahlekelwa kakhulu"
        },
        {
            "chapter": 21,
            "verse": 71,
            "text": "Samhlangula ke yena (uIbrâhîm) noLût Sabasa kwilizwe eSalithamsanqelisela indalo yonke"
        },
        {
            "chapter": 21,
            "verse": 72,
            "text": "Ke kaloku Sampha uIs-hâ’k (uIsake) nomzukulwana uYa’kûb (uYakobi) ngamnye kubo Samenza waba ngcwele"
        },
        {
            "chapter": 21,
            "verse": 73,
            "text": "Kananjalo Sabenza iinkokeli, bakhokela (uluntu) ngomyalelo weThu, yaye Satyhila kubo ukwenziwa kwemisebenzi elungileyo, ukumiselwa kweSalâh nokunikelwa kweZakâh yaye babengabanquli beThu"
        },
        {
            "chapter": 21,
            "verse": 74,
            "text": "Ukanti uLût, Samnika ukugweba nolwazi, Samsindisa esixekweni esasisenza izenzo ezingcolileyo. Inene, bona babengabantu bokungcola, bengathobeli konke-konke"
        },
        {
            "chapter": 21,
            "verse": 75,
            "text": "Ke kaloku Samngenisa encebeni yeThu. Inene, yena wayengomnye wamalungisa"
        },
        {
            "chapter": 21,
            "verse": 76,
            "text": "Yabona wathi uNûh esakukhala (kuAllâh) mandulo Samphendula, Samsindisa yena nosapho lwakhe kwisibetho esikhulu (unogumbe)"
        },
        {
            "chapter": 21,
            "verse": 77,
            "text": "Kananjalo Samncedayena(ukumkhupha) kubantuababephika imiqondiso yeThu. Inene bona yayingabantu ababengcolile, ngoko ke Sabarhaxisa bonke"
        },
        {
            "chapter": 21,
            "verse": 78,
            "text": "NoDâwûd (uDavide) noSulaymân (uSolomon) xa babenika isigwebo kwityala lentsimi eyadliwa zizimvu zabantu abathile ngobusuku; Thina ke SaSikho ekugwebeni kwabo"
        },
        {
            "chapter": 21,
            "verse": 79,
            "text": "Ke kaloku Samenza uSulaymân ukuba aliqonde ityala; ukanti ngamnye kubo Samnika ugwebo nolwazi. Kananjalo Senza iintaba ukuba (ziSidumise) kunye noDâwûd ndawonye neentaka. Kanti Sakwenza (oko)"
        },
        {
            "chapter": 21,
            "verse": 80,
            "text": "Thina ke Samfundisa ukwenziwa kwezigcina-sifuba (impahla yokulwa) khona ukuze nizikhusele kutshaba lwenu emfazweni. Ngoko ke ingaba niza kubulela"
        },
        {
            "chapter": 21,
            "verse": 81,
            "text": "Ukanti kuSulaymân Senza umoya ovuthuza ngamandla ukuba uhambe ngokomyalelo wakhe ukuya ngasemhlabeni esasiwusikelele. Yaye Thina Sazi zonke izinto"
        },
        {
            "chapter": 21,
            "verse": 82,
            "text": "Kanti kumashayâtîn (ooSathana) kwakukho lawo ayemntywilela3 esenza neminye imisebenzi engaphandle kwalowo. Ke kaloku Thina SaSingabakhuseli bawo"
        },
        {
            "chapter": 21,
            "verse": 83,
            "text": "Kanti ke uAyyûbh (uYobhi), ukukhala kwakhe eNkosini yakhe (esithi), “Imbandezelo indifumene Wena ke UnguSozinceba wabo banenceba.”"
        },
        {
            "chapter": 21,
            "verse": 84,
            "text": "Ke Thina Samphendula Sakususa oko kwakumthwaxa kuyimbandezelo. Sambuyisela kwakhona usapho lwakhe kunye nezinye izinto ezinjengezo, oko kwaba yinceba evela kuThi nenkumbuzo kubo bonke abo bakhonza Thina"
        },
        {
            "chapter": 21,
            "verse": 85,
            "text": "Kananjalo uIsmâ’îl (uIshmayeli), noIdrîs (uEnoki) noDthul- kifl (uIsaya): bonke be babengabanye ababenomonde, (benyamezela)"
        },
        {
            "chapter": 21,
            "verse": 86,
            "text": "Ke kaloku Sabangenisa encebeni yeThu. Inene bona babengabakumalungisa"
        },
        {
            "chapter": 21,
            "verse": 87,
            "text": "Nendoda yentlanzi (uYûnus), ukuhamba kwakhe enomsindo, ecinga ukuba aSinakummisela nantoni na. Ke kaloku yena wakhala esithokothokweni sobunyama, (wathi): “Akukho thixo wumbi ngaphandle kwaKho; uzuko lolwaKho. Inene mna ndibe ngomnye wabenzi bobubi.”"
        },
        {
            "chapter": 21,
            "verse": 88,
            "text": "Samphulaphula ke Samsindisa embandezelweni. Siwasindisa kanjalo ke amakholwa"
        },
        {
            "chapter": 21,
            "verse": 89,
            "text": "NoZakariyyâ (uZakariya) ukukhala kwakhe eNkosini yakhe: “O Nkosi yam! Ungandiyeki ndindedwa (ndingenamntwana) Ekubeni ukuba Wena Uyeyona Ndlamafa Ilungileyo kwiindlamafa.”"
        },
        {
            "chapter": 21,
            "verse": 90,
            "text": "Samphendula ke kwisikhalo sakhe, Sampha uYahyâ (uYohane), Samphilisa umkakhe (wakwazi ukufumana umntwana) wakhe. Inene, bona babengxama ukwenza izenzo ezilungileyo, bethandaza kuThi benethemba noloyiko yaye kuThi babezinikele ngokuzithobileyo"
        },
        {
            "chapter": 21,
            "verse": 91,
            "text": "(Khankanya) nalowo wabugcinayo ubunyulu bakhe (uMaryam), Thina ke Savuthela okomoya wethu kuye4 Saza Samenza yena nonyana wakhe baba ngumqondiso endalweni"
        },
        {
            "chapter": 21,
            "verse": 92,
            "text": "Inene esi sizwe senu yinkolo enye yaye Mna ndiyiNkosi yenu, khonzani Mna ke"
        },
        {
            "chapter": 21,
            "verse": 93,
            "text": "Kodwa baqhekeka bahlukana phakathi kwabo ngokuphathelene nenkolo yabo. (Kanti) baza kubuyela kuThi bonke"
        },
        {
            "chapter": 21,
            "verse": 94,
            "text": "Ke kaloku lowo wenza izenzo ezilungileyo lo gama ekholwa, imizamo yakhe ayiyi kuphikwa, yaye inene Thina SingabaBhali bayo"
        },
        {
            "chapter": 21,
            "verse": 95,
            "text": "Akuvumelekanga nasiphi na isixeko kwesazitshabalalisayo ukuba zingaphinda zibuyele (ebomini) kwakhona"
        },
        {
            "chapter": 21,
            "verse": 96,
            "text": "De uYa’jûj (uGogi) noMa’jûj (uMagogi) bakhululwe baze behle kuzo zonke iinduli"
        },
        {
            "chapter": 21,
            "verse": 97,
            "text": "Ke kaloku isithembiso senene siza kuya sisondela, kananjalo niya kuwabona amehlo abangakholwayo ejamile ndlaa ngoloyiko (besithi): “Yeha kuthi! Inene thina zanga sikunanze oku nakanye thina sasingabenzi bobubi.”"
        },
        {
            "chapter": 21,
            "verse": 98,
            "text": "Inene nina bangakholwayo noko nikunqulayo ngaphandle koAllâh, niya kuba ziinkuni (zoMlilo) wesiHogo yaye niya kungeniswa kuso"
        },
        {
            "chapter": 21,
            "verse": 99,
            "text": "Ukuba ngaba ezi zithixo bezingoothixo (bokwenyani) bebengazi kungeniswa kuso (isiHogo), yaye bonke baya kuhlala apho kuso (ngonaphakade)"
        },
        {
            "chapter": 21,
            "verse": 100,
            "text": "Kuso, apho baya kuphefumla ngesingqala nomgqumo ukanti phakathi apho abayi kuva nto (ngeendlebe)"
        },
        {
            "chapter": 21,
            "verse": 101,
            "text": "Inene bona abo umvuzo wabo olungileyo uya kuba uphumile kuThi. Ke bona kuwo (uMlilo wesiHogo) baya kususwa babe kude lee"
        },
        {
            "chapter": 21,
            "verse": 102,
            "text": "Abayi kuva nesincinane isandi sawo (uMlilo wesiHogo), lo gama baya kuba behleli apho imiphefulo yabo inqwenela ukuhlala khona"
        },
        {
            "chapter": 21,
            "verse": 103,
            "text": "Uloyiko olukhulu (loMhla wokugqibela) aluyi kubaxhalabisa bona, yaye iingelosi ziya kudibana nabo, (zisithi): “Le yiloo Mini yenu enanithenjiswe ngayo”"
        },
        {
            "chapter": 21,
            "verse": 104,
            "text": "IMini apho Siya kulisonga izulu libe ngathi liphepha lokubhala elisongwayo. Njengoko Saqala indalo yokuqala, Siya kuyiphinda kwakhona. Sisithembiso esisisibophelelo kuThi (eso). Inene, Thina Siya kukwenza oko"
        },
        {
            "chapter": 21,
            "verse": 105,
            "text": "Ke kaloku Sele Sibhalile eNcwadini (yeeNdumiso) emva kokuba sele kukhankanyiwe okokuba ilizwe (lasePaladesi) liya kudliwa ilifa zizicaka zaM ezingamalungisa"
        },
        {
            "chapter": 21,
            "verse": 106,
            "text": "Inene kule (‘Kur’ân) kukho umyalezo kubantu bonqulo"
        },
        {
            "chapter": 21,
            "verse": 107,
            "text": "Kananjalo wena (Muhammad) aSikuthumelelanga nto yimbi ngaphandle kokuba ube yinceba kwi-’Alamin (ebantwini bonke nakwindalo ngokubanzi)"
        },
        {
            "chapter": 21,
            "verse": 108,
            "text": "Yithi, “Kutyhiliwe kum okokuba uThixo wenu nguThixo Omnye (jwi); ingaba ke nina niza kuba ngawo amaMuslim?”"
        },
        {
            "chapter": 21,
            "verse": 109,
            "text": "Kodwa ke ukuba bayatshikila bafulathele, yithi wena, “Mna ndivakalisile kuni nonke ngokulinganayo. Kananjalo andazi nokuba kusekude okanye sele kukufutshane na oko nithenjiswe ngako. (kusisohlwayo)"
        },
        {
            "chapter": 21,
            "verse": 110,
            "text": "Inene Yena Uyakwazi okuthethwayo, Ekwazi noko nikufihlayo"
        },
        {
            "chapter": 21,
            "verse": 111,
            "text": "Yaye andazi mna, mhlawumbi kusenokwenzeka ukuba kuthi kanti luvavanyo lwenu (olu) nolonwabo lwethutyana.”"
        },
        {
            "chapter": 21,
            "verse": 112,
            "text": "(UMprofeti) wathi yena: “Nkosi yam, gweba (phakathi kwethu) ngenyaniso. Kananjalo iNkosi yethu nguSolubabalo, lolwaKhe uncedo olufunwayo ngokuchasene noko nikuchazayo6.”"
        },
        {
            "chapter": 22,
            "verse": 1,
            "text": "Hini na nina bantu! Yoyikani iNkosi yenu. Inene ukunyikima kweYure yeyona nto imbi"
        },
        {
            "chapter": 22,
            "verse": 2,
            "text": "NgeMini eniya kuyibona ngayo, wonke umama oncancisayo uya kulibala ngokuncancisa kwakhe, yaye wonke omithiyo (ngaloo Mini) uya kuwisa phantsi (loo) mthwalo wakhe, uze ubone abantu bekwimo yokunxila, benganxilanga, kodwa siya kuba buhlungu isohlwayo sika-Allâh"
        },
        {
            "chapter": 22,
            "verse": 3,
            "text": "Ke kaloku phakathi kwabantu kukho lowo unamaphike ngokuphathelele kuAllâh, engenalwazi, elandela wonke uShaytân onobuvukeli"
        },
        {
            "chapter": 22,
            "verse": 4,
            "text": "Sele kumiselwe ngaye okokuba nabani na lowo ulandela yena uya kumlahlekisa yena yaye uya kumkhokelela kwisohlwayo seDangatya (loMlilo)"
        },
        {
            "chapter": 22,
            "verse": 5,
            "text": "Hini na bantu! Ukuba ningaba neentandabuzo mayela noVuko, yazini okokuba Sanidala ngothuli, emva koko ngeqabaza lembewu yomntu, emva koko ngehlwili, nangesihlunu senyama, esinxalenye yaso ibumbekileyo, enye yaso ingabumbekanga khon’ukuze Sinibonise. Kananjalo Sihlalisa esibelekweni lowo Sithandileyo ixesha elithile, Size Sinikhuphe ngaphandle niziintsana, Siphinde sinikhulise khon’ukuze nifikelele exesheni lenu lokuvuthwa. Kananjalo phakathi kwenu kukho lowo uye athatyathwe kukufa (eselula) ukanti phakathi kwenu kukho lowo uye abuyiselwe ekwaluphaleni okuyimbandezelo, khon’ukuze angazi nento le. Ke kaloku niyawubona umhlaba uludlolo, kodwa uthi SiSakuthulula imvula phezu kwawo uvuseleleke udumbe uhlume zonke (izinto) ezintle (zohlaza)"
        },
        {
            "chapter": 22,
            "verse": 6,
            "text": "Oko kungenxa yokuba uAllâh: UyiNyaniso, yaye nguYe Onika ubomi kwabafileyo, ikwanguYe Onamandla ngaphezulu kwezinto zonke"
        },
        {
            "chapter": 22,
            "verse": 7,
            "text": "Inene yona iYure iyeza, akukho kuthandabuza ngayo; yaye inene, uAllâh Uza kubavusa abo basemangcwabeni"
        },
        {
            "chapter": 22,
            "verse": 8,
            "text": "Ke kaloku phakathi kwabantu kukho lowo uxoxayo ngoAllâh engenalo nolwazi okanye isiKhokelo, okanye iNcwadi emnika ukukhanya (evela kuAllâh)"
        },
        {
            "chapter": 22,
            "verse": 9,
            "text": "Ejika intamo yakhe (ngekratshi) elahlekisa (abantu) eNdleleni ka-Allâh. Okwakhe kweli hlabathi lihlazo, yaye Siya kumenza angcamle isohlwayo soMlilo otshisayo ngoMhla woVuko"
        },
        {
            "chapter": 22,
            "verse": 10,
            "text": "(Kuya kuthiwa kuye): “Oku koko kwenziwa zizandla zakho ngokuba uAllâh Akazanga Wangabi nabulungisa kwizicaka (zaKhe).”"
        },
        {
            "chapter": 22,
            "verse": 11,
            "text": "Kananjalo phakathi kwabantu kukho lowo unqula uAllâh emngciphekweni. Ukuba uthe wachukunyiswa kokulungileyo, uyaqiniseka (ukuMthemba uAllâh) kodwa athi esakufunyanwa yintshutshiso, bujike ubuso bakhe (ayilahle i-Islam). Yena ulahlekelwe kweli hlabathi nakuBomi oBuzayo. Oko ke yiyona lahleko icacileyo"
        },
        {
            "chapter": 22,
            "verse": 12,
            "text": "Yena ubiza koko kungekhe kumzuzise nto kungekhe kumonzakalise ngaphandle koAllâh, oko kukulahleka okugqithisileyo"
        },
        {
            "chapter": 22,
            "verse": 13,
            "text": "Yena ubiza kulowo ukonzakala kwakhe kusondeleyo kunenzuzo yakhe: hayi ukungcola komkhuseli (wakhe), hayi ukungcola kukagxa wakhe"
        },
        {
            "chapter": 22,
            "verse": 14,
            "text": "Inene uAllâh Uza kubangenisa abo bakholwayo benza izenzo ezilungileyo eMiyezweni ekumpompoza imilambo ngaphantsi kwayo. Inene, uAllâh Wenza oko Akuthandileyo"
        },
        {
            "chapter": 22,
            "verse": 15,
            "text": "Nabani na lowo ucinga ukuba uAllâh Akanakumxhasa (uMuhammad) kweli hlabathi nakuBomi oBuzayo makolule intambo ibe nde iye kutsho emqadini, anqamle (umphefumlo wakhe), makajonge ke ukuba: ingaba loo nzame yakhe iza kukususa na oko kugqwagqwazela kwakhe (ngumsindo)"
        },
        {
            "chapter": 22,
            "verse": 16,
            "text": "Ngoko ke Siyithumele kanjalo (le ‘Kur’ân) ukuba ibe ngumqondiso ocacileyo, Inene uAllâh Ukhokela lowo Athandileyo (ukumkhokela)"
        },
        {
            "chapter": 22,
            "verse": 17,
            "text": "Inene, abo bakholwayo nabo babengamaYuda namaSabhiya namaKhristu neZazi (ZaseMpumalanga) nabo bayamanisa amahlulelane kuAllâh, uAllâh Uza kugweba phakathi kwabo ngoMhla woVuko. Inene uAllâh UliNgqina ngaphezulu kwezinto zonke"
        },
        {
            "chapter": 22,
            "verse": 18,
            "text": "Akuboni na okokuba kuAllâh kuqubuda wonke ubani osemazulwini nasemhlabeni, ilanga, inyanga, iinkwenkwezi, iintaba, imithi, izidalwa ezinyakazayo nabantu abaninzi? Kodwa ke kwabaninzi isohlwayo siya kufaneleka. Kananjalo lowo uya kuhlaziswa nguAllâh akuyi kubakho bani uya kumnika intlonipheko. Inene uAllâh Wenza Akuthandileyo"
        },
        {
            "chapter": 22,
            "verse": 19,
            "text": "Aba ke ngabachasi ababini abaphikisanayo ngeNkosi yabo. Kodwa abo bangakholwayo baya kuba sele bezisikele izambatho zoMlilo. Okuya kugalelwa ezintlokweni zabo iya kuba ngamanzi abuxulayo"
        },
        {
            "chapter": 22,
            "verse": 20,
            "text": "Ekuya kunyityilikiswa ngawo oko kuseziswini zabo ndawonye nezikhumba zabo"
        },
        {
            "chapter": 22,
            "verse": 21,
            "text": "Kananjalo baya kuba nezinti zeentsimbi abaza kubethwa ngazo"
        },
        {
            "chapter": 22,
            "verse": 22,
            "text": "Maxa onke bezama ukuphuncula apho entuthumbeni, baya kubuyiselwa kwakuyo, yaye (kuya kuthiwa): “Ngcamlani ke isohlwayo soMlilo oTshisayo!”"
        },
        {
            "chapter": 22,
            "verse": 23,
            "text": "Inene uAllâh Uya kubangenisa abo bakholwayo benza izenzo ezilungileyo, eMiyezweni ekumpompoza imilambo ngaphantsi kwayo. Baya kuhonjiswa apho ngezacholo zegolide nezeperile, kananjalo izambatho zabo apho ziya kuba yisilika"
        },
        {
            "chapter": 22,
            "verse": 24,
            "text": "Kaloku bona (ehlabathini) babekhokelwa ziintetho ezilungileyo yaye bona babekhokelwa kwindlela (ka-Allâh) Wokudunyiswa"
        },
        {
            "chapter": 22,
            "verse": 25,
            "text": "Inene abo bangakholwayo baze bathintele abantu (bangangeni) eNdleleni ka-Allâh naseMasjid al-Harâm, (iKa’bha) eSayenzela abantu (bonke) ngokulinganayo, abahlala kuyo nongowangaphandle. Ke kaloku lowo uthe wazimisela ukuphambuka (enkolweni yeIslam) ngaphakathi apho okanye enze ubugwenxa Thina Siya kumenza angcamle isohlwayo esibuhlungu"
        },
        {
            "chapter": 22,
            "verse": 26,
            "text": "Khumbula ukuba Sabonisa uIbrâhîm isiza seNdlu eNgcwele (iKa’bha) (SiSithi kuye): “Ungayamanisi nantoni na kuM (uyinqule naM), kananjalo hlambulula iNdlu yaM (uyihlambululele) abo benza iTawâf1 ndawonye nabo bema ngeenyawo (bathandaze) nabo bagobayo baqubude kuyo"
        },
        {
            "chapter": 22,
            "verse": 27,
            "text": "Vakalisa ebantwini iHajji (uHambo oluNgcwele; baya kuza kuwe ngeenyawo bekhwele zonke iinkamela ezinqinileyo yaye baya kuza bevela kuzo zonke iinyoba)"
        },
        {
            "chapter": 22,
            "verse": 28,
            "text": "Khona ukuze bangqine ngeenzuzo ezizezabo ukhankanye kananjalo igama lika-Allâh ngeentsuku ezaziwayo ngoko Ababonelele ngako kuzizilwanyana (zeminikelo) Yidlani ke kuzo nondle nabaxhwalekileyo nabangamahlwempu"
        },
        {
            "chapter": 22,
            "verse": 29,
            "text": "Ke kaloku mabafezekise amaxanduva abo (eHajji) benze izifungo zabo, bajikeleze umzi wakudala iKa’bha"
        },
        {
            "chapter": 22,
            "verse": 30,
            "text": "Loo (maxanduva eHajji kunyanzelekile enzelwe ukukholisa uAllâh), kanti nabani na oxabisa izenzo (zonqulo) ezingcwele zika-Allâh kulunge kakhulu oko kuye emehlweni eNkosi yakhe. Kananjalo okuvumelekileyo kuni zizilwanyana ezitya ingca, ngaphandle kwezo zicengceleziweyo kuni2. Ngoko ke kuphepheni ukungcola kwezithixo niyiphephe nentetho ebubuxoki"
        },
        {
            "chapter": 22,
            "verse": 31,
            "text": "Tyekelani ngakuAllâh ningayamanisi nto kuYe. Lowo wayamanisa (izithixo) kuAllâh ufana nokuba uwe esibhakabhakeni waza waxhwilwa ziintaka okanye ngumoya wamthwala waya kumbeka ezantsi kwindawo ekude"
        },
        {
            "chapter": 22,
            "verse": 32,
            "text": "Ngoko ke lowo uxabisa imifuziselo (izenzo zonqulo) ka- Allâh inene, oko kusuka ebunyulwini beentliziyo"
        },
        {
            "chapter": 22,
            "verse": 33,
            "text": "Kuzo(izilwanyanazeminikelo)kukhoiinzuzozenuokwexesha elimisiweyo, emva koko ziye ziziselwe ukunikelwa eNdlwini yakudala (iHarâm, ummandla oNgcwele eMakkah)"
        },
        {
            "chapter": 22,
            "verse": 34,
            "text": "Ke kaloku kwisizwe ngasinye Simisele amasiko enkolo, khon’ukuze apho kuwo bakhankanye igama lika-Allâh phezu kwesilwanyana (Yena uAllâh) Abanikele ukuba sibe kukudla kubo. Kananjalo uThixo wenu nguThixo oMnye, ngoko ke zinikeleni kuYe, kananjalo wena (Muhammad) nika iindaba ezivuyisayo kwabathobekileyo"
        },
        {
            "chapter": 22,
            "verse": 35,
            "text": "Abantliziyo zabo zizala luloyiko xa kukhankanywa uAllâh, bazebabenomondengokokubathwaxayo, babebengabamiseli beSalâh, nabo bachitha (kumalizo) oko Sibaphe kona"
        },
        {
            "chapter": 22,
            "verse": 36,
            "text": "Ke kaloku iinkamela neenkomo Sizonyulele nina njengeminye yemiqondiso ka-Allâh; kuzo apho kukho okulungileyo. Ngoko ke khankanyani igama lika-Allâh phezu kwazo xa zidweliselwe (ukunikezelwa); naxa sele zifile zilele ngamacala azo, yidlani ke kuzo, nondle nabasweleyo nongqibayo. Ngolo hlobo ke Sizenze zaba phantsi kwenu khona ukuze nibe nombulelo"
        },
        {
            "chapter": 22,
            "verse": 37,
            "text": "Asiyonyama yazo, ingelogazi lazo elifikelela kuAllâh, koko bubunyulu obuvela kuni obufikelelayo kuYe. Ngolo hlobo ke Sizenze zaphantsi kwenu ukuze niMenze Mkhulu uAllâh ngokunikhokela kwaKhe. Nika iindaba ezivuyisayo ke (Muhammad) kubenzi bokulungileyo"
        },
        {
            "chapter": 22,
            "verse": 38,
            "text": "Inene, uAllâh Uyabakhusela abo bakholwayo. Inene, uAllâh Akathandi namnye kwabanobungcatshi abangenambulelo kuAllâh"
        },
        {
            "chapter": 22,
            "verse": 39,
            "text": "Ilungelo lokulwa (ngokuchasene nabangakholwayo) Linikiwe kwabo balwa ngenxa yokuba benziwe ubugwenxa; yaye inene, uAllâh Uyakwazi ukubanika uloyiso"
        },
        {
            "chapter": 22,
            "verse": 40,
            "text": "(Bona)ngabobayabakhutshwakumawabokungengabulungisa kodwa ngenxa yokuba besithi: “INkosi yethu nguAllâh.” Kananjalo ukuba ngaba uAllâh Ebengaphenyi abantu ngabanye, bekuya kudilika imizi yokuhlala oonongendi, iicawa, iitempile zamaYuda, neemasjid apho igama lika-Allâh likhankanywa khona kakhulu (lidunyiswe). Kwaye uAllâh Uza kubaxhasa ngenene abo baMxhasayo. Inene uAllâh Unamandla yaye Mkhulu, Unobunganga"
        },
        {
            "chapter": 22,
            "verse": 41,
            "text": "Abo bathi xa Sibanike igunya emhlabeni, bamisele iSalâh, banikele ngeZakâh bayalele ukwenziwa kokulungileyo, balele okungalunganga. Kananjalo isiphumo sezinto (zonke) sesika-Allâh"
        },
        {
            "chapter": 22,
            "verse": 42,
            "text": "Kanti ke ukuba bayakuphikisa wena (Muhammad) benza njalo nabantu bakwaNûh, abakwa’Ad nabakwaThamûd ababengaphambili kunabo"
        },
        {
            "chapter": 22,
            "verse": 43,
            "text": "Nabantu bakwaIbrâhîm nabantu bakwaLût"
        },
        {
            "chapter": 22,
            "verse": 44,
            "text": "Nabemi bakwaMidiyani. Kananjalo uMûsâ waye waphikwa, Ndaza ke Mna Ndalolula ulonwabo lwabangakholwayo; Ndabuya Ndabahlasela. Kwaba njani ukuba kubi ke ukubohlwaya kwaM"
        },
        {
            "chapter": 22,
            "verse": 45,
            "text": "Zingaphi izixeko eSazitshabalalisayo lo gama zazisenza ububi ke kaloku (kungoku nje) zawa zatshabalala. Kanti mangaphi) amaqula ashiywayo? (emangaphi) wona amabhotwe aphakamileyo awayo"
        },
        {
            "chapter": 22,
            "verse": 46,
            "text": "Abahamba-hambi na ehlabathini (babone), ingaba banazo iintliziyo zokuqiqa neendlebe zokuva? Inene ayingomehlo aye abe nobumfama, koko ziintliziyo ezisezifubeni eziye zibe nobumfama"
        },
        {
            "chapter": 22,
            "verse": 47,
            "text": "Kananjalo bakucela ukuba ukhawulezise ngesohlwayo! Ke Yena uAllâh Akasileli kwesaKhe isithembiso. Kananjalo inene imini (enye) eNkosini yakho injengeminyaka eliwaka yaleyo niyibalayo"
        },
        {
            "chapter": 22,
            "verse": 48,
            "text": "Ke kaloku zininzi izixeko eNdazimelayo (aNdazitshabalalisa) lo gama zazizinikele ebugwenxeni. Kodwa ekugqibeleni Ndazihlasela, Ukanti kukuM apho kuza kubuyelwa khona"
        },
        {
            "chapter": 22,
            "verse": 49,
            "text": "Yithi: “Hini na bantu, Mna ndinguMlumkisi ocacileyo kuphela kuni.”"
        },
        {
            "chapter": 22,
            "verse": 50,
            "text": "Abo bakholiweyo benza izenzo zobulungisa okwabo luxolelo nembonelelo exabisekileyo"
        },
        {
            "chapter": 22,
            "verse": 51,
            "text": "Kodwa bona abo baya bazabalaza ngokuchasene neeVesi zeThu, (befuna) ukuzenza zingaphumeleli abo ngamadlelane oMlilo wesiHogo"
        },
        {
            "chapter": 22,
            "verse": 52,
            "text": "Kananjalo aSizanga Sithumele nawuphi na uMthunywa okanye umprofeti ngaphambili kunawe Singamthumeleli ukuba athi xa ethetha (okanye ecengceleza) uShaytân ajule (ukungaqondakali kwento ayithethayo). Kodwa uAllâh Uyakutshabalalisa oko kujulwa nguShaytân. Ke kaloku uAllâh Wenza iiVesi zaKhe zithi Ngqo. Yaye uAllâh nguSolwazi, uSobulumko"
        },
        {
            "chapter": 22,
            "verse": 53,
            "text": "Khon’ukuzeYena (uAllâh) EnzeokokujulwanguShaytânkube luvavanyo kwabo bantliziyo zabo zinesifo (sobuhanahanisi) nabantliziyo zabo ziqaqadekileyo. Kananjalo, abenzi bobubi basekuphambukeni okukude (kakhulu)"
        },
        {
            "chapter": 22,
            "verse": 54,
            "text": "Khon’ ukuze abo banikwe ulwazi bazi okokuba (le ‘Kur’ân) iyinyaniso evela eNkosini yakho, baze bakholwe kuyo, neentliziyo zabo zizinikele kuyo ngokuzithobileyo. Kananjalo inene, uAllâh nguMkhokeli wabo bakholwayo, (yaye) Ubakhokelela eNdleleni ethe Tye"
        },
        {
            "chapter": 22,
            "verse": 55,
            "text": "Abo bangakholwayo asokuze bayeke ukuba neentandabuzo ngayo (i’Kur’ân) kude kufike iYure ngequbuliso phezu kwabo, kungenjalo bafikelwe sisohlwayo seMini ekungayi kuphinda kubekho busuku emva kwayo (uMhla woMgwebo)"
        },
        {
            "chapter": 22,
            "verse": 56,
            "text": "Ulongamelo ngayo loo Mini luya kuba loluka-Allâh. Yena ke Uya kugweba phakathi kwabo. Abo bakholwayo benza izenzo ezilungileyo baya kuba seMiyezweni yolonwabo"
        },
        {
            "chapter": 22,
            "verse": 57,
            "text": "Ke bona abo bangakholwayo baphika nemiqondiso yeThu okwabo iya kuba sisohlwayo esinyelisayo"
        },
        {
            "chapter": 22,
            "verse": 58,
            "text": "Abo bafudukayo ngenxa ka-Allâh baza emva koko babulawa okanye babhubha, inene, uAllâh Uza kubabonelela ngembonelelo elungileyo. Yaye nguAllâh eneneni OngoYena Ulungileyo ukunika iimbonenelelo"
        },
        {
            "chapter": 22,
            "verse": 59,
            "text": "Inene,Yena Uyakubangenisangesangoabayakukholisekalilo, yaye inene, uAllâh ngenene nguSolwazi, uSokunyamezela"
        },
        {
            "chapter": 22,
            "verse": 60,
            "text": "Oko (kunjalo). Yaye lowo uthe waphindisa ngokufana noko waviswa ubuhlungu ngako, aze aphinde kwakhona enziwe ububi, uAllâh Uya kumnceda ngenene yena. Inene uAllâh nguMxoleli, uSozinceba"
        },
        {
            "chapter": 22,
            "verse": 61,
            "text": "Oko kungenxa yokuba uAllâh Uguqula ubusuku bube yimini, Aguqule imini ibe bubusuku. Inene, uAllâh nguSokuva, uSokubona"
        },
        {
            "chapter": 22,
            "verse": 62,
            "text": "Oko kungenxa yokuba uAllâh Yena yiNyaniso, ukanti oko babiza kuko ngaphandle kwaKhe bubuxoki, ngenxa yokuba uAllâh Uphakamile Mkhulu"
        },
        {
            "chapter": 22,
            "verse": 63,
            "text": "Akuboni na ukuba uAllâh Uthumela imvula ivela esibhakabhakeni uze umhlaba ube luhlaza? Inene uAllâh UnobuBele Unolwazi"
        },
        {
            "chapter": 22,
            "verse": 64,
            "text": "KokwaKhe (konke) okusemazulwini nasemhlabeni, inene uAllâh sisiTyebi, (akukho nto Ayisweleyo) Ufanelwe kukudunyiswa"
        },
        {
            "chapter": 22,
            "verse": 65,
            "text": "Akuboni na ukuba uAllâh Wenze yaba ngaphantsi kwenu yonke into esemhlabeni neenqanawa zibaleka zinqumle ulwandle ngomyalelo waKhe? Kwanokuba Ubamba isibhakabhaka ukuba singawi phezu komhlaba, ngaphandle kwemvume yaKhe. Inene, uAllâh kubantu, Unobubele, nguSozinceba"
        },
        {
            "chapter": 22,
            "verse": 66,
            "text": "NguYe, Owaninika ubomi, noza kunenza nife, kwaye Usaya kuphinda Aninike ubomi kwakhona. Inene, umntu akanambulelo"
        },
        {
            "chapter": 22,
            "verse": 67,
            "text": "Kwisizwe ngasinye Siyalele iinkonzo zenkolo amabazenze. Ngoko ke (wena Muhammad) bona (abangakholwayo) mabangaphikisani nawe ngombandela (lowo weenkonzo) koko bamemele eNkosini yakho. Inene wena useNdleleni ethe Tye"
        },
        {
            "chapter": 22,
            "verse": 68,
            "text": "Ukuba bayaphikisana nawe ke, yithi: “UAllâh Wazi ngcono ngoko nikwenzayo.”"
        },
        {
            "chapter": 22,
            "verse": 69,
            "text": "UAllâh Uza kugweba phakathi kwenu ngoMhla woVuko ngoko naniphikisana ngako"
        },
        {
            "chapter": 22,
            "verse": 70,
            "text": "Akwazi na ukuba uAllâh Uyakwazi konke okusemazulwini nasemhlabeni? Inene, (konke) kuseNcwadini. Inene kulula oko kuAllâh"
        },
        {
            "chapter": 22,
            "verse": 71,
            "text": "Banqula ngaphandle koAllâh oko Angabathobelanga gunya ngako, noko bangenalwazi ngako; yaye kubenzi bobubi akuyi kubakho mncedi"
        },
        {
            "chapter": 22,
            "verse": 72,
            "text": "Ke kaloku xa iiVesi zeThu ezicacileyo zicengcelezwa kubo, uya kuphawula ukuziphika ebusweni babo bangakholwayo! Bona kukancinane nje ukuba basuke bahlasele ngobubhovubhovu babo abo bacengceleza iiVesi zeThu kubo. Yithi ke “Ndinganixelela ngeyona nto imbi kunene kunaleyo? NguMlilo (wesiHogo) lowo uAllâh Athembise ngawo kwabo bangakholwayo, asisesibi ngako eso siphelo sohambo.”"
        },
        {
            "chapter": 22,
            "verse": 73,
            "text": "Hini na nina bantu! Umzekeliso sele wenziwe, phulaphulani kuwo ke ngoko. Inene abo nibathandazayo ngaphandle koAllâh abasokuze badale (nento encinane engangayo) nempukane, enokuba bebengade bayihlanganele bonke. Kanti ukuba impukane ingeba intwanana encinane kubo, abangekhe bayifumane kuyo. Abanto yanto abo kuleqekwa emva kwabo nabo baleqa emvakwabo"
        },
        {
            "chapter": 22,
            "verse": 74,
            "text": "AbaMxabisanga uAllâh ngexabiso elilungileyo. Inene uAllâh Uqinile, Unamandla"
        },
        {
            "chapter": 22,
            "verse": 75,
            "text": "UAllâh Ukhetha izithunywa kwiingelosi. Nakubantu. Inene uAllâh nguSokuva, uSokubona"
        },
        {
            "chapter": 22,
            "verse": 76,
            "text": "Uyakwazi okungaphambili kubo, nokungemva kubo. Kananjalo kuAllâh kubuyela zonke izinto"
        },
        {
            "chapter": 22,
            "verse": 77,
            "text": "Hini na nina bakholwayo! Qubudani phantsi nikhonze iNkosi yenu, nenze okulungileyo khon’ukuze niphumelele"
        },
        {
            "chapter": 22,
            "verse": 78,
            "text": "Zabalazani kananjalo eNdleleni ka-Allâh njengoko nifanele ukuzabalaza. Yena Unikhethile yaye yena Akanenzelanga bunzima enkolweni. (Ngapha koko le) yinkolo katata wenu, uIbrâhîm. Yena wanithiya ukuba ningama”Muslim” kwamandulo (kwiziBhalo zamandulo) nakwesi (siTyhilelo) khon’ukuze Mthunywa abe liNgqina phezu kwenu, nize nina nibe ngamagqina phezu kwabantu. Ngoko ke yenzani iSalâh. Ninikele ngeZakâh nibambelele nkqi kuAllâh. Yena nguMlondolozi wenu; kananjalo Yena nguMkhuseli Omkhulu noMncedi Ogqibeleleyo"
        },
        {
            "chapter": 23,
            "verse": 1,
            "text": "Abaphumeleleyo ngokwenene ngamakholwa"
        },
        {
            "chapter": 23,
            "verse": 2,
            "text": "Abo benza iSalâh yabo ngokuzithobileyo"
        },
        {
            "chapter": 23,
            "verse": 3,
            "text": "Nabo bazikhwebulayo kwintetho ekukungcola"
        },
        {
            "chapter": 23,
            "verse": 4,
            "text": "Nabo bahlawula iZakâh (rhoqo)"
        },
        {
            "chapter": 23,
            "verse": 5,
            "text": "Nabo balondoloza iindawo zabo ezinqabileyo ekungcoleni"
        },
        {
            "chapter": 23,
            "verse": 6,
            "text": "Ngaphandle kwakubafazi babo okanye kwabo izandla zabo zokunene zibabambileyo, kuba ngenene bona abayi kubekwa tyala"
        },
        {
            "chapter": 23,
            "verse": 7,
            "text": "Kodwa lowo ufuna okungaphaya kunoko, abanjalo ke ngabagabadeli"
        },
        {
            "chapter": 23,
            "verse": 8,
            "text": "Ke bona abo bathembakalayo kwizithembiso zabo nakoko bakugcinisiweyo"
        },
        {
            "chapter": 23,
            "verse": 9,
            "text": "Nabo balondoloza iiSalâh zabo (ngononophelo olungqongqo)"
        },
        {
            "chapter": 23,
            "verse": 10,
            "text": "Aba ke ngabona zindlalifa zokwenyani"
        },
        {
            "chapter": 23,
            "verse": 11,
            "text": "Abaza kuyidla ilifa iFirdaws (iPaladesi). Bona baya kuhlala apho ngonaphakade"
        },
        {
            "chapter": 23,
            "verse": 12,
            "text": "Kananjalo inene Thina Samdala umntu ngengcucu yodongwe"
        },
        {
            "chapter": 23,
            "verse": 13,
            "text": "Emva koko Sambeka eliqabaza lembewu yomntu kwindawo ekhuselekileyo (isibeleko somfazi)"
        },
        {
            "chapter": 23,
            "verse": 14,
            "text": "Saza emva koko Senza iqabaza (elo) lembewu yomntu laba lihlwili elinamathelayo. Saphinda Senza iqabaza lembewu yomntu laba ligaqa (lesihlunu), Saza Senza egaqeni (elo) amathambo; Saza Sawagquma amathambo ngenyama; Saphinda Samphuhlisa waba sesinye isidalwa. Ngoko ke Usikelelekile uAllâh, Ongoyena Mdali Ugqibeleleyo kubadali"
        },
        {
            "chapter": 23,
            "verse": 15,
            "text": "Ukanti inene emva koko nisaza kufa"
        },
        {
            "chapter": 23,
            "verse": 16,
            "text": "Kananjalo inene nina, ngoMhla woVuko, niza kuvuswa"
        },
        {
            "chapter": 23,
            "verse": 17,
            "text": "Yaye Sidale phezu kwenu amazulu asixhenxe, ukanti aSizanga Thina Singabi nalwazi ngendalo (yeThu)"
        },
        {
            "chapter": 23,
            "verse": 18,
            "text": "Ke kaloku Sithumele imvula phantsi isuka esibhakabhakeni ingomlinganiselo ometiweyo, ize ihlale emhlabeni. Kanti ke Siyakwazi nokuyithabatha imke"
        },
        {
            "chapter": 23,
            "verse": 19,
            "text": "Kananjalo Sinenzele ngayo imiyezo yemithi yesundu nezidiliya ezineziqhamo ezininzi enizityayo"
        },
        {
            "chapter": 23,
            "verse": 20,
            "text": "Kananjalo (Sinihlumisele) umthi ophuma kwintaba yeSinayi ovelisa ioli nokudla (umnquma) enikutyayo"
        },
        {
            "chapter": 23,
            "verse": 21,
            "text": "Inene kuni ezilwanyaneni zemfuyo kukho isifundo (kuzo). Sinipha ukuba nisele koko kuvela eziswini zazo, yaye okwenu kuzo apho zizinto ezininzi eziyinzuzo kuni ukanti kwakuzo apho niyadla"
        },
        {
            "chapter": 23,
            "verse": 22,
            "text": "Ke kaloku apho ngazo nangeenqanawa niyathwalwa"
        },
        {
            "chapter": 23,
            "verse": 23,
            "text": "Inene Thina Sathumela uNûh kubantu bakubo, yaye wathi: “Hini na bantu bakuthi! Khonzani uAllâh! Aninaye omnye uthixo ngaphandle kwaKhe. Ingaba animoyiki na"
        },
        {
            "chapter": 23,
            "verse": 24,
            "text": "Kodwa iinkosi zabantu bakubo azanga zikholwe, zasuka zathi: “(UNûh) Akayonto yimbi ngaphandle kokuba ngumntu njengani, (koko) yena ufuna ukuzenza mkhulu kuni. Ukuba uAllâh Ebethandile, Ebeza kuthumela iingelosi. Asizanga khe siyive into enje koobawo mkhulu bethu bamandulo"
        },
        {
            "chapter": 23,
            "verse": 25,
            "text": "Yena yindoda ethwaxwe yimpambano, khanikhe nimlinde ithutyana.”"
        },
        {
            "chapter": 23,
            "verse": 26,
            "text": "UNûh wathi: “O Nkosi yam! Ndincede kuba bayandiphika mna.”"
        },
        {
            "chapter": 23,
            "verse": 27,
            "text": "Ke kaloku Satyhila kuye (Sathi): “Yakha inqanawa phantsi kwaMehlo eThu naphantsi kwesityhilelo seThu, Usakufika umyalelo weThu ke ngoko namanzi sele edyudyuza kwioven, wothabatha, ungenise kuyo (inqanawa) uhlobo ngalunye (ezidalweni), inkunzi nemazi nosapho lwakho, ngaphandle kwabo ilizwi seliphumile ngokuchasene nabo. Kananjalo uze ungathethi naM ngabo benza ubugwenxa; inene bona baza kurhaxiswa ngamanzi"
        },
        {
            "chapter": 23,
            "verse": 28,
            "text": "Usakuba ukhwele enqanaweni, wena nabo bakunye nawe, uze uthi: “Iindumiso zonke mazibe kuAllâh Osisindisileyo kubantu abenza ubugwenxa.”"
        },
        {
            "chapter": 23,
            "verse": 29,
            "text": "Uthi kananjalo: “Nkosi yam! Ndenze ndizinze endaweni esikelelekileyo yokuzinza, kuba Wena UngoYena Ulungileyo kwabazinzisa emhlabeni.”"
        },
        {
            "chapter": 23,
            "verse": 30,
            "text": "Inene kuko oku, kukho imiqondiso, Yaye inene Thina Siyazivavanya (izicaka zeThu)"
        },
        {
            "chapter": 23,
            "verse": 31,
            "text": "Emva kwabo savelisa isizukulwana sabanye (abantu)"
        },
        {
            "chapter": 23,
            "verse": 32,
            "text": "Ke kaloku Sathumela uMthunywa phakathi kwabo ophuma phakathi kwabo. Esithi: “Khonzani uAllâh; aninathixo wumbi ngaphandle kwaKhe; ingaba aniyi kuMoyika na?”"
        },
        {
            "chapter": 23,
            "verse": 33,
            "text": "abahloniphekileyo phakathi kwabantu bakubo ababengakholwa, bephika indibano yakuBomi oBuzayo lo gama Sasibaphe ubutyebi kubomi basemhlabeni bathi: “Lo akayonto ngaphandle kokuba yindoda efanayo nani. Udla oko nikudlayo nani ukanti usela oko nikuselayo nani"
        },
        {
            "chapter": 23,
            "verse": 34,
            "text": "Ke ngoko ukuba nikhe nathobela indoda efana nani, inene niya kuba ningabalahlekelwa"
        },
        {
            "chapter": 23,
            "verse": 35,
            "text": "Ingaba unithembisa ngokuba nisakuba nifile sele niluthuli namathambo niza kubuyiswa (niphile kwakhona)"
        },
        {
            "chapter": 23,
            "verse": 36,
            "text": "Kuxa iphi, kuxa iphi loo nto nithenjiswe ngayo (iMini yoMgwebo)"
        },
        {
            "chapter": 23,
            "verse": 37,
            "text": "Akukho nto (injalo) ngaphandle kobomi bethu beli hlabathi! Siyafa, siphile! Yaye asizi kuvuswa"
        },
        {
            "chapter": 23,
            "verse": 38,
            "text": "Kuphela yena yindoda eziqambele ubuxoki ngoAllâh, yaye asiyi kukholwa kuye thina.”"
        },
        {
            "chapter": 23,
            "verse": 39,
            "text": "Wathi yena: “O Nkosi yam! Ndincede kuba bayandiphika mna.”"
        },
        {
            "chapter": 23,
            "verse": 40,
            "text": "(UAllâh) Wathi: “Kungekudala baza kuzisola ngokuqinisekileyo.”"
        },
        {
            "chapter": 23,
            "verse": 41,
            "text": "Ngoko ke isohlwayo sababamba ngenyaniso, Saza Sabenza bangathi yinkunkuma yezityalo. Ngoko ke kude lee nabantu abenza ubugwenxa"
        },
        {
            "chapter": 23,
            "verse": 42,
            "text": "Emva kwabo Savelisa ezinye izizukulwana"
        },
        {
            "chapter": 23,
            "verse": 43,
            "text": "Akukho Sizwe singadlulisela ixesha laso phambili kunexesha laso (esilibekelweyo) singekhe sililibazise nokulilibazisa"
        },
        {
            "chapter": 23,
            "verse": 44,
            "text": "Ke kaloku Sathumela abathunywa beThu ngokulandelelana. Maxa onke kufika esizweni umThunywa waso babemphika, ke ngoko Sabenza ukuba balandelelane (kwintshabalalo), kananjalo Sabenza imbali. Ngoko ke kude lee nabantu abangakholwayo"
        },
        {
            "chapter": 23,
            "verse": 45,
            "text": "Emva koko Sathumela uMûsâ nomntakwabo uHârûn, nemiqondiso yeThu negunya elicacileyo"
        },
        {
            "chapter": 23,
            "verse": 46,
            "text": "kuFir’awn neenkosi zakhe, kodwa babekhukhumele bengabantu abanekratshi"
        },
        {
            "chapter": 23,
            "verse": 47,
            "text": "Bathi: “Singakholelwa abantu ababini abafana nathi lo gama abantu bakubo bezizicaka eziphantsi kwethu?”"
        },
        {
            "chapter": 23,
            "verse": 48,
            "text": "Babaphika ke ngoko baza baba ngabo batshatyalaliswayo"
        },
        {
            "chapter": 23,
            "verse": 49,
            "text": "Inene Thina SamnikauMûsâisiBhalokhon’ukuzemhlawumbi bakhokeleleke (ngaso)"
        },
        {
            "chapter": 23,
            "verse": 50,
            "text": "Kananjalo Senza (u’Isâ), unyana kaMaryam nomama wakhe baba ngumqondiso. Sabenzela umnquba okumhlaba ophakamileyo owenziwe wathi tyaba namanzi ampompozayo"
        },
        {
            "chapter": 23,
            "verse": 51,
            "text": "Hini na nina baThuynywa, yidlani izinto ezilungileyo uAllâh Azenze zavumeleka (kuni), nenze izenzo ezilungileyo. Inene, Mna Ndiyakwazi enikwenzayo"
        },
        {
            "chapter": 23,
            "verse": 52,
            "text": "Kananjalo le nkolo yenu, yinkolo enye, yaye Mna NdiyiNkosi yenu, Yoyikani Mna ke.”"
        },
        {
            "chapter": 23,
            "verse": 53,
            "text": "Kodwa bona (abantu) bayahlulahlula inkolo yabo phakathi kwabo yaba ziimvaba ngeemvaba, imvaba nganye ivuyela oko inako"
        },
        {
            "chapter": 23,
            "verse": 54,
            "text": "Bayeke ekudidekeni kwabo njalo okwexeshana"
        },
        {
            "chapter": 23,
            "verse": 55,
            "text": "Ingaba bacinga ukuba oko Sibongezelele ngako ebutyebini nabantwana"
        },
        {
            "chapter": 23,
            "verse": 56,
            "text": "Kungenxa yokuba Thina siyabangxamela (Sibantantazelele) ngezinto ezilungileyo? Eneneni bona abaqondi"
        },
        {
            "chapter": 23,
            "verse": 57,
            "text": "Inene bona abo banoloyiko lweNkosi yabo"
        },
        {
            "chapter": 23,
            "verse": 58,
            "text": "Nabo bakholwayo kwimiqondiso yeNkosi yabo"
        },
        {
            "chapter": 23,
            "verse": 59,
            "text": "Nabo bangayamanisi mahlulelane eNkosini yabo"
        },
        {
            "chapter": 23,
            "verse": 60,
            "text": "Nabo banikela ngoko banikela ngako, iintliziyo zabo zinoloyiko lokuba baza kubuyela eNkosini yabo"
        },
        {
            "chapter": 23,
            "verse": 61,
            "text": "Ngabo ke abangxamayo ngezenzo ezilungileyo, yaye bayagqwesa kunabanye apho (ekwenzeni izenzo ezilungileyo)"
        },
        {
            "chapter": 23,
            "verse": 62,
            "text": "Thina ke aSithwalisi (mthwalo) emntwini ngaphandle kwalowo anokumelana nawo ukanti kuThi kukho iNcwadi ethetha inyaniso; abayi kwenziwa bugwenxa"
        },
        {
            "chapter": 23,
            "verse": 63,
            "text": "Kodwa iintliziyo zabo (abangakholwayo) zigqunywe kukudideka mayela nako oku, yaye banezenzo (ezingcolileyo) abazenzayo (ngaphaya kokungakholwa kwabo)"
        },
        {
            "chapter": 23,
            "verse": 64,
            "text": "Side Sibahlasele abazizityebi phakathi kwabo ngesohlwayo, kuya kuba kanye bakhale (kuAllâh bekhalela) uncedo"
        },
        {
            "chapter": 23,
            "verse": 65,
            "text": "(Kuya kuthiwa kubo): “Musani ukukhala namhlanje. Inene aniyi kuncedwa SiThi"
        },
        {
            "chapter": 23,
            "verse": 66,
            "text": "IiVesi zaM zazisele zicengceleziwe kuni, kodwa nina nazifulathela nazizela ngezithende zenu"
        },
        {
            "chapter": 23,
            "verse": 67,
            "text": "Nazikhukhumalela zona, nincokola ngobusuku, nithetha ukungcola"
        },
        {
            "chapter": 23,
            "verse": 68,
            "text": "Ingaba abacamngcisisanga na ngelizwi (i’Kur’ân), okanye kufike kubo oko kungazanga kufike koyisemkhulu babo"
        },
        {
            "chapter": 23,
            "verse": 69,
            "text": "Okanye babengamazi na uMthunywa? Ke ngoko bona ngokubhekiselele kuye abamamkeli"
        },
        {
            "chapter": 23,
            "verse": 70,
            "text": "Okanye bathi: “Kukho impambano kuye? Nakanye, ukusuka apho yena wabazela nenyaniso, kodwa uninzi lwabo inyaniso luyichasile"
        },
        {
            "chapter": 23,
            "verse": 71,
            "text": "Kodwa ukuba inyaniso ibinokungqamana neminqweno yabo, inene amazulu nomhlaba naye wonke ubani olapho ebeya konakala. Ukusuka apho Thina Sibazisele umyalezo wabo, kodwa bona bayawutshikilela umyalezo wabo"
        },
        {
            "chapter": 23,
            "verse": 72,
            "text": "Okanye wena (Muhammad), ubabiza intlawulo na? Kodwa umvuzo weNkosi yakho nguwona ulungileyo, yaye Yena (uAllâh) nguYena Mniki ulungileyo kubaniki"
        },
        {
            "chapter": 23,
            "verse": 73,
            "text": "Ke kaloku wena inene ubamemela eNdleleni ethe Tye"
        },
        {
            "chapter": 23,
            "verse": 74,
            "text": "Kodwa inene abo bangakholwayo kuBomi oBuzayo balahlekile eNdleleni"
        },
        {
            "chapter": 23,
            "verse": 75,
            "text": "Kananjalo enokuba beSinokubenzela iNceba Sibasusele oko kwakuphezu kwabo kusisohlwayo, bebeza kuthi gqolo ukugabadela, befathula ngobumfama"
        },
        {
            "chapter": 23,
            "verse": 76,
            "text": "Ke kaloku Sibathe xhakamfu ngentlupheko (ukuba ibe sisilumkiso), kodwa abazanga bayigobele iNkosi yabo (uAllâh), bengazanga bazithoba nakuzithoba, bacele ngomthandazo, (baya kuhlala benjalo ke)"
        },
        {
            "chapter": 23,
            "verse": 77,
            "text": "Side Sivule isango phambi kwabo lesohlwayo esibuhlungu, Yeha! Baya kuphoswa kuso benokuzisola okunzulu, bexhwalekile, bengenathemba"
        },
        {
            "chapter": 23,
            "verse": 78,
            "text": "NguYe Onidalele ukuva nokubona neentliziyo (zokuqiqa); kuncinane eninombulelo ngako"
        },
        {
            "chapter": 23,
            "verse": 79,
            "text": "NguYe Onandisileyoemhlabeniwonkeyayeniyakuqokelelwa phambi kwaKhe nonke"
        },
        {
            "chapter": 23,
            "verse": 80,
            "text": "Kananjalo nguYe Onika ubomi Enze ukufa, ikwanguYe Ojika ubusuku bube yimini. Ingaba aniyi kuqonda ke"
        },
        {
            "chapter": 23,
            "verse": 81,
            "text": "Nakanye, bona batsho izinto ezifana nezo zazisitshiwo ngabamandulo"
        },
        {
            "chapter": 23,
            "verse": 82,
            "text": "Bona bathi: “Ingaba xa sele sifile, sele singumhlaba namathambo, siza kuphinda sivuswe ngenyaniso"
        },
        {
            "chapter": 23,
            "verse": 83,
            "text": "Sakuthenjiswa oko thina noobawo mkhulu bethu ngaphambili; oku akuyonto ngaphandle kokuba ziintsomi zabantu bakudala”"
        },
        {
            "chapter": 23,
            "verse": 84,
            "text": "Yithi: (Muhammad), “Ngokabani na umhlaba noko kuphakathi kuwo, ukuba nini abaziyo"
        },
        {
            "chapter": 23,
            "verse": 85,
            "text": "Baza kuthi bona: “Ngoka-Allâh.” Yithi wena: “Ingaba ke ngoku aniyi kukhumbula?”"
        },
        {
            "chapter": 23,
            "verse": 86,
            "text": "Yithi: “Ngubani iNkosi yamazulu asixhenxe noyiNkosi yeTrone eNkulu?”"
        },
        {
            "chapter": 23,
            "verse": 87,
            "text": "Baza kuthi bona: “Zezika-Allâh.” Yithi wena: “Ingaba ke nina anizi kuMoyika uAllâh"
        },
        {
            "chapter": 23,
            "verse": 88,
            "text": "Yithi: “Lukwesikabani iSandla ulongamelo lwezinto zonke inguYe nje Okhuselayo lo gama kungekho bani unokukhuselwa ngokuchasene naYe xa ngaba phofu niyazi?”"
        },
        {
            "chapter": 23,
            "verse": 89,
            "text": "Baza kuthi bona: “Lukwesika-Allâh.” Yithi: “Ke ngoku nikhohliseke njani nina?”"
        },
        {
            "chapter": 23,
            "verse": 90,
            "text": "Ukusuka apho Thina Sibazele nenyaniso, yaye inene bona ngamaxoki"
        },
        {
            "chapter": 23,
            "verse": 91,
            "text": "UAllâh Akazelanga nyana, kungazanga kwabakho omnye uthixo okunye naYe Yena. (ukuba bekukho omnye uthixo kunye naYe) uthixo ngamnye ebeza kuthabatha okudalwe nguye, ukanti abanye kubo bebeza kufuna ukongamela abanye. Uzuko malube kuYe Yena Uphakamile koko bakubalela (kuYe)"
        },
        {
            "chapter": 23,
            "verse": 92,
            "text": "(Yena) nguMazi wokungabonwayo nokubonwayo, ngoko ke Yena Uphakamele phezulu koko bakwayamanisa (naYe)"
        },
        {
            "chapter": 23,
            "verse": 93,
            "text": "Yithi: “Nkosi yam ukuba Ungandibonisa oko bathejiswe ngako"
        },
        {
            "chapter": 23,
            "verse": 94,
            "text": "Nkosi yam Ungandenzi ndibe kunye nabantu abenza ubugwenxa"
        },
        {
            "chapter": 23,
            "verse": 95,
            "text": "Kananjalo inene, Thina Siyakwazi ukukubonisa oko Sibathembise ngako"
        },
        {
            "chapter": 23,
            "verse": 96,
            "text": "Susa (ububi) ngokulungileyo, Thina Sizazi kakuhle izinto (ezingcolileyo) abazithethayo"
        },
        {
            "chapter": 23,
            "verse": 97,
            "text": "Kananjalo yithi: “Nkosi yam! Ndifuna ukhuseleko ngaWe ekungcoleni kokusetyezwa ngamaShayâtîn (ooSathana)"
        },
        {
            "chapter": 23,
            "verse": 98,
            "text": "Ndifuna ukhuseleko kananjalo ngaWe, Nkosi yam! Kuba hleze basondele kum"
        },
        {
            "chapter": 23,
            "verse": 99,
            "text": "De ukufa kufikele omnye wabo (abo bayamanisa amahlulane\tkuAllâh),\taze\t(aqale)\tathi:\t“Nkosi\tyam! Ndibuyisele emva (ebomini)"
        },
        {
            "chapter": 23,
            "verse": 100,
            "text": "Khon’ukuze ndiye kwenza okulungileyo koko ndakushiya ngasemva!” Unotshe! Lilizwi nje elo alithethayo; kwaye emva kwabo (abafileyo) kukho iBharzarh (umsantsa) kude kube yiMini abaya kuvuswa ngayo"
        },
        {
            "chapter": 23,
            "verse": 101,
            "text": "Ke kaloku lisakuvuthelwa iXilongo, akuyi kubakho kuzalana phakathi kwabo ngaloo Mini, bengayi kubuzana omnye ngomnye"
        },
        {
            "chapter": 23,
            "verse": 102,
            "text": "Abo ke izenzo zabo (ezilungileyo) ziya kubanzima esikalini, ngabaphumeleleyo"
        },
        {
            "chapter": 23,
            "verse": 103,
            "text": "Ke bona abo izenzo zabo ezilungileyo ziya kufumaniseka zilula, ngabo abaya kulahlekelwa yimiphefumlo yabo, esiHogweni kulapho baya kuhlala khona"
        },
        {
            "chapter": 23,
            "verse": 104,
            "text": "UMlilo uya kubatshisa ubuso babo, babe zintlini-ntlini (ezitwezeke imilomo)"
        },
        {
            "chapter": 23,
            "verse": 105,
            "text": "(Kuya kuthiwa kubo), “Azanga zicengcelezwe na iiVesi zaM kuni naza nina naziphika?”"
        },
        {
            "chapter": 23,
            "verse": 106,
            "text": "Baya kuthi bona: “Nkosi yethu ukungcola kwethu kwasongamela, inene thina sasingabenzi bobugwenxa"
        },
        {
            "chapter": 23,
            "verse": 107,
            "text": "Nkosi yethu Sikhuphe apha. Ukuba sikhe saphinda sabuyela (ekungcoleni), siya kuba ngokwenene singabenzi bobubi.”"
        },
        {
            "chapter": 23,
            "verse": 108,
            "text": "UAllâh Uya kuthi: “Hlalani apho, nidelekile, ningathethi naM"
        },
        {
            "chapter": 23,
            "verse": 109,
            "text": "Inene kwakukho iqela lezicaka zaM ezaye zathi: ‘Nkosi yethu, thina sikholiwe, sixolele ke ngoko ube nenceba kuthi, yaye Wena Ungoyena Unenceba kwabo banenceba.”"
        },
        {
            "chapter": 23,
            "verse": 110,
            "text": "Kodwa nina nabathatha ngokubagculela nada nafikelela kwinqanaba lokuba banenze nilibale ngenkumbulo yaM, yaye nanidla ngokubahleka nina"
        },
        {
            "chapter": 23,
            "verse": 111,
            "text": "Inene Mna Ndibabuyekezile naMhlanje ngokunyamezela kwabo: inene bona bangabona baphumeleleyo"
        },
        {
            "chapter": 23,
            "verse": 112,
            "text": "Yena (uAllâh) Uya kuthi: “Mingaphi iminyaka enayihlala emhlabeni?”"
        },
        {
            "chapter": 23,
            "verse": 113,
            "text": "Baya kuthi bona: “Sahlala imini enye okanye inxalenye yemini. Buza kwabo babhala phantsi (bagcina iziganeko)"
        },
        {
            "chapter": 23,
            "verse": 114,
            "text": "Yena (uAllâh) Uya kuthi: “Anihlalanga, koko ibe ilixeshana elincinane, ukuba benisazi"
        },
        {
            "chapter": 23,
            "verse": 115,
            "text": "Nanicinga ukuba Sanidalela imfeketho na [Singenanjongo, (nicinga)] nokuba anizi kuphinda nibuyiselwe kwakuThi?”"
        },
        {
            "chapter": 23,
            "verse": 116,
            "text": "Ngoko\tke\tmakaphakanyiswe\tuAllâh, uKumkani wokwenyani: Akakho omnye uthixo ngaphandle kwaKhe, iNkosi yeTrone eNkulu"
        },
        {
            "chapter": 23,
            "verse": 117,
            "text": "Nabani na ke obiza komnye uthixo ngaphandle koAllâh angenabungqina ngaye ityala lakhe lowo liseNkosini yakhe. Inene abangakholwayo abayi kuphumelela"
        },
        {
            "chapter": 23,
            "verse": 118,
            "text": "Ke wena (Muhammad) yithi: “Nkosi yam, ndixolele Ube nenceba (kum), yaye Wena Ungoyena Unenceba kwabanenceba.”"
        },
        {
            "chapter": 24,
            "verse": 1,
            "text": "(Esi) sisahluko se’Kur’ân eSisithumele phantsi Saza Senza (okuphakathi kuso) kwaba sisinyanzelo Saza kananjalo Satyhila phakathi apho iiVesi eziyimiqondiso ecacileyo ukuze nikhumbule"
        },
        {
            "chapter": 24,
            "verse": 2,
            "text": "Owasetyhini (ongatshatanga) okanye oyindoda (ongatshanga). Ofunyenwe enetyala lokwabelana ngesondo, mtywatyusheni ngamnye kubo bobabini imivumbo elikhulu, kananjalo ningathatyathwa lusizi ngabo enkolweni ka- Allâh ukuba ngaba phofu niyakholwa kuAllâh nakwiMini yokuGqibela. Kananjalo makubekho iqela lamakholwa aza kuba ngamangqina ngesohlwayo sabo"
        },
        {
            "chapter": 24,
            "verse": 3,
            "text": "Umkrexezi akamtshati (omnye umntu) ngaphandle kongumkrexezikazi okanye umkhonzikazi wezithixo, kanti (naye) umkrexezikazi akatshatwa mntu ngaphandle komkrexezi okanye umkhonzi wezithixo. Ke kaloku (ukutshata abanjalo) akuvumelekanga kwabakholwayo"
        },
        {
            "chapter": 24,
            "verse": 4,
            "text": "Abo batyhola abafazi abanyulu (ngokukrexeza bexoka) baze bangezi namangqina amane batywatyusheni ngemivumbo engamashumi asibhozo ningaphindi namkele bungqina kubo nanini na emva koko. Yaye abo ngabaqaqadeki abangenantobeko"
        },
        {
            "chapter": 24,
            "verse": 5,
            "text": "Ngaphandle kwabo baguqukayo emva koko baze baphucule isimilo sabo, kuba ngenene, uAllâh nguMxoleli, nguSozinceba"
        },
        {
            "chapter": 24,
            "verse": 6,
            "text": "Abo batyhola abafazi babo (ngokukrexeza) babe bengenamangqina ngaphandle kweziqu zabo ke kaloku ingqina lakhe ngamnye kubo (iya kuba) kukungqina kane (befunga) ngoAllâh okokuba, ngenene, yena lowo (ufungayo) ungothetha inyaniso"
        },
        {
            "chapter": 24,
            "verse": 7,
            "text": "Isifungo sesihlanu sona (iya kuba) kukuba isiqalekiso sika-Allâh sibe phezu kwakhe ukuba ngaba ufumaniseke engomnye wamaxoki"
        },
        {
            "chapter": 24,
            "verse": 8,
            "text": "Kodwa ke oko kuya kuthintela isohlwayo kuye (owasetyhini) ukuba uthe wanika ubungqina kwaba kane (efunga) ngoAllâh ukuba ngenene yena (oyindoda yakhe) ungothetha ubuxoki"
        },
        {
            "chapter": 24,
            "verse": 9,
            "text": "Esesihlanu (isifungo) iya kuba kukuba ingqumbo ka-Allâh ibe phezu kwakhe (umfazi lowo) ukuba yena (oyindoda) uthetha inyaniso"
        },
        {
            "chapter": 24,
            "verse": 10,
            "text": "Ukuba bekungekho ngenxa yobabalo luka-Allâh kuni nenceba yaKhe (UAllâh Ebeza kungxama ukuthoba isohlwayo phezu kwenu kodwa ke akunjalo) kuba kakade (eneneni) uAllâh UnguMamkeli, wenguquko nguSobulumko"
        },
        {
            "chapter": 24,
            "verse": 11,
            "text": "Inene, abo beza nobuxoki baliqela eliphakathi kwenu. Musani ukucinga ukuba kubi oko kuni; ukusuka apho kulungile kuni kuba wonke umntu kubo uya kuzuza oko akusebenzeleyo kusisono, ke yena othe wathabathela kuye isahlulo esikhulu saso okwakhe sisohlwayo esikhulu (nguMlilo wesiHogo)"
        },
        {
            "chapter": 24,
            "verse": 12,
            "text": "Kwakutheni na ukuyiva kwenu (into enje) amakholwa namakholwakazi angacingi kakuhle ngeziqu zawo (oko kukuthi, omnye ngomnye) athi, “Obu bubuxoki obuzicaceleyo?”"
        },
        {
            "chapter": 24,
            "verse": 13,
            "text": "Kwakungani na ukuba (abo babehambisa iindaba zokunyelisa) bangavelisi amangqina amane ngayo (le nto)? Ke kaloku ukuba ngaba abavelisi mangqina, ngabo kanye phambi koAllâh abangamaxoki"
        },
        {
            "chapter": 24,
            "verse": 14,
            "text": "Kananjalo ukuba bekungekho ngenxa yoBabalo luka-Allâh kuni nenceba yaKhe kweli hlabathi nakuBomi oBuzayo, beniya kurhecwa sisohlwayo esikhulu ngenxa yabo obo (buxoki) enanibandakanyeka kubo"
        },
        {
            "chapter": 24,
            "verse": 15,
            "text": "Ekubamkeleni kwenu (obo buxoki) ngamalwimi enu naza nathetha ngemilomo yenu eningenalwazi ngako, nicinga ukuba yinto engengakanani leyo lo gama phambi koAllâh yayiyinto enkulu"
        },
        {
            "chapter": 24,
            "verse": 16,
            "text": "Kananjalo kwakutheni ukuyiva kwenu ningathi, “Ayikokwethu ukuthetha ngale nto. Umkhulu Wena (Allâh); le yintlebendwane enkulu?”"
        },
        {
            "chapter": 24,
            "verse": 17,
            "text": "UAllâh Uyanilumkisa ngokuchasene nokubuyela kwisimilo esifana nesi, nanini na ukuba ningamakholwa"
        },
        {
            "chapter": 24,
            "verse": 18,
            "text": "Kananjalo uAllâh Wenza zicace kuni iiVesi (zaKhe), kananjalo uAllâh nguSolwazi, uSobulumko"
        },
        {
            "chapter": 24,
            "verse": 19,
            "text": "Inene abo bathanda ukuba ukuziphatha ngokungcolileyo kunwenwe (okanye kuthiwe pahaha) phakathi kwabo bakholwayo, baya kufumana isohlwayo esibuhlungu kweli hlabathi nakuBomi oBuzayo. Yaye uAllâh Uyazi, nina ke anazi"
        },
        {
            "chapter": 24,
            "verse": 20,
            "text": "Kwaye ukuba bekungekho ngenxa yoBabalo luka-Allâh kuni, (uAllâh ngekhawulezise ngesohlwayo kuni). Yaye uAllâh nguSobubele, nguSozinceba"
        },
        {
            "chapter": 24,
            "verse": 21,
            "text": "Hini na nina bakholwayo! Ningalandeli ikhondo likaShaytân. Nabani na ke kuni olandela ikhondo likaShaytân, inene yena (uShaytân) uyalela ukungcola nokwenziwa kobugwenxa. Kananjalo ukuba bekungekho ngenxa yoBabalo luka-Allâh nenceba yaKhe kuni, bekungayi kubakho namnye kuni obeza kuba nyulu, kodwa Yena uAllâh uhlambulula lowo Athande (ukumhlambulula), yaye uAllâh nguSokuva, nguSolwazi"
        },
        {
            "chapter": 24,
            "verse": 22,
            "text": "Kananjalo abo phakathi kwenu bababalwe ngobutyebi mabangafungeli ukuba abanakunika (luncedo) kwizizalwana zabo, amahlwempu, nabo bashiya amakhaya abo ngenxa ka- Allâh mababaxolele balibale. Anithandi na ukuba uAllâh Anixolele nina? Yena ke uAllâh nguMxoleli, uSozinceba"
        },
        {
            "chapter": 24,
            "verse": 23,
            "text": "Inene abo batyhola abafazi abanyulu, abangacingi nokucinga ngokuchukumisa ubunyulu babo bekwangawo namakholwa baqalekisiwe kobu bomi nakuBomi oBuzayo, yaye okwabo iya kuba sisohlwayo esikhulu"
        },
        {
            "chapter": 24,
            "verse": 24,
            "text": "NgeMini apho amalwimi abo, izandla zabo neenyawo zabo ziya kungqina ngokuchasene nabo ngoko bakwenzayo"
        },
        {
            "chapter": 24,
            "verse": 25,
            "text": "Ngayo loo Mini, uAllâh Uya kubahlawula ngokugcweleyo umvuzo wabo (obafaneleyo), yaye baza kwazi okokuba nguAllâh OyiNyaniso ecacileyo"
        },
        {
            "chapter": 24,
            "verse": 26,
            "text": "Intetho engcolileyo yeyabantu abangcolileyo, abantu abangcolileyo ngabentetho engcolileyo. Ukanti intetho enyulu yeyabantu abanyulu, nabantu abanyulu ngabentetho enyulu. Abo bantu banyulu baziswa njengabamsulwa mayela noko kutshiwoyo ngabo (ziintlebi). Okwabo luxolelo lwezono neembonelelo ezixabisekileyo"
        },
        {
            "chapter": 24,
            "verse": 27,
            "text": "Hini na nina bakholwayo, Musani ukungena ezindlwini ezingezizo ezenu ngaphandle kokuba niqinisekile ngokwamkeleka (kuzo), kananjalo bulisani abangaphakathi (apho). Kokona kulungileyo oko kuni; mhlawumbi niya kukhumbuzeka"
        },
        {
            "chapter": 24,
            "verse": 28,
            "text": "Ke kaloku ukuba anifumani mntu ngaphakathi apho, musani ukungena nide ninikwe imvume. Ukanti ukuba kuthiwe kuni, buyelani apho benivela, buyelani ke apho benivela. Bobona bunyulu obo kuni. Yaye uAllâh nguMazi woko nikwenzayo"
        },
        {
            "chapter": 24,
            "verse": 29,
            "text": "Akukho sono kuni ngokungena ezindlwini ezingahlelwanga ngabantu ekukho kuzo apho inzuzo kuni. Kananjalo uAllâh Uyakwazi oko nikuvezayo noko nikufihlayo"
        },
        {
            "chapter": 24,
            "verse": 30,
            "text": "Xelela amakholwa namakholwakazi ukuba ehlise ukujonga kwawo (izinto ezithile)2, anonophele kananjalo iindawo zawo ezinqabileyo. Obo bobona bunyulu kubo. Inene uAllâh Uyakwazi oko bakwenzayo"
        },
        {
            "chapter": 24,
            "verse": 31,
            "text": "Kananjalo xelela amakholwakazi ukuba ekhlise ukujonga kwawo izinto (ezithile), anonophele iindawo zawo ezinqabileyo, angaqhayisi ngezihombiso zawo ngaphandle koko kufanele ukuba kuvele kuwo, kananjalo makabeke izigqubuthelo zawo ziwathi wambu ukuya kutsho ezifubeni zawo, angaqhayisi ngezihombiso zawo (ubuhle bawo) ngaphandle kwakubayeni bawo, ooyise bawo, oobawozala bawo, oonyana bawo, oonyana babayeni bawo, kubanakwawo, oonyana babanakwawo, oonyana boodade bawo, nakubafazi bawo abo izandla zawo zokunene zibabambileyo (amakhoboka), nabo baqeshwa babo bangamadoda angenazinkanuko zasondo (amathenwa), nabantwana abangekabi nalwazi ngeendawo ezinqabileyo zabasetyhini, kananjalo mabangabethi unyawo (xa behamba) besenzela ukuba kubonwe oko bakufihlileyo kuzizihombiso zabo. Kananjalo nibuyele kuAllâh ngenguquko, ninonke, hini na nina makholwa, khon’ukuze niphumelele"
        },
        {
            "chapter": 24,
            "verse": 32,
            "text": "Kananjalo tshatani abangatshatanga phakathi kwenu nabangamalungisa kumakhoboka namakhobokazana. Ukuba ngaba bangamahlwempu, uAllâh Uza kubatyebisa ngokuphuma kubuBele baKhe, yaye uAllâh Ubanzi Unolwazi"
        },
        {
            "chapter": 24,
            "verse": 33,
            "text": "Abo bangafumani ndlela ngokwasezimalini yokutshata mabazigcine benyulu, Ade uAllâh Abanike kubuBele baKhe. Nabo bangamakhoboka enu bafuna ukutyikitya (amaxwebhu okukhululeka ebukhobokeni); bavumeleni batyikitye abo izandla zenu zokunene zibabambileyo. Ke kaloku yenzani isibhambathiso nabo ukuba niyayazi into yokuba kukho okulungileyo kubo nibaphe kananjalo kubutyebi buka-Allâh Aniphe bona. Kananjalo ningawanyanzeli amakhobokazana enuenzeubuhenyu(athengisengomzimba),xaefunaubunyulu, (nibe nina) nifuna iinzuzwana zokwexeshana zobomi balo mhlaba. Ke kaloku ukuba ubani uye wawanyanzela (amakhobokazana lawo), inene uAllâh, (kuwo)3 emva kokunyanzelwa kwawo, nguMxoleli, nguSozinceba"
        },
        {
            "chapter": 24,
            "verse": 34,
            "text": "Kananjalo ngenene Thina Sithumele kuwe iiVesi ezicacileyo nemizekelo yabo bagqithayo ngaphambili kunawe nesilumkiso kwabo bamoyikayo uAllâh"
        },
        {
            "chapter": 24,
            "verse": 35,
            "text": "UAllâh kukukhanya kwamazulu nomhlaba. Umzekelo wokukhanya kwaKhe unjengegolonxa ekukho phakathi kwalo isibane; isibane sona siphakathi eglasini, iglasi engathi yinkwenkwezi emhlophe buperile elunyekwe (kwi-oli) yomthi womnquma osikelelekileyo, ongengowaseMpuma ingengowaseNtshona, o-oli yawo ephantsela ukukhanyisa nokuba ayilunyekwanga ngomlilo. Ukukhanya phezu kokukhanya. UAllâh Ukhokelela ekukhanyeni kwaKhe lowo Athande (ukumkhokelela). Yaye uAllâh Wenza imizekelo ebantwini, kwaye uAllâh nguMazi wezinto zonke"
        },
        {
            "chapter": 24,
            "verse": 36,
            "text": "Ezindlwini(zonquloiimasajid) uAllâhAyalele ukubazakhiwe, apho kuzo igama laKhe liyakhunjulwa, Uyadunyiswa apho ngeentseni nangeemvakweemini okanye ngamarhatya"
        },
        {
            "chapter": 24,
            "verse": 37,
            "text": "(IGama lika-Allâh likhunjulwa lidunyiswe) ngamadoda angarhwebiyo, angaphambukiswayo nakukushishina kwinkumbulo ka-Allâh nokwenza iSalâh nokunikela ngeZakâh. Bona boyika iMini iintliziyo namehlo ziya kubhedululwa. (ngenxa yokoyika)"
        },
        {
            "chapter": 24,
            "verse": 38,
            "text": "Ke kaloku uAllâh Uza kuwavuza kangangezona zenzo zawo zilungileyo, Aze abongeze nangaphezulu kunoko ngokuvela kuBabalo lwaKhe. Yaye uAllâh Upha lowo Athandileyo ngaphezulu kunomlinganiselo"
        },
        {
            "chapter": 24,
            "verse": 39,
            "text": "Ke bona abangakholwayo izenzo zabo zinjengenkohliso kummandla ophantsi athi umntu onxaniweyo acinge ukuba ngamanzi, athi akufika kuwo, angafumani nto koko afumane uAllâh phambi kwakhe, yaye Uza kumhlawula ngokugcweleyo ngoko kumfaneleyo"
        },
        {
            "chapter": 24,
            "verse": 40,
            "text": "Okanye (izenzo ezo zabo) zinjengobumnyama obukulwandle olukhulu nanzulu, olonganyelwe ngamaza, alekwe ngamanye amaza, alekwa nangamafu amnyama, yaba bubumnyama phezu kobumnyama: (athi) ukuba umntu wolula isandla sakhe, kube nzima ukuba angasibona! Ke kaloku lowo uAllâh angamenzelanga kukhanya akanakukhanya"
        },
        {
            "chapter": 24,
            "verse": 41,
            "text": "Awuboni na wena (Muhammad) okokuba uAllâh, Uzukiswa nguye wonke osemazulwini nasemhlabeni naziintaka ngamaphiko eziwavulayo? Nganye kuzo uAllâh Uyazi ngeSalâh yayo nangokuMzukisa kwayo yaye uAllâh Wazi konke ezikwenzayo"
        },
        {
            "chapter": 24,
            "verse": 42,
            "text": "Kananjalo loluka-Allâh ulongamelo lwamazulu nomhlaba, yaye kuAllâh kulapho kuza kubuyelwa khona"
        },
        {
            "chapter": 24,
            "verse": 43,
            "text": "Akuboni na ukuba uAllâh Uqhuba amafu ngobunono, Aze awahlanganise, Aphinde Awenze imfumba eyalekeneyo, uze ubone imvula iphuma ivela kuwo. Yaye Yena Uthoba esibhakabhakeni, iintaba (zamafu) ekukho kuzo isichotho, Abethe ngaso lowo Athande (ukumbetha) Asishenxise kuye nabani na lowo Athande (ukusishenxisa) kuye. Ukulanyaza kombane aso kuphantse kuthabathe ukubona kwamehlo (abo)"
        },
        {
            "chapter": 24,
            "verse": 44,
            "text": "UAllâh Uguqula ubusuku nemini. Inene kuloo nto kukho isifundo kwabo babonayo"
        },
        {
            "chapter": 24,
            "verse": 45,
            "text": "UAllâh Udale yonke into ephilayo ngamanzi. Yaye kuzo apho kukho ezo zirhubuluza ngezisu zazo, kuze kwakuzo apho kubekho ezo zihamba ngeenyawo zazo ezimbini, kanti nezo zihamba ngamanqina amane. UAllâh Udala oko Akuthandileyo. Inene yena uAllâh Uyakwazi ukwenza izinto zonke"
        },
        {
            "chapter": 24,
            "verse": 46,
            "text": "nene Thina Sithumele (kule ‘Kur’ân) iiVesi ezicacileyo. Yaye uAllâh Ukhokelela lowo Athandileyo (ukumkhokela) eNdleleni ethe Tye"
        },
        {
            "chapter": 24,
            "verse": 47,
            "text": "Kodwa bona (abahanahanisi) bathi: “Sikholiwe kuAllâh nakuMthunywa, yaye siyathobela”; lize iqela labo ligwilike emva koko. Abanjalo ke abangawo amakholwa"
        },
        {
            "chapter": 24,
            "verse": 48,
            "text": "Kananjalo xa bebizelwa kumazwi ka-Allâh noMthunywa waKhe ukuba kugwetywe phakathi kwabo, ngoko nangoko iqela elithile kubo liyatshikila (lale)"
        },
        {
            "chapter": 24,
            "verse": 49,
            "text": "Kodwa ukuba ngawabo amalungelo (ekuza kuthethwa ngawo), beza kuye ngentobeko engummangaliso"
        },
        {
            "chapter": 24,
            "verse": 50,
            "text": "Ingaba banesifo ezintliziyweni zabo na? Okanye baneentandabuzo? Okanye boyikisela ukuba uAllâh hleze Abe nentswelabulungisa kubo okanye uMthunywa waKhe? Ingabo nje abangabenzi bobubi (neentswela bulungisa)"
        },
        {
            "chapter": 24,
            "verse": 51,
            "text": "Intetho ekukuphela kwayo yamakholwa (okwenene) xa ebizelwa kuAllâh nakuMthunywa waKhe ukuba kugwetywe phakathi kwawo iba kukuba athi: “Siyeva, sithobele.” Abo ke ngabona bangabaphumeleleyo"
        },
        {
            "chapter": 24,
            "verse": 52,
            "text": "Ke kaloku lowo uthobela uAllâh noMthunywa waKhe, amoyike uAllâh abe kwakhona ehleli ecinga ngaYe abanjalo ngabona baphumeleleyo"
        },
        {
            "chapter": 24,
            "verse": 53,
            "text": "Kananjalo bafunga ngoAllâh izifungo ezimandla zokuba ukuba ungabayalela, bangaya phambili (edabini). Yithi wena: “Musani ukufunga. (Intobeko) enjalo ayizanga ibonwe (kuni). Inene uAllâh Ukwazi kakuhle oko nikwenzayo.”"
        },
        {
            "chapter": 24,
            "verse": 54,
            "text": "Yithi: “Thobelani uAllâh noMthunywa; kodwa ukuba nithe najibilika ke kaloku kowenze loo nto iya kuba lolo xanduva ebebekelwe lona, kanti nakuni iya kuba lolo xanduva lwenu benilubekelwe. Kanti ke ukuba niyaMthobela Yena, niya kukhokeleleka (eNdleleni engqalileyo) Yaye akukho mthwalo (wumbi) kuMthunywa ngaphandle (koxanduva) lokwazisa ngokucacilelyo (umyalezo ka-Allâh.”)"
        },
        {
            "chapter": 24,
            "verse": 55,
            "text": "UAllâh Ubathembisile abo bakholwayo phakathi kwenu, benza nezenzo ezilungileyo okokuba Yena ngokwenene Uza kubanika ukungena esikhundleni (ngolawulo) emhlabeni njengoko wabanikayo abo bangaphambili kubo. Kwanokuba ngenene Uza kubamisela inkolo yabo Ayikhethele bona yaye ngokwenene Uza kubafakela ukhuseleko emva koloyiko lwabo ngenxa yokuba bona banqula Mna, abayamanisi mahlulelane kuM. Kodwa lowo ungakholwayo emva koko abo ngabadeleli abangenantobeko bokwenene"
        },
        {
            "chapter": 24,
            "verse": 56,
            "text": "Yenzani iSalâh ninikele ngeZakâh nithobele uMthunywa khon’ukuze nizuze ukwenzelwa inceba"
        },
        {
            "chapter": 24,
            "verse": 57,
            "text": "Ningaze nicinge ukuba abangakholwayo babangela ukungaphumeleli kuAllâh emhlabeni. Ikhaya labo liya kuba nguMlilo asisesibi ngako isiphelo (sabo) sohambo"
        },
        {
            "chapter": 24,
            "verse": 58,
            "text": "Hini na nina bakholwayo, abo izandla zenu zokunene zibabambileyo nabo bangekafikeleli exabisweni lobudala phakathi kwenu mabacele imvume yenu [phambi kokuba bangene kumagumbi wenu (okulala) Mabankqonkqoze] kube kathathu: phambi komthandazo wasekuseni naxa nikhulule iimpahla zenu niza kulala emva kwemini nasemva komthandazo wangokuhlwa. (La) ngamaxesha amathathu enu okuba umntu abe yedwa bucala. Akuyi kubakho sono kuni nakubo (kumaxesha) angaphaya kwala, kuba kakade bona baqhele ukuhamba-hamba phakathi kwenu ngokusebenzisana kwenu nabo. Wenza njalo ke uAllâh ukucacisa kwaKhe iiVesi zaKhe kuni yaye uAllâh nguSolwazi, uSobulumko"
        },
        {
            "chapter": 24,
            "verse": 59,
            "text": "Xa abantwana benu befikelela exabisweni lokuba ngabantu mabacele imvume (maxa onke) njengoko abo bangaphambili kunabo babesenza. Wenza njalo ke uAllâh ukucacisa iiVesi zaKhe kuni; yaye uAllâh nguSolwazi, uSobulumko"
        },
        {
            "chapter": 24,
            "verse": 60,
            "text": "Ke kaloku kubafazi abasele begqithile kwixabiso lokuya exesheni abangasenamdla wakutshata akukho gxeke kubo ngokubeka bucala iingubo zabo abazithi wambu ngaphezulu xa [bephuma ngaphandle kwemizi yabo (kodwa)] mabangabonisi ngezihombiso zabo. Ngenxa yokuzihlonipha mabangakwenzi oko. kokona kulungileyo oko kubo. Yaye uAllâh Uyeva, Uyazi"
        },
        {
            "chapter": 24,
            "verse": 61,
            "text": "Akukho tyala koyimfama kungekho tyala nakosisilima kungekho tyala nakogulayo kanti nakuni buqu (akukho tyala) ukuba nidla ezindlwini zenu okanye kwizindlu zootata benu okanye kwizindlu zoomama benu okanye kwizindlu zabantakwenu, okanye kwizindlu zoodadewenu okanye kwizindluzoobawokazibenu,okanyekwizindluzoodadobawo benu, okanye kwizindlu zoomalume benu, okanye kwizindlu zoomakazi benu, okanye kwizindlu izitshixo zazo zikuni (okanye kwizindlu) zabahlobo benu. Akukho sono kuni nokuba nidla kunye na okanye ngokwahlukeneyo na. Kodwa xa ningena ezindlwini, bulisanani ngombuliso woxolo4 umbuliso ovela kuAllâh, osikelelekileyo nolungileyo. Wenza njalo ke uAllâh ukucacisa iiVesi zaKhe kuni khon’ukuze niqonde"
        },
        {
            "chapter": 24,
            "verse": 62,
            "text": "AmakholwaokwenenengabobakholwakuAllâhnoMthunywa waKhe kuphela, naxa bedibana naye ngemicimbi eyinzuzo kuye nakubo, bangahambi bengacelanga imvume kuye kuqala. Inene, abo bacela imvume yakho, wena (Muhammad) abo ngabo bakholwa (ngokwenene) kuAllâh nakuMthunywa waKhe. Ke kaloku xa becela imvume kuwe yemicimbi eyiyeyabo, banike. Nika imvume kulowo uthande ukumnika kubo uze ubacelele itarhu kuAllâh. Inene uAllâh nguMxoleli yaye Unenceba"
        },
        {
            "chapter": 24,
            "verse": 63,
            "text": "Musani ukwenza ukubiza kwenu uMthunywa kube njengokubizanakwenu.UAllâhseleEbaziabobaphambukayo, befihlwa ngabanye. Kananjalo mabalumke abo bakreqayo kumyalelo wakhe (uMprofeti), hleze ishwangusha libabethe kungenjalo (bafunyanwe) sisohlwayo esibuhlungu"
        },
        {
            "chapter": 24,
            "verse": 64,
            "text": "Inene, kokuka-Allah (konke) okusemazulwini nasemhlabeni. Uyakwazi oko nime phezu kwako, Eyazi neMini abaza kubuyiselwa ngayo, yaye Uza kubaxelela ngoko bakwenzayo. Yaye uAllâh nguMazi wezinto zonke"
        },
        {
            "chapter": 25,
            "verse": 1,
            "text": "Usikelelekile loWo Wathumela iFur’kân1 (yokwahlula phakathi kokulungileyo nokungalunganga) kwisiCaka saKhe (uMuhammad) khon’ukuze abe nguMlumkisi kwindalo (yonke)"
        },
        {
            "chapter": 25,
            "verse": 2,
            "text": "Yena loWo ubukumkani bamazulu nomhlaba ibobaKhe, Ongazelanga nyana Engazanga waba nahlakani kubumkani baKhe. Odale into nganye Wayilinganisela ngomlinganiselo oyifaneleyo"
        },
        {
            "chapter": 25,
            "verse": 3,
            "text": "Kodwa bazithabathele thixo bambi ngaphandle kwaKhe abangadalanga nto, lo gama kwabona bedaliwe, bengenabo nobunjani ubungozi nenzuzo eziqwini zabo okanye amandla okwenza ukufa okanye ubomi novuko"
        },
        {
            "chapter": 25,
            "verse": 4,
            "text": "Kananjalo abo bangakholwayo bathi, “Le (‘Kur’ân) Ayinto yimbi ngaphandle kokuba bubuxoki yena uyiqambile, yaye abanye abantu bamncedisile kuyo.” (Batsho) besenza ubuxoki obuyintswela bulungisa"
        },
        {
            "chapter": 25,
            "verse": 5,
            "text": "Kananjalo bathi: “Ziintsomi zabantu bakudala azibhale phantsi, yaye (abalandeli bakhe) bazinikele kuye ekuseni nasemini.”"
        },
        {
            "chapter": 25,
            "verse": 6,
            "text": "Yithi (Muhammad), “Ityhilwe nguYe Owazi (zonke) iimfihlelo ezisemazulwini nasemhlabeni. Inene Yena nguMxoleli, uSozinceba.”"
        },
        {
            "chapter": 25,
            "verse": 7,
            "text": "Kananjalo bathi: “NguMthunywa onjani lo utya ukutya ahamba hambe ezimarikeni? Kutheni kungathunyelwa ngelosi kuye ukuze ibe nguMlumkisi kunye naye?”"
        },
        {
            "chapter": 25,
            "verse": 8,
            "text": "Kungenjalo (kutheni kungekho) vimba amnikiweyo (ovela emazulwini), ingaba mhlawumbi unaso isitiya (amana) ukudla kuso?” Kananjalo abangakholwayo bathi: “Nina (maMuslim) anilandeli nto ngaphandle kokulandela indoda ethakathiweyo"
        },
        {
            "chapter": 25,
            "verse": 9,
            "text": "Khawubone ke (Muhammad) izinto abakufanisa nazo; kodwa bona balahlekile, yaye angekhe bayifumane iNdlela"
        },
        {
            "chapter": 25,
            "verse": 10,
            "text": "Usikelekile Yena loWo ukuba Ebethanda Ebengakwenzela okuhle ngaphezulu kunoko iMiyezo ekumpompoza imilambo phantsi kwayo Ongakwenzela amabhotwe"
        },
        {
            "chapter": 25,
            "verse": 11,
            "text": "Kodwa bayayiphika iYure, yaye Silungiselele abo baphika iYure idangatya (loMlilo)"
        },
        {
            "chapter": 25,
            "verse": 12,
            "text": "Yabona xa (uMlilo) ubabona besekwindawo ekude, baya kuwuva umsindo wawo nomgqumo wawo"
        },
        {
            "chapter": 25,
            "verse": 13,
            "text": "Ke kaloku besakujulelwa kwindawo emxinwa, bebotshwe ngamatyathanga, baya kukhala isijwili apho bekhalela intshabalalo"
        },
        {
            "chapter": 25,
            "verse": 14,
            "text": "(Kuya kuthiwa kubo): “Musani ukukhalela intshabalalo enye namhlanje, koko khalelani intshabalalo engaphezulu (kunale).”"
        },
        {
            "chapter": 25,
            "verse": 15,
            "text": "Yithi: “Ingaba kokona kulungileyo oko na okanye nguMyezo wanaphakade ekuthenjiswe ngawo abo bamoyikayo uAllâh?” Uya kuba ngowabo ke njengomvuzo nesiphelo sohambo lwabo"
        },
        {
            "chapter": 25,
            "verse": 16,
            "text": "Okwabo iya kuba koko bakunqwenelayo, baphile ngonaphakade. KuseNkosini yakho apho isicelo sesithembiso sinokwenziwa khona"
        },
        {
            "chapter": 25,
            "verse": 17,
            "text": "NgeMini apho Aya kubaqokelela ndawonye kunye nezo nto babezinqula ngaphandle koAllâh. Uya kuthi kuzo: “Nini na aba balahlekisa ezi zicaka zam okanye zizo ngokwazo na ezaziphambukelayo eNdleleni ethe Tye?”"
        },
        {
            "chapter": 25,
            "verse": 18,
            "text": "Ziya kuthi zona: “Uzuko malube kuWe Wena! Yayingekokwethu ukuba sithabathe abakhuseli ngaphandle kwaKho, koko Wena Wanika bona nooyise babo ulonwabo bada balibala ngesilumkiso, baza baba ngabantu abatshabalalayo"
        },
        {
            "chapter": 25,
            "verse": 19,
            "text": "Ngoko ke (abo thixo benu bobuxoki) baza kuniphika, kuloo nto niyithethayo, Yaye anisokuze nisibuyisele umva (isohlwayo) okanye (nifumane) luncedo. Ke kaloku nabani na owenza intswela bulungisa phakathi kwenu Thina Siya kumenza angcamle isohlwayo esikhulu"
        },
        {
            "chapter": 25,
            "verse": 20,
            "text": "Ke kaloku aSizanga Sithumele ngaphambili kunawe nabani na kubaThunywa owayengatyi kutya, ahamba- hambe ezimarikeni, kananjalo Senze abanye kuni ukuba babe luvavanyo kwabanye. Ingaba niya kuba nako na ukunyamezela nina? Ukanti iNkosi yenu Ihlala Ibona"
        },
        {
            "chapter": 25,
            "verse": 21,
            "text": "Abo bangalindelanga kudibana naThi bathi: “Kwakutheni na ukuba kungathunyelwa iingelosi kuthi, okanye singayiboni iNkosi yethu?” Bona ngokwenene baye baba nenkukhumalo ngeziqu zabo baza badelela ngendelelo enkulu"
        },
        {
            "chapter": 25,
            "verse": 22,
            "text": "NgeMini abaya kuzibona ngayo iingelosi akuyi kubakho ndaba zivuyisayo ngaloo Mini kuzo izaphula-mthetho, yaye iingelosi ziya kuthi: “(Makubekho) isithintelo nokuvaleleka3.”"
        },
        {
            "chapter": 25,
            "verse": 23,
            "text": "Ke kaloku Siya kukuthabatha oko bakwenzayo kuzizenzo zabo Size Sikwenze kube njengothuli kuphaphatheke (kuthi shwaka)"
        },
        {
            "chapter": 25,
            "verse": 24,
            "text": "Amadlelane asePaladesi wona ngaloo Mini, aya kuba sentlalweni elungileyo nendawo elungileyo yokuphumla"
        },
        {
            "chapter": 25,
            "verse": 25,
            "text": "NgeMini apho izulu liya kwahlukaniswa livuleke linamafu, zize iingelosi zithunyelwe phantsi ngokulandelelana (kwazo ngokwezikhundla)"
        },
        {
            "chapter": 25,
            "verse": 26,
            "text": "Ulongamelo lokwenene ngaloo Mini luya kuba lolukaSozinceba. Yaye kwabangakholwayo iya kuba yiMini yobunzima"
        },
        {
            "chapter": 25,
            "verse": 27,
            "text": "NgeMini apho Umenzi wobubi aya kuluma izandla zakhe. Uya kuthi: “O, (Madoda) akwaba ndandizithabathele iNdlela (eNgqalileyo) noMthunywa"
        },
        {
            "chapter": 25,
            "verse": 28,
            "text": "Yeha kum! Akwaba ndandingamthathanga ubanibani ukuba abe ngumhlobo wam osenyongweni"
        },
        {
            "chapter": 25,
            "verse": 29,
            "text": "Inene yena undilahlekisile kwinkumbulo (i’Kurân) emveni kokuba ifikile kum. Kwaye uShaytân ngumtyesheli womntu ngeyure yokuxakeka"
        },
        {
            "chapter": 25,
            "verse": 30,
            "text": "Ke yena uMthunywa wathi: “Nkosi yethu! Inene, abantu bam bayityeshele le ‘Kur’ân"
        },
        {
            "chapter": 25,
            "verse": 31,
            "text": "Ke kaloku Senzele umProfeti ngamnye utshaba oluphuma phakathi kwezaphula-mthetho. Kodwa Yanele iNkosi yakho iyodwa ukuba ibe nguMncedi"
        },
        {
            "chapter": 25,
            "verse": 32,
            "text": "Abo bangakholwayo bathi: “Kutheni na i’Kur’ân ingatyhilwayo kuye yonke ngaxeshalinye?” (oko kunjalo) khon’ukuze Someleze intliziyo yakho ngayo (Muhammad) yaye Siyityhile kuwe iziziqendu ngeziqendu"
        },
        {
            "chapter": 25,
            "verse": 33,
            "text": "Akukho mzekelo okanye umzekeliso abeza nawo kuwe Singakuziseli nyaniso nengcaciso epheleleyo (ngawo)"
        },
        {
            "chapter": 25,
            "verse": 34,
            "text": "Abo baza kuqokelelwa ngobuso babo basiwe esiHogweni abo ngabona bakwimo emaxongo ngakumbi yaye balahleke kakhulu eNdleleni"
        },
        {
            "chapter": 25,
            "verse": 35,
            "text": "Kananjalo Sanika uMûsâ isiBhalo Samnyulela umntakwabo uHârûn ukuba abe ngumncedisi wakhe"
        },
        {
            "chapter": 25,
            "verse": 36,
            "text": "Sathi (kubo): “Hambani nobabini niye kubantu abaphike imiqondiso yeThu.” Saza Sabatshabalalisa ngentshabalalo ebhubhisayo"
        },
        {
            "chapter": 25,
            "verse": 37,
            "text": "Nabantu bakwaNûh, ukuphika kwabo abaThunywa, Sabatshonisa emanzini, Sabenza umzekelo eluntwini. Yaye Silungiselele abenzi bobubi isohlwayo esibuhlungu"
        },
        {
            "chapter": 25,
            "verse": 38,
            "text": "Kanti nabakwa’Ad nabakwaThamûd, nabanini bequla nezizukulwana ezininzi phakathi kwabo"
        },
        {
            "chapter": 25,
            "verse": 39,
            "text": "Kananjalo (kwisizukulwana) ngasinye Senza imizekelo (ukuba ibe zizilumkiso), yaye ngasinye kuzo Sasitshabalisa (safa) nya"
        },
        {
            "chapter": 25,
            "verse": 40,
            "text": "Ke kaloku babesele begqithagqithile ngakwidolophu (yoMprofeti uLût) ekwathululwa phezu kwayo imvula engcolileyo4. Ingaba abangakholwayo babengaboni na? Yeha kubo! Kaloku babengalindelanga luvuko"
        },
        {
            "chapter": 25,
            "verse": 41,
            "text": "Ke kaloku xa bekubona wena (Muhammad) bakuthabatha njengento yokuhlekisa (besithi): “Ingaba lo ngulowo uAllâh amthumele njengoMthunywa"
        },
        {
            "chapter": 25,
            "verse": 42,
            "text": "Ebeza kuphantsela ukusilahlekisa koothixo bethu, ukuba ngaba ibingeyiyo into yokuba sinomonde sithe rhoqo (ukubakhonza).” Kodwa baza kwazi xa bebona isohlwayo, ukuba ngubani na olahleke kakhulu eNdleleni"
        },
        {
            "chapter": 25,
            "verse": 43,
            "text": "Ingaba umbonile na lowo uzithabathele iminqweno yakhe ukuba ibe nguthixo wakhe? Ungaze ube nguye umnoneleli wakhe wena"
        },
        {
            "chapter": 25,
            "verse": 44,
            "text": "Okanye ucinga okokuba uninzi lwabo luyeva okanye luyaqiqa? Bona banjengeenkomo yeha, bona balahleke nangakumbi (kuneenkomo) eNdleleni"
        },
        {
            "chapter": 25,
            "verse": 45,
            "text": "Ingaba ubonile na ukuba iNkosi yakho Isolule njani na isithunzi. Ukuba Ibithanda, Ibingasuka isenze sime ngxishi Kodwa Senze ilanga laba ngumkhokeli waso"
        },
        {
            "chapter": 25,
            "verse": 46,
            "text": "Size Silibambe kuThi ngokubamba okulula"
        },
        {
            "chapter": 25,
            "verse": 47,
            "text": "Kananjalo nguYe Onenzela ubusuku bube sisigqumathelo, nokulala ibe kukuphumla Aze Enze imini ibe kukuvuka (kwenu)"
        },
        {
            "chapter": 25,
            "verse": 48,
            "text": "NguYe Othumela imimoya ibe zizanduleli zeendaba ezilungileyo, ihamba phambi kwenceba yaKhe (imvula); yaye Sithoba amanzi ahlambulukileyo esuka esibhakabhakeni"
        },
        {
            "chapter": 25,
            "verse": 49,
            "text": "Khon’ukuze ngawo Sinike ubomi emhlabeni ofileyo, Size Sinike iinkomo nabantu abaninzi eSabadalayo basele kuwo"
        },
        {
            "chapter": 25,
            "verse": 50,
            "text": "Kananjalo inene Thina Siwachakachakile (amanzi emvula) phakathi kwabo khon’ukuze bakhumbuzeke, kodwa abaninzi kubo akukho nto bayamkelayo ngaphandle kokungakholwa"
        },
        {
            "chapter": 25,
            "verse": 51,
            "text": "Kanti ke ukuba SaSithandile ngeSathumela uMlumkisi5 kwidolophu nganye"
        },
        {
            "chapter": 25,
            "verse": 52,
            "text": "Ngoko ke ungabathobeli abangakholwayo, zabalaza kananjalo ngokuchasene nabo ngayo (i’Kur’ân), ibe ngumzabalazo omkhulu"
        },
        {
            "chapter": 25,
            "verse": 53,
            "text": "Kananjalo nguYe Okhulule ngaxeshalinye iilwandle ezimbini (iintlobo zamanzi ezimbini) olunye (lunamanzi) amnandi olunye (lunamanzi) anetyuwa nakrakra, Waza phakathi kwawo Wafaka umsantsa ongagqithekiyo"
        },
        {
            "chapter": 25,
            "verse": 54,
            "text": "Kananjalo NguYe Owadala umntu ngamanzi, Waza Wamnyulela izizalwana ngokomlibo nomtshato. Yaye iNkosi yakho Inamandla okwenza oko Ithande ukukwenza"
        },
        {
            "chapter": 25,
            "verse": 55,
            "text": "Kodwa bakhonza ezinye izinto enzingengoAllâh ezingekhe zibazuzise nto okanye zibenze bungozi, yaye umhedeni wasoloko echasene neNkosi yakhe encedisana noShayâtin"
        },
        {
            "chapter": 25,
            "verse": 56,
            "text": "Kananjalo aSikuthumelelanga nto yimbi ngaphandle kokuba, ube ngumzisi weendaba ezilungileyo noMlumkisi"
        },
        {
            "chapter": 25,
            "verse": 57,
            "text": "Yithi: “Andiniceli ntlawulo ngayo (i’Kur’ân), kuphela (endikufunayo) kukuba othandayo akwazi ukuthabatha iNdlela eya eNkosini yakhe.”"
        },
        {
            "chapter": 25,
            "verse": 58,
            "text": "(Wena ke Muhammad) beka ithemba lakho kuloWo Uphila ngonaphakade, Ungafiyo, uMzukise ngendumiso yaKhe. Yaye Wanele Yena Eyedwa ukuba Abe nguMazi wezono zezicaka zaKhe"
        },
        {
            "chapter": 25,
            "verse": 59,
            "text": "Yena loWo Wadala amazulu nomhlaba nako konke okuphakathi kwawo ngeentsuku ezintandathu. Waza Waphakamela ngentla kweTrone (yaKhe) uSozinceba, ngoko ke buza Yena Owaziyo (Muhammad)"
        },
        {
            "chapter": 25,
            "verse": 60,
            "text": "Ke kaloku xa kusithiwa kubo: “Qubudani kuSozinceba,” bathi bona, “Yintoni uSozinceba? Thina siqubude kuloWo usiyalela ngaYe?” Kuze oko kubongezelele inkcaso"
        },
        {
            "chapter": 25,
            "verse": 61,
            "text": "Usikelelekile loWo Wabeka esibhakabhakeni iinkwenkwezi ezinkulu Waza Wabeka kananjalo apho isibane nenyanga ekhazimlayo"
        },
        {
            "chapter": 25,
            "verse": 62,
            "text": "Kananjalo nguYe Owenze ubusuku nemini ukuba zilandelelane Esenzela nabani na onqwenela ukukhumbula (akhumbule) okanye onqwenela ukuba nombulelo (abulele)"
        },
        {
            "chapter": 25,
            "verse": 63,
            "text": "Ke kaloku izicaka zikaSozinceba ngabo bahamba phezu komhlaba ngokuzithobileyo, ze bathi xa bethethiswa ngqwabalala ngabasweli kuqonda batsho amazwi oxolo bona"
        },
        {
            "chapter": 25,
            "verse": 64,
            "text": "Nabo bachitha inxalenye yobusuku kunqulo lweNkosi yabo bequbudile, bemi nangeenyawo"
        },
        {
            "chapter": 25,
            "verse": 65,
            "text": "Nabo bathi: “Nkosi yethu, shenxisa isohlwayo sesiHogo kuthi. Inene isohlwayo saso sinamathela umphelo.”"
        },
        {
            "chapter": 25,
            "verse": 66,
            "text": "Inene sona singcolile ukuba sibe yindawo yokuhlala"
        },
        {
            "chapter": 25,
            "verse": 67,
            "text": "Abo bathi xa benikela kumalizo bangadyakrazi bengenabugqolo, koko babe phakathi kwezo (meko zimbini)"
        },
        {
            "chapter": 25,
            "verse": 68,
            "text": "Nabo bangabizi nakuwuphi na omnye uthixo bamdibanise noAllâh, bangabulali abantu uAllâh Angavumelanga ukuba babulawe, ngaphandle kokuselungelweni, abangakrexeziyo, (abangajoliyo) nabani na ke owenza le nto uza kusifumana isohlwayo"
        },
        {
            "chapter": 25,
            "verse": 69,
            "text": "Isohlwayo siya kuphindwa kabini ngoMhla woVuko yaye uya kuhlala apho ehlazekile"
        },
        {
            "chapter": 25,
            "verse": 70,
            "text": "Ngaphandle kwabo, baguqukayo bakholwe, benze izenzo zobulungisa; okwabo kukuba uAllâh Aguqule izono zabo zibe zizenzo ezilungileyo, kananjalo uAllâh nguMxoleli, USozinceba"
        },
        {
            "chapter": 25,
            "verse": 71,
            "text": "Lowo uguqukayo, enze izenzo ezilungileyo, inene yena uguqukele kuAllâh ngenguquko (eyamkelekileyo)"
        },
        {
            "chapter": 25,
            "verse": 72,
            "text": "Abo ngabo bangangqineli ubungqina bobuxoki, naxa begqitha ngakwintetho engcolileyo, bagqitha kuyo ngesidima"
        },
        {
            "chapter": 25,
            "verse": 73,
            "text": "Nabo bathi xa bekhunjuzwa ngeeVesi zeNkosi yabo, (ezo Vesi) zingawi phezu kwabo benobuthulu nobumfama"
        },
        {
            "chapter": 25,
            "verse": 74,
            "text": "Nabo bathi: “Nkosi yethu, siphe kubafazi bethu nakwinzala yethu ukukholiseka emehlweni ethu, Usenze sibe ziinkokeli zabanyulu"
        },
        {
            "chapter": 25,
            "verse": 75,
            "text": "Abo baya kuvuzwa ngeendawo eziphakamileyo (ePaladesi) ngenxa yokunyamezela kwabo. Phakathi apho baya kuhlangatyezwa ngemibuliso nelizwi loxolo nentlonipheko"
        },
        {
            "chapter": 25,
            "verse": 76,
            "text": "Bahlale apho (ePaladesi) hayi ukubalihle (kweloo) khaya, eliyindawo yokuphumla"
        },
        {
            "chapter": 25,
            "verse": 77,
            "text": "Yithi (Muhammad): “ INkosi yam Yayinihoye kuphela ngenxa yokuba nanithandaza kuYo. Kodwa ngoku niyaYiphika. Ke ngoko isohlwayo siya kunamathela nca kuni"
        }
    ]
}
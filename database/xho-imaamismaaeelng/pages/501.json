{
    "pages": [
        {
            "chapter": 45,
            "verse": 23,
            "text": "Umbonile na lowo uzithabathela iminqweno yakhe ayenze uthixo wakhe, uAllâh umyekele ekulahlekeni ngolwazi kwaye Ufake itywina ekuveni kwakhe nasentliziyweni yakhe, Waza Wabeka isigqumathelo phezu kokubona kwakhe? Ngubani ke onokumkhokela emva koAllâh? Ingaba aniyi kukhumbuzeka ke ngoko"
        },
        {
            "chapter": 45,
            "verse": 24,
            "text": "Ke kaloku bathi: “Akukho (bomi) ngaphandle (kobu) bomi bethu basemhlabeni; siyafa siphile, akukho nto isitshabalalisayo ngaphandle kwexesha.” Ukanti bona abanalwazi ngoko (bakuthethayo) bayaqikelela kuphela"
        },
        {
            "chapter": 45,
            "verse": 25,
            "text": "Naxa iiVesi zeThu zicengcelezwa kubo njengobungqina obucacileyo, ingxoxo yabo ibanye nje kukuthi: “Yiza nookhokho bethu kaloku ukuba uthetha inyaniso.”"
        },
        {
            "chapter": 45,
            "verse": 26,
            "text": "Yithi wena: “UAllâh Unenza niphile Aphinde Anenze nife kanti Usaya kunidibanisela iMini yoVuko, ekungekho ntandabuzo ngayo kodwa uninzi lwabantu alwazi"
        },
        {
            "chapter": 45,
            "verse": 27,
            "text": "Ke kaloku loluka-Allâh ulongamelo lwamazulu nomhlaba. Mhla iYure ifika, ngaloo Mini amaxoki aya kulahlekelwa"
        },
        {
            "chapter": 45,
            "verse": 28,
            "text": "Ke kaloku uya kubona iintlanga zonke ziguqa (zisoyika). Uhlanga ngalunye luya kubizelwa kokubhaliweyo kwalo (luxelelwe okokuba): “NaMhla uza kubuyekezwa ngoko wakusebenzelayo"
        },
        {
            "chapter": 45,
            "verse": 29,
            "text": "Lo mbhalo weThu uthetha ngawe ngenyaniso. Inene Thina Sasikubhala konke owawukwenza.’’"
        },
        {
            "chapter": 45,
            "verse": 30,
            "text": "Ngoko ke abo bakholwayo, benza izenzo ezilungileyo iNkosi yabo Iya kubangenisa encebeni yaYo. Oko kuko okuyinzuzo ecacileyo"
        },
        {
            "chapter": 45,
            "verse": 31,
            "text": "Kodwa bona abo baye bangakholwa (kuya kuthiwa kubo): “Azizanga zicengcelezwe na iiVesi zeThu kuni, kodwa nasuka nina nakhukhumala, naba ngabantu abazizaphula- mthetho"
        },
        {
            "chapter": 45,
            "verse": 32,
            "text": "Kananjalo xa kwakusithiwa (kuni): “Inene isithembiso sika- Allâh siyinyaniso neYure (iyeza) akukho kuthandabuza ngayo,’’ nathi nina: “Asiyazi ukuba yintoni na iYure. Siyaqikelela nje uqash-qash, yaye asanelisekanga (yingcaciso yayo).’’"
        }
    ]
}
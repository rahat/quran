{
    "pages": [
        {
            "chapter": 52,
            "verse": 15,
            "text": "Ngumlingo na lo, okanye aniboni"
        },
        {
            "chapter": 52,
            "verse": 16,
            "text": "(Ngenani ke) nitshe phakathi apho; yibani nomonde okanye ningabi namonde kuyafana kuni. Nihlawulwa ngoko nakwenzayo kuphela"
        },
        {
            "chapter": 52,
            "verse": 17,
            "text": "Inene amalungisa aya kuba semiyezweni naselonwabeni"
        },
        {
            "chapter": 52,
            "verse": 18,
            "text": "Esonwabela oko iNkosi yawo Iwanike kona, Ibe neNkosi yawo Iwakhusele esohlwayweni soMlilo wesiHogo"
        },
        {
            "chapter": 52,
            "verse": 19,
            "text": "(Kuya kuthiwa kwabakholwayo): “Yidlani, nisele, naneliseke ngenxa yoko nakwenzayo.”"
        },
        {
            "chapter": 52,
            "verse": 20,
            "text": "Baya kuba bengqiyamile ezitroneni ezidwelisiweyo, kananjalo Siya kubatshatisa neembelukazi zabafazi abanamehlo amakhulu (amahle)"
        },
        {
            "chapter": 52,
            "verse": 21,
            "text": "Abo baya bakholwa abantwana babo balandela ekhondweni labo ngokholo Siya kubadibanisa nenzala yabo, kwaye aSiyi kubabandeza nto kwizinto zabo. Umntu ngamnye awakusebenzelayo kugciniwe"
        },
        {
            "chapter": 52,
            "verse": 22,
            "text": "Kananjalo Siya kubapha iziqhamo nenyama nantoni na abaya kuyinqwenela"
        },
        {
            "chapter": 52,
            "verse": 23,
            "text": "Baya kunikana indebe (yewayini) apho akuyi kubakho ntetho imbi nakwenziwa kwasono"
        },
        {
            "chapter": 52,
            "verse": 24,
            "text": "Kuya kuhamba hamba phakathi kwabo (izicaka) ezingamakhwenkwana azele ukulungiselela bona engathi ziiperile ezilondoloziweyo"
        },
        {
            "chapter": 52,
            "verse": 25,
            "text": "Ke kaloku baya kusondelana babuzane"
        },
        {
            "chapter": 52,
            "verse": 26,
            "text": "Baya kuthi: “Inene thina kwixesha elidlulileyo esasikunye nabantu bakuthi ngalo sasisoyika (ukumenza umsindo uAllâh)"
        },
        {
            "chapter": 52,
            "verse": 27,
            "text": "Waza uAllâh Wasibonelela ngobuBele baKhe, Wasikhusela kananjalo kwisohlwayo soMlilo otshisayo"
        },
        {
            "chapter": 52,
            "verse": 28,
            "text": "Inene sasidla ngokucela kuYe ngaphambili. Inene, nguYe OnguMncedi, uSozinceba"
        },
        {
            "chapter": 52,
            "verse": 29,
            "text": "Ngoko ke wena (Muhammad) khumbuza kuba wena ngoBabalo lweNkosi yakho akungosiyavumisa okanye umntu ophambeneyo"
        },
        {
            "chapter": 52,
            "verse": 30,
            "text": "Okanye bathi (ngawe): “Yimbongi esilindele ukuba ihlelwe lilishwa lexesha”"
        },
        {
            "chapter": 52,
            "verse": 31,
            "text": "Yithi wena: “Lindani kaloku, kuba nam phakathi kwenu ndingomnye wabalindileyo!”"
        }
    ]
}
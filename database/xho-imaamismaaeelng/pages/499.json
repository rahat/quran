{
    "pages": [
        {
            "chapter": 45,
            "verse": 1,
            "text": "Hâ, Mîm"
        },
        {
            "chapter": 45,
            "verse": 2,
            "text": "Ukutyhilwa\rkweNcwadi\t(i’Kur’ân)\rkuvela\rkuAllâh,\ruSobunganga, uSobulumko"
        },
        {
            "chapter": 45,
            "verse": 3,
            "text": "Inene emazulwini nasemhlabeni kukho imiqondiso kwabakholwayo"
        },
        {
            "chapter": 45,
            "verse": 4,
            "text": "Ke kaloku ekudalweni kwenu noko Akuthe saa kuzizidalwa ezinyakazayo kuyimiqondiso kubantu abaqinisekileyo (elukholweni)"
        },
        {
            "chapter": 45,
            "verse": 5,
            "text": "Nasekuphumzaneni kobusuku nemini nakoko uAllâh Akuthumele phantsi kuvela esibhakabhakeni kusisixhaso (imvula) Anika ngaso ubomi emhlabeni emveni kokuba ubungenabomi, nasekukhokeleleni (kwaKhe) umoya, kukho imiqondiso kubantu abaqiqayo"
        },
        {
            "chapter": 45,
            "verse": 6,
            "text": "Ezi ziiVesi zika-Allâh ESizicengceleza kuwe ngenyaniso. Ke ngoko yiyiphi (enye) ingxelo Emva kweka-Allah neeVesi zaKhe abaza (kude) bakholwe kuyo"
        },
        {
            "chapter": 45,
            "verse": 7,
            "text": "Yeha kuye nawuphi na umoni olixoki"
        },
        {
            "chapter": 45,
            "verse": 8,
            "text": "Ozivayo iiVesi zika-Allâh zicengcelezwa kuye, aze aqhubeke nokuba nenkukhumalo abe ngathi akazivanga. Mnike iindaba ezivuyisayo ke ngoko zesohlwayo esibuhlungu"
        },
        {
            "chapter": 45,
            "verse": 9,
            "text": "Kananjalo xa esazi nokuba yintoni na ngeeVesi zeThu uyazigculela (enze intlekisa ngazo). Okwabo (banjalo) sisohlwayo esilihlazo"
        },
        {
            "chapter": 45,
            "verse": 10,
            "text": "Phambi kwabo sisiHogo noko bakusebenzelayo akuyi kubanceda nto konke-konke noko bakuthathayo (bakunqulayo) ngaphandle koAllâh bekwenza abakhuseli babo. Yaye baya kufumana isohlwayo esikhulu"
        },
        {
            "chapter": 45,
            "verse": 11,
            "text": "Le ‘Kur’ân sisiKhokelo. Abo baya bangakholwa kwiiVesi zeNkosi yabo baya kufumana isohlwayo esiluhlobo olubi kanobom"
        },
        {
            "chapter": 45,
            "verse": 12,
            "text": "NguAllâh Owanilulamisela ulwandle khona ukuze iinqanawa zihambe kulo ngomyalelo waKhe kwanokuba nifune uBubele baKhe, hleze nibe nombulelo"
        },
        {
            "chapter": 45,
            "verse": 13,
            "text": "Kananjalo Unilulamisele okusemazulwini nokusemhlabeni konke kuvela kuYe. Inene kuko oko kukho imiqondiso kubantu abacingisisayo"
        }
    ]
}
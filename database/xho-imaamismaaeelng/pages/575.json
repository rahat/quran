{
    "pages": [
        {
            "chapter": 73,
            "verse": 20,
            "text": "INkosi yakho Iyakwazi (Muhammad) ukuba uyaphakama (uthandaze) phantse izahlulo ezibini kwezithathu zobusuku okanye isiqingatha sabo, okanye isithathu sabo, Lenza njalo ke neqela labo bakunye nawe. Ke kaloku uAllâh Uyabazi (ubude) bobusuku nobemini. Uyazile Yena into yokokuba nina (maMuslim) aninakukwazi ukwenza njalo, Waza Wabuyela kuni ngenceba, ngoko ke cengcelezani okulula (kuni) kwe’Kur’ân. Uyazile nento yokuba kuza kuye kubekho abanye abagulayo phakathi kwenu, abanye babeseluhambeni emhlabeni befuna okuvela kwiziBele zika- Allâh, abanye (benu) besilwa eNdleleni ka-Allâh. Ngoko ke nina cengcelezani okulula kuyo, nenze iSalâh ninikele ngeZakâh, niboleke uAllâh imboleko entle. Ke kaloku nantoni na elungileyo eniza nayo ngaphambili ngokwenu, niya kuyifumana kuAllâh. Iya kuba ngcono ibe nkulu ngokomvuzo. Celani itarhu kuAllâh Inene uAllâh Uyaxolela, Unenceba"
        },
        {
            "chapter": 74,
            "verse": 1,
            "text": "Hini na wena uzithe wambu ngeengubo"
        },
        {
            "chapter": 74,
            "verse": 2,
            "text": "Vuka ulumkise"
        },
        {
            "chapter": 74,
            "verse": 3,
            "text": "INkosi yakho (uAllâh) Yenze nkulu"
        },
        {
            "chapter": 74,
            "verse": 4,
            "text": "Iimpahla zakho uzicoce"
        },
        {
            "chapter": 74,
            "verse": 5,
            "text": "Ubumdaka ubuphephe (unqulo lwezithixo)"
        },
        {
            "chapter": 74,
            "verse": 6,
            "text": "Ungenzi inceba ufune engaphezulu (kunayo) wena"
        },
        {
            "chapter": 74,
            "verse": 7,
            "text": "Kodwa mayela neNkosi yakho yiba nomonde"
        },
        {
            "chapter": 74,
            "verse": 8,
            "text": "Ke kaloku lakuvuthelwa iXilongo"
        },
        {
            "chapter": 74,
            "verse": 9,
            "text": "Loo Mini iya kuba yiMini enzima"
        },
        {
            "chapter": 74,
            "verse": 10,
            "text": "Kwabangakholwayo ayiyi kuba lula"
        },
        {
            "chapter": 74,
            "verse": 11,
            "text": "Ndiyeke ke Mna nalowo Ndamdala NdiNdedwa"
        },
        {
            "chapter": 74,
            "verse": 12,
            "text": "Ndampha imfumba yobutyebi"
        },
        {
            "chapter": 74,
            "verse": 13,
            "text": "Nabantwana bekhona (kuye)"
        },
        {
            "chapter": 74,
            "verse": 14,
            "text": "Ndandlala (into yonke) phambi kwakhe, Ndimenzela lula ubomi bakhe"
        },
        {
            "chapter": 74,
            "verse": 15,
            "text": "Kanti usanqwenela ukuba Ndimongezelele ezinye"
        },
        {
            "chapter": 74,
            "verse": 16,
            "text": "Nakanye! Inene yena uye waba nendelelo mayela neeVesi zeThu"
        },
        {
            "chapter": 74,
            "verse": 17,
            "text": "Mna Ndiya kumgubungela ngesohlwayo esibuhlungu"
        }
    ]
}
{
    "maqras": [
        {
            "chapter": 67,
            "verse": 1,
            "text": "Usikelelekile loWo eSandleni saKhe kukho uBukumkani, Onamandla ngaphezulu kwezinto zonke"
        },
        {
            "chapter": 67,
            "verse": 2,
            "text": "Yena loWo Wadala ukufa nokuphila ukuze Anivavanye (kucace ukuba) nguwuphi na kuni olungileyo ngezenzo. Yena nguSobunganga, uMxoleli"
        },
        {
            "chapter": 67,
            "verse": 3,
            "text": "Yena lowo Wadala amazulu asixhenxe alekeneyo. Akuboni kungangqinelani endalweni kaSozinceba. Ngoko ke guquka ujonge (esibhakabhakeni), likhona na ithanda olibonayo"
        },
        {
            "chapter": 67,
            "verse": 4,
            "text": "Phinda ujonge kwakhona okwesibini. (Oko) kujonga (kwakho) kuya kubuyela kuwe kuthobekile kudiniwe"
        },
        {
            "chapter": 67,
            "verse": 5,
            "text": "Inene Sihombise izulu elikufuphi ngezibane (iinkwenkwezi), Senza kananjalo ngazo oko kugityiselwa ngako amashayâtîn (ooSathana), yaye Sibalungiselele isohlwayo seDangatya"
        },
        {
            "chapter": 67,
            "verse": 6,
            "text": "Ke kaloku okwabo bangakholwayo eNkosini yabo sisohlwayo sesiHogo, hayi ukuba libi kwekhaya (labo) lokugqibela"
        },
        {
            "chapter": 67,
            "verse": 7,
            "text": "Xa bejulwa kuso, beva ukubizela kwaso (okoyikisayo) lo gama sibila nokubila"
        },
        {
            "chapter": 67,
            "verse": 8,
            "text": "Siphantsela ukugqabhuka ngumsindo, maxa onke iqela (elithile) liphoswa ngaphakathi kuso, abagcini baso bayababuza: “Akuzanga kufike Mlumkisi na kuni?”"
        },
        {
            "chapter": 67,
            "verse": 9,
            "text": "(Baphendula) bathi bona: “Ewe, uMlumkisi wayefikile kuthi kodwasamphikisathinasathi:“UAllâhakukhontoAyithumele phantsi, nina (baLumkisi) aninto yimbi ngaphandle kokuba sekulahlekeni okukhulu.”"
        },
        {
            "chapter": 67,
            "verse": 10,
            "text": "Kananjalo baya kuthi: “Akwaba sasiphulaphule okanye saqiqa, ngesingabangakho phakathi kwamadlelane eDangatya loMlilo"
        },
        {
            "chapter": 67,
            "verse": 11,
            "text": "Ke kaloku baya kusivuma isono sabo, ngoko ke kude lee ngabahlali baseDangatyeni loMlilo"
        },
        {
            "chapter": 67,
            "verse": 12,
            "text": "Inene abo bayoyikayo iNkosi yabo Engabonwayo, okwabo iya kuba kukuxolelwa nomvuzo omkhulu"
        },
        {
            "chapter": 67,
            "verse": 13,
            "text": "Ke kaloku nokuba ningazifihla iintetho zenu zasekhusini okanye niziveze elubala, Yena nguMazi woko kusezifubeni (zabantu)"
        },
        {
            "chapter": 67,
            "verse": 14,
            "text": "Akamelanga kwazi na loWo Wadalayo? Kananjalo Yena nguSobubele, Onolwazi (lweento zonke)"
        },
        {
            "chapter": 67,
            "verse": 15,
            "text": "NguYe Owenza umhlaba waba phantsi kolawulo lwenu ngoko ke hambani phakathi kwamathambeka wawo nidle kwimbonelelo yaKhe ukanti kukuYe apho uvuko lukhoyo"
        },
        {
            "chapter": 67,
            "verse": 16,
            "text": "Ingaba niziva nikhuselekile na ukuba Yena loWo Usezulwini Akanakuwenza umhlaba uniginye, uthi kananjalo ngokukhawuleza ujikeleze (nani)?”"
        },
        {
            "chapter": 67,
            "verse": 17,
            "text": "Okanye niziva nikhuselekile ekubeni loWo Usezulwini Akanakuthumela isiphango samatye ngokuchasene nani na? Niya kwazi ke okokuba saba (sibi) kanjani na isilumkiso saM"
        },
        {
            "chapter": 67,
            "verse": 18,
            "text": "Kananjalo sele baphika kakade abo bangaphambili kunabo saba njani ke isiyalo saM"
        },
        {
            "chapter": 67,
            "verse": 19,
            "text": "Abaziboni\tna\tiintaka\t(eziphaphazela)\tphezu\tkwabo ngamaphiko avuliweyo (ngaxa limbi) evalekile? Akukho bani uzibambayo (ukuba zibe sesibhakabhakeni) ngaphandle koSozinceba. Inene Yena nguSokubona ngaphezu kweento zonke"
        },
        {
            "chapter": 67,
            "verse": 20,
            "text": "Kanti ngubani na onokuba ngumkhosi wenu anincede ngaphandle koSozinceba? Abangakholwayo abakho ntweni ngaphandle kwenkohliso"
        },
        {
            "chapter": 67,
            "verse": 21,
            "text": "Ingubani khona onokunondla ukuba Ebenokusuka Ayibambe imbonelelo yaKhe (kuni)? Kodwa bona bathe gqolo ngokudelela nokuchasa (inkolo)"
        },
        {
            "chapter": 67,
            "verse": 22,
            "text": "Ingaba lowo uhamba erhubuluza ngobuso bakhe ukhokeleleke ngcono na kunalowo umi nkqo eNdleleni ethe Tye"
        },
        {
            "chapter": 67,
            "verse": 23,
            "text": "Yithi: “NguYe Onivelisileyo, Waninika ukuva nokubona neentliziyo, kuncinane eninombulelo ngako.”"
        },
        {
            "chapter": 67,
            "verse": 24,
            "text": "Yithi: “NguYe Onenze naba baninzi ngokuphindeneyo emhlabeni, yaye kukuYe apho niza kuqokelelwa khona.”"
        },
        {
            "chapter": 67,
            "verse": 25,
            "text": "Ke kaloku bathi: “Sinini na esisi thembiso, ukuba (nina bakholwayo) nithetha inyaniso?”"
        },
        {
            "chapter": 67,
            "verse": 26,
            "text": "Yithi: “Ulwazi (loko) lukuAllâh, mna ndinguMlumkisi ocacileyo.”"
        },
        {
            "chapter": 67,
            "verse": 27,
            "text": "Kodwa ukusibona kwabo sisondela, ubuso babo bangakholwayo, buya kunxunguphala kuze kuthiwe (kubo): “Oko ke koko nanikubiza"
        },
        {
            "chapter": 67,
            "verse": 28,
            "text": "Yithi (Muhammad), “Niyabona phofu ukuba uAllâh Anganditshabalalisa ndawonye nabo bakunye nam okanye Asenzele inceba, ngubani ongabakhusela bona abangakholwayo esohlwayeni esibuhlungu"
        },
        {
            "chapter": 67,
            "verse": 29,
            "text": "Yithi: “NguSolubabalo; thina sikholiwe kuYe, kananjalo kukuYe apho sixhomekeke khona. Kwaye niza kwazi okokuba ngubani na osekulahlekeni okucacileyo.”"
        },
        {
            "chapter": 67,
            "verse": 30,
            "text": "Yithi: “Niyijongile phofu (yona into yokuba): xa amanzi wenu ebenokusuka atshoniswe emhlabeni, ngubani omnye obeza kunizela namanzi ampompozayo"
        }
    ]
}
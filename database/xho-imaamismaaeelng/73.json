{
    "chapter": [
        {
            "chapter": 73,
            "verse": 1,
            "text": "Hini na wena uzisongele (ngeengubo)"
        },
        {
            "chapter": 73,
            "verse": 2,
            "text": "Vuka (uthandaze) ebusuku, nokuba kukancinane"
        },
        {
            "chapter": 73,
            "verse": 3,
            "text": "Isiqingatha sabo ubusuku okanye unciphise nokuba yintwana kuso"
        },
        {
            "chapter": 73,
            "verse": 4,
            "text": "Okanye uyongeze, ucengceleze i’Kur’ân ngocengcelezo olulinganiselweyo"
        },
        {
            "chapter": 73,
            "verse": 5,
            "text": "Inene Thina Siya kuphosa phezu kwakho ilizwi elinzima"
        },
        {
            "chapter": 73,
            "verse": 6,
            "text": "Inene iiyure zobusuku zizona zinemvakalo (entliziyweni naselwimini) yaye zilunge ngakumbi emazwini"
        },
        {
            "chapter": 73,
            "verse": 7,
            "text": "Inene okwakho ebudeni bemini kukuxakeka (okuthabatha ithuba) elide"
        },
        {
            "chapter": 73,
            "verse": 8,
            "text": "Khumbula\tigama\tleNkosi\tyakho,\tuzinikele\tkuYo ngokuzinikela okupheleleyo"
        },
        {
            "chapter": 73,
            "verse": 9,
            "text": "(Yena uAllâh) YiNkosi yeMpuma neNtshona; akukho thixo wumbi ngaphandle kwaKhe, wena zithabathele Yena ukuba Abe nguMpumelelisi wemicimbi (yakho)"
        },
        {
            "chapter": 73,
            "verse": 10,
            "text": "Yiba nomonde nangoko bakutshoyo (ngawe), ungabahoyi kananjalo wena ngokungahoyi okuyindlela elungileyo"
        },
        {
            "chapter": 73,
            "verse": 11,
            "text": "Ubayekele kuM abaphiki, abo bahamba lula (ebomini), bamele okwethutyana"
        },
        {
            "chapter": 73,
            "verse": 12,
            "text": "Inene kuThi kukho amakhamandela (okubabopha) noMlilo ovuthayo"
        },
        {
            "chapter": 73,
            "verse": 13,
            "text": "Nokutya\tokukrwitshayo\t(okomayo).\tNesohlwayo esibuhlungu"
        },
        {
            "chapter": 73,
            "verse": 14,
            "text": "NgeMini umhlaba neentaba ziya kungcangcazela zize iintaba zibe yinduli yentlabathi echithakala phantsi"
        },
        {
            "chapter": 73,
            "verse": 15,
            "text": "Inene Thina Sithumele uMthunywa kuni (bantu), olingqina phezu kwenu njengoko Sasithumele uMthunywa kuFir’awn"
        },
        {
            "chapter": 73,
            "verse": 16,
            "text": "Kodwa yena uFir’awn akazanga amthobele uMthunywa, Samhlasela ke ngohlaselo olutshabalalisayo"
        },
        {
            "chapter": 73,
            "verse": 17,
            "text": "Ningayoyika njani ningakholwa nakukholwa kuyo, iMini leyo iya kwenza abantwana babe nezimvi"
        },
        {
            "chapter": 73,
            "verse": 18,
            "text": "Izulu liya kuqhekeka lahlukane ngayo (loo Mini) kwaye esaKhe (uAllâh) isithembiso siyazaliseka"
        },
        {
            "chapter": 73,
            "verse": 19,
            "text": "Inene le yinkumbuzo, lowo uthandayo makathabathe iNdlela eya eNkosini yakhe"
        },
        {
            "chapter": 73,
            "verse": 20,
            "text": "INkosi yakho Iyakwazi (Muhammad) ukuba uyaphakama (uthandaze) phantse izahlulo ezibini kwezithathu zobusuku okanye isiqingatha sabo, okanye isithathu sabo, Lenza njalo ke neqela labo bakunye nawe. Ke kaloku uAllâh Uyabazi (ubude) bobusuku nobemini. Uyazile Yena into yokokuba nina (maMuslim) aninakukwazi ukwenza njalo, Waza Wabuyela kuni ngenceba, ngoko ke cengcelezani okulula (kuni) kwe’Kur’ân. Uyazile nento yokuba kuza kuye kubekho abanye abagulayo phakathi kwenu, abanye babeseluhambeni emhlabeni befuna okuvela kwiziBele zika- Allâh, abanye (benu) besilwa eNdleleni ka-Allâh. Ngoko ke nina cengcelezani okulula kuyo, nenze iSalâh ninikele ngeZakâh, niboleke uAllâh imboleko entle. Ke kaloku nantoni na elungileyo eniza nayo ngaphambili ngokwenu, niya kuyifumana kuAllâh. Iya kuba ngcono ibe nkulu ngokomvuzo. Celani itarhu kuAllâh Inene uAllâh Uyaxolela, Unenceba"
        }
    ]
}
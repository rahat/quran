{
    "chapter": [
        {
            "chapter": 72,
            "verse": 1,
            "text": "Yithi (Muhammad), “Kuye kwatyhilwa kum okokuba iqela leejinni1 liye laphulaphula (ucengcelezo lwe’Kur’ân), lathi; “Inene thina sive i’Kur’ân engummangaliso"
        },
        {
            "chapter": 72,
            "verse": 2,
            "text": "Ikhokelela eNdleleni elungileyo, kananjalo sikholiwe thina kuyo yaye asisayi kwayamanisa namnye eNkosini yethu"
        },
        {
            "chapter": 72,
            "verse": 3,
            "text": "Kananjalo (yona ifundisa okokuba) Osenyangweni ngoYena UyiNkosi yethu Ehloniphekileyo; Yena Akathabathanga mfazi nanyana"
        },
        {
            "chapter": 72,
            "verse": 4,
            "text": "Ke kaloku osisidenge phakathi kwethu (uSathana) ebekade ethetha ugabadelo olubi ngoAllâh"
        },
        {
            "chapter": 72,
            "verse": 5,
            "text": "Ukanti thina besihleli sicinga okokuba abantu neejinni azimelanga kuthetha buxoki ngoAllâh"
        },
        {
            "chapter": 72,
            "verse": 6,
            "text": "Kananjalo bekukade kukho ebantwini abo bafuna ukhuseleko kwiiJinni, zona ke zabongezelela ubudenge kuphela"
        },
        {
            "chapter": 72,
            "verse": 7,
            "text": "Nazo bezicinga kanye njengoko benicinga zisithi uAllâh Akanakuze Athumele bani (ukuba abe nguMthunywa)"
        },
        {
            "chapter": 72,
            "verse": 8,
            "text": "Kananjalo thina sazama ukuya ezulwini kodwa sasuka salifumana lizeliswe ngabalindi abanamandla namadangatya avuthayo"
        },
        {
            "chapter": 72,
            "verse": 9,
            "text": "Ke kaloku thina sasidla ngokuncathama kwimimandla yezulu ukuya (kubisa) siphulaphule kodwa ophulaphulayo ngoku uya kufumana idangatya lomlilo limlalele"
        },
        {
            "chapter": 72,
            "verse": 10,
            "text": "Kananjalo asazi nokuba kokungcolileyo na oko kuza kuhlela abo basemhlabeni, singazi nokuba iNkosi yabo Isingisele ekubabekeni eNdleleni elungileyo na"
        },
        {
            "chapter": 72,
            "verse": 11,
            "text": "Bakhona abangamalungisa phakathi kwethu, babe abanye bengenjalo, singamaqela aneendlela ezahlukeneyo"
        },
        {
            "chapter": 72,
            "verse": 12,
            "text": "Kananjalo sicinga ukuba asinako ukusiphepha isohlwayo sika-Allâh emhlabeni, singekhe siMphephe nangokubhabha"
        },
        {
            "chapter": 72,
            "verse": 13,
            "text": "Ke kaloku thina ukusiva kwethu isikhokelo siye sakholwa kuso. Ke kaloku lowo ukholwa eNkosini yakhe akayi kuba naloyiko lwasinciphiso somvuzo wezenzo zakhe ezilungileyo okanye ukongezelelwa kwesohlwayo sezono zakhe"
        },
        {
            "chapter": 72,
            "verse": 14,
            "text": "Kananjalo phakathi kwethu kukho abangamaMuslim kuze phakathi kwethu kubekho ama’kâsit (abangakholwayo), abo bamkele i-Islam, abanjalo bazifumanele iNdlela elungileyo.”"
        },
        {
            "chapter": 72,
            "verse": 15,
            "text": "Ke wona ama’kâsit aya kuba ziinkuni zesiHogo"
        },
        {
            "chapter": 72,
            "verse": 16,
            "text": "Ukuba ngaba bona (abangakholwayo) bebenokukholwa kuAllâh, bahambe eNdleleni elungileyo, beSiza kubapha indyebo yamanzi (imvula)"
        },
        {
            "chapter": 72,
            "verse": 17,
            "text": "Ukuze Sibalinge ngawo. Ngoko ke lowo ukreqayo kwinkumbulo yeNkosi yakhe [i’Kur’ân, (iNkosi yakhe)] Iya kumenza angene kwisohlwayo esibuhlungu"
        },
        {
            "chapter": 72,
            "verse": 18,
            "text": "Kananjalo Yona (Ityhile) okokuba iimasjid zezika-Allah, ngoko ke musani ukunqula wumbi (kuzo)"
        },
        {
            "chapter": 72,
            "verse": 19,
            "text": "Ke kaloku ukuphakama kwesiCaka sika-Allâh (uMuhammad) sinqula iNkosi yaso emthandazweni, zona (iijinni) zenza isangqa ziyinyambalala zingathi enye ikhwele phezu kwenye (ukuza kuphulaphula)"
        },
        {
            "chapter": 72,
            "verse": 20,
            "text": "Yithi (Muhammad): “Mna ndinqula iNkosi yam (kuphela) yaye andayamanisi mahlulelane kuYo.”"
        },
        {
            "chapter": 72,
            "verse": 21,
            "text": "Yithi: “Akukho phantsi kwagunya lam ukuba nihlelwe bu bubi, okanye ukuningenisa eNdleleni elungileyo.”"
        },
        {
            "chapter": 72,
            "verse": 22,
            "text": "Yithi (Muhammad): “Akukho namnye ongandikhusela kwisohlwayo sika-Allâh, ndingeze ndifumane lukhuseleko ngaphandle kwakuYe"
        },
        {
            "chapter": 72,
            "verse": 23,
            "text": "Okwam kukuvakalisa okuvela kuAllâh nomyalezo waKhe. Nabani na lowo ungaMthobeliyo uAllâh noMthunywa waKhe, inene okwakhe lowo nguMlilo wesiHogo, uya kuhlala apho ngonaphakade.”"
        },
        {
            "chapter": 72,
            "verse": 24,
            "text": "(Abayi kukholwa) de babone oko babethenjiswe ngako, baya kwazi ngoko ke ukuba ngubani na kanye ekungekho yakhe ngokubhekiselele kubancedisi, noyena ungento yanto mayela nenani (labancedisi)"
        },
        {
            "chapter": 72,
            "verse": 25,
            "text": "Yithi (Muhammad): “Mna andazi nokuba oko nithenjiswe ngako sele kukufuphi na nokuba iNkosi yam Iya kukubekela ixesha elide kusini na"
        },
        {
            "chapter": 72,
            "verse": 26,
            "text": "Yena Yedwa (uAllâh) nguSolwazi wokungabonwayo kwaye Akakubonisi nabani na okungabonwayo kwaKhe.”"
        },
        {
            "chapter": 72,
            "verse": 27,
            "text": "Ngaphandle kwalowo Athande (ukumbonisa) kubaThunywa baKhe, Inene Yena Uthumela phambi kwakhe (umthunywa lowo waKhe) nasemva kwakhe abakhi-mkhanyo"
        },
        {
            "chapter": 72,
            "verse": 28,
            "text": "(Yena uAllâh) Uyabakhusela (abaThunywa baKhe) Ade Abone okokuba bona (abaThunywa) bayivakalisile imiyalezo yeNkosi yabo (uAllâh), kwanokuba Yena Ugubungele konke oko kukunye nabo kwaye Yena (uAllâh) Ubala izinto zonke"
        }
    ]
}
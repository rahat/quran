{
    "juzs": [
        {
            "chapter": 39,
            "verse": 32,
            "text": "Allah'a karşı yalan söyleyen ve doğru kendisine geldiği zaman onu yalan sayandan daha zalim (daha haksız) kim olabilir? Kâfirlerin yeri cehennemde değil midir"
        },
        {
            "chapter": 39,
            "verse": 33,
            "text": "Doğruyu getiren ve onu tasdik edene gelince, işte onlar kötülükten korunan müttakilerdir"
        },
        {
            "chapter": 39,
            "verse": 34,
            "text": "Onlara, Rablerinin yanında ne dilerlerse vardır. İşte bu, iyilik yapanların mükafatıdır"
        },
        {
            "chapter": 39,
            "verse": 35,
            "text": "Çünkü Allah, onların önceden yaptıkları amelin en kötüsünü bile keffaretle örtüp, işlemekte bulundukları güzel amellerin en güzeline göre mükafatlarını kendilerine verecektir"
        },
        {
            "chapter": 39,
            "verse": 36,
            "text": "Allah, kuluna kâfi değil midir? Durmuşlar da seni O'ndan başkalarıyla korkutuyorlar. Her kimi ki Allah şaşırtırsa, artık ona hidayet edecek yoktur"
        },
        {
            "chapter": 39,
            "verse": 37,
            "text": "Her kime de Allah hidayet verirse artık onu da şaşırtacak yoktur. Allah aziz (çok güçlü) ve intikam sahibi değil midir"
        },
        {
            "chapter": 39,
            "verse": 38,
            "text": "Andolsun ki onlara: \"O gökleri ve yeri kim yarattı?\" diye soracak olsan: \"Elbette Allah!\" diyeceklerdir. O halde gördünüz ya Allah'tan başka çağırdıklarınızı! Eğer Allah bana bir zarar vermek isterse, onlar O'nun zararını giderebilirler mi? Yahut bana bir rahmet dilerse, onlar O'nun rahmetini tutabilirler mi? De ki: \"Allah, bana yeter.\" Tevekkül edenler, hep O'na dayanırlar"
        },
        {
            "chapter": 39,
            "verse": 39,
            "text": "De ki: \"Ey kavmim! Haliniz üzere çalışın. Ben de kendi halime göre çalışıyorum. Artık ileride bileceksiniz"
        },
        {
            "chapter": 39,
            "verse": 40,
            "text": "Kendisini rezil edecek azabın kime geleceğini ve sürekli bir azabın kimin üzerine konacağını"
        },
        {
            "chapter": 39,
            "verse": 41,
            "text": "Biz bu kitabı sana, insanlar için hak ile indirdik. O halde kim doğru yola gelirse kendi lehinedir. Kim de saparsa, sırf kendi aleyhine olarak sapar. Sen onların üzerine vekil değilsin"
        },
        {
            "chapter": 39,
            "verse": 42,
            "text": "Allah, o canları öldükleri zaman, ölmeyenleri de uyuduklarında alır. Sonra haklarında ölüm hükmü verdiklerini alıkor, diğerlerini de takdir edilmiş bir süreye kadar salıverir. Şüphesiz ki bunda düşünecek bir kavim için nice ibretler vardır"
        },
        {
            "chapter": 39,
            "verse": 43,
            "text": "Yoksa Allah'tan başka şefaatçiler mi edindiler? De ki: \"Onlar hiçbir şeye güç yetiremezler ve akıl erdiremezlerse de mi (böyle yapacaksınız)"
        },
        {
            "chapter": 39,
            "verse": 44,
            "text": "De ki: \"Bütün şefaat Allah'ındır. Göklerin ve yerin mülkü O'nundur. Sonra hep döndürülüp O'na götürüleceksiniz"
        },
        {
            "chapter": 39,
            "verse": 45,
            "text": "Böyle iken, Allah bir olarak anıldığı zaman ahirete inanmayanların yürekleri burkulur da, O'ndan başkaları anıldığı zaman derhal yüzleri güler"
        },
        {
            "chapter": 39,
            "verse": 46,
            "text": "De ki: \"Ey gökleri ve yeri yaratan, görüleni ve görülmeyeni bilen Allah'ım! Kulların arasında, o ihtilaf edip durdukları şeyler hakkında sen hüküm vereceksin"
        },
        {
            "chapter": 39,
            "verse": 47,
            "text": "Eğer bütün yeryüzündekiler ve bir o kadarı da beraber o zulmedenlerin olsaydı, kıyamet günü azabın kötülüğünden kurtulmak için onu mutlaka feda ederlerdi. Ancak ne var ki, hiç hesaba katmadıkları şeyler, Allah tarafından karşılarına çıkarılır"
        },
        {
            "chapter": 39,
            "verse": 48,
            "text": "Öyle ki, yaptıkları amellerin kötülükleri karşılarına çıkmış ve alay edip durdukları şeyler, kendilerini sarmıştır"
        },
        {
            "chapter": 39,
            "verse": 49,
            "text": "Fakat insana bir sıkıntı dokunuverince bize yalvarır, sonra kendisine tarafımızdan bir nimet bahşettiğimiz zaman da: \"O bana bir bilgi üzerine verildi.\" der. Belki bu bir imtihandır, fakat pek çokları bilmezler"
        },
        {
            "chapter": 39,
            "verse": 50,
            "text": "Onu, bunlardan öncekiler de söyledi. Fakat o kazandıkları, kendilerini kurtarmadı"
        },
        {
            "chapter": 39,
            "verse": 51,
            "text": "Neticede kazandıklarının kötülükleri, başlarına geçti. Şunlardan o zulmedenlerin de kazandıkları kötülükleri başlarına geçecektir. Onlar da bunu atlatacak değillerdir"
        },
        {
            "chapter": 39,
            "verse": 52,
            "text": "Hâlâ bilmediler mi ki; Allah, rızkı dilediğine açar ve kısar. Şüphesiz ki bunda iman edecek bir kavim için nice ibretler vardır"
        },
        {
            "chapter": 39,
            "verse": 53,
            "text": "De ki: \"Ey haddi aşarak nefislerine karşı israf etmiş olan kullarım! Allah'ın rahmetinden ümid kesmeyin. Çünkü Allah, bütün günahları bağışlar. Şüphesiz ki O, çok bağışlayıcıdır, çok merhamet edicidir"
        },
        {
            "chapter": 39,
            "verse": 54,
            "text": "Onun için ümidi kesmeyin de başınıza azab gelmeden önce tevbe ile Rabbinize yönelin ve O'na teslim olun. Sonra kurtulamazsınız"
        },
        {
            "chapter": 39,
            "verse": 55,
            "text": "Haberiniz olmayarak ansızın başınıza azab gelmeden önce (halis müslüman olun da) Rabbinizden size indirilenin en güzelini takib ve tatbik edin"
        },
        {
            "chapter": 39,
            "verse": 56,
            "text": "(O günden sakının ki günahkar) nefis şöyle diyecektir: \"Allah'ın yanında yaptığım kusurlardan dolayı yazık bana! Doğrusu ben alay edenlerdendim"
        },
        {
            "chapter": 39,
            "verse": 57,
            "text": "Yahut şöyle diyecektir: \"Allah bana doğru yolu gösterseydi, her halde ben müttakilerden olurdum"
        },
        {
            "chapter": 39,
            "verse": 58,
            "text": "Veya azabı gördüğü zaman şöyle diyecektir: \"Bana bir geri dönüş olsaydı da ben de o iyilik yapanlardan olsaydım"
        },
        {
            "chapter": 39,
            "verse": 59,
            "text": "(Ona): \"Hayır sana âyetlerim geldi de onlara yalan dedin, kibirlenmek istedin ve kâfirlerden oldun.\" (denir)"
        },
        {
            "chapter": 39,
            "verse": 60,
            "text": "Hem o kıyamet günü görürsün ki, Allah'a karşı yalan söyleyenlerin yüzleri kararmıştır. Kibirlenenlerin yeri cehennem değil mi"
        },
        {
            "chapter": 39,
            "verse": 61,
            "text": "Kötülükten sakınan müttakileri ise Allah başarılarından dolayı kurtuluşa çıkarır. Onlara fenalık dokunmaz ve onlar üzülecek de değillerdir"
        },
        {
            "chapter": 39,
            "verse": 62,
            "text": "Allah, her şeyin yaratıcısıdır. Her şey üzerine vekil de O'dur"
        },
        {
            "chapter": 39,
            "verse": 63,
            "text": "Bütün göklerin ve yerin kilitleri O'nundur. Allah'ın âyetlerini inkâr edenlere gelince, işte onlar, kendilerine yazık edenlerdir"
        },
        {
            "chapter": 39,
            "verse": 64,
            "text": "De ki: \"Ey cahiller! Şimdi bana o Allah'tan başkasına mı kulluk etmemi emrediyorsunuz"
        },
        {
            "chapter": 39,
            "verse": 65,
            "text": "Andolsun ki, sana da, senden öncekilere de şu vahyedildi: \"Yemin ederim ki, eğer şirk koşarsan bütün çalışmaların boşa gider ve mutlaka kendine yazık edenlerden olursun"
        },
        {
            "chapter": 39,
            "verse": 66,
            "text": "Hayır, onun için yalnız Allah'a kulluk et ve şükredenlerden ol"
        },
        {
            "chapter": 39,
            "verse": 67,
            "text": "Allah'ı hakkıyla takdir edemediler. Halbuki bütün yer kıyamet günü O'nun avucundadır. Gökler de kudretiyle dürülmüştür. O, onların ortak koştuklarından münezzeh ve çok yüksektir"
        },
        {
            "chapter": 39,
            "verse": 68,
            "text": "Ve sûra üflenmiştir. Göklerde kim var, yerde kim varsa çarpılıp yıkılmıştır. Ancak Allah'ın dilediği müstesna. Sonra ona bir daha üflenmiştir. Bu defa da hep onlar kalkmışlar bakıyorlardır"
        },
        {
            "chapter": 39,
            "verse": 69,
            "text": "Yer, Rabbinin nuru ile parlamıştır. Kitap konmuş, peygamberler ve şahitler getirilmiş ve aralarında hak ile hüküm verilmektedir. Hem onlara hiç haksızlık yapılmaz"
        },
        {
            "chapter": 39,
            "verse": 70,
            "text": "Herkese ne amel yaptıysa karşılığı tam olarak ödenmiştir. O (Allah), onların yaptıklarını en iyi şekilde bilmektedir"
        },
        {
            "chapter": 39,
            "verse": 71,
            "text": "İnkâr edenler bölük bölük cehenneme sevkedilmektedir. Nihayet oraya vardıklarında kapıları açılır ve bekçileri onlara: \"İçinizden size Rabbinizin âyetlerini okuyan, bu gününüzle karşılaşacağınıza dair sizi uyaran peygamberler gelmedi mi?\" derler. Onlar da: \"Evet geldi\" derler. Fakat kâfirler üzerine azab kelimesi hak oldu"
        },
        {
            "chapter": 39,
            "verse": 72,
            "text": "(Onlara): \"Ebedî olarak içinde kalmak üzere girin cehennemin kapılarından\" denir. Bak, büyüklük taslayanların yeri ne kötüdür"
        },
        {
            "chapter": 39,
            "verse": 73,
            "text": "Rablerinden korkanlar da bölük bölük cennete sevk edilmektedir. Nihayet oraya vardıkları zaman kapıları açılır ve bekçileri onlara: \"Selâm sizlere, ne hoşsunuz! Ebedî olarak içinde kalmak üzere haydi girin oraya!\" derler"
        },
        {
            "chapter": 39,
            "verse": 74,
            "text": "Onlar da: \"Hamdolsun o Allah'a ki, bize vaadini doğru çıkardı ve bizi cennet arzına varis kıldı. Cennette istediğimiz yerde oturuyoruz\" derler. Bak ne güzeldir mükafatı o iyi amel işleyenlerin"
        },
        {
            "chapter": 39,
            "verse": 75,
            "text": "Meleklerin de arşın etrafını kuşatarak, Rablerine hamd ile tesbih ettiklerini görürsün. Artık halk arasında hak ile hüküm icra edilip \"âlemlerin Rabbi Allah'a hamdolsun\" denilmektedir"
        },
        {
            "chapter": 40,
            "verse": 1,
            "text": "Hâ Mîm"
        },
        {
            "chapter": 40,
            "verse": 2,
            "text": "Bu kitabın indirilişi, çok güçlü ve her şeyi bilen Allah tarafındandır"
        },
        {
            "chapter": 40,
            "verse": 3,
            "text": "O, günah bağışlayıcı, tevbe kabul edici, azabı şiddetli, kerem sahibi Allah'tandır ki O'ndan başka ilâh yoktur. Hem dönüş O'nadır"
        },
        {
            "chapter": 40,
            "verse": 4,
            "text": "Allah'ın âyetleri hakkında ancak kâfirler mücadele ederler. Şimdi onların beldeler içinde dönüp dolaşmaları seni aldatmasın"
        },
        {
            "chapter": 40,
            "verse": 5,
            "text": "Onlardan önce Nuh kavmi, arkalarından da çeşitli topluluklar yalanlamışlardı. Her ümmet, kendi peygamberlerini yakalamak kastında bulundu. Hakkı batılla gidermek için boşuna mücadele ettiler. Ben de onları tuttum, alıverdim. (Bak o zaman) azabım nasıl oldu"
        },
        {
            "chapter": 40,
            "verse": 6,
            "text": "İşte o nankörlük eden kâfirlere Rabbinin (azab) sözü öyle hak oldu. Onlar, mutlaka cehennemliktirler"
        },
        {
            "chapter": 40,
            "verse": 7,
            "text": "Arşı taşıyanlar ve onun etrafındakiler, Rablerinin hamdiyle tesbih ederler ve O'na inanırlar. İman etmişler için de şöyle bağışlanma dilerler: \"Ey Rabbimiz! Rahmetin ve ilmin her şeyi kuşatmıştır. O, tevbe edip senin yoluna uyanları bağışla, onları cehennem azabından koru"
        },
        {
            "chapter": 40,
            "verse": 8,
            "text": "Ey Rabbimiz! Hem onları, hem onların atalarından, zevcelerinden ve zürriyetlerinden iyi olanları kendilerine vaad buyurduğun Adn cennetlerine koy. Şüphesiz çok güçlü, hüküm ve hikmet sahibi olan sensin"
        },
        {
            "chapter": 40,
            "verse": 9,
            "text": "Onları fenalıklardan koru. Sen her kimi fenalıklardan korursan, o gün muhakkak onu rahmetinle yarlığamışsındır. İşte asıl büyük kurtuluş da budur"
        },
        {
            "chapter": 40,
            "verse": 10,
            "text": "O kâfirlere mutlaka şöyle bağırılacaktır: \"Elbette Allah'ın buğzu, sizin nefislerinize buğzunuzdan daha büyüktür. Çünkü siz imana davet ediliyordunuz da inkâr ediyordunuz"
        },
        {
            "chapter": 40,
            "verse": 11,
            "text": "Kâfirler diyecekler ki: \"Ey Rabbimiz! Sen bizi iki defa öldürdün, iki defa dirilttin. Şimdi günahlarımızı anladık. Fakat çıkmaya bir yol var mı"
        },
        {
            "chapter": 40,
            "verse": 12,
            "text": "(Onlara şöyle cevap verilir): \"Bu azab size şu sebeptendir: Siz tek Allah'a davet edildiğiniz zaman inkâr ettiniz. Ama O'na ortak koşulunca inandınız. Artık hüküm, o yüce ve büyük Allah'ındır"
        },
        {
            "chapter": 40,
            "verse": 13,
            "text": "Size âyetlerini gösteren, sizin için gökten bir rızık indiren O'dur. Fakat onları ancak gönül verip düşünenler anlar"
        },
        {
            "chapter": 40,
            "verse": 14,
            "text": "O halde siz, dini Allah için halis kılarak hep O'na yalvarın. İsterse kâfirler hoşlanmasınlar"
        },
        {
            "chapter": 40,
            "verse": 15,
            "text": "O dereceleri yükselten Arş'ın sahibi Allah, o buluşma gününün (kıyametin) dehşetini haber vermek için kullarından dilediği kimseye emrinden ruh (melek) indiriyor"
        },
        {
            "chapter": 40,
            "verse": 16,
            "text": "O gün onlar kabirlerinden meydana fırlarlar. Kendilerinin hiçbir şeyi Allah'a karşı gizli kalmaz. \"Bugün mülk kimindir?\" (diye sorulur. Cevaben): \"Tek ve kahhar olan Allah'ındır.\" (denir)"
        },
        {
            "chapter": 40,
            "verse": 17,
            "text": "Bugün her nefis kazandığı ile cezalanacaktır. Bugün zulüm yoktur. Şüphesiz Allah, hesabı çabuk görendir"
        },
        {
            "chapter": 40,
            "verse": 18,
            "text": "Yaklaşmakta olan o felaket (kıyamet) gününü de onlara haber ver. O dem ki yürekler gırtlaklara dayanmıştır, yutkunup dururlar. Zalimler için ne ısınacak bir dost vardır, ne de sözü dinlenecek bir şefaatçi"
        },
        {
            "chapter": 40,
            "verse": 19,
            "text": "Allah, gözlerin hain bakışını da bilir, gönüllerin gizlediğini de"
        },
        {
            "chapter": 40,
            "verse": 20,
            "text": "Allah hakkı yerine getirir. Onların O'ndan başka yalvardıkları ise hiçbir şeyi yerine getiremezler. Çünkü hakkıyla işiten ve gören ancak Allah'tır"
        },
        {
            "chapter": 40,
            "verse": 21,
            "text": "Yeryüzünde bir gezmediler mi? Baksalar ya kendilerinden öncekilerin sonları nasıl olmuş? Onlar yeryüzünde gerek kuvvetçe ve gerek eserce kendilerinden daha üstündüler. Öyle iken Allah onları günahları sebebiyle tutup alıverdi. Kendilerini Allah'ın azabından koruyacak biri bulunmadı"
        },
        {
            "chapter": 40,
            "verse": 22,
            "text": "O, şundandı: Onlara peygamberleri apaçık delillerle geliyorlardı. Ama onlar inkâr ettiler. Allah da tuttu kendilerini alıverdi. Çünkü O'nun kuvveti çok, azabı şiddetlidir"
        },
        {
            "chapter": 40,
            "verse": 23,
            "text": "Andolsun Musa'yı âyetlerimizle ve açık bir delil ile gönderdik"
        },
        {
            "chapter": 40,
            "verse": 24,
            "text": "Firavun'a, Hâmân'a ve Karun'a da onlar: \"Bu bir sihirbaz, bir yalancıdır\" dediler"
        },
        {
            "chapter": 40,
            "verse": 25,
            "text": "Bunun üzerine Musa, kendilerine tarafımızdan hakkı getirince de: \"Onunla beraber iman etmiş olanların oğullarını öldürün, kadınlarını diri tutun.\" dediler. Fakat o kâfirlerin tuzağı da hep boşa çıkmaktadır"
        },
        {
            "chapter": 40,
            "verse": 26,
            "text": "Bir de Firavun: \"Bırakın beni, öldüreyim Musa'yı da o Rabbine dua etsin. Çünkü ben onun, dininizi değiştirmesinden veya yeryüzünde bir bozgunculuk çıkarmasından korkuyorum\" dedi"
        },
        {
            "chapter": 40,
            "verse": 27,
            "text": "Musa da: \"Ben hesap gününe inanmayan her kibirliden, benim de Rabbim, sizin de Rabbiniz olan Allah'a sığınırım\" dedi"
        },
        {
            "chapter": 40,
            "verse": 28,
            "text": "Firavun ailesinden imanını saklayan bir adam da şöyle dedi: \"Bir adamı, Rabbim Allah dediği için öldürecek misiniz? Halbuki o size Rabbinizden delillerle gelmiştir. Hem o bir yalancı ise çok sürmez, yalanı boynuna geçer. Fakat doğru ise size yaptığı tehditlerin birkısmı olsun başınıza gelir. Şüphe yok ki Allah aşırı giden bir yalancıyı doğru yola çıkarmaz"
        },
        {
            "chapter": 40,
            "verse": 29,
            "text": "Ey kavmim! Bugün mülk sizindir. Dünyada yüze çıkmış bulunuyorsunuz. Eğer gelecek olursa Allah'ın hışmından bizi kim kurtarır?\" Firavun: \"Ben size görüşümden başkasını göstermiyorum ve herhalde ben size doğru yolu gösteriyorum\" dedi"
        },
        {
            "chapter": 40,
            "verse": 30,
            "text": "O iman etmiş olan kimse de: \"Ey kavmim! Doğrusu ben sizin hakkınızda Ahzab (önceki çeşitli toplumlar)ın günleri gibi bir günden korkuyorum"
        },
        {
            "chapter": 40,
            "verse": 31,
            "text": "Nuh Kavmi'nin, Âd'ın, Semud'un ve daha sonrakilerin maceraları gibi (bir günün geleceğinden korkuyorum). Allah, kulları için bir zulüm istemez"
        },
        {
            "chapter": 40,
            "verse": 32,
            "text": "Ey kavmim! Ben size gelecek o çağrışma gününden (kıyamet gününden) korkuyorum"
        },
        {
            "chapter": 40,
            "verse": 33,
            "text": "O gün arkanıza dönüp kaçacaksınız. Fakat sizi Allah'tan koruyacak olan yoktur. Her kimi Allah şaşırtırsa, artık ona bir yol gösterici bulunmaz"
        },
        {
            "chapter": 40,
            "verse": 34,
            "text": "Bundan önce size delillerle Yusuf gelmişti. O zaman da onun size getirdiği hakikatte şüphe edip durmuştunuz. Nihayet vefat ettiğinde de \"Bundan sonra Allah asla peygamber göndermez\" dediniz. İşte aşırı şüpheci olanları Allah böyle şaşırtır"
        },
        {
            "chapter": 40,
            "verse": 35,
            "text": "Onlar, kendilerine gelmiş bir delil olmaksızın, Allah'ın âyetleri hakkında mücadele ederler. Bu durum, Allah katında ve iman edenler yanında büyük bir buğzu gerektirir. İşte Allah, her böbürlenen zorbanın kalbini öyle bir tabiat ile mühürler"
        },
        {
            "chapter": 40,
            "verse": 36,
            "text": "Firavun dedi ki: \"Ey Hâmân! Bana bir kule yap, belki ben o yollara ulaşabilirim"
        },
        {
            "chapter": 40,
            "verse": 37,
            "text": "Göklerin yollarına ulaşabilirim de, Musa'nın ilâhının ne olduğunu anlarım. Ben onu mutlaka yalancı sanıyorum.\" İşte böylece Firavun'a kötü ameli süslü gösterildi de yoldan çıkarıldı. Çünkü Firavun düzeni hep boşa çıkar"
        },
        {
            "chapter": 40,
            "verse": 38,
            "text": "O iman etmiş olan kimse dedi ki: \"Ey kavmim! Bana uyun ki size doğru yolu göstereyim"
        },
        {
            "chapter": 40,
            "verse": 39,
            "text": "Ey kavmim! Bu dünya hayatı ancak geçici bir menfaatten ibarettir. Ahiret ise durulacak karar yurdudur"
        },
        {
            "chapter": 40,
            "verse": 40,
            "text": "Her kim bir kötülük yaparsa, ona ancak yaptığının bir misli ile ceza verilir. Erkek veya kadın, her kim de mümin olarak iyi bir amel işlerse, işte onlar cennete girerler. Orada kendilerine hesapsız rızık verilir"
        },
        {
            "chapter": 40,
            "verse": 41,
            "text": "Hem ey kavmim! Niçin ben sizi kurtuluşa davet ederken, siz beni ateşe davet ediyorsunuz"
        },
        {
            "chapter": 40,
            "verse": 42,
            "text": "Siz beni Allah'ı inkâr etmeye ve bence hiç ilimde yeri olmayan şeyleri O'na ortak koşmaya davet ediyorsunuz. Ben ise sizi o çok güçlü ve çok bağışlayıcı olan Allah'a davet ediyorum"
        },
        {
            "chapter": 40,
            "verse": 43,
            "text": "Hiç inkâr edilemez ki, gerçekten sizin beni davet ettiğiniz şeyin dünyada da, ahirette de bir davet hakkı yoktur. Hepimizin dönüşü Allah'adır. Şüphesiz haddi aşanların hepsi cehennemliktir"
        },
        {
            "chapter": 40,
            "verse": 44,
            "text": "Siz benim söylediklerimi sonra anlayacaksınız. Ben işimi Allah'a havale ediyorum. Şüphesiz Allah, kullarını görür, gözetir"
        },
        {
            "chapter": 40,
            "verse": 45,
            "text": "Allah o mümini, onların kurdukları tuzakların kötülüklerinden korudu. Firavun'un adamlarını ise, o kötü azab kuşattı"
        },
        {
            "chapter": 40,
            "verse": 46,
            "text": "Onlar, sabah akşam ateşe arzolunurlar. Kıyamet kopacağı gün de: \"Firavun hanedanını azabın en şiddetlisine tıkın!\" (denilecektir)"
        },
        {
            "chapter": 40,
            "verse": 47,
            "text": "Hele ateş içinde birbirlerini protesto ederlerken, zayıf olanlar, büyüklük taslayanlara: \"Hani bizler size tabi idik. Şimdi siz bizden bir ateş nöbetini savabiliyor musunuz?\" derler"
        },
        {
            "chapter": 40,
            "verse": 48,
            "text": "Büyüklük taslayanlar da şöyle derler: \"Evet, hepimiz onun içindeyiz. Allah kulları arasında hükmünü vermiştir"
        },
        {
            "chapter": 40,
            "verse": 49,
            "text": "Ateştekiler, cehennem bekçilerine derler ki: \"Rabbinize dua edin de bir gün olsun bizden azabı biraz hafifletsin"
        },
        {
            "chapter": 40,
            "verse": 50,
            "text": "Bekçiler de: \"Size peygamberleriniz mucizelerle gelmiyorlar mıydı?\" diye sorarlar. Onlar: \"Evet\" derler. Bekçiler: \"Öyle ise kendiniz dua edin\" derler. Kâfirlerin duası ise hep çıkmazdadır"
        },
        {
            "chapter": 40,
            "verse": 51,
            "text": "Biz peygamberimize ve inananlara hem dünya hayatında hem de şahitlerin şahitlik edecekleri günde (kıyamette) elbette yardım ederiz"
        },
        {
            "chapter": 40,
            "verse": 52,
            "text": "O gün zalimlere özür dilemeleri fayda vermez. Onlara lanet vardır, onlara yurdun kötüsü (cehennem) vardır"
        },
        {
            "chapter": 40,
            "verse": 53,
            "text": "Andolsun ki biz Musa'ya o hidayeti verdik ve İsrailoğullarına o kitabı miras kıldık"
        },
        {
            "chapter": 40,
            "verse": 54,
            "text": "(Bunu) Aklı başında olanlara bir yol gösterici ve bir hatırlatma olsun diye (böyle yaptık)"
        },
        {
            "chapter": 40,
            "verse": 55,
            "text": "O halde sabret. Çünkü Allah'ın vaadi haktır. Hem günahından dolayı istiğfar et ve akşam sabah Rabbini hamdiyle tesbih et"
        },
        {
            "chapter": 40,
            "verse": 56,
            "text": "Kendilerine gelmiş kesin bir delil olmaksızın, Allah'ın âyetleri hakkında mücadele edenlerin göğüslerinde ancak yetişemeyecekleri bir kibir vardır. Sen hemen Allah'a sığın. Çünkü her şeyi işiten ve gören O'dur"
        },
        {
            "chapter": 40,
            "verse": 57,
            "text": "Elbette göklerin ve yerin yaratılması, insanların yaratılmasından daha büyüktür. Fakat insanların çoğu bilmezler"
        },
        {
            "chapter": 40,
            "verse": 58,
            "text": "Kör ile gören bir olmaz, iman edip salih ameller işleyen kimseler ile kötülük yapan da bir değildir. Ne kadar da az düşünüyorsunuz"
        },
        {
            "chapter": 40,
            "verse": 59,
            "text": "Herhalde o saat (kıyamet) muhakkak gelecektir. Onda şüphe yok. Fakat insanların çoğu inanmazlar"
        },
        {
            "chapter": 40,
            "verse": 60,
            "text": "Halbuki Rabbiniz: \"Bana yalvarın, dua edin ki size karşılık vereyim. Çünkü bana ibadet etmekten kibirlenip yüz çevirenler yarın horlanmış olarak cehenneme gireceklerdir.\" buyurdu"
        },
        {
            "chapter": 40,
            "verse": 61,
            "text": "İçinde dinlenesiniz diye geceyi, göz açıcı bir aydınlık olarak da gündüzü sizin için yaratan Allah'tır. Gerçekten Allah insanlara karşı bir lütuf sahibidir. Fakat insanların çoğu şükretmezler"
        },
        {
            "chapter": 40,
            "verse": 62,
            "text": "İşte Rabbiniz, her şeyin yaratıcısı olan o Allah'tır. O'ndan başka ilâh yoktur. O halde (haktan) nasıl çevrilirsiniz"
        },
        {
            "chapter": 40,
            "verse": 63,
            "text": "İşte Allah'ın âyetlerini inkâr edenler böyle çevriliyorlar"
        },
        {
            "chapter": 40,
            "verse": 64,
            "text": "Allah, O'dur ki sizin için yeri bir karargâh, göğü de bir bina yapmıştır. Size şekil vermiş, sonra şekillerinizi güzelleştirmiştir. Hoş nimetlerden size rızık vermiştir. İşte Rabbiniz o Allah'tır. Âlemlerin Rabbi olan Allah ne yücedir"
        },
        {
            "chapter": 40,
            "verse": 65,
            "text": "Daimî bir hayat sahibi ancak O'dur. O'ndan başka ilâh yoktur. Onun için dini halis kılarak O'na, hep O'na yalvarın. Hamd, âlemlerin Rabbi olan Allah'a mahsustur"
        },
        {
            "chapter": 40,
            "verse": 66,
            "text": "De ki: \"Bana Rabbimden apaçık deliller geldiği zaman, ben o sizin Allah'ı bırakıp taptıklarınıza ibadet etmekten kesinlikle men edildim ve bana âlemlerin Rabbine teslim olmam emredildi"
        },
        {
            "chapter": 40,
            "verse": 67,
            "text": "Sizi (önce) bir topraktan, sonra bir damla sudan, sonra bir aleka (embriyo)dan yaratan, sonra sizi bir bebek olarak çıkaran, sonra güçlü kuvvetli bir çağa erişmeniz, sonra da ihtiyarlar olmanız için yaşatıp büyüten O'dur. İçinizden kimi de daha önce vefat ettiriliyor. (Bunları Allah) belirli bir süreye ulaşasınız ve aklınızı kullanasınız diye (böyle yapıyor)"
        },
        {
            "chapter": 40,
            "verse": 68,
            "text": "O, hem yaşatır, hem öldürür. O, bir şey yapmak isteyince ona sadece \"ol!\" der, o şey de hemen oluverir"
        },
        {
            "chapter": 40,
            "verse": 69,
            "text": "Bakmaz mısın şimdi Allah'ın âyetleri hakkında mücadeleye kalkanlara! (Haktan) nasıl döndürülüyorlar"
        },
        {
            "chapter": 40,
            "verse": 70,
            "text": "Kitaba ve Resullerimizi gönderdiğimiz şeylere yalan diyenler, artık ilerde bilecekler"
        },
        {
            "chapter": 40,
            "verse": 71,
            "text": "O zaman boyunlarında halkalar ve zincirler olduğu halde sürükleneceklerdir"
        },
        {
            "chapter": 40,
            "verse": 72,
            "text": "Kaynar suda, sonra da ateşte kaynatılacaklardır"
        },
        {
            "chapter": 40,
            "verse": 73,
            "text": "Sonra da onlara: \"Nerede o ortak koştuklarınız?\" denilecek"
        },
        {
            "chapter": 40,
            "verse": 74,
            "text": "O Allah'tan başkaları (nerede denilecek). Onlar da diyecekler ki: \"Hepsi bizden uzaklaşıp gittiler. Daha doğrusu biz bundan önce hiçbir şeye ibadet etmiyormuşuz.\" İşte Allah, o kâfirleri böyle şaşırtır"
        },
        {
            "chapter": 40,
            "verse": 75,
            "text": "Bunun sebebi şudur: Çünkü siz yeryüzünde haksız yere seviniyor ve güveniyordunuz"
        },
        {
            "chapter": 40,
            "verse": 76,
            "text": "İçlerinde ebedî olarak kalmak üzere cehennemin kapılarından girin. Bak ne kötü o kibirlenenlerin yeri"
        },
        {
            "chapter": 40,
            "verse": 77,
            "text": "Ey Muhammed! Sen sabret, şüphesiz Allah'ın vaadi haktır, mutlaka gerçekleşecektir. Onlara yaptığımız tehdidin bir kısmını sana göstersek de veya seni vefat ettirsek de onlar mutlaka döndürülüp bize getirileceklerdir"
        },
        {
            "chapter": 40,
            "verse": 78,
            "text": "Andolsun ki biz senin önünden nice peygamberler göndermişizdir. Onlardan kimini sana anlatmışız, kimini de anlatmamışızdır. Hiçbir peygamber, Allah'ın izni olmaksızın bir mucize getiremez. Allah'ın emri gelince de hak yerine getirilir. Batıl bir dava peşinde koşanlar, işte bu noktada hüsrana uğrarlar"
        },
        {
            "chapter": 40,
            "verse": 79,
            "text": "Kimine binesiniz, kimini de yiyesiniz diye sizin için o yumuşak başlı hayvanları yaratan Allah'tır"
        },
        {
            "chapter": 40,
            "verse": 80,
            "text": "Sizin için onlarda daha nice menfaatler vardır. Onların üzerinde gönüllerinizdeki bir arzuya erersiniz. Hem onlar üzerinde, hem de gemiler üzerinde taşınırsınız"
        },
        {
            "chapter": 40,
            "verse": 81,
            "text": "Allah size âyetlerini gösteriyor. Şimdi Allah'ın âyetlerinin hangisini inkâr edersiniz"
        },
        {
            "chapter": 40,
            "verse": 82,
            "text": "Daha yeryüzünde gezip de bir bakmazlar mı? Kendilerinden öncekilerin sonu nasıl olmuş? Onlar kendilerinden hem daha çok, hem de kuvvetçe ve yeryüzündeki eserlerinin sağlamlığı bakımından daha çetindiler. Öyle iken o kazandıkları şeyler, kendilerini kurtaramadı"
        },
        {
            "chapter": 40,
            "verse": 83,
            "text": "Çünkü onlara peygamberleri, delillerle geldikleri zaman, kendilerinde bulunan ilme güvendiler de o alay ettikleri şey onları kuşatıverdi"
        },
        {
            "chapter": 40,
            "verse": 84,
            "text": "O zaman hışmımızı gördüklerinde: \"Allah'ın birliğine inandık ve O'na şirk koştuğumuz şeyleri inkâr ettik\" dediler"
        },
        {
            "chapter": 40,
            "verse": 85,
            "text": "Ama hışmımızı gördükleri zamanki imanları kendilerine fayda verecek değildi. Allah'ın, kulları hakkındaki geçe gelen kanunu budur. İşte kâfirler bu noktada hüsrana düştüler"
        },
        {
            "chapter": 41,
            "verse": 1,
            "text": "Hâ Mîm"
        },
        {
            "chapter": 41,
            "verse": 2,
            "text": "Bu Kur'ân Rahmân ve Rahîm olan Allah tarafından indirilmiştir"
        },
        {
            "chapter": 41,
            "verse": 3,
            "text": "Bu, Arapça bir Kur'an olarak, âyetleri bilen bir kavim için ayırt edilip açıklanmış bir kitaptır"
        },
        {
            "chapter": 41,
            "verse": 4,
            "text": "O, müjdeleyici ve uyarıcı olarak gönderilmiştir. Fakat insanların çoğu yüz çevirmişlerdir. Artık onlar gerçeği işitmezler"
        },
        {
            "chapter": 41,
            "verse": 5,
            "text": "Onlar: \"Ey Muhammed! Senin bizi davet ettiğin şeye karşı kalplerimiz kapalıdır. Kulaklarımızda da bir ağırlık vardır. Seninle bizim aramızda anlaşmamıza engel bir de perde vardır. Sen istediğini yap, çünkü biz yapıyoruz\" dediler"
        },
        {
            "chapter": 41,
            "verse": 6,
            "text": "Ey Muhammed! De ki: \"Ben sadece sizin gibi bir insanım, ancak bana ilâhınızın bir tek ilâh olduğu vahyediliyor. Artık hep O'na yönelin ve O'ndan bağışlanma dileyin. Vay O'na ortak koşanların haline"
        },
        {
            "chapter": 41,
            "verse": 7,
            "text": "Onlar, zekatı vermezler, ahireti de inkâr ederler"
        },
        {
            "chapter": 41,
            "verse": 8,
            "text": "Şüphesiz ki, iman edip, salih amel işleyenler için de bitmez tükenmez bir mükafat vardır"
        },
        {
            "chapter": 41,
            "verse": 9,
            "text": "De ki: \"Siz yeri iki günde yaratanı gerçekten inkâr edip duracak mısınız? Bir de O'na eşler koşuyorsunuz ha? O bütün âlemlerin Rabbidir"
        },
        {
            "chapter": 41,
            "verse": 10,
            "text": "O, yerin üstünde sabit dağlar yarattı. Orada bereketler meydana getirdi. Orada araştırıp soranlar için rızıkları tam dört günde belli bir seviyede takdir edip, düzene koydu"
        },
        {
            "chapter": 41,
            "verse": 11,
            "text": "Sonra duman halinde bulunan göğe yöneldi. Ona ve yerküreye: \"İsteyerek veya istemeyerek buyruğuma gelin.\" dedi. Her ikisi de: \"İsteyerek geldik\" dediler"
        },
        {
            "chapter": 41,
            "verse": 12,
            "text": "Böylece Allah onları iki günde yedi gök olmak üzere yerine koydu. Her göğe kendi işini bildirdi. Biz en yakın göğü kandillerle süsledik ve koruduk. İşte bu çok güçlü ve her şeyi bilen Allah'ın takdiridir"
        },
        {
            "chapter": 41,
            "verse": 13,
            "text": "Eğer onlar, yine yüz çevirirlerse de ki: \"Ben sizi Âd ve Semud'un başına gelen yıldırıma benzer bir yıldırıma karşı uyardım"
        },
        {
            "chapter": 41,
            "verse": 14,
            "text": "Onlara Allah'tan başkasına kulluk etmeyin diye önlerinden ve arkalarından peygamberler geldiği zaman: \"Eğer Rabbimiz dileseydi mutlaka melekler indirirdi. Biz sizin tebliğ için gönderildiğiniz şeylere inanmayız.\" dediler"
        },
        {
            "chapter": 41,
            "verse": 15,
            "text": "Âd kavmine gelince onlar yeryüzünde büyüklük tasladılar ve: \"Bizden daha kuvvetli kim vardır?\" dediler. Onlar kendilerini yaratan Allah'ın kendilerinden daha kuvvetli olduğunu görmediler mi? Onlar bizim âyetlerimizi bile bile inkâr ediyorlardı"
        },
        {
            "chapter": 41,
            "verse": 16,
            "text": "Bu yüzden biz de onlara dünya hayatında rezillik azabını tattırmak için o uğursuz günlerde dondurucu bir kasırga gönderdik. Ahiret azabı ise elbette daha çok rezil edicidir. Onlara yardım da edilmeyecektir"
        },
        {
            "chapter": 41,
            "verse": 17,
            "text": "Semûd kavmine gelince, biz onlara doğru yolu gösterdik. Fakat onlar körlüğü doğru yola tercih ettiler. Bunun üzerine kazandıkları kötülük yüzünden alçaltıcı azabın yıldırımı onları çarpıverdi"
        },
        {
            "chapter": 41,
            "verse": 18,
            "text": "Biz iman edenleri ve kötülükten sakınanları ise kurtardık"
        },
        {
            "chapter": 41,
            "verse": 19,
            "text": "O gün Allah'ın düşmanları cehennem ateşine sürülmek üzere hep bir araya toplanırlar"
        },
        {
            "chapter": 41,
            "verse": 20,
            "text": "Nihayet oraya vardıkları zaman kulakları, gözleri ve derileri yaptıkları şeyler hakkında onların aleyhinde şahitlik ederler"
        },
        {
            "chapter": 41,
            "verse": 21,
            "text": "Onlar derilerine: \"Niçin aleyhimize şahitlik ettiniz?\" derler. Derileri de: \"Bizi her şeyi konuşturan Allah konuşturdu, sizi ilk defa yaratan O'dur ve siz yine O'na döndürülüyorsunuz\" derler"
        },
        {
            "chapter": 41,
            "verse": 22,
            "text": "Siz kulaklarınızın, gözlerinizin ve derilerinizin aleyhinizde şahitlik edeceğinden korkarak kötülükten sakınmıyordunuz. Fakat yaptıklarınızdan birçoğunu Allah'ın bilmeyeceğini zannediyordunuz"
        },
        {
            "chapter": 41,
            "verse": 23,
            "text": "İşte Rabbiniz hakkında beslediğiniz bu zannınız sizi helak etti de zarara uğrayanlardan oldunuz"
        },
        {
            "chapter": 41,
            "verse": 24,
            "text": "Şimdi eğer dayanabilirlerse onların yeri ateştir. Yok eğer hoşnutluğa dönmek isterlerse bile artık onlar hoşnut edileceklerden değildirler"
        },
        {
            "chapter": 41,
            "verse": 25,
            "text": "Biz onlara birtakım arkadaşlar musallat ettik de onlar kendilerine önlerinde ve arkalarında ne varsa hepsini güzel gösterdiler. Böylece kendilerinden önce gelip, geçmiş olan cin ve insan toplulukları hakkındaki, azab sözü onlar için de hak oldu. Doğrusu onların hepsi de kendilerine yazık etmişlerdir"
        },
        {
            "chapter": 41,
            "verse": 26,
            "text": "İnkâr edenler: \"Bu Kur'ânı dinlemeyin, okunurken gürültü yapın, belki üstün gelirsiniz\" dediler"
        },
        {
            "chapter": 41,
            "verse": 27,
            "text": "Biz mutlaka inkâr edenlere şiddetli bir azab tattıracağız. Ve onlara yaptıkları amellerin en kötüsünün cezasını vereceğiz"
        },
        {
            "chapter": 41,
            "verse": 28,
            "text": "İşte Allah'ın düşmanlarının cezası ateştir. Âyetlerimizi bile bile inkâr etmelerinin cezası olarak, onlar için orada ebedî olarak kalacakları cehennem yurdu vardır"
        },
        {
            "chapter": 41,
            "verse": 29,
            "text": "İnkâr edenler: \"Ey Rabbimiz! Cinlerden ve insanlardan bizi doğru yoldan saptıranları bize göster de onları ayaklarımızın altına alalım, böylece cehennemin en altında kalanlardan olsunlar.\" diyeceklerdir"
        },
        {
            "chapter": 41,
            "verse": 30,
            "text": "Rabbimiz Allah'tır\" deyip, sonra da doğrulukta devam edenlere gelince, onların üzerine melekler iner ve derler ki: \"Korkmayın, üzülmeyin, size vaad edilen cennetle sevinin"
        },
        {
            "chapter": 41,
            "verse": 31,
            "text": "Biz dünya hayatında da, ahirette de sizin dostlarınızız. Cennette sizin için canınızın çektiği ve istediğiniz her şey vardır"
        },
        {
            "chapter": 41,
            "verse": 32,
            "text": "Bunlar çok bağışlayıcı ve çok merhametli olan Allah tarafından bir ağırlamadır"
        },
        {
            "chapter": 41,
            "verse": 33,
            "text": "Allah'a davet eden, salih amel işleyen ve: \"Ben gerçekten müslümanlardanım\" diyen kimseden daha güzel sözlü kim olabilir"
        },
        {
            "chapter": 41,
            "verse": 34,
            "text": "Hem iyilik de bir değildir, kötülük de. Kötülüğü en güzel bir şekilde sav. O zaman seninle kendi arasında bir düşmanlık olan kişinin, sanki samimi bir dost gibi olduğunu görürsün"
        },
        {
            "chapter": 41,
            "verse": 35,
            "text": "Bu olgunluğa ancak sabredenler kavuşturulur, buna ancak hayırdan büyük bir pay sahibi olan kavuşturulur"
        },
        {
            "chapter": 41,
            "verse": 36,
            "text": "Eğer şeytandan gelen kötü bir düşünce seni dürtecek olursa hemen Allah'a sığın. Çünkü O her şeyi işitir ve bilir"
        },
        {
            "chapter": 41,
            "verse": 37,
            "text": "Gece ile gündüz ve güneş ile ay Allah'ın kudretinin delillerindendir. Güneşe ve aya secde etmeyin. Eğer sadece Allah'a kulluk yapmak istiyorsanız, onları yaratan Allah'a secde edin"
        },
        {
            "chapter": 41,
            "verse": 38,
            "text": "Eğer onlar büyüklük taslarlarsa bilsinler ki, Rabbinin yanındaki melekler gece gündüz O'nu tesbih ederler ve hiç usanmazlar"
        },
        {
            "chapter": 41,
            "verse": 39,
            "text": "Senin yeryüzünü boynu bükük, kupkuru görmen de Allah'ın kudretinin delillerindendir. Biz onun üzerine suyu indirdiğimiz zaman titreşir ve kabarır. Şüphesiz ki ona hayat veren Allah mutlaka ölüleri de diriltir. Doğrusu O'nun her şeye gücü yeter"
        },
        {
            "chapter": 41,
            "verse": 40,
            "text": "Âyetlerimiz hakkında doğruluktan ayrılıp inkâra sapanlar bize gizli kalmazlar. O halde ateşe atılacak olan mı daha hayırlıdır, yoksa kıyamet günü güven içinde gelecek olan mı? İstediğinizi yapın. Şüphesiz ki Allah, yaptığınız şeyleri hakkıyla görür"
        },
        {
            "chapter": 41,
            "verse": 41,
            "text": "Kur'ân kendilerine geldiğinde onu inkâr edenler, mutlaka cezalarını çekceklerdir. O gerçekten çok değerli bir kitaptır"
        },
        {
            "chapter": 41,
            "verse": 42,
            "text": "Ona ne önünden, ne de ardından batıl gelemez. O hüküm ve hikmet sahibi, öğülmeye layık olan Allah tarafından indirilmiştir"
        },
        {
            "chapter": 41,
            "verse": 43,
            "text": "Ey Muhammed! Sana senden önceki peygamberlere söylenenden başka bir şey söylenmiyor. Şüphesiz ki senin Rabbin hem mağfiret sahibidir hem de acı verecek bir azap sahibidir"
        },
        {
            "chapter": 41,
            "verse": 44,
            "text": "Eğer biz onu yabancı dilden bir Kur'ân yapsaydık onlar mutlaka: \"Bu kitabın âyetleri genişçe açıklanmalı değil miydi? Arap bir peygambere yabancı dil, öyle mi?\" derlerdi. Sen de ki: \"O, iman edenler için bir hidayet ve şifadır.\" İman etmeyenlerin kulaklarında ise bir ağırlık vardır. Kur'ân onlara göre bir körlüktür. Sanki onlar uzak bir yerden çağrılıyorlar (da duymuyorlar)"
        },
        {
            "chapter": 41,
            "verse": 45,
            "text": "Andolsun ki biz Musa'ya Tevrat'ı vermiştik de onda ihtilafa düşmüşlerdi. Eğer Rabbin tarafından azabın ertelenmesine dair bir söz geçmeseydi mutlaka aralarında hüküm verilirdi. Gerçekten onlar Kur'ân hakkında bir şüphe ve tereddüt içindedirler"
        },
        {
            "chapter": 41,
            "verse": 46,
            "text": "Her kim iyi bir iş yaparsa, kendi lehine yapmış olur. Kim de bir kötülük yaparsa, kendi aleyhine yapmış olur. Rabbin kullara zulmedecek değildir"
        }
    ]
}
{
    "juzs": [
        {
            "chapter": 51,
            "verse": 31,
            "text": "ইব্ৰাহীমে ক’লে, ‘হে প্ৰেৰিত ফিৰিস্তাসকল! তোমালোকৰ বিশেষ কাম কি’"
        },
        {
            "chapter": 51,
            "verse": 32,
            "text": "তেওঁলোকে ক’লে, ‘নিশ্চয় আমি এটা অপৰাধী সম্প্ৰদায়ৰ প্ৰতি প্ৰেৰিত হৈছো’।"
        },
        {
            "chapter": 51,
            "verse": 33,
            "text": "সিহঁতৰ ওপৰত পকা মাটিৰ টুকুৰা নিক্ষেপ কৰিবলৈ"
        },
        {
            "chapter": 51,
            "verse": 34,
            "text": "যিটো তোমাৰ প্ৰতিপালকৰ তৰফৰ পৰা চিহ্নিত সীমালঙ্ঘনকাৰীসকলৰ বাবে।"
        },
        {
            "chapter": 51,
            "verse": 35,
            "text": "আৰু তাত যিসকল মুমিন আছিল আমি সিহঁতক উলিয়াই আনিছো।"
        },
        {
            "chapter": 51,
            "verse": 36,
            "text": "কিন্তু আমি তাত এটা পৰিয়ালৰ বাহিৰে আন কোনো মুছলিম পোৱা নাই।"
        },
        {
            "chapter": 51,
            "verse": 37,
            "text": "আৰু যিসকলে যন্ত্ৰণাদায়ক শাস্তিক ভয় কৰে আমি সিহঁতৰ বাবে তাত এটা নিদৰ্শন থৈ আহিছো।"
        },
        {
            "chapter": 51,
            "verse": 38,
            "text": "আৰু মূছাৰ কাহিনীতো নিদৰ্শন আছে, যেতিয়া আমি তেওঁক সুস্পষ্ট প্ৰমাণসহ ফিৰআউনৰ ওচৰত পঠিয়াইছিলো"
        },
        {
            "chapter": 51,
            "verse": 39,
            "text": "কিন্তু সি ক্ষমতাৰ অহংকাৰত মুখ ঘূৰাই ল’লে আৰু ক’লে, ‘এওঁ এজন যাদুকৰ নহ’লে উন্মাদ’।"
        },
        {
            "chapter": 51,
            "verse": 40,
            "text": "ফলত আমি তাক আৰু তাৰ সৈন্য বাহিনীক শাস্তি বিহিলো আৰু সিহঁতক সাগৰত নিক্ষেপ কৰিলো আৰু সি আছিল তিৰস্কৃত।"
        },
        {
            "chapter": 51,
            "verse": 41,
            "text": "আৰু নিদৰ্শন আছে আদ সম্প্ৰদায়ৰ ঘটনাতো, (স্মৰণ কৰা) যেতিয়া আমি সিহঁতৰ বিৰুদ্ধে অকল্যাণকৰ বতাহ প্ৰেৰণ কৰিছিলো"
        },
        {
            "chapter": 51,
            "verse": 42,
            "text": "সেই বতাহজাক একোৱে এৰা নাছিল, যাৰ ওপৰেদি গৈছিল তাক চূৰ্ণ-বিচূৰ্ণ কৰি গৈছিল।"
        },
        {
            "chapter": 51,
            "verse": 43,
            "text": "আৰু নিদৰ্শন আছে ছামূদ সম্প্ৰদায়ৰ ঘটনাতো, যেতিয়া সিহঁতক কোৱা হৈছিল, ‘এটা নিৰ্দিষ্ট সময় লৈকে ভোগ কৰি লোৱা’।"
        },
        {
            "chapter": 51,
            "verse": 44,
            "text": "কিন্তু সিহঁতে সিহঁতৰ প্ৰতিপালকৰ আদেশ মানিবলৈ অহংকাৰ কৰিলে; ফলত সিহঁত চাই থকা অৱস্থাতে সিহঁতক বজ্ৰপাতে ধৰিলে।"
        },
        {
            "chapter": 51,
            "verse": 45,
            "text": "ফলত সিহঁতে থিয় হ’বলৈকেও সক্ষম নহ’ল আৰু প্ৰতিৰোধো কৰিব নোৱাৰিলে।"
        },
        {
            "chapter": 51,
            "verse": 46,
            "text": "আৰু (ধ্বংস কৰিছিলো) ইয়াৰ আগত নূহৰ সম্প্ৰদায়ক, নিশ্চয় সিহঁত আছিল ফাছিক্ব সম্প্ৰদায়।"
        },
        {
            "chapter": 51,
            "verse": 47,
            "text": "আৰু আমি আমাৰ ক্ষমতাৰ বলত আকাশ নিৰ্মাণ কৰিছো আৰু নিশ্চয় আমি মহাসম্প্ৰসাৰণকাৰী।"
        },
        {
            "chapter": 51,
            "verse": 48,
            "text": "আৰু আমি পৃথিৱীখনক পাৰি দিছো, (চোৱাচোন, আমি) কিমান সুন্দৰ ব্যৱস্থাপনাকাৰী"
        },
        {
            "chapter": 51,
            "verse": 49,
            "text": "আৰু আমি প্ৰতিটো বস্তু যোৰা যোৰা সৃষ্টি কৰিছো, যাতে তোমালোকে উপদেশ গ্ৰহণ কৰা।"
        },
        {
            "chapter": 51,
            "verse": 50,
            "text": "এতেকে তোমালোকে আল্লাহৰ ফালে ধাৱিত হোৱা, নিশ্চয় মই কেৱল তেওঁৰ তৰফৰ পৰা এজন স্পষ্ট সতৰ্ককাৰী।"
        },
        {
            "chapter": 51,
            "verse": 51,
            "text": "আৰু তোমালোকে আল্লাহৰ লগত আন কোনো ইলাহ নিৰ্ধাৰণ নকৰিবা; নিশ্চয় মই কেৱল তেওঁৰ তৰফৰ পৰা এজন স্পষ্ট সতৰ্ককাৰী।"
        },
        {
            "chapter": 51,
            "verse": 52,
            "text": "এইদৰে সিহঁতৰ পূৰ্বৱৰ্তীসকলৰ মাজত যেতিয়াই কোনো ৰাছুল আহিছে, সিহঁতেই কৈছে, ‘এওঁ এজন যাদুকৰ নহ’লে উন্মাদ’।"
        },
        {
            "chapter": 51,
            "verse": 53,
            "text": "সিহঁতে ইজনে সিজনক এই বিষয়ে অছিয়ত কৰিছে নেকি? বৰং সিহঁত সীমালঙ্ঘনকাৰী সম্প্ৰদায়।"
        },
        {
            "chapter": 51,
            "verse": 54,
            "text": "এতেকে তুমি সিহঁতক উপেক্ষা কৰা, তোমাৰ কোনো দোষ নহ’ব।"
        },
        {
            "chapter": 51,
            "verse": 55,
            "text": "আৰু তুমি উপদেশ দি থাকা, কাৰণ নিশ্চয় উপদেশ মুমিনসকলৰ উপকাৰত আহে।"
        },
        {
            "chapter": 51,
            "verse": 56,
            "text": "আৰু মই জিন আৰু মানুহক কেৱল এই বাবেই সৃষ্টি কৰিছো যে, সিহঁত কেৱল মোৰেই ইবাদত কৰিব।"
        },
        {
            "chapter": 51,
            "verse": 57,
            "text": "মই সিহঁতৰ পৰা কোনো জীৱিকা নিবিচাৰো আৰু মই এইটোও নিবিচাৰো যে, সিহঁতে মোক খুৱাব।"
        },
        {
            "chapter": 51,
            "verse": 58,
            "text": "নিশ্চয় আল্লাহেই জীৱিকাদাতা, প্ৰবল শক্তিধৰ, পৰাক্ৰমশালী।"
        },
        {
            "chapter": 51,
            "verse": 59,
            "text": "এতেকে যিহঁতে অন্যায় কৰিছে সিহঁতৰ বাবে আছে সিহঁতৰ সমমতালম্বীসকলৰ দৰে প্ৰাপ্য (শাস্তি); গতিকে সিহঁতে খৰখেদা কৰিব নালাগে।"
        },
        {
            "chapter": 51,
            "verse": 60,
            "text": "এতেকে যিহঁতে কুফৰী কৰিছে সিহঁতৰ বাবে সেইদিনৰ ধ্বংস, যি দিনটোৰ বিষয়ে সিহঁতক সতৰ্ক কৰা হৈছে।"
        },
        {
            "chapter": 52,
            "verse": 1,
            "text": "শপত তুৰ পৰ্বতৰ"
        },
        {
            "chapter": 52,
            "verse": 2,
            "text": "শপত কিতাবৰ যিটো লিপিবদ্ধ আছে"
        },
        {
            "chapter": 52,
            "verse": 3,
            "text": "উন্মুক্ত পাতত।"
        },
        {
            "chapter": 52,
            "verse": 4,
            "text": "শপত আবাদ গৃহৰ"
        },
        {
            "chapter": 52,
            "verse": 5,
            "text": "শপত সুউচ্চ চাদৰ"
        },
        {
            "chapter": 52,
            "verse": 6,
            "text": "শপত তৰঙ্গ-বিক্ষুব্ধ উত্তাল সাগৰৰ"
        },
        {
            "chapter": 52,
            "verse": 7,
            "text": "নিশ্চয় তোমাৰ প্ৰতিপালকৰ শাস্তি অৱশ্যম্ভাৱী"
        },
        {
            "chapter": 52,
            "verse": 8,
            "text": "ইয়াৰ প্ৰতিৰোধকাৰী কোনো নাই।"
        },
        {
            "chapter": 52,
            "verse": 9,
            "text": "যিদিনা প্ৰবলভাৱে আকাশখন প্ৰকম্পিত হ’ব"
        },
        {
            "chapter": 52,
            "verse": 10,
            "text": "আৰু পৰ্বতসমূহ দ্ৰুতগতিত পৰিভ্ৰমণ কৰিব"
        },
        {
            "chapter": 52,
            "verse": 11,
            "text": "এতেকে সৰ্বনাশ সেইদিন অস্বীকাৰকাৰীসকলৰ বাবে"
        },
        {
            "chapter": 52,
            "verse": 12,
            "text": "যিহঁতে খেল-ধেমালিৰ ছলনাৰে অসাৰ কৰ্মত লিপ্ত থাকে।"
        },
        {
            "chapter": 52,
            "verse": 13,
            "text": "সেইদিনা সিহঁতক জাহান্নামৰ জুইৰ ফালে ঠেলি-হেচি লৈ যোৱা হ’ব"
        },
        {
            "chapter": 52,
            "verse": 14,
            "text": "‘এইটোৱে সেই জাহান্নাম যাক তোমালোকে অস্বীকাৰ কৰিছিলা’।"
        },
        {
            "chapter": 52,
            "verse": 15,
            "text": "এইটো যাদু নেকি? নে তোমালোকে দেখা নোপোৱা"
        },
        {
            "chapter": 52,
            "verse": 16,
            "text": "তোমালোকে জুইত প্ৰৱেশ কৰা, তাৰ পিছত তোমালোকে ধৈৰ্য ধাৰণ কৰা বা নকৰা উভয়েই তোমালোকৰ বাবে সমান। তোমালোকে যি কৰিছিলা তাৰেই প্ৰতিফল তোমালোকক দিয়া হৈছে।"
        },
        {
            "chapter": 52,
            "verse": 17,
            "text": "নিশ্চয় মুত্তাক্বীসকল থাকিব জান্নাতত আৰু প্ৰাচুৰ্যৰ ভিতৰত"
        },
        {
            "chapter": 52,
            "verse": 18,
            "text": "তেওঁলোকৰ প্ৰতিপালকে তেওঁলোকক যি প্ৰদান কৰিছে সেয়া তেওঁলোকে উপভোগ কৰিব আৰু তেওঁলোকৰ প্ৰতিপালকে তেওঁলোকক ৰক্ষা কৰিব জ্বলন্ত অগ্নিৰ শাস্তিৰ পৰা"
        },
        {
            "chapter": 52,
            "verse": 19,
            "text": "‘তোমালোকে যি আমল কৰিছিলা তাৰ বিনিময়ত তোমালোকে তৃপ্তি সহকাৰে খোৱা আৰু পান কৰা’।"
        },
        {
            "chapter": 52,
            "verse": 20,
            "text": "তেওঁলোকে শ্ৰেণীবদ্ধভাৱে সুসজ্জিত আসনত আউজী বহিব; আৰু আমি তেওঁলোকৰ মিলন ঘটাম মৃগনয়নী ডাঙৰ চকু বিশিষ্টা হুৰৰ লগত"
        },
        {
            "chapter": 52,
            "verse": 21,
            "text": "আৰু যিসকলে ঈমান আনিছে আৰু তেওঁলোকৰ সন্তান-সন্ততিও ঈমানত তেওঁলোকৰ অনুগামী হৈছে, আমি তেওঁলোকৰ লগত তেওঁলোকৰ সন্তান-সন্ততিক একত্ৰিত কৰিম, আৰু তেওঁলোকৰ কৰ্মফল আমি অলপো হ্ৰাস নকৰিম; প্ৰত্যেক ব্যক্তিয়েই নিজ কৃতকৰ্মৰ বাবে দায়ী।"
        },
        {
            "chapter": 52,
            "verse": 22,
            "text": "আৰু আমি তেওঁলোকক অতিৰিক্ত প্ৰদান কৰিম ফল-মূল আৰু মাংস যিটো তেওঁলোকে কামনা কৰিব।"
        },
        {
            "chapter": 52,
            "verse": 23,
            "text": "তাত তেওঁলোকে পৰস্পৰে পানপাত্ৰ আদান-প্ৰদান কৰিব, তাত কোনো নিৰৰ্থক কথা-বতৰা নাথাকিব আৰু কোনো পাপ কামও নাথাকিব।"
        },
        {
            "chapter": 52,
            "verse": 24,
            "text": "আৰু তাত তেওঁলোকৰ সেৱাত চাৰিওফালে ঘুৰি থাকিব কিশোৰসকলৰ দল; সিহঁত দেখাত যেন সুৰক্ষিত মুকুতা।"
        },
        {
            "chapter": 52,
            "verse": 25,
            "text": "আৰু তেওঁলোকে ইজনে সিজনৰ ফালে চাই সুধিব"
        },
        {
            "chapter": 52,
            "verse": 26,
            "text": "তেওঁলোকে ক’ব, ‘নিশ্চয় আমি ইতি পূৰ্বে আমাৰ পৰিয়াল বৰ্গৰ মাজত শঙ্কিত অৱস্থাত আছিলো’।"
        },
        {
            "chapter": 52,
            "verse": 27,
            "text": "তাৰ পিছত আল্লাহে আমাৰ প্ৰতি অনুগ্ৰহ কৰিছে আৰু আমাক জুইৰ শাস্তিৰ পৰা ৰক্ষা কৰিছে।"
        },
        {
            "chapter": 52,
            "verse": 28,
            "text": "নিশ্চয় আমি আগতেও তেওঁকেই আহ্বান কৰিছিলো; নিশ্চয় তেওঁ কৃপাময়, পৰম দয়ালু।"
        },
        {
            "chapter": 52,
            "verse": 29,
            "text": "এতেকে তুমি উপদেশ দি থাকা, কাৰণ তোমাৰ প্ৰতিপালকৰ অনুগ্ৰহত তুমি গণকো নহয় আৰু উন্মাদো নহয়।"
        },
        {
            "chapter": 52,
            "verse": 30,
            "text": "সিহঁতে কয় নেকি যে, এওঁ (মুহাম্মদ) এজন কবি? আমি তাৰ মৃত্যুৰ প্ৰতীক্ষা কৰিছো।"
        },
        {
            "chapter": 52,
            "verse": 31,
            "text": "কোৱা, ‘তোমালোকে অপেক্ষা কৰা, ময়ো তোমালোকৰ লগত প্ৰতীক্ষাকাৰীসকলৰ অন্তৰ্ভূক্ত হ’লো’।"
        },
        {
            "chapter": 52,
            "verse": 32,
            "text": "সিহঁতৰ বিবেক-বুদ্ধিয়ে সিহঁতক এই আদেশ দিয়ে নেকি? নে সিহঁত সীমালঙ্ঘনকাৰী সম্প্ৰদায়"
        },
        {
            "chapter": 52,
            "verse": 33,
            "text": "নে সিহঁতে কয়, ‘এই কোৰআন এওঁ নিজেই ৰচনা কৰিছে’? বৰং সিহঁত ঈমান নানিব।"
        },
        {
            "chapter": 52,
            "verse": 34,
            "text": "তেন্তে সিহঁতে যদি সত্যবাদী, তেতিয়াহ’লে সিহঁতে ইয়াৰ দৰে কোনো বাণী লৈ আহকচোন"
        },
        {
            "chapter": 52,
            "verse": 35,
            "text": "সিহঁতে স্ৰষ্টাবিহীন সৃষ্টি হৈছে নেকি, নে সিহঁত নিজেই স্ৰষ্টা"
        },
        {
            "chapter": 52,
            "verse": 36,
            "text": "নে সিহঁতে আকাশমণ্ডল আৰু পৃথিৱী সৃষ্টি কৰিছে? বৰং সিহঁতে দৃঢ় বিশ্বাস নকৰে।"
        },
        {
            "chapter": 52,
            "verse": 37,
            "text": "তোমাৰ প্ৰতিপালকৰ গোপন ভাণ্ডাৰ সিহঁতৰ ওচৰতে নেকি, নে সিহঁতেই সকলো বস্তুৰ নিয়ন্ত্ৰণকাৰী"
        },
        {
            "chapter": 52,
            "verse": 38,
            "text": "নে সিহঁতৰ ওচৰত মৈ আছে, য’ত আৰোহণ কৰি সিহঁতে (উৰ্দ্ধজগতৰ কথা) শুনিবলৈ পায়? তেন্তে সিহঁতে শুনা সেই স্পষ্ট প্ৰমাণটো লৈ আহকচোন"
        },
        {
            "chapter": 52,
            "verse": 39,
            "text": "নে কন্যা সন্তান তেওঁৰ বাবে; আৰু পুত্ৰ সন্তান তোমালোকৰ বাবে"
        },
        {
            "chapter": 52,
            "verse": 40,
            "text": "তুমি সিহঁতৰ ওচৰত প্ৰতিদান বিচৰা নেকি যে, সিহঁতে ইয়াক এটা দুৰ্বহ বোজা বুলি ভাবে"
        },
        {
            "chapter": 52,
            "verse": 41,
            "text": "নে সিহঁতৰ ওচৰত অদৃশ্যৰ জ্ঞান আছে, যিটো সিহঁতে লিখে"
        },
        {
            "chapter": 52,
            "verse": 42,
            "text": "নে সিহঁতে কোনো ষড়যন্ত্ৰ কৰিব বিচাৰে? এতেকে যিহঁতে কুফৰী কৰে সিহঁতেই হ’ব ষড়যন্ত্ৰৰ চিকাৰ।"
        },
        {
            "chapter": 52,
            "verse": 43,
            "text": "নে আল্লাহৰ বাহিৰে সিহঁতৰ কোনো ইলাহ আছে? সিহঁতে যি শ্বিৰ্ক কৰে তাৰ পৰা আল্লাহ পৱিত্ৰ।"
        },
        {
            "chapter": 52,
            "verse": 44,
            "text": "আৰু আকাশৰ কোনো টুকুৰা ভাঙি পৰা দেখিলেও সিহঁতে ক’ব, ‘এইটো এটা পুঞ্জিভূত মেঘ’।"
        },
        {
            "chapter": 52,
            "verse": 45,
            "text": "এতেকে সিহঁতক এৰি দিয়া সেইদিন পৰ্যন্ত, যিদিনা সিহঁত বজ্ৰাঘাতত আক্ৰান্ত হ’ব।"
        },
        {
            "chapter": 52,
            "verse": 46,
            "text": "সেইদিনা সিহঁতৰ ষড়যন্ত্ৰ কোনো কামত নাহিব আৰু সিহঁতক সহায়ও কৰা নহ’ব।"
        },
        {
            "chapter": 52,
            "verse": 47,
            "text": "আৰু নিশ্চয় যিহঁতে অন্যায় কৰিছে সিহঁতৰ বাবে আছে ইয়াৰ বাহিৰেও আৰু শাস্তি। কিন্তু সিহঁতৰ অধিকাংশই এই কথা নাজানে।"
        },
        {
            "chapter": 52,
            "verse": 48,
            "text": "আৰু তুমি তোমাৰ প্ৰতিপালকৰ সিদ্ধান্তৰ ওপৰত ধৈৰ্য ধাৰণ কৰা; কাৰণ তুমি আমাৰ চুকুৰ সন্মুখতে আছা। তুমি তোমাৰ প্ৰতিপালকৰ প্ৰশংসাৰ সৈতে পৱিত্ৰতা আৰু মহিমা ঘোষণা কৰা যেতিয়া তুমি থিয় হোৱা।"
        },
        {
            "chapter": 52,
            "verse": 49,
            "text": "আৰু তেওঁৰ পৱিত্ৰতা ঘোষণা কৰা নিশাৰ ভাগত আৰু তৰাবোৰ অস্তমিত হোৱাৰ পিছত।"
        },
        {
            "chapter": 53,
            "verse": 1,
            "text": "শপত নক্ষত্ৰৰ, যেতিয়া ই অস্তমিত হয়"
        },
        {
            "chapter": 53,
            "verse": 2,
            "text": "তোমালোকৰ সঙ্গী বিভ্ৰান্ত হোৱা নাই, আৰু বিপথগামীও নহয়"
        },
        {
            "chapter": 53,
            "verse": 3,
            "text": "আৰু তেওঁ মনে সজা কথা নকয়।"
        },
        {
            "chapter": 53,
            "verse": 4,
            "text": "এয়া কেৱল অহী, যিটো তেওঁৰ প্ৰতি অহীৰূপে প্ৰেৰণ কৰা হয়"
        },
        {
            "chapter": 53,
            "verse": 5,
            "text": "তেওঁক শিক্ষা দিছে প্ৰবল শক্তিধৰ"
        },
        {
            "chapter": 53,
            "verse": 6,
            "text": "সৌন্দৰ্যপূৰ্ণ সত্তা। তাৰ পিছত তেওঁ স্থিৰ হৈছিল"
        },
        {
            "chapter": 53,
            "verse": 7,
            "text": "আৰু তেওঁ আছিল ঊৰ্দ্ধদিগন্তত"
        },
        {
            "chapter": 53,
            "verse": 8,
            "text": "তাৰ পিছত তেওঁ নিকটৱৰ্তী হ’ল, এতেকে নিকটৱৰ্তী আহিল"
        },
        {
            "chapter": 53,
            "verse": 9,
            "text": "ফলত তেওঁৰ মাজত দুখন ধেনুৰ দুৰত্ব ৰ’ল, অথবা তাতোকৈ কম।"
        },
        {
            "chapter": 53,
            "verse": 10,
            "text": "তেতিয়া আল্লাহে তেওঁৰ বান্দাৰ প্ৰতি যি অহী কৰিবলগীয়া সেয়া অহী কৰিলে।"
        },
        {
            "chapter": 53,
            "verse": 11,
            "text": "যি তেওঁ দেখিছে, তেওঁৰ অন্তৰে সেই সম্পৰ্কে মিছা কোৱা নাই"
        },
        {
            "chapter": 53,
            "verse": 12,
            "text": "তেওঁ যি দেখিছে, সেই সম্পৰ্কে তোমালোকে তেওঁৰ লগত বিতৰ্ক কৰিবা নেকি"
        },
        {
            "chapter": 53,
            "verse": 13,
            "text": "আৰু নিশ্চয় তেওঁ তেওঁক আৰু এবাৰ দেখিছিল।"
        },
        {
            "chapter": 53,
            "verse": 14,
            "text": "ছিদৰাতুল মুনতাহাৰ ওচৰত"
        },
        {
            "chapter": 53,
            "verse": 15,
            "text": "যাৰ ওচৰত জান্নাতুল মা’ওৱা অৱস্থিত।"
        },
        {
            "chapter": 53,
            "verse": 16,
            "text": "যেতিয়া ছিদৰাই যি আচ্ছাদিত কৰাৰ সেয়া আচ্ছাদিত কৰিছিল"
        },
        {
            "chapter": 53,
            "verse": 17,
            "text": "তেওঁৰ দৃষ্টি বিভ্ৰম হোৱা নাই, আৰু সীমাও অতিক্ৰম কৰা নাই।"
        },
        {
            "chapter": 53,
            "verse": 18,
            "text": "নিশ্চয় তেওঁ নিজ প্ৰতিপালকৰ মহান নিদৰ্শনাৱলীৰ কিছুমান দেখিছিল"
        },
        {
            "chapter": 53,
            "verse": 19,
            "text": "এতেকে তোমালোকে লাত আৰু উজ্ঝা সম্পৰ্কে কি কোৱা"
        },
        {
            "chapter": 53,
            "verse": 20,
            "text": "আৰু তৃতীয় আন এটা মানাত সম্পৰ্কে"
        },
        {
            "chapter": 53,
            "verse": 21,
            "text": "এয়া কি কথা, তোমালোকৰ বাবে পুত্ৰ আৰু আৰু আল্লাহৰ বাবে কন্যা সন্তান"
        },
        {
            "chapter": 53,
            "verse": 22,
            "text": "তেনেহ’লে এয়া এটা অসঙ্গত বন্টন।"
        },
        {
            "chapter": 53,
            "verse": 23,
            "text": "এইবোৰ কিছুমান নামৰ বাহিৰে আন একো নহয়, যিবোৰ নাম তোমালোকে আৰু তোমালোকৰ পিতৃপুৰুষসকলে ৰাখিছে, যাৰ সমৰ্থনত আল্লাহে কোনো দলীল-প্ৰমাণ অৱতীৰ্ণ কৰা নাই। সিহঁতে কেৱল অনুমান আৰু নিজৰ প্ৰবৃত্তিৰেই অনুসৰণ কৰে, অথচ সিহঁতৰ ওচৰত সিহঁতৰ প্ৰতিপালকৰ তৰফৰ পৰা হিদায়ত আহিছে।"
        },
        {
            "chapter": 53,
            "verse": 24,
            "text": "মানুহে যি বিচাৰে সেইটোৱে সি পায় নে"
        },
        {
            "chapter": 53,
            "verse": 25,
            "text": "প্ৰকৃততে আখিৰাত আৰু দুনিয়া আল্লাহৰেই।"
        },
        {
            "chapter": 53,
            "verse": 26,
            "text": "আৰু আকাশসমূহত অসংখ্য ফিৰিস্তা আছে, সিহঁতৰ মধ্যস্থতা কোনো কামত নাহিব, কিন্তু আল্লাহে যাক ইচ্ছা কৰে আৰু যাৰ প্ৰতি তেওঁ সন্তুষ্ট হয় তাৰ বাবে অনুমতি দিয়াৰ পিছত।"
        },
        {
            "chapter": 53,
            "verse": 27,
            "text": "নিশ্চয় যিহঁতে আখিৰাতক বিশ্বাস নকৰে, সিহঁতেই ফিৰিস্তাসকলক নাৰীবাচক নামেৰে নামকৰণ কৰে"
        },
        {
            "chapter": 53,
            "verse": 28,
            "text": "অথচ এই বিষয়ে সিহঁতৰ কোনো জ্ঞানেই নাই। সিহঁত কেৱল অনুমানৰ অনুসৰণ কৰে; আৰু নিশ্চয় অনুমান সত্যৰ মুকাবিলাত কোনো কামত নাহে।"
        },
        {
            "chapter": 53,
            "verse": 29,
            "text": "এতেকে তুমি সেই ব্যক্তিক উপেক্ষা কৰা, যিয়ে আমাৰ স্মৰণৰ পৰা বিমুখ হয় আৰু অকল পৃথিৱীৰ জীৱনকেই কামনা কৰে।"
        },
        {
            "chapter": 53,
            "verse": 30,
            "text": "এইটোৱে সিহঁতৰ জ্ঞানৰ শেষ সীমা। নিশ্চয় তোমাৰ প্ৰতিপালক, তেৱেঁই আটাইতকৈ ভাল জানে কোন তেওঁৰ পথৰ পৰা বিচ্যুত হৈছে আৰু তেৱেঁই ভাল জানে কোন হিদায়তপ্ৰাপ্ত হৈছে।"
        },
        {
            "chapter": 53,
            "verse": 31,
            "text": "আৰু আকাশমণ্ডলত যি আছে আৰু পৃথিৱীত যি আছে সকলো আল্লাহৰেই। যাতে তেওঁ সিহঁতৰ কামৰ প্ৰতিফল দিব পাৰে যিহঁতে বেয়া কাম কৰে আৰু যাতে সেইসকল লোকক উত্তম পুৰষ্কাৰ দিব পাৰে যিসকলে সৎকৰ্ম কৰে"
        },
        {
            "chapter": 53,
            "verse": 32,
            "text": "যিসকলে সৰু-সুৰা দোষ-ত্ৰুটিৰ বাহিৰে ডাঙৰ ডাঙৰ পাপ আৰু অশ্লীল কাৰ্যকলাপৰ পৰা বিৰত থাকে। নিশ্চয় তোমাৰ প্ৰতিপালকৰ ক্ষমা অপৰিসীম; তেওঁ তোমালোকৰ বিষয়ে সম্যক অৱগত—(স্মৰণ কৰা) যেতিয়া তেওঁ তোমালোকক মাটিৰ পৰা সৃষ্টি কৰিছিল আৰু যেতিয়া তোমালোক মাতৃগৰ্ভত ভ্ৰুণৰূপে আছিলা। এতেকে তোমালোকে আত্মপ্ৰশংসা নকৰিবা, কোনে তাক্বৱা অৱলম্বন কৰিছে সেই বিষয়ে তেৱেঁই সম্যক অৱগত।"
        },
        {
            "chapter": 53,
            "verse": 33,
            "text": "তুমি সেই ব্যক্তিক দেখিছানে, যিয়ে মুখ ঘূৰাই লৈছে"
        },
        {
            "chapter": 53,
            "verse": 34,
            "text": "আৰু কিঞ্চিত দান কৰিলে আৰু বন্ধ কৰি দিলে"
        },
        {
            "chapter": 53,
            "verse": 35,
            "text": "তাৰ ওচৰত কিবা গায়েবৰ জ্ঞান আছে নেকি, যিটো সি প্ৰত্যক্ষ কৰে"
        },
        {
            "chapter": 53,
            "verse": 36,
            "text": "নে মূছাৰ ছহীফাত যি আছে, সেই সম্পৰ্কে তাক অৱহীত কৰা হোৱা নাই"
        },
        {
            "chapter": 53,
            "verse": 37,
            "text": "আৰু ইব্ৰাহীমৰ ছহীফাত, যিজনে পূৰ্ণ কৰিছিল (তেওঁৰ অঙ্গীকাৰ)"
        },
        {
            "chapter": 53,
            "verse": 38,
            "text": "সেয়া হৈছে যে, কোনো বোজা বহনকাৰীয়ে আনৰ বোজা বহন নকৰিব"
        },
        {
            "chapter": 53,
            "verse": 39,
            "text": "আৰু এই যে, মানুহে সেইটোৱে পায়, যিটো সি চেষ্টা কৰে"
        },
        {
            "chapter": 53,
            "verse": 40,
            "text": "আৰু তাৰ প্ৰচেষ্টাৰ ফল অতিশীঘ্ৰেই দেখুৱা হ’ব"
        },
        {
            "chapter": 53,
            "verse": 41,
            "text": "তাৰ পিছত তাক পূৰ্ণ প্ৰতিফল প্ৰদান কৰা হ’ব"
        },
        {
            "chapter": 53,
            "verse": 42,
            "text": "আৰু নিশ্চয় তোমাৰ প্ৰতিপালকৰ ওচৰতেই হৈছে শেষ গন্তব্য"
        },
        {
            "chapter": 53,
            "verse": 43,
            "text": "আৰু নিশ্চয় তেৱেঁই হহুৱায় আৰু তেৱেঁই কন্দুৱায়"
        },
        {
            "chapter": 53,
            "verse": 44,
            "text": "আৰু নিশ্চয় তেৱেঁই মৃত্যু প্ৰদান কৰে আৰু তেৱেঁই জীৱন দান দিয়ে"
        },
        {
            "chapter": 53,
            "verse": 45,
            "text": "আৰু নিশ্চয় তেৱেঁই সৃষ্টি কৰিছে যোৰ-যোৰকৈ পুৰুষ আৰু নাৰী"
        },
        {
            "chapter": 53,
            "verse": 46,
            "text": "শুক্ৰবিন্দুৰ পৰা, যেতিয়া ই স্খলিত হয়"
        },
        {
            "chapter": 53,
            "verse": 47,
            "text": "আৰু নিশ্চয় পুনৰুত্থান ঘটোৱাৰ দায়িত্বও তেওঁৰেই"
        },
        {
            "chapter": 53,
            "verse": 48,
            "text": "আৰু নিশ্চয় তেৱেঁই অভাৱমুক্ত কৰে আৰু সম্পদ প্ৰদান কৰে"
        },
        {
            "chapter": 53,
            "verse": 49,
            "text": "আৰু নিশ্চয় তেৱেঁই আশ্ব-শ্বি’ৰা নক্ষত্ৰৰ প্ৰতিপালক।"
        },
        {
            "chapter": 53,
            "verse": 50,
            "text": "আৰু তেৱেঁই প্ৰাচীন ‘আদ জাতিক ধ্বংস কৰিছে"
        },
        {
            "chapter": 53,
            "verse": 51,
            "text": "আৰু ছামূদ জাতিকো (ধ্বংস কৰিছে)। সিহঁতৰ এজনকো অৱশিষ্ট ৰখা নাই।"
        },
        {
            "chapter": 53,
            "verse": 52,
            "text": "আৰু ইয়াৰ পূৰ্বে নূহৰ সম্প্ৰদায়কো (তেৱেঁই ধ্বংস কৰিছে)। নিশ্চয় সিহঁত আছিল অতিশয় যালিম আৰু চৰম অবাধ্য।"
        },
        {
            "chapter": 53,
            "verse": 53,
            "text": "আৰু তেৱেঁই ওলোটাই দিয়া আবাসভূমিক নিক্ষেপ কৰিছিল"
        },
        {
            "chapter": 53,
            "verse": 54,
            "text": "তাৰ পিছত সেইটো আচ্ছন্ন কৰিছিল যি আচ্ছন্ন কৰিবলগীয়া আছিল।"
        },
        {
            "chapter": 53,
            "verse": 55,
            "text": "এতেকে তুমি তোমাৰ প্ৰতিপালকৰ কোনটো অনুগ্ৰহ সম্পৰ্কে সন্দেহ পোষণ কৰিবা"
        },
        {
            "chapter": 53,
            "verse": 56,
            "text": "অতীতত সতৰ্ককাৰীসকলৰ দৰেই এই নবীও এজন সতৰ্ককাৰী।"
        },
        {
            "chapter": 53,
            "verse": 57,
            "text": "কিয়ামত নিকটৱৰ্তী।"
        },
        {
            "chapter": 53,
            "verse": 58,
            "text": "আল্লাহৰ বাহিৰে কোনেও ইয়াক প্ৰকাশ কৰিবলৈ সক্ষম নহয়।"
        },
        {
            "chapter": 53,
            "verse": 59,
            "text": "তোমালোকে এই কথাত বিস্ময় বোধ কৰিছা নেকি"
        },
        {
            "chapter": 53,
            "verse": 60,
            "text": "আৰু হাঁহি-ঠাট্ৰা কৰিছা! কন্দা নাই"
        },
        {
            "chapter": 53,
            "verse": 61,
            "text": "আৰু তোমালোকে উদাসীন"
        },
        {
            "chapter": 53,
            "verse": 62,
            "text": "এতেকে তোমালোকে আল্লাহক ছাজদা কৰা আৰু তেওঁৰ ইবাদত কৰা।"
        },
        {
            "chapter": 54,
            "verse": 1,
            "text": "কিয়ামত নিকটৱৰ্তী হৈছে আৰু চন্দ্ৰ বিদীৰ্ণ হৈছে"
        },
        {
            "chapter": 54,
            "verse": 2,
            "text": "আৰু সিহঁতে কোনো নিদৰ্শন দেখিলে মুখ ঘূৰাই লয় আৰু কয়, ‘এয়াতো চিৰাচৰিত যাদু’।"
        },
        {
            "chapter": 54,
            "verse": 3,
            "text": "আৰু সিহঁতে অস্বীকাৰ কৰে আৰু নিজ নিজ প্ৰবৃত্তিৰ অনুসৰণ কৰে, অথচ প্ৰতিটো বিষয়েই শেষ লক্ষ্যত উপনীত হ’ব।"
        },
        {
            "chapter": 54,
            "verse": 4,
            "text": "আৰু সিহঁতৰ ওচৰত সংবাদসমূহ আহি পাইছে, য’ত আছে সতৰ্কবাণী"
        },
        {
            "chapter": 54,
            "verse": 5,
            "text": "এটা পৰিপূৰ্ণ হিকমত, কিন্তু ভীতিপ্ৰদৰ্শন সিহঁতৰ কোনো কামত আহা নাই।"
        },
        {
            "chapter": 54,
            "verse": 6,
            "text": "এতেকে তুমি সিহঁতক উপেক্ষা কৰা। (স্মৰণ কৰা) যিদিনা আহ্বানকাৰীয়ে আহ্বান কৰিব এটা ভয়াৱহ পৰিণামৰ ফালে"
        },
        {
            "chapter": 54,
            "verse": 7,
            "text": "অপমানিত অৱনমিত নয়নেৰে সেইদিনা সিহঁতে কবৰৰ পৰা ওলাই আহিব, এনে লাগিব যেন সিহঁত বিক্ষিপ্ত ফৰিঙহে"
        },
        {
            "chapter": 54,
            "verse": 8,
            "text": "সিহঁতে আহ্বানকাৰীৰ ফালে ভীত-সন্ত্ৰস্ত অৱস্থাত গুচি আহিব। কাফিৰসকলে ক’ব, ‘এইটো বৰ কঠিন দিন’।"
        },
        {
            "chapter": 54,
            "verse": 9,
            "text": "ইহঁতৰ পূৰ্বে নূহৰ সম্প্ৰদায়েও অস্বীকাৰ কৰিছিল-- এতেকে সিহঁতে আমাৰ বান্দাক অস্বীকাৰ কৰিছিল আৰু কৈছিল, ‘এওঁ এজন বলিয়া’, আৰু তেওঁক ভীতি প্ৰদৰ্শন কৰা হৈছিল।"
        },
        {
            "chapter": 54,
            "verse": 10,
            "text": "তেতিয়া তেওঁ নিজ প্ৰতিপালকক আহ্বান কৰি কৈছিল, ‘নিশ্চয় মই অসহায়, এতেকে তুমিয়েই ইয়াৰ প্ৰতিশোধ গ্ৰহণ কৰা’।"
        },
        {
            "chapter": 54,
            "verse": 11,
            "text": "ফলত আমি ধাৰাসাৰ বৰষুণসহ আকাশৰ দুৱাৰসমূহ খুলি দিলো"
        },
        {
            "chapter": 54,
            "verse": 12,
            "text": "আৰু মাটিৰ পৰা ঝৰ্ণাসমূহ উৎসাৰিত কৰিলো; ফলত গোটেই পানী মিলিত হ’ল এটা পৰিকল্পনা অনুসাৰে।"
        },
        {
            "chapter": 54,
            "verse": 13,
            "text": "আৰু আমি তাক (নূহক) কাঠ আৰু পেৰেক নিৰ্মিত নৌযানত আৰোহণ কৰালো।"
        },
        {
            "chapter": 54,
            "verse": 14,
            "text": "যিটো আমাৰ চকুৰ সন্মুখত চলিছিল, এইটো পুৰষ্কাৰ তাৰ বাবে যাক প্ৰত্যাখ্যান কৰা হৈছিল।"
        },
        {
            "chapter": 54,
            "verse": 15,
            "text": "আৰু নিশ্চয় আমি ইয়াক নিদৰ্শনৰূপে ৰাখি দিছো; এতেকে আছেনে কোনোবা উপদেশ গ্ৰহণকাৰী"
        },
        {
            "chapter": 54,
            "verse": 16,
            "text": "এতেকে মোৰ শাস্তি আৰু ভীতিপ্ৰদৰ্শন কেনে আছিল"
        },
        {
            "chapter": 54,
            "verse": 17,
            "text": "আৰু নিশ্চয় আমি কোৰআনক সহজ কৰি দিছো উপদেশ গ্ৰহণ কৰাৰ বাবে; এতেকে কোনোবা উপদেশ গ্ৰহণকাৰী আছেনে"
        },
        {
            "chapter": 54,
            "verse": 18,
            "text": "আদ সম্প্ৰদায়েও অস্বীকাৰ কৰিছিল, এতেকে মোৰ শাস্তি আৰু ভীতিপ্ৰদৰ্শন কেনে আছিল"
        },
        {
            "chapter": 54,
            "verse": 19,
            "text": "নিশ্চয় আমি সিহঁতৰ ওপৰত পঠিয়াইছিলো প্ৰচণ্ড শীতল ধুমুহা নিৰবিচ্ছিন্ন অমঙ্গল দিনত"
        },
        {
            "chapter": 54,
            "verse": 20,
            "text": "সেই ধুমুহাই মানুহক উৎখাত কৰিছিল, যেন সিহঁত উঘালি পৰা খেজুৰ গছৰ কাণ্ড।"
        },
        {
            "chapter": 54,
            "verse": 21,
            "text": "এতেকে মোৰ শাস্তি আৰু ভীতিপ্ৰদৰ্শন কেনে আছিল"
        },
        {
            "chapter": 54,
            "verse": 22,
            "text": "আৰু নিশ্চয় আমি কোৰআনক সহজ কৰি দিছো উপদেশ গ্ৰহণ কৰাৰ বাবে; এতেকে কোনোবা উপদেশ গ্ৰহণকাৰী আছেনে"
        },
        {
            "chapter": 54,
            "verse": 23,
            "text": "ছামূদ সম্প্ৰদায়েও সতৰ্ককাৰীসকলক অস্বীকাৰ কৰিছিল।"
        },
        {
            "chapter": 54,
            "verse": 24,
            "text": "আৰু সিহঁতে কৈছিল, ‘আমি আমাৰ মাজৰেই এজন ব্যক্তিৰ অনুসৰণ কৰিম নেকি? এনেহ’লে আমি পথভ্ৰষ্টতাত আৰু উন্মত্ততাত পতিত হম।"
        },
        {
            "chapter": 54,
            "verse": 25,
            "text": "আমাৰ মাজৰ পৰা এওঁৰ প্ৰতি উপদেশবাণী প্ৰেৰণ কৰা হৈছে নেকি? নহয়, সি এজন মিছলীয়া, দাম্ভিক’।"
        },
        {
            "chapter": 54,
            "verse": 26,
            "text": "অহাকালি নিশ্চয় সিহঁতে গম পাব, কোন চৰম মিছলীয়া, দাম্ভিক।"
        },
        {
            "chapter": 54,
            "verse": 27,
            "text": "নিশ্চয় আমি সিহঁতৰ বাবে পৰীক্ষাস্বৰূপ উট পঠাই আছো, এতেকে তুমি সিহঁতৰ বিষয়ে অপেক্ষা কৰা আৰু ধৈৰ্যধাৰণ কৰা।"
        },
        {
            "chapter": 54,
            "verse": 28,
            "text": "আৰু সিহঁতক জনাই দিয়া যে, সিহঁতৰ মাজত পানী বন্টন সুনিৰ্দিষ্ট। প্ৰত্যেকেই নিজৰ পাল মতে পানীৰ অংশত উপস্থিত হ’ব।"
        },
        {
            "chapter": 54,
            "verse": 29,
            "text": "তাৰ পিছত সিহঁতে সিহঁতৰ সঙ্গীক মাতি আনিলে আৰু সি উটজনীক ধৰি হত্যা কৰিলে।"
        },
        {
            "chapter": 54,
            "verse": 30,
            "text": "এতেকে মোৰ শাস্তি আৰু ভীতিপ্ৰদৰ্শন কেনে আছিল"
        },
        {
            "chapter": 54,
            "verse": 31,
            "text": "নিশ্চয় আমি সিহঁতৰ প্ৰতি পঠিয়াইছিলো এটা প্ৰচণ্ড শব্দ, ফলত সিহঁত গোহালী সজা শুকান খণ্ডিত খৰিৰ দৰে হৈ গ’ল।"
        },
        {
            "chapter": 54,
            "verse": 32,
            "text": "আৰু নিশ্চয় আমি কোৰআনক সহজ কৰি দিছো উপদেশ গ্ৰহণ কৰাৰ বাবে; এতেকে কোনোবা উপদেশ গ্ৰহণকাৰী আছেনে"
        },
        {
            "chapter": 54,
            "verse": 33,
            "text": "লূত সম্প্ৰদায়েও সতৰ্ককাৰীসকলক অস্বীকাৰ কৰিছিল।"
        },
        {
            "chapter": 54,
            "verse": 34,
            "text": "নিশ্চয় আমি সিহঁতৰ ওপৰত শীল বহনকাৰী প্ৰচণ্ড ধুমুহা পঠিয়াইছিলো, কেৱল লূত পৰিয়ালৰ বাহিৰে; তেওঁলোকক আমি উদ্ধাৰ কৰিছিলো ৰাতিৰ শেষাংশত"
        },
        {
            "chapter": 54,
            "verse": 35,
            "text": "আমাৰ ফালৰ পৰা অনুগ্ৰহস্বৰূপ। যিয়ে কৃতজ্ঞতা প্ৰকাশ কৰে, আমি তাক এনেকৈয়ে প্ৰতিদান দিওঁ।"
        },
        {
            "chapter": 54,
            "verse": 36,
            "text": "আৰু নিশ্চয় লূতে সিহঁতক আমাৰ কঠিন শাস্তিৰ পৰা সতৰ্ক কৰিছিল, তথাপিও সিহঁতে সাৱধান বাণী সম্পৰ্কে সন্দেহ পোষণ কৰিছিল।"
        },
        {
            "chapter": 54,
            "verse": 37,
            "text": "আৰু নিশ্চয় সিহঁতে লূতৰ পৰা তেওঁৰ অতিথিসকলৰ পৰা অসৎ উদ্দেশ্য দাবী কৰিলে, তেতিয়া আমি সিহঁতৰ দৃষ্টি লোপ কৰি দিলো (আৰু ক’লো), মোৰ শাস্তি আৰু সাৱধান বাণীৰ সোৱাদ লোৱা।"
        },
        {
            "chapter": 54,
            "verse": 38,
            "text": "আৰু নিশ্চয় পুৱা দোকমুকালিতে সিহঁতৰ ওপৰত বিৰামহীন শাস্তি নামি আহিছিল।"
        },
        {
            "chapter": 54,
            "verse": 39,
            "text": "‘এতেকে মোৰ শাস্তি আৰু সাৱধান বাণীৰ পৰিণাম ভোগ কৰা’।"
        },
        {
            "chapter": 54,
            "verse": 40,
            "text": "আৰু নিশ্চয় আমি কোৰআনক সহজ কৰি দিছো উপদেশ গ্ৰহণ কৰাৰ বাবে; এতেকে কোনোবা উপদেশ গ্ৰহণকাৰী আছেনে"
        },
        {
            "chapter": 54,
            "verse": 41,
            "text": "আৰু নিশ্চয় ফিৰআউন গোষ্ঠিৰ ওচৰতো সতৰ্ককাৰী আহিছিল"
        },
        {
            "chapter": 54,
            "verse": 42,
            "text": "সিহঁতে আমাৰ সকলো নিদৰ্শনকে অস্বীকাৰ কৰিলে, এতেকে আমি মহাপৰাক্ৰমশালী আৰু সৰ্বশক্তিমানৰূপে সিহঁতক ধৰিলো।"
        },
        {
            "chapter": 54,
            "verse": 43,
            "text": "তোমালোকৰ মাজৰ কাফিৰসকল সেইসকল কাফিৰতকৈ উত্তম নেকি? নে তোমালোকৰ বাবে পূৰ্বৱৰ্তী কিতাবত কোনো মুক্তিৰ ঘোষণা আছে"
        },
        {
            "chapter": 54,
            "verse": 44,
            "text": "নে সিহঁতে কয়, ‘আমি সংঘবদ্ধ অপৰাজয় দল’"
        },
        {
            "chapter": 54,
            "verse": 45,
            "text": "এই দল অনতিপলমে পৰাজিত হ’ব আৰু পিঠ দেখুৱাই পলায়ন কৰিব"
        },
        {
            "chapter": 54,
            "verse": 46,
            "text": "বৰং কিয়ামত সিহঁতৰ শাস্তিৰ নিৰ্ধাৰিত সময়; আৰু কিয়ামত হৈছে অতি ভয়াৱহ আৰু তিক্তকৰ"
        },
        {
            "chapter": 54,
            "verse": 47,
            "text": "নিশ্চয় অপৰাধীসকল বিভ্ৰান্তি আৰু শাস্তিত আছে।"
        },
        {
            "chapter": 54,
            "verse": 48,
            "text": "যিদিনা সিহঁতক নাক চোঁচৰাই টানি জাহান্নামত লৈ যোৱা হ’ব (সেই দিনা কোৱা হ’ব) ‘এতিয়া জাহান্নামৰ স্পৰ্শ ভোগ কৰা’।"
        },
        {
            "chapter": 54,
            "verse": 49,
            "text": "নিশ্চয় আমি প্ৰতিটো বস্তু এটা নিৰ্ধাৰিত পৰিমাপত সৃষ্টি কৰিছো।"
        },
        {
            "chapter": 54,
            "verse": 50,
            "text": "আৰু আমাৰ আদেশ কেৱল এটা কথা, চকুৰ পলকৰ দৰে।"
        },
        {
            "chapter": 54,
            "verse": 51,
            "text": "আৰু আমি তোমালোকৰ দৰে বহুতকে ধ্বংস কৰিছো; এতেকে উপদেশ গ্ৰহণকাৰী কোনোবা আছেনে"
        },
        {
            "chapter": 54,
            "verse": 52,
            "text": "আৰু সিহঁতে যি কৰিছে, সেই সকলো ‘আমলনামাত’ (লিপিবদ্ধ) আছে"
        },
        {
            "chapter": 54,
            "verse": 53,
            "text": "আৰু সকলো সৰু-বৰ কথা লিখিত আছে।"
        },
        {
            "chapter": 54,
            "verse": 54,
            "text": "নিশ্চয় মুত্তাক্বীসকল থাকিব বাগ-বাগিচা আৰু নিজৰাসমূহৰ মাজত"
        },
        {
            "chapter": 54,
            "verse": 55,
            "text": "যথাযোগ্য আসনত, সৰ্বশক্তিমান মহা অধিপতি (আল্লাহ)ৰ সান্নিধ্যত।"
        },
        {
            "chapter": 55,
            "verse": 1,
            "text": "আৰ-ৰাহমান, (দয়াময় আল্লাহ)"
        },
        {
            "chapter": 55,
            "verse": 2,
            "text": "তেৱেঁই শিক্ষা দিছে কোৰআন"
        },
        {
            "chapter": 55,
            "verse": 3,
            "text": "তেৱেঁই সৃষ্টি কৰিছে মানুহ"
        },
        {
            "chapter": 55,
            "verse": 4,
            "text": "তেৱেঁই তাক ভাষা শিকাইছে"
        },
        {
            "chapter": 55,
            "verse": 5,
            "text": "সূৰ্য আৰু চন্দ্ৰ নিৰ্ধাৰিত হিচাপ অনুযায়ী আৱৰ্তন কৰে"
        },
        {
            "chapter": 55,
            "verse": 6,
            "text": "আৰু তৃণলতা আৰু বৃক্ষাদিয়ে ছাজদা কৰে"
        },
        {
            "chapter": 55,
            "verse": 7,
            "text": "আৰু তেৱেঁই আকাশখনক সমুন্নত কৰিছে আৰু স্থাপন কৰিছে তুলাচনী"
        },
        {
            "chapter": 55,
            "verse": 8,
            "text": "যাতে তোমালোকে জোখ-মাখত সীমালঙ্ঘন নকৰা।"
        },
        {
            "chapter": 55,
            "verse": 9,
            "text": "আৰু তোমালোকে ন্যায়সঙ্গতভাৱে ওজন প্ৰতিষ্ঠা কৰা আৰু ওজনকৃত বস্তু কম নিদিবা।"
        },
        {
            "chapter": 55,
            "verse": 10,
            "text": "আৰু পৃথিৱীখনক তেওঁ সৃষ্টি জীৱৰ বাবে স্থাপন কৰিছে"
        },
        {
            "chapter": 55,
            "verse": 11,
            "text": "য’ত আছে ফল-মূল আৰু খেজুৰ গছ, যাৰ ফল আৱৰণমূক্ত"
        },
        {
            "chapter": 55,
            "verse": 12,
            "text": "আৰু আছে বাকলিযুক্ত দানা আৰু সুগন্ধিযুক্ত ফুল।"
        },
        {
            "chapter": 55,
            "verse": 13,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 14,
            "text": "তেৱেঁই মানুহক সৃষ্টি কৰিছে পানী মিশ্ৰিত শুকান মাটিৰ পৰা যিটো পোৰা মাটিৰ দৰে"
        },
        {
            "chapter": 55,
            "verse": 15,
            "text": "আৰু তেৱেঁই জিনক সৃষ্টি কৰিছে ধোঁৱাবিহীন অগ্নিশিখাৰ পৰা।"
        },
        {
            "chapter": 55,
            "verse": 16,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 17,
            "text": "তেৱেঁই দুই উদয়াচল আৰু দুই অস্তাচলৰ প্ৰতিপালক।"
        },
        {
            "chapter": 55,
            "verse": 18,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 19,
            "text": "তেৱেঁ দুই সাগৰক প্ৰবাহিত কৰে, উভয়ে পৰস্পৰ মিলিত হয়"
        },
        {
            "chapter": 55,
            "verse": 20,
            "text": "কিন্তু সিহঁত উভয়ৰ মাজত আছে এটা অন্তৰাল, যিটো সিহঁতে অতিক্ৰম কৰিব নোৱাৰে।"
        },
        {
            "chapter": 55,
            "verse": 21,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 22,
            "text": "উভয় সাগৰৰ পৰা উৎপন্ন হয় মুকুতা আৰু পোৱাল।"
        },
        {
            "chapter": 55,
            "verse": 23,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 24,
            "text": "আৰু সাগৰত বিচৰণশীল পৰ্বত সদৃশ নৌযানসমূহ তেওঁৰেই (নিয়ন্ত্ৰণাধীন)"
        },
        {
            "chapter": 55,
            "verse": 25,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 26,
            "text": "ভূপৃষ্ঠত যি আছে সকলো ধ্বংসশীল"
        },
        {
            "chapter": 55,
            "verse": 27,
            "text": "আৰু অবিনশ্বৰ কেৱল তোমাৰ প্ৰতিপালকৰ চেহাৰা, যিজন মহিমাময়, মহানুভৱ"
        },
        {
            "chapter": 55,
            "verse": 28,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 29,
            "text": "আকাশমণ্ডল আৰু পৃথিৱীত যিসকল আছে, সকলোৱে তেওঁৰ ওচৰত প্ৰাৰ্থী, তেওঁ প্ৰতিটো মুহূৰ্ত্ততে গুৰুত্বপূৰ্ণ কামত নিয়োজিত।"
        },
        {
            "chapter": 55,
            "verse": 30,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 31,
            "text": "হে মানৱ আৰু জিন! আমি অনতিপলমে তোমালোকৰ (হিচাপ-নিকাচ গ্ৰহণৰ) প্ৰতি মনোনিবেশ কৰিম।"
        },
        {
            "chapter": 55,
            "verse": 32,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 33,
            "text": "হে জিন আৰু মানৱ সম্প্ৰদায়! আকাশমণ্ডল আৰু পৃথিৱীৰ সীমা যদি তোমালোকে অতিক্ৰম কৰিব পাৰা তেন্তে অতিক্ৰম কৰা, কিন্তু তোমালোকে (আল্লাহৰ) শক্তিবিহীন অতিক্ৰম কৰিব নোৱাৰিবা।"
        },
        {
            "chapter": 55,
            "verse": 34,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 35,
            "text": "তোমালোক উভয়ৰ প্ৰতি প্ৰেৰণ কৰা হ’ব অগ্নিশিখা আৰু ধুম্ৰপুঞ্জ, তেতিয়া তোমালোকে প্ৰতিৰোধ কৰিব নোৱাৰিবা।"
        },
        {
            "chapter": 55,
            "verse": 36,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 37,
            "text": "যিদিনা আকাশ বিদীৰ্ণ হ’ব সেইদিনা ই তেজবৰ্ণ গোলাপৰ দৰে ৰঙা ছালৰ ৰূপ ধাৰণ কৰিব"
        },
        {
            "chapter": 55,
            "verse": 38,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 39,
            "text": "গতিকে সেইদিনা মানুহকো তাৰ অপৰাধ সম্পৰ্কে সোধা নহ’ব আৰু জিনকো নহয়।"
        },
        {
            "chapter": 55,
            "verse": 40,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 41,
            "text": "অপৰাধীসকলৰ পৰিচয় পোৱা যাব সিহঁতৰ লক্ষণৰ দ্বাৰা, তাৰ পিছত সিহঁতৰ আগচুলি আৰু ভৰিত ধৰি টানি নিয়া হ’ব।"
        },
        {
            "chapter": 55,
            "verse": 42,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 43,
            "text": "এইটোৱেই সেই জাহান্নাম, যাক অপৰাধীসকলে অস্বীকাৰ কৰিছিল।"
        },
        {
            "chapter": 55,
            "verse": 44,
            "text": "সিহঁত জাহান্নামৰ জুই আৰু উতলা পানীৰ মাজত ঘুৰি থাকিব।"
        },
        {
            "chapter": 55,
            "verse": 45,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 46,
            "text": "আৰু যিয়ে তাৰ প্ৰতিপালকৰ সন্মুখত উপস্থিত হোৱাৰ ভয় পোষণ কৰে, তাৰ বাবে আছে দুটা জান্নাত।"
        },
        {
            "chapter": 55,
            "verse": 47,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 48,
            "text": "উভয়েই বহু ফল শাখাবিশিষ্ট।"
        },
        {
            "chapter": 55,
            "verse": 49,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 50,
            "text": "উভয় জান্নাতত আছে প্ৰবাহমান দুটা নিজৰা"
        },
        {
            "chapter": 55,
            "verse": 51,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 52,
            "text": "উভয়ৰ মাজত আছে প্ৰত্যেক ফল দুই দুই প্ৰকাৰ।"
        },
        {
            "chapter": 55,
            "verse": 53,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 54,
            "text": "তাত সিহঁতে আউজি বহিব এনেকুৱা বিছনাত যাৰ অভ্যন্তৰভাগ হ'ব সিংখাপেৰে তৈৰী সুকোমল; আৰু উভয় জান্নাতৰ ফল-মূল থাকিব নিকটৱৰ্তী।"
        },
        {
            "chapter": 55,
            "verse": 55,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 56,
            "text": "তাত থাকিব স্বামীৰ প্ৰতি দৃষ্টি সীমিতকাৰী ৰূপহীসকল, যিসকলক ইতিপূৰ্বে কোনো মানুহে অথবা কোনো জিনে স্পৰ্শ কৰা নাই।"
        },
        {
            "chapter": 55,
            "verse": 57,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 58,
            "text": "সিহঁত যেনিবা হীৰা আৰু মুকুতা।"
        },
        {
            "chapter": 55,
            "verse": 59,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 60,
            "text": "উত্তম কামৰ প্ৰতিদান উত্তমৰ বাহিৰে আৰু কি হ’ব পাৰে"
        },
        {
            "chapter": 55,
            "verse": 61,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 62,
            "text": "আৰু সেই দুটা জান্নাতৰ বাহিৰেও আৰু দুটা জান্নাত আছে।"
        },
        {
            "chapter": 55,
            "verse": 63,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 64,
            "text": "জান্নাত দুটা হৈছে ঘন সেইউজীয়া।"
        },
        {
            "chapter": 55,
            "verse": 65,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 66,
            "text": "এই দুটা জান্নাতত আছে উচ্ছলিত দুটা নিজৰা।"
        },
        {
            "chapter": 55,
            "verse": 67,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 68,
            "text": "তাত আছে ফল-মূল, খেজুৰ আৰু ডালিম।"
        },
        {
            "chapter": 55,
            "verse": 69,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 70,
            "text": "সেই জান্নাতসমূহৰ মাজত আছে চৰিত্ৰৱৰ্তী, ৰূপহী ৰমণী।"
        },
        {
            "chapter": 55,
            "verse": 71,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 72,
            "text": "চামিয়ানাবোৰত সুৰক্ষিতা হৈ থাকিব হুৰসকল।"
        },
        {
            "chapter": 55,
            "verse": 73,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 74,
            "text": "যিসকলক ইতিপূৰ্বে কোনো মানুহে অথবা কোনো জিনে স্পৰ্শ কৰা নাই।"
        },
        {
            "chapter": 55,
            "verse": 75,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 76,
            "text": "সিহঁতে আউজি বহিব সেইউজীয়া দলিছা আৰু ধুনীয়া সিংখাপৰ গাদীযুক্ত আসনত।"
        },
        {
            "chapter": 55,
            "verse": 77,
            "text": "এতেকে তোমালোক উভয়ে তোমালোকৰ প্ৰতিপালকৰ কোনটো অনুগ্ৰহ অস্বীকাৰ কৰিবা"
        },
        {
            "chapter": 55,
            "verse": 78,
            "text": "বৰকতময় তোমাৰ প্ৰতিপালকৰ নাম, যিজন মহামহিম আৰু মহানুভৱ।"
        },
        {
            "chapter": 56,
            "verse": 1,
            "text": "যেতিয়া কিয়ামত সংঘটিত হ’ব"
        },
        {
            "chapter": 56,
            "verse": 2,
            "text": "(তেতিয়া) ইয়াৰ সংঘটনৰ অস্বীকাৰকাৰী কোনো নাথাকিব।"
        },
        {
            "chapter": 56,
            "verse": 3,
            "text": "ই কাৰোবাক অধঃপতন কৰিব, কাৰোবাক সমুন্নত কৰিব"
        },
        {
            "chapter": 56,
            "verse": 4,
            "text": "যেতিয়া পৃথিৱী প্ৰবল প্ৰকম্পনেৰে প্ৰকম্পিত হ’ব"
        },
        {
            "chapter": 56,
            "verse": 5,
            "text": "আৰু পৰ্বতসমূহ চূৰ্ণ-বিচূৰ্ণ হৈ পৰিব"
        },
        {
            "chapter": 56,
            "verse": 6,
            "text": "ফলত সেইবোৰ বিক্ষিপ্ত ধূলিকণাত পৰিণত হ’ব"
        },
        {
            "chapter": 56,
            "verse": 7,
            "text": "আৰু তোমালোকে বিভক্ত হৈ পৰিবা তিনিটা দলত"
        },
        {
            "chapter": 56,
            "verse": 8,
            "text": "এতেকে সোঁফালৰ দল; আৰু সোঁফালৰ দলটো কিমান যে সৌভাগ্যবান"
        },
        {
            "chapter": 56,
            "verse": 9,
            "text": "আৰু বাওঁফালৰ দল; আৰু বাওঁফালৰ দলটো কিমান যে দুৰ্ভগীয়া"
        },
        {
            "chapter": 56,
            "verse": 10,
            "text": "আৰু অগ্ৰগামীসকলেই অগ্ৰগামী"
        },
        {
            "chapter": 56,
            "verse": 11,
            "text": "তেওঁলোকেই সান্নিধ্যপ্ৰাপ্ত"
        },
        {
            "chapter": 56,
            "verse": 12,
            "text": "তেওঁলোক থাকিব নিয়ামতপূৰ্ণ জান্নাতসমূহত"
        },
        {
            "chapter": 56,
            "verse": 13,
            "text": "বহুসংখ্যক হ’ব পূৰ্বৱৰ্তীসকলৰ মাজৰ পৰা"
        },
        {
            "chapter": 56,
            "verse": 14,
            "text": "আৰু কম সংখ্যক হ’ব পৰবৰ্তীসকলৰ মাজৰ পৰা।"
        },
        {
            "chapter": 56,
            "verse": 15,
            "text": "সোণেৰে নিৰ্মিত আসনমূহত"
        },
        {
            "chapter": 56,
            "verse": 16,
            "text": "সিহঁতে পৰস্পৰে মুখামুখিকৈ আউজি বহিব।"
        },
        {
            "chapter": 56,
            "verse": 17,
            "text": "সিহঁতৰ আশে-পাশে ঘুৰিফুৰিব চিৰ কিশোৰসকলে"
        },
        {
            "chapter": 56,
            "verse": 18,
            "text": "প্ৰবাহিত নিজৰাৰ সুৰাপূৰ্ণ পানপাত্ৰ আৰু পিয়লাবোৰ লৈ"
        },
        {
            "chapter": 56,
            "verse": 19,
            "text": "সেই সুৰা পান কৰিলে তেওঁলোকৰ মূৰ নুঘুৰায় আৰু তেওঁলোক জ্ঞানহাৰাও নহ’ব"
        },
        {
            "chapter": 56,
            "verse": 20,
            "text": "আৰু (ঘুৰিফুৰিব) তেওঁলোকৰ পছন্দনীয় ফল-মূল লৈ"
        },
        {
            "chapter": 56,
            "verse": 21,
            "text": "আৰু তেওঁলোকৰ ৰুচী অনুযায়ী চৰাইৰ মাংস লৈ।"
        },
        {
            "chapter": 56,
            "verse": 22,
            "text": "আৰু তেওঁলোকৰ বাবে থাকিব মৃগনয়নী (ডাঙৰ চকুবিশিষ্টা) হুৰ"
        },
        {
            "chapter": 56,
            "verse": 23,
            "text": "যেনিবা সিহঁত সুৰক্ষিত মুকুতাহে"
        },
        {
            "chapter": 56,
            "verse": 24,
            "text": "সিহঁতে যি আমল কৰিছিল তাৰ পুৰষ্কাৰস্বৰূপ।"
        },
        {
            "chapter": 56,
            "verse": 25,
            "text": "তাত সিহঁতে কোনো অলাগতীয়াল কথা আৰু কোনো পাপবাক্য শুনিবলৈ নাপাব"
        },
        {
            "chapter": 56,
            "verse": 26,
            "text": "শুনিব কেৱল ছালাম আৰু ছালাম।"
        },
        {
            "chapter": 56,
            "verse": 27,
            "text": "আৰু সোঁফালৰ দল; কিমান যে ভাগ্যবান সোঁফালৰ দলটো"
        },
        {
            "chapter": 56,
            "verse": 28,
            "text": "তেওঁলোকে থাকিব এনে উদ্যানত, য’ত আছে কাঁইটবিহীন বগৰী গছ"
        },
        {
            "chapter": 56,
            "verse": 29,
            "text": "আৰু থোকেৰে ভৰা কল গছ"
        },
        {
            "chapter": 56,
            "verse": 30,
            "text": "আৰু সম্প্ৰসাৰিত ছাঁ"
        },
        {
            "chapter": 56,
            "verse": 31,
            "text": "আৰু সদায় প্ৰবাহমান পানী"
        },
        {
            "chapter": 56,
            "verse": 32,
            "text": "আৰু প্ৰচুৰ ফল-মূল"
        },
        {
            "chapter": 56,
            "verse": 33,
            "text": "যিবোৰ শেষ নহ'ব আৰু নিষিদ্ধও নহ’ব।"
        },
        {
            "chapter": 56,
            "verse": 34,
            "text": "আৰু (সিহঁত থাকিব) সুউচ্চ শয্যাসমূহত"
        },
        {
            "chapter": 56,
            "verse": 35,
            "text": "নিশ্চয় আমি সিহঁতক (হুৰসকলক) সৃষ্টি কৰিছো বিশেষৰূপত"
        },
        {
            "chapter": 56,
            "verse": 36,
            "text": "তাৰ পিছত সিহঁতক কুমাৰী বনাইছো"
        },
        {
            "chapter": 56,
            "verse": 37,
            "text": "নিজ স্বামীৰ প্ৰতি আসক্ত আৰু সমবয়সীয়া"
        },
        {
            "chapter": 56,
            "verse": 38,
            "text": "সোঁফালৰ লোকসকলৰ বাবে।"
        },
        {
            "chapter": 56,
            "verse": 39,
            "text": "সিহঁতৰ বেছিভাগেই হ'ব পূৰ্বৱৰ্তীলোকসলৰ মাজৰ পৰা"
        },
        {
            "chapter": 56,
            "verse": 40,
            "text": "আৰু বহুসংখ্যক হ'ব পৰবৰ্তীসকলৰ মাজৰ পৰা।"
        },
        {
            "chapter": 56,
            "verse": 41,
            "text": "আৰু বাওঁফালৰ দল, কিমান যে দুৰ্ভগীয়া বাওঁফালৰ দলটো"
        },
        {
            "chapter": 56,
            "verse": 42,
            "text": "সিহঁত থাকিব অত্যন্ত উষ্ণ বায়ু আৰু উত্তপ্ত উতলা পানীত"
        },
        {
            "chapter": 56,
            "verse": 43,
            "text": "আৰু অতি ক'লা ধোঁৱাৰ ছাঁত"
        },
        {
            "chapter": 56,
            "verse": 44,
            "text": "যিটো শীতলো নহয় আৰু আৰামদায়কো নহয়।"
        },
        {
            "chapter": 56,
            "verse": 45,
            "text": "নিশ্চয় সিহঁত ইতিপূৰ্বে ভোগ-বিলাসত মগ্ন আছিল"
        },
        {
            "chapter": 56,
            "verse": 46,
            "text": "আৰু সিহঁত অবিৰাম লিপ্ত আছিল জঘন্য পাপ কামত।"
        },
        {
            "chapter": 56,
            "verse": 47,
            "text": "আৰু সিহঁতে কৈছিল, ‘আমি যেতিয়া মৰি মাটি আৰু হাড়ত পৰিণত হম তেতিয়াও আমাক পুনৰুত্থিত কৰা হ’বনে’"
        },
        {
            "chapter": 56,
            "verse": 48,
            "text": "আৰু আমাৰ পিতৃপুৰুষসকলকো (উঠোৱা হ’বনে)"
        },
        {
            "chapter": 56,
            "verse": 49,
            "text": "কোৱা, ‘নিশ্চয় পূৰ্বৱৰ্তীসকলকো আৰু পৰবৰ্তীসকলকো"
        },
        {
            "chapter": 56,
            "verse": 50,
            "text": "সকলোকে একত্ৰিত কৰা হ’ব এটা নিৰ্ধাৰিত দিনৰ নিৰ্দিষ্ট সময়ত’।"
        },
        {
            "chapter": 56,
            "verse": 51,
            "text": "তাৰ পিছত, হে বিভ্ৰান্ত অস্বীকাৰকাৰীসকল"
        },
        {
            "chapter": 56,
            "verse": 52,
            "text": "নিশ্চয় আহাৰ কৰিবা যাক্কুম গছৰ পৰা"
        },
        {
            "chapter": 56,
            "verse": 53,
            "text": "সেইটোৰেই তোমালোকে পেট ভৰাবা"
        },
        {
            "chapter": 56,
            "verse": 54,
            "text": "তদুপৰি তাৰ ওপৰত পান কৰিবা উত্তপ্ত উতলা পানী"
        },
        {
            "chapter": 56,
            "verse": 55,
            "text": "তাৰ পিছত তোমালোকে তৃষ্ণাতুৰ উটৰ দৰে সেই পানী পান কৰিবা।"
        },
        {
            "chapter": 56,
            "verse": 56,
            "text": "প্ৰতিফল দিৱসত এইটোৱে হ’ব সিহঁতৰ আপ্যায়ন।"
        },
        {
            "chapter": 56,
            "verse": 57,
            "text": "আমিয়েই তোমালোকক সৃষ্টি কৰিছো; তেনেহ’লে কিয় তোমালোকে বিশ্বাস নকৰা"
        },
        {
            "chapter": 56,
            "verse": 58,
            "text": "তোমালোকে ভাবিছানে তোমালোকৰ বীৰ্যপাত সম্পৰ্কে"
        },
        {
            "chapter": 56,
            "verse": 59,
            "text": "সেইটো তোমালোকে সৃষ্টি কৰা, নে আমি সৃষ্টি কৰো"
        },
        {
            "chapter": 56,
            "verse": 60,
            "text": "আমিয়েই তোমালোকৰ মাজত মৃত্যু নিৰ্ধাৰণ কৰিছো আৰু আমি অক্ষম নহওঁ"
        },
        {
            "chapter": 56,
            "verse": 61,
            "text": "তোমালোকৰ স্থানত তোমালোকৰ সদৃশ আনিবলৈ আৰু তোমালোকক এনে এটা আকৃতিত সৃষ্টি কৰিবলৈ যিটো তোমালোকে নাজানা।"
        },
        {
            "chapter": 56,
            "verse": 62,
            "text": "আৰু নিশ্চয় তোমালোকে অৱগত হৈছা প্ৰথম সৃষ্টি সম্পৰ্কে, তেন্তে কিয় তোমালোকে উপদেশ গ্ৰহণ নকৰা"
        },
        {
            "chapter": 56,
            "verse": 63,
            "text": "তোমালোকে যি বীজ সিঁচা সেই বিষয়ে তোমালোকে ভাবি চাইছানে"
        },
        {
            "chapter": 56,
            "verse": 64,
            "text": "সেইটো তোমালোকে অংকুৰিত কৰা, নে আমি অংকুৰিত কৰো"
        },
        {
            "chapter": 56,
            "verse": 65,
            "text": "আমি ইচ্ছা কৰিলে ইয়াক খেৰ-কুটাত পৰিণত কৰিব পাৰো, তেতিয়া তোমালোকে হতাশ হৈ পৰিবা"
        },
        {
            "chapter": 56,
            "verse": 66,
            "text": "(এই বুলি) ‘নিশ্চয় আমি দায়গ্ৰস্ত হৈ পৰিলো’"
        },
        {
            "chapter": 56,
            "verse": 67,
            "text": "‘বৰং আমি বঞ্চিত হৈছো’।"
        },
        {
            "chapter": 56,
            "verse": 68,
            "text": "তোমালোকে যি পানী পান কৰা সেই সম্পৰ্কে কোৱাচোন"
        },
        {
            "chapter": 56,
            "verse": 69,
            "text": "মেঘৰ পৰা সেইটো তোমালোকে নমাই আনা, নে আমি সেইটো বৰ্ষণ কৰো"
        },
        {
            "chapter": 56,
            "verse": 70,
            "text": "আমি ইচ্ছা কৰিলে সেইটো লুণীয়া কৰি দিব পাৰো। তথাপিও কিয় তোমালোকে কৃতজ্ঞতা প্ৰকাশ নকৰা"
        },
        {
            "chapter": 56,
            "verse": 71,
            "text": "তোমালোকে যি জুই জ্বলোৱা সেই বিষয়ে কোৱাচোন"
        },
        {
            "chapter": 56,
            "verse": 72,
            "text": "তোমালোকে ইয়াৰ গছ সৃষ্টি কৰা, নে আমি সৃষ্টি কৰো"
        },
        {
            "chapter": 56,
            "verse": 73,
            "text": "ইয়াক আমি কৰিছো এটা স্মাৰক আৰু মৰুভুমিতবাস কৰা লোকৰ প্ৰয়োজনীয় বস্তু।"
        },
        {
            "chapter": 56,
            "verse": 74,
            "text": "এতেকে তুমি তোমাৰ মহান প্ৰতিপালকৰ নামৰ পৱিত্ৰতা আৰু মহিমা ঘোষণা কৰা।"
        },
        {
            "chapter": 56,
            "verse": 75,
            "text": "এতেকে মই শপত কৰিছো নক্ষত্ৰৰাজিৰ অস্তাচলৰ"
        },
        {
            "chapter": 56,
            "verse": 76,
            "text": "আৰু নিশ্চয় এইটো এটা মহাশপত, যদি তোমালোকে জানিলাহেঁতেন"
        },
        {
            "chapter": 56,
            "verse": 77,
            "text": "নিশ্চয় এইটো মহিমান্বিত কোৰআন"
        },
        {
            "chapter": 56,
            "verse": 78,
            "text": "যিটো আছে সুৰক্ষিত কিতাবত (লিপিবদ্ধ)।"
        },
        {
            "chapter": 56,
            "verse": 79,
            "text": "পৱিত্ৰসকলৰ বাহিৰে আন কোনোৱে ইয়াক স্পৰ্শ কৰিব নোৱাৰে।"
        },
        {
            "chapter": 56,
            "verse": 80,
            "text": "এইটো সৃষ্টিজগতৰ প্ৰতিপালকৰ পৰা অৱতীৰ্ণ।"
        },
        {
            "chapter": 56,
            "verse": 81,
            "text": "তথাপিও তোমালোকে এই বাণীক তুচ্ছ বুলি ভাবিছা নেকি"
        },
        {
            "chapter": 56,
            "verse": 82,
            "text": "আৰু তোমালোকে অস্বীকাৰ কৰাকেই তোমালোকৰ জীৱিকা কৰি লৈছা"
        },
        {
            "chapter": 56,
            "verse": 83,
            "text": "এতেকে কিয় নহয়—প্ৰাণ যেতিয়া কন্ঠাগত হয়"
        },
        {
            "chapter": 56,
            "verse": 84,
            "text": "আৰু তেতিয়া তোমালোকে (অসহায় হৈ) চাই থাকা"
        },
        {
            "chapter": 56,
            "verse": 85,
            "text": "আৰু আমি তোমালোকতকৈও তাৰ বেছি ওচৰত থাকো, কিন্তু তোমালোকে দেখা নোপোৱা।"
        },
        {
            "chapter": 56,
            "verse": 86,
            "text": "এতেকে যদি তোমালোকে হিচাপ-নিকাচ আৰু প্ৰতিফলৰ সন্মুখীন নোহোৱা"
        },
        {
            "chapter": 56,
            "verse": 87,
            "text": "তেনেহ'লে তোমালোকে সেইটো (আত্মাটো) ঘুৰাই নান কিয়? যদি তোমালোকে সত্যবাদী"
        },
        {
            "chapter": 56,
            "verse": 88,
            "text": "তাৰ পিছত সি যদি নৈকট্যপ্ৰাপ্তসকলৰ এজন হয়"
        },
        {
            "chapter": 56,
            "verse": 89,
            "text": "তেন্তে তাৰ বাবে থাকিব বিশ্ৰাম, উত্তম জীৱনোপকৰণ আৰু সুখময় জান্নাত।"
        },
        {
            "chapter": 56,
            "verse": 90,
            "text": "আৰু সি যদি হয় সোঁফালৰ দলৰ এজন"
        },
        {
            "chapter": 56,
            "verse": 91,
            "text": "তেন্তে (তাক কোৱা হ’ব) ‘তোমাৰ প্ৰতি ছালাম’, যিহেতু তুমি সোঁফালৰ এজন।"
        },
        {
            "chapter": 56,
            "verse": 92,
            "text": "কিন্তু সি যদি হয় অস্বীকাৰকাৰী, বিভ্ৰান্তসকলৰ এজন"
        },
        {
            "chapter": 56,
            "verse": 93,
            "text": "তেন্তে তাৰ আতিথ্য কৰা হ’ব উতলা পানীৰ দ্বাৰা"
        },
        {
            "chapter": 56,
            "verse": 94,
            "text": "আৰু জাহান্নামৰ দহনেৰে"
        },
        {
            "chapter": 56,
            "verse": 95,
            "text": "নিশ্চয় এইটো সুনিশ্চিত সত্য।"
        },
        {
            "chapter": 56,
            "verse": 96,
            "text": "এতেকে তুমি তোমাৰ মহান প্ৰতিপালকৰ নামৰ পৱিত্ৰতা আৰু মহিমা ঘোষণা কৰা।"
        },
        {
            "chapter": 57,
            "verse": 1,
            "text": "আকাশমণ্ডল আৰু পৃথিৱীত যি আছে সকলোৱে আল্লাহৰ পৱিত্ৰতা আৰু মহিমা ঘোষণা কৰে; আৰু তেওঁ পৰাক্ৰমশালী, প্ৰজ্ঞাময়।"
        },
        {
            "chapter": 57,
            "verse": 2,
            "text": "আকাশমণ্ডল আৰু পৃথিৱীৰ সৰ্বময় কৰ্তৃত্ব তেওঁৰেই; তেৱেঁই জীৱন দান কৰে আৰু তেৱেঁই মৃত্যু প্ৰদান কৰে; আৰু তেৱেঁই সকলো বস্তুৰ ওপৰত ক্ষমতাবান।"
        },
        {
            "chapter": 57,
            "verse": 3,
            "text": "তেৱেঁই আদি আৰু অন্ত; প্ৰকাশ্য (ওপৰত) আৰু গোপন (ওচৰত) আৰু তেৱেঁই সকলো বস্তু সম্পৰ্কে সম্যক অৱগত।"
        },
        {
            "chapter": 57,
            "verse": 4,
            "text": "তেৱেঁই আকাশসমূহ আৰু পৃথিৱী ছয় দিনত সৃষ্টি কৰিছে; তাৰ পিছত তেওঁ আৰশ্বৰ ওপৰত উঠিছে। তেওঁ জানে যি ভূগৰ্ভত প্ৰৱেশ কৰে আৰু যি ভূগৰ্ভৰ পৰা ওলায়, আৰু আকাশৰ পৰা যি অৱতীৰ্ণ হয় আৰু যি আকাশলৈ উঠি যায়; আৰু তোমালোক য’তেই নাথাকা কিয়-- তেওঁ তোমালোকৰ লগত আছে, আৰু তোমালোকে যি কৰা সেই সম্পৰ্কে আল্লাহ সম্যক দ্ৰষ্টা।"
        },
        {
            "chapter": 57,
            "verse": 5,
            "text": "আকাশমণ্ডল আৰু পৃথিৱীৰ সকলো কৰ্তৃত্ব তেওঁৰেই আৰু আল্লাহৰ ফালেই সকলো বিষয় প্ৰত্যাবৰ্তিত হয়।"
        },
        {
            "chapter": 57,
            "verse": 6,
            "text": "তেৱেঁই ৰাতিক দিনৰ ভিতৰত প্ৰৱেশ কৰায় আৰু দিনক ৰাতিৰ ভিতৰত প্ৰৱেশ কৰায়; আৰু তেৱেঁই অন্তৰৰ বিষয়সমূহ সম্পৰ্কে সম্যক অৱগত।"
        },
        {
            "chapter": 57,
            "verse": 7,
            "text": "তোমালোকে আল্লাহ আৰু তেওঁৰ ৰাছুলৰ প্ৰতি ঈমান আনা আৰু আল্লাহে তোমালোকক যি সম্পদৰ উত্তৰাধিকাৰী কৰিছে তাৰ পৰা ব্যয় কৰা। এতেকে তোমালোকৰ মাজত যিসকলে ঈমান পোষণ কৰে আৰু (আল্লাহৰ পথত) ব্যয় কৰে তেওঁলোকৰ বাবে আছে মহাপুৰষ্কাৰ।"
        },
        {
            "chapter": 57,
            "verse": 8,
            "text": "আৰু তোমালোকৰ কি হ’ল, তোমালোকে আল্লাহৰ প্ৰতি বিশ্বাস নকৰা কিয়? অথচ ৰাছুলে তোমালোকক তোমালোকৰ প্ৰতিপালকৰ প্ৰতি ঈমান আনিবলৈ আহ্বান কৰিছে, আৰু আল্লাহেও তোমালোকৰ পৰা অঙ্গীকাৰ গ্ৰহণ কৰিছে, যদি তোমালোকে মুমিন হোৱা।"
        },
        {
            "chapter": 57,
            "verse": 9,
            "text": "তেৱেঁই নিজ বান্দাৰ প্ৰতি সুস্পষ্ট আয়াতসমূহ অৱতীৰ্ণ কৰে, তোমালোকক অন্ধকাৰৰ পৰা পোহৰলৈ আনাৰ বাবে; আৰু নিশ্চয় আল্লাহ তোমালোকৰ প্ৰতি কৰুণাময়, পৰম দয়ালু।"
        },
        {
            "chapter": 57,
            "verse": 10,
            "text": "আৰু তোমালোকৰ কি হ’ল, তোমালোকে আল্লাহৰ পথত খৰচ নকৰা কিয়? অথচ আকাশমণ্ডল আৰু পৃথিৱীৰ মীৰাছ কেৱল আল্লাহৰেই। তোমালোকৰ মাজত যিসকলে বিজয়ৰ আগত ব্যয় কৰিছে আৰু যুদ্ধ কৰিছে, তেওঁলোক (আৰু পৰবৰ্তীসকল) সমান নহয়। তেওঁলোক সিহঁততকৈ মৰ্যাদাত শ্ৰেষ্ঠ যিসকলে পৰবৰ্তী সময়ত ব্যয় কৰিছে আৰু যুদ্ধ কৰিছে। কিন্তু আল্লাহে উভয়ৰ বাবেই কল্যাণৰ প্ৰতিশ্ৰুতি দিছে; আৰু তোমালোকে যি আমল কৰা সেই সম্পৰ্কে আল্লাহ সবিশেষ অৱগত।"
        },
        {
            "chapter": 57,
            "verse": 11,
            "text": "এনেকুৱা কোন আছে, যিয়ে আল্লাহক উত্তম ঋণ দিব? তেনেহ’লে তেওঁ তাৰ বাবে ইয়াক বহুগুণে বৃদ্ধি কৰি দিব আৰু তাৰ বাবে আছে সন্মানজনক পুৰষ্কাৰ।"
        },
        {
            "chapter": 57,
            "verse": 12,
            "text": "সেইদিনা তুমি মুমিন নৰ-নাৰীসকলক দেখিবলৈ পাবা যে, তেওঁলোকৰ সন্মুখত আৰু সোঁ ফালে তেওঁলোকৰ নূৰ দৌৰি আছে। (কোৱা হ’ব) ‘আজি তোমালোকৰ বাবে সুসংবাদ হৈছে জান্নাত, যাৰ তলত নদীসমূহ প্ৰবাহিত, তাত তোমালোক চিৰস্থায়ী হ’বা, এইটোৱেই মহাসফলতা’।"
        },
        {
            "chapter": 57,
            "verse": 13,
            "text": "সেইদিনা মুনাফিক পুৰুষ আৰু মুনাফিকা নাৰীসকলে ঈমান্দাৰসকলক ক’ব, ‘তোমালোকে আমাৰ বাবে অলপ অপেক্ষা কৰা, যাতে তোমালোকৰ নূৰৰ পৰা আমি অলপ গ্ৰহণ কৰিব পাৰো’। কোৱা হ’ব, ‘তোমালোকে নিজৰ পিছফালে উভতি যোৱা আৰু নূৰৰ সন্ধান কৰাগৈ’। তাৰ পিছত উভয়ৰ মাজত স্থাপন হ’ব এটা প্ৰাচীৰ, য’ত এটা দুৱাৰ থাকিব, যাৰ ভিতৰত থাকিব ৰহমত আৰু বাহিৰত থাকিব শাস্তি।"
        },
        {
            "chapter": 57,
            "verse": 14,
            "text": "মুনাফিকসকলে মুমিনসকলক মাতি ক’ব, ‘আমি তোমালোকৰ লগত নাছিলোনে? তেওঁলোকে ক’ব, ‘হয়, কিন্তু তোমালোকে নিজেই নিজক বিপদগ্ৰস্ত কৰিছা আৰু তোমালোকে প্ৰতীক্ষা কৰিছিলা আৰু সন্দেহ কৰিছিলা আৰু মিছা আকাংক্ষাই তোমালোকক প্ৰতাৰিত কৰি ৰাখিছিল, আৰু অৱশেষত আল্লাহৰ নিৰ্দেশ আহি গ’ল, আৰু (অন্তিম সময়লৈকে) মহাপ্ৰতাৰকে তোমালোকক আল্লাহ সম্পৰ্কে প্ৰতাৰিত কৰিছিল’।"
        },
        {
            "chapter": 57,
            "verse": 15,
            "text": "‘এতেকে আজি তোমালোকৰ পৰা কোনো মুক্তিপণ গ্ৰহণ কৰা নহ’ব আৰু যিসকলে কুফৰী কৰিছিল সিহঁতৰ পৰাও নহয়। জাহান্নামেই তোমালোকৰ আবাসস্থল, এইটোৱেই তোমালোকৰ উপযুক্ত স্থান; আৰু কিমান যে নিকৃষ্ট এই প্ৰত্যাবৰ্তনস্থল"
        },
        {
            "chapter": 57,
            "verse": 16,
            "text": "যিসকলে ঈমান আনিছে তেওঁলোকৰ হৃদয় আল্লাহৰ স্মৰণত আৰু যি সত্য অৱতীৰ্ণ হৈছে তাৰ বাবে তেওঁলোকৰ অন্তৰ পমি যোৱাৰ সময় হোৱা নাইনে? আৰু তেওঁলোকে যাতে সিহঁতৰ দৰে নহয়, যিহঁতক ইয়াৰ আগত কিতাব দিয়া হৈছিল-- তাৰ পিছত বহু কাল অতিবাহিত হোৱাৰ পিছত সিহঁতৰ অন্তৰসমূহ কঠোৰ হৈ পৰিছিল; আৰু সিহঁতৰ অধিকাংশই ফাছিক্ব।"
        },
        {
            "chapter": 57,
            "verse": 17,
            "text": "জানি থোৱা যে, আল্লাহেই পৃথিৱীক তাৰ মৃত্যুৰ পিছত পুনৰ্জীৱিত কৰে। আমি নিদৰ্শনসমূহ তোমালোকৰ বাবে সুস্পষ্টভাৱে বৰ্ণনা কৰিছো যাতে তোমালোকে বুজিব পাৰা।"
        },
        {
            "chapter": 57,
            "verse": 18,
            "text": "নিশ্চয় দানশীল পুৰুষ আৰু দানশীলা নাৰী আৰু যিসকলে আল্লাহক উত্তম ঋণ দিয়ে, তেওঁলোকক (ইয়াৰ পৰিবৰ্তে) বহু গুণ বৃদ্ধি কৰি দিয়া হ’ব আৰু তেওঁলোকৰ বাবে আছে সন্মানজনক পুৰষ্কাৰ।"
        },
        {
            "chapter": 57,
            "verse": 19,
            "text": "আৰু যিসকলে আল্লাহ আৰু তেওঁৰ ৰাছুলৰ প্ৰতি ঈমান আনে, তেওঁলোকেই নিজ প্ৰতিপালকৰ ওচৰত ছিদ্দীক্ব আৰু শ্বহীদ (বুলি বিবেচিত)। তেওঁলোকৰ বাবে আছে তেওঁলোকৰ প্ৰাপ্য পুৰষ্কাৰ আৰু নূৰ; আৰু যিসকলে কুফৰী কৰিছে আৰু আমাৰ নিদৰ্শনসমূহ অস্বীকাৰ কৰিছে, সিহঁতেই জাহান্নামৰ অধিবাসী।"
        },
        {
            "chapter": 57,
            "verse": 20,
            "text": "জানি থোৱা যে, নিশ্চয় পৃথিৱীৰ জীৱন খেল-ধেমালি, ক্ৰীড়া-কৌতুক, সৌন্দৰ্য, আৰু তোমালোকৰ পাৰস্পাৰিক গৌৰৱ-অহংকাৰ, ধন-সম্পদ আৰু সন্তান-সন্ততিত প্ৰাচুৰ্য লাভৰ প্ৰতিযোগিতাৰ বাহিৰে আন একো নহয়। ইয়াৰ উদাহৰণ হৈছে বৰষুণৰ দৰে, যাৰ দ্বাৰা উৎপন্ন শস্য-সম্ভাৰে কৃষকসকলক আনন্দিত কৰে, তাৰ পিছত সেইবোৰ শুকাই যায়, তেতিয়া তুমি সেইবোৰক হালধীয়া বৰণত দেখিবলৈ পোৱা, অৱশেষত সেইবোৰ খেৰ-কুটাত পৰিণত হয়; আৰু আখিৰাতত আছে কঠিন শাস্তি আৰু আল্লাহৰ মাগফিৰাত ও সন্তুষ্টি; আৰু পৃথিৱীৰ জীৱন প্ৰতাৰণাৰ বাহিৰে আন একো নহয়।"
        },
        {
            "chapter": 57,
            "verse": 21,
            "text": "তোমালোকে নিজ প্ৰতিপালকৰ ক্ষমা আৰু সেই জান্নাত লাভৰ প্ৰয়াসত প্ৰতিযোগিতাত অৱতীৰ্ণ হোৱা, যাৰ প্ৰশস্ততা আকাশ আৰু পৃথিৱীৰ প্ৰশস্ততাৰ দৰে, যিটো প্ৰস্তুত কৰা হৈছে সেইসকল লোকৰ বাবে যিসকলে আল্লাহ আৰু তেওঁৰ ৰাছুলৰ প্ৰতি ঈমান আনে। এইটো আল্লাহৰ অনুগ্ৰহ, তেওঁ যাক ইচ্ছা তাকেই এইটো প্ৰদান কৰে; আৰু আল্লাহ মহা অনুগ্ৰহশীল।"
        },
        {
            "chapter": 57,
            "verse": 22,
            "text": "পৃথিৱীত আৰু তোমালোকৰ ওপৰত আপতিত হোৱা এনে কোনো বিপদ-আপদ নাই যিটো আমি সেয়া সংঘটিত হোৱাৰ আগতে এখন কিতাপত লিপিবদ্ধ কৰি ৰখা নাই। নিশ্চয় আল্লাহৰ পক্ষে এয়া অতি সহজ।"
        },
        {
            "chapter": 57,
            "verse": 23,
            "text": "এইটো এই বাবে যে, যাতে তোমালোকে যি হেৰাইছা তাৰ প্ৰতি পৰিতাপ নকৰা আৰু তেওঁ তোমালোকক যি প্ৰদান কৰিছে তাৰ বাবে উৎফুল্লিত নোহোৱা। কাৰণ আল্লাহে কোনো উদ্ধত আৰু অহংকাৰী ব্যক্তিক পছন্দ নকৰে।"
        },
        {
            "chapter": 57,
            "verse": 24,
            "text": "যিহঁতে কৃপণতা কৰে আৰু মানুহক কৃপণতাৰ নিৰ্দেশ দিয়ে, আৰু যিয়ে মুখ ঘূৰাই লয় (সি জানি লোৱা উচিত) নিশ্চয় আল্লাহ অভাৱমুক্ত, চিৰ প্ৰশংসিত।"
        },
        {
            "chapter": 57,
            "verse": 25,
            "text": "নিশ্চয় আমি আমাৰ ৰাছুলসকলক সুস্পষ্ট প্ৰমাণ সহকাৰে প্ৰেৰণ কৰিছো, আৰু তেওঁলোকৰ লগত দিছো কিতাব আৰু ন্যায়ৰ মানদণ্ড, যাতে মানুহে সুবিচাৰ প্ৰতিষ্ঠা কৰে। আমি আৰু অৱতীৰ্ণ কৰিছো লোহা, য’ত আছে প্ৰচণ্ড শক্তি আৰু মানুহৰ বাবে আছে বহুবিধ কল্যাণ। এয়া এই বাবেই যে, যাতে আল্লাহে প্ৰকাশ কৰি দিয়ে যে, কোনে গায়েব অৱস্থাত তেওঁক আৰু তেওঁৰ ৰাছুলক সহায় কৰে। নিশ্চয় আল্লাহ মহাশক্তিমান, পৰাক্ৰমশালী।"
        },
        {
            "chapter": 57,
            "verse": 26,
            "text": "আৰু নিশ্চয় আমি নূহ আৰু ইব্ৰাহীমক ৰাছুলৰূপে প্ৰেৰণ কৰিছিলো আৰু আমি তেওঁলোকৰ বংশধৰসকলৰ বাবে স্থিৰ কৰিছিলো নবুওৱাত আৰু কিতাব। কিন্তু সিহঁতৰ কিছুমানেহে সৎপথ অৱলম্বন কৰিছিল আৰু সিহঁতৰ অধিকাংশই আছিল ফাছিক্ব।"
        },
        {
            "chapter": 57,
            "verse": 27,
            "text": "ইয়াৰ পিছত আমি তেওঁলোকৰ অনুগামী হিচাপে আমাৰ ৰাছুলসকলক প্ৰেৰণ কৰিছিলো আৰু মাৰয়াম পুত্ৰ ঈছাকো অনুগামী কৰিছিলো, আৰু তেওঁক আমি দিছিলো ইঞ্জিল আৰু তেওঁৰ অনুসাৰীসকলৰ অন্তৰত দিছিলো কৰুণা আৰু দয়া; আৰু বৈৰাগ্যবাদ—এইটো সিহঁতে নিজেই আল্লাহৰ সন্তুষ্টিৰ বাবে প্ৰৱৰ্তন কৰিছিল। আমি এইটো সিহঁতৰ ওপৰত লিপিবদ্ধ কৰা নাছিলো; অথচ এইটোও সিহঁতে যথাযথভাৱে পালন কৰা নাই। কিন্তু সিহঁতৰ মাজত যিসকলে ঈমান আনিছিল, সিহঁতক আমি সিহঁতৰ পুৰষ্কাৰ প্ৰদান কৰিছিলো; কিন্তু সিহঁতৰ অধিকাংশই আছিল ফাছিক্ব।"
        },
        {
            "chapter": 57,
            "verse": 28,
            "text": "হে ঈমান্দাৰসকল! তোমালোকে আল্লাহৰ তাক্বৱা অৱলম্বন কৰা আৰু তেওঁৰ ৰাছুলৰ প্ৰতি ঈমান আনা। তেওঁ নিজ অনুগ্ৰহত তোমালোকক দ্বিগুণ পুৰষ্কাৰ প্ৰদান কৰিব আৰু তেওঁ তোমালোকক প্ৰদান কৰিব নূৰ, যাৰ সহায়ত তোমালোকে চলিব পাৰিবা আৰু তেওঁ তোমালোকক ক্ষমা কৰিব; আৰু আল্লাহ ক্ষমাশীল, পৰম দয়ালু।"
        },
        {
            "chapter": 57,
            "verse": 29,
            "text": "এয়া এই বাবেই যে, যাতে আহলে কিতাবসকলে জানিব পাৰে যে, আল্লাহৰ সামান্যতম অনুগ্ৰহতো সিহঁতৰ কোনো অধিকাৰ নাই; আৰু নিশ্চয় অনুগ্ৰহ আল্লাহৰেই হাতত, যাক ইচ্ছা তেওঁ তাক প্ৰদান কৰে, আৰু আল্লাহ মহা অনুগ্ৰহশীল।"
        }
    ]
}
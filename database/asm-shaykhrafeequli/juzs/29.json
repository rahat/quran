{
    "juzs": [
        {
            "chapter": 67,
            "verse": 1,
            "text": "বৰকতময় তেওঁ যাৰ হাতত সৰ্বময় কৰ্তৃত্ব; আৰু তেওঁ সকলো বস্তুৰ ওপৰত ক্ষমতাবান।"
        },
        {
            "chapter": 67,
            "verse": 2,
            "text": "যিজনে মৃত্যু আৰু জীৱন সৃষ্টি কৰিছে, যাতে তোমালোকক পৰীক্ষা কৰিব পাৰে যে, তোমালোকৰ মাজত কোনে আটাইতকৈ উত্তম আমল কৰিব পাৰে? তেওঁ পৰাক্ৰমশালী, অতিক্ষমাশীল।"
        },
        {
            "chapter": 67,
            "verse": 3,
            "text": "যিজনে সাতখন আকাশ স্তৰে স্তৰে সৃষ্টি কৰিছে। ৰহমানৰ সৃষ্টিত তুমি কোনো ত্ৰুটি দেখিবলৈ নাপাবা; তুমি আকৌ ঘুৰি চোৱা, কোনো ত্ৰুটি দেখিবলৈ পাইছানে"
        },
        {
            "chapter": 67,
            "verse": 4,
            "text": "তাৰ পিছত আকৌ তুমি দ্বিতীয়বাৰ দৃষ্টিপাত কৰা, এই দৃষ্টি ব্যৰ্থ আৰু ক্লান্ত হৈ তোমাৰ ফালে উভতি আহিব।"
        },
        {
            "chapter": 67,
            "verse": 5,
            "text": "নিশ্চয় আমি নিকটৱৰ্তী আকাশক প্ৰদীপপুঞ্জৰ দ্বাৰা সুশোভিত কৰিছো আৰু সেইবোৰক চয়তানসকলৰ প্ৰতি নিক্ষেপৰ উপকৰণ বনাইছো আৰু সিহঁতৰ বাবে প্ৰস্তুত কৰিছো জ্বলন্ত অগ্নিকুণ্ডৰ শাস্তি।"
        },
        {
            "chapter": 67,
            "verse": 6,
            "text": "আৰু যিসকলে নিজ প্ৰতিপালকক অস্বীকাৰ কৰিছে, সিহঁতৰ বাবে আছে জাহান্নামৰ শাস্তি; আৰু কিমান যে নিকৃষ্ট সেই প্ৰত্যাৱৰ্তনস্থল।"
        },
        {
            "chapter": 67,
            "verse": 7,
            "text": "যেতিয়া সিহঁতক তাত নিক্ষেপ কৰা হ'ব, তাত সিহঁতে ইয়াৰ বিকট শব্দ শুনিবলৈ পাব। আৰু ই উথলি উঠিব।"
        },
        {
            "chapter": 67,
            "verse": 8,
            "text": "ক্ৰোধত ই ছিন্ন-ভিন্ন হোৱাৰ উপক্ৰম হ'ব। যেতিয়াই তাত কোনো দলক নিক্ষেপ কৰা হ'ব, ইয়াৰ প্ৰহৰীসকলে সিহঁতক সুধিব, ‘তোমালোকৰ ওচৰত কোনো সতৰ্ককাৰী অহা নাছিল নে’"
        },
        {
            "chapter": 67,
            "verse": 9,
            "text": "সিহঁতে ক'ব হয়, 'নিশ্চয় আমাৰ ওচৰত সতৰ্ককাৰী আহিছিল। তেতিয়া আমি (তেওঁলোকক) মিথ্যাৰোপ কৰিছিলো আৰু কৈছিলো, ‘আল্লাহে একোৱে অৱতীৰ্ণ কৰা নাই। তোমালোকে মহাবিভ্ৰান্তিত আছা’।"
        },
        {
            "chapter": 67,
            "verse": 10,
            "text": "আৰু সিহঁতে ক'ব, ‘যদি আমি শুনিলোহেঁতেন আৰু বিবেক-বুদ্ধি প্ৰয়োগ কৰিলোহেঁতেন, তেন্তে আমি জ্বলন্ত জুইৰ অধিবাসী নহ'লোহেঁতেন’।"
        },
        {
            "chapter": 67,
            "verse": 11,
            "text": "ফলত সিহঁতে নিজৰ অপৰাধ স্বীকাৰ কৰিব। এতেকে ধ্বংস জ্বলন্ত জুইৰ অধিবাসীসকলৰ বাবে।"
        },
        {
            "chapter": 67,
            "verse": 12,
            "text": "নিশ্চয় যিসকলে নেদেখাকৈ নিজ প্ৰতিপালকক ভয় কৰে তেওঁলোকৰ বাবে আছে ক্ষমা আৰু ডাঙৰ প্ৰতিদান।"
        },
        {
            "chapter": 67,
            "verse": 13,
            "text": "আৰু তোমালোকে তোমালোকৰ কথা গোপনে কোৱা অথবা প্ৰকাশ্যভাৱে কোৱা, নিশ্চয় তেওঁ অন্তৰসমূহত যি আছে সেই বিষয়ে সম্যক অৱগত।"
        },
        {
            "chapter": 67,
            "verse": 14,
            "text": "যিজনে সৃষ্টি কৰিছে, তেৱেঁই নাজানিবনে? অথচ তেওঁ সূক্ষ্মদৰ্শী, সম্যক অৱহিত।"
        },
        {
            "chapter": 67,
            "verse": 15,
            "text": "তেৱেঁই তোমালোকৰ বাবে পৃথিৱীখনক সুগম কৰি দিছে, এতেকে তোমালোকে ইয়াৰ পথ-প্ৰান্তৰত বিচৰণ কৰা আৰু তেওঁৰ জীৱিকাৰ পৰা তোমালোকে আহাৰ কৰা; আৰু তেওঁৰ ওচৰতেই পুনৰুত্থান।"
        },
        {
            "chapter": 67,
            "verse": 16,
            "text": "তোমালোকে তেওঁৰ পৰা নিৰ্ভয় হৈছা নেকি যে, যিজন আকাশত আছে তেওঁ তোমালোকক পৃথিৱীসহ (পুতি পেলাই) ধ্বংস কৰিব আৰু হঠাৎ ই (পৃথিৱীখন) থৰ থৰকৈ কঁপিবলৈ ধৰিব"
        },
        {
            "chapter": 67,
            "verse": 17,
            "text": "অথবা তোমালোকে ইয়াৰ পৰা নিৰ্ভয় হৈছা নেকি যে, যিজন আকাশত আছে, তেওঁ তোমালোকৰ ওপৰত শিল বৰ্ষণকাৰী প্ৰবল ধুমুহা পঠাব? তেতিয়া তোমালোকে জানিবলৈ পাবা কেনেকুৱা আছিল মোৰ সতৰ্কবাণী"
        },
        {
            "chapter": 67,
            "verse": 18,
            "text": "আৰু নিশ্চয় সিহঁতৰ পুৰ্বৱৰ্তীসকলেও মিথ্যাৰোপ কৰিছিল। ফলত কেনেকুৱা আছিল মোৰ প্ৰত্যাখ্যান (ইয়াৰ শাস্তি)"
        },
        {
            "chapter": 67,
            "verse": 19,
            "text": "সিহঁতে সিহঁতৰ ওপৰত (উৰি ফুৰা) চৰাইবোৰৰ প্ৰতি লক্ষ্য কৰা নাইনে, যিবোৰে পাখী মেলি দিয়ে আৰু সংকুচিত কৰে? পৰম কৰুণাময় আল্লাহেই এইবোৰক স্থিৰ কৰি ৰাখে। নিশ্চয় তেওঁ সকলো বস্তুৰ সম্যক দ্ৰষ্টা।"
        },
        {
            "chapter": 67,
            "verse": 20,
            "text": "পৰম কৰুণাময় আল্লাহৰ বাহিৰে তোমালোকৰ এনে কোনো সৈন্যবাহিনী আছেনে, যিসকলে তোমালোকক সহায় কৰিব? কাফিৰসকল আছে মাথোন প্ৰবঞ্চনাৰ মাজত।"
        },
        {
            "chapter": 67,
            "verse": 21,
            "text": "কোন আছে এনেকুৱা, যিজনে তোমালোকক জীৱিকা দান কৰিব যদি তেওঁ তেওঁৰ জীৱিকা বন্ধ কৰি দিয়ে? বৰং সিহঁত অবাধ্যতা আৰু বিমুখতাত আবিচল হৈ আছে।"
        },
        {
            "chapter": 67,
            "verse": 22,
            "text": "যি ব্যক্তি নত হৈ মুখৰ ওপৰত ভৰ দি খোজ কাঢ়ে, সিয়েই অধিক হিদায়ত প্ৰাপ্ত, নে সেই ব্যক্তি, যিজনে পোন হৈ সৰল পথত খোজ কাঢ়ে"
        },
        {
            "chapter": 67,
            "verse": 23,
            "text": "কোৱা, তেৱেঁই তোমালোকক সৃষ্টি কৰিছে আৰু তোমালোকৰ বাবে শ্ৰৱণ আৰু দৃষ্টিশক্তি লগতে অন্তঃকৰণসমূহ প্ৰদান কৰিছে। তোমালোকে খুবেই কম কৃতজ্ঞতা প্ৰকাশ কৰা।"
        },
        {
            "chapter": 67,
            "verse": 24,
            "text": "কোৱা, তেৱেঁই তোমালোকক পৃথিৱীত সৃষ্টি কৰি প্ৰসাৰিত কৰিছে আৰু তেওঁৰ ওচৰতেই তোমালোকক সমবেত কৰা হ'ব।"
        },
        {
            "chapter": 67,
            "verse": 25,
            "text": "আৰু সিহঁতে কয়, 'তোমালোকে যদি সত্যবাদী হোৱা তেন্তে কোৱাচোন এই প্ৰতিশ্ৰুতি কেতিয়া বাস্তবায়িত হ’ব'?।"
        },
        {
            "chapter": 67,
            "verse": 26,
            "text": "কোৱা, এই বিষয়ৰ জ্ঞান কেৱল আল্লাহৰ ওচৰতেই আছে। আৰু মইতো কেৱল স্পষ্ট সতৰ্ককাৰী মাত্ৰ।"
        },
        {
            "chapter": 67,
            "verse": 27,
            "text": "তাৰ পিছত যেতিয়া সিহঁতে ইয়াক নিচেই ওচৰত দেখা পাব তেতিয়া কাফিৰসকলৰ চেহাৰা ম্লান হৈ পৰিব আৰু কোৱা হ’ব, ‘এইটোৱেই হৈছে সেইটো, যিটো তোমালোকে দাবী কৰিছিলা’।"
        },
        {
            "chapter": 67,
            "verse": 28,
            "text": "কোৱা, কোৱাচোন তোমালোকে.. যদি আল্লাহে মোক আৰু মোৰ সঙ্গীসকলক ধ্বংস কৰি দিয়ে অথবা আমাৰ প্ৰতি দয়া প্ৰদৰ্শন কৰে, তেন্তে কাফিৰসকলক যন্ত্ৰণাদায়ক শাস্তিৰ পৰা কোনে ৰক্ষা কৰিব"
        },
        {
            "chapter": 67,
            "verse": 29,
            "text": "কোৱা, তেৱেঁই পৰম কৰুণাময়। আমি তেওঁৰ ওপৰতেই ঈমান আনিছো আৰু তেওঁৰ ওপৰতেই ভৰসা কৰিছো। গতিকে তোমালোকে অনতিপলমে জানিবলৈ পাবা কোনে স্পষ্ট বিভ্ৰান্তিত আছে।"
        },
        {
            "chapter": 67,
            "verse": 30,
            "text": "কোৱা, তোমালোকে ভাবিছানে, যদি তোমালোকৰ পানী ভূগৰ্ভত গুচি যায়, তেতিয়া কোনে তোমালোকক প্ৰবাহমান পানী আনি দিব"
        },
        {
            "chapter": 68,
            "verse": 1,
            "text": "নূন; কলমৰ শপত আৰু সিহঁতে যি লিখে তাৰ শপত"
        },
        {
            "chapter": 68,
            "verse": 2,
            "text": "তোমাৰ প্ৰতিপালকৰ অনুগ্ৰহ যে, তুমি উন্মাদ নহয়।"
        },
        {
            "chapter": 68,
            "verse": 3,
            "text": "আৰু নিশ্চয় তোমাৰ বাবে আছে নিৰবিচ্ছিন্ন পুৰষ্কাৰ।"
        },
        {
            "chapter": 68,
            "verse": 4,
            "text": "আৰু নিশ্চয় তুমি মহান চৰিত্ৰৰ উচ্চ শৃঙ্গত অধিষ্ঠিত।"
        },
        {
            "chapter": 68,
            "verse": 5,
            "text": "এতেকে অনতিপলমে তুমি দেখিবলৈ পাবা আৰু সিহঁতেও দেখিবলৈ পাব"
        },
        {
            "chapter": 68,
            "verse": 6,
            "text": "তোমালোকৰ মাজত কোন বিকাৰগ্ৰস্থ"
        },
        {
            "chapter": 68,
            "verse": 7,
            "text": "নিশ্চয় তোমাৰ প্ৰতিপালক সম্যক অৱগত সিহঁতৰ বিষয়ে যিহঁতে তেওঁৰ পথৰ পৰা বিচ্যুত হৈছে, আৰু তেওঁ হিদায়ত প্ৰাপ্তসকলৰ বিষয়েও সম্যক পৰিজ্ঞাত।"
        },
        {
            "chapter": 68,
            "verse": 8,
            "text": "গতিকে তুমি মিথ্যাৰোপকাৰীসকলৰ আনুগত্য নকৰিবা।"
        },
        {
            "chapter": 68,
            "verse": 9,
            "text": "সিহঁতে কামনা কৰে যে, তুমি আপোষকামী হোৱা, তেন্তে সিহঁতেও আপোষকামী হ'ব।"
        },
        {
            "chapter": 68,
            "verse": 10,
            "text": "আৰু তুমি আনুগত্য নকৰিবা প্ৰত্যেক এনে ব্যক্তিৰ যিয়ে অধিক শপতকাৰী, লাঞ্ছিত"
        },
        {
            "chapter": 68,
            "verse": 11,
            "text": "পিঠিৰ আঁৰত নিন্দাকাৰী আৰু যিজন চোগলখুৰী কৰি ফুৰে"
        },
        {
            "chapter": 68,
            "verse": 12,
            "text": "কল্যাণৰ কামত বাধা প্ৰদানকাৰী, সীমালঙ্ঘনকাৰী, পাপিষ্ঠ"
        },
        {
            "chapter": 68,
            "verse": 13,
            "text": "দুষ্ট প্ৰকৃতিৰ, তদুপৰি কুখ্যাত"
        },
        {
            "chapter": 68,
            "verse": 14,
            "text": "এই বাবেই যে, সি আছিল ধন-সম্পদ আৰু সন্তান-সন্ততিৰ অধিকাৰী।"
        },
        {
            "chapter": 68,
            "verse": 15,
            "text": "যেতিয়া তাৰ ওচৰত আমাৰ আয়াতসমূহ তিলাৱাত কৰা হয় তেতিয়া সি কয়, এইবোৰ পূৰ্বৱৰ্তীসকলৰ কল্প-কাহিনী মাত্ৰ।"
        },
        {
            "chapter": 68,
            "verse": 16,
            "text": "অতি শীঘ্ৰে আমি তাৰ শুৰত (নাকত) দাগ দিম।"
        },
        {
            "chapter": 68,
            "verse": 17,
            "text": "নিশ্চয় আমি ইহঁতক পৰীক্ষা কৰিছো, যেনেকৈ পৰীক্ষা কৰিছিলো উদ্যান-অধিপতিসকলক, যেতিয়া সিহঁতে শপত কৰিছিল যে, অৱশ্যে ৰাতিপুৱাই সিহঁতে বাগানৰ ফল আহৰণ কৰিব।"
        },
        {
            "chapter": 68,
            "verse": 18,
            "text": "আৰু সিহঁতে ‘ইন শ্বা আল্লাহ’ কোৱা নাছিল।"
        },
        {
            "chapter": 68,
            "verse": 19,
            "text": "সেয়ে তোমাৰ প্ৰতিপালকৰ ওচৰৰ পৰা এটা প্ৰদক্ষিণকাৰী (বিপৰ্যয়, জুই) বাগানৰ ওপৰত প্ৰদক্ষিণ কৰিলে, সেই সময়ত সিহঁত আছিল টোপনিত।"
        },
        {
            "chapter": 68,
            "verse": 20,
            "text": "ফলত ই (জুই লাগি) কলাবৰ্ণৰ নিচিনা হৈ গ’ল।"
        },
        {
            "chapter": 68,
            "verse": 21,
            "text": "ৰাতিপুৱাই সিহঁতে ইজনে সিজনক মাতি ক’লে"
        },
        {
            "chapter": 68,
            "verse": 22,
            "text": "‘যদি তোমালোকে ফল আহৰণ কৰিব বিচৰা তেনেহ’লে পুৱতি নিশাই তোমালোকৰ বাগানলৈ যোৱা’।"
        },
        {
            "chapter": 68,
            "verse": 23,
            "text": "তাৰ পিছত সিহঁতে যাবলৈ ধৰিলে, আৰু নিম্নস্বৰে এই কথা কৈ আছিল"
        },
        {
            "chapter": 68,
            "verse": 24,
            "text": "যে ‘আজি তাত তোমালোকৰ ওচৰত যাতে কোনো দুখীয়া-অভাৱী প্ৰৱেশ কৰিব নোৱাৰে’।"
        },
        {
            "chapter": 68,
            "verse": 25,
            "text": "আৰু সিহঁতে পুৱতি নিশাই দৃঢ় ইচ্ছা শক্তি লৈ সক্ষম অৱস্থাত (বাগানলৈ) যাত্ৰা কৰিলে।"
        },
        {
            "chapter": 68,
            "verse": 26,
            "text": "তাৰ পিছত সিহঁতে যেতিয়া বাগানখন দেখিবলৈ পালে, তেতিয়া সিহঁতে ক’লে, ‘নিশ্চয় পথ হেৰুৱাইছো’।"
        },
        {
            "chapter": 68,
            "verse": 27,
            "text": "‘বৰং আমি বঞ্চিত’।"
        },
        {
            "chapter": 68,
            "verse": 28,
            "text": "সিহঁতৰ মাজৰ শ্ৰেষ্ঠ ব্যক্তিজনে ক’লে, ‘মই তোমালোকক কোৱা নাছিলোনে যে, তোমালোকে কিয় আল্লাহৰ পৱিত্ৰতা আৰু মহিমা ঘোষণা নকৰা’"
        },
        {
            "chapter": 68,
            "verse": 29,
            "text": "সিহঁতে ক’লে, ‘আমি আমাৰ প্ৰতিপালকৰ পৱিত্ৰতা ঘোষণা কৰোঁ। নিশ্চয় আমি যালিম আছিলো’।"
        },
        {
            "chapter": 68,
            "verse": 30,
            "text": "তাৰ পিছত সিহঁতে ইজনে সিজনক দোষাৰোপ কৰিবলৈ ধৰিলে।"
        },
        {
            "chapter": 68,
            "verse": 31,
            "text": "সিহঁতে ক’লে, ‘হায়, আমাৰ ধ্বংস! নিশ্চয় আমি সীমালঙ্ঘনকাৰী আছিলো’।"
        },
        {
            "chapter": 68,
            "verse": 32,
            "text": "সম্ভৱতঃ আমাৰ প্ৰতিপালকে আমাক ইয়াতকৈয়ো উৎকৃষ্ট বিনিময় প্ৰদান কৰিব। অৱশ্যে আমি আমাৰ প্ৰতিপালকৰ প্ৰতি আগ্ৰহী।"
        },
        {
            "chapter": 68,
            "verse": 33,
            "text": "এইদৰেই হয় শাস্তি আৰু আখিৰাতৰ শাস্তি আৰু ডাঙৰ, যদি সিহঁতে জানিলেহেঁতেন।"
        },
        {
            "chapter": 68,
            "verse": 34,
            "text": "নিশ্চয় মুত্তাক্বীসকলৰ বাবে তেওঁলোকৰ প্ৰতিপালকৰ ওচৰত আছে নিয়ামতপূৰ্ণ জান্নাত।"
        },
        {
            "chapter": 68,
            "verse": 35,
            "text": "আমি মুছলিম (আনুগত)সকলক অপৰাধীসকলৰ দৰে গণ্য কৰিম নেকি"
        },
        {
            "chapter": 68,
            "verse": 36,
            "text": "তোমালোকৰ কি হৈছে, তোমালোকে এইটো কেনেকুৱা সিদ্ধান্ত কৰা"
        },
        {
            "chapter": 68,
            "verse": 37,
            "text": "তোমালোকৰ ওচৰত কোনো পুথি আছে নেকি য’ত তোমালোকে অধ্যয়ন কৰা"
        },
        {
            "chapter": 68,
            "verse": 38,
            "text": "যে, নিশ্চয় তোমালোকৰ বাবে তাত এনেকুৱা বস্তু আছে যি তোমালোকে পছন্দ কৰা"
        },
        {
            "chapter": 68,
            "verse": 39,
            "text": "অথবা তোমালোকৰ বাবে আমাৰ লগত কিয়ামত পৰ্যন্ত বলবৎ থকা এনেকুৱা কোনো অঙ্গীকাৰ আছে নেকি যে, তোমালোকে নিজৰ বাবে যিটোৱে ফয়চালা কৰিবা সেইটোৱে পাবা"
        },
        {
            "chapter": 68,
            "verse": 40,
            "text": "তুমি সিহঁতক সোধা, সিহঁতৰ মাজত এই দাবীৰ জিম্মাদাৰ কোন"
        },
        {
            "chapter": 68,
            "verse": 41,
            "text": "অথবা সিহঁতৰ বাবে (আল্লাহৰ লগত) বহুতো অংশীদাৰ আছে নেকি? আছে যদি তেন্তে সিহঁতে সিহঁতৰ অংশীদাৰসকলক উপস্থিত কৰক—যদি সিহঁত সত্যবাদী হয়।"
        },
        {
            "chapter": 68,
            "verse": 42,
            "text": "সেইদিনা ভৰিৰ কলাফুলি উন্মোচিত কৰা হ’ব, সেইদিনা সিহঁতক মাতা হ’ব ছাজদাহ কৰিবলৈ, কিন্তু সিহঁত সক্ষম নহ’ব"
        },
        {
            "chapter": 68,
            "verse": 43,
            "text": "সিহঁতৰ দৃষ্টিসমূহ অৱনত অৱস্থাত থাকিব, অপমানে সিহঁতক আচ্ছন্ন কৰিব অথচ যেতিয়া সিহঁত নিৰাপদ আছিল তেতিয়া সিহঁতক মাতা হৈছিল ছাজদা কৰিবলৈ (কিন্তু সিহঁতে ছাজদা কৰা নাছিল)।"
        },
        {
            "chapter": 68,
            "verse": 44,
            "text": "এতেক এৰি দিয়া মোক আৰু সিহঁতক যিসকলে এই বাণী প্ৰত্যাখ্যান কৰে। আমি সিহঁতক লাহে লাহে এনেকৈ ধৰিম যে, সিহঁতে গমেই নাপাব।"
        },
        {
            "chapter": 68,
            "verse": 45,
            "text": "আৰু মই সিহঁতক অৱকাশ দিম। নিশ্চয় মোৰ কৌশল অত্যন্ত বলিষ্ঠ।"
        },
        {
            "chapter": 68,
            "verse": 46,
            "text": "তুমি সিহঁতৰ ওচৰত পাৰিশ্ৰমিক (বিনিময়) দাবী কৰিছা নেকি, যাৰ ফলত সিহঁতে ঋণৰ কাৰণে ভাৰাক্ৰান্ত হৈ পৰিছে"
        },
        {
            "chapter": 68,
            "verse": 47,
            "text": "নে সিহঁতৰ ওচৰত গায়েবৰ জ্ঞান আছে, যিটো সিহঁতে লিখি ৰাখে"
        },
        {
            "chapter": 68,
            "verse": 48,
            "text": "এতেকে তুমি তোমাৰ প্ৰতিপালকৰ আদেশৰ অপেক্ষাত ধৈৰ্য ধাৰণ কৰা, আৰু তুমি মাছৰ গৰাকীৰ দৰে নহ’বা, যেতিয়া তেওঁ বিষাদ আচ্ছন্ন অৱস্থাত আহ্বান কৰিছিল।"
        },
        {
            "chapter": 68,
            "verse": 49,
            "text": "যদি তেওঁৰ প্ৰতিপালকৰ অনুগ্ৰহ তেওঁৰ ওচৰত আহি নাপালেহেঁতেন, তেন্তে তেওঁ লাঞ্ছিত অৱস্থাত উন্মুক্ত প্ৰান্তৰত নিক্ষিপ্ত হ’লেহেঁতেন।"
        },
        {
            "chapter": 68,
            "verse": 50,
            "text": "তাৰ পিছত তেওঁৰ প্ৰতিপালকে তেওঁক মনোনীত কৰিলে আৰু তেওঁক সৎকৰ্মপৰায়ণসকলৰ অন্তৰ্ভূক্ত কৰিলে।"
        },
        {
            "chapter": 68,
            "verse": 51,
            "text": "আৰু কাফিৰসকলে যেতিয়া উপদেশবাণী (কোৰআন) শুনে তেতিয়া সিহঁতে এনেকুৱা দৃষ্টিৰে তোমাৰ ফালে চায় যেনিবা তোমাক বাগৰাই দিব, আৰু সিহঁতে কয়, ‘নিশ্চয় এওঁ এজন উন্মাদ (বলিয়া)’।"
        },
        {
            "chapter": 68,
            "verse": 52,
            "text": "অথচ এই কোৰআন কেৱল বিশ্ববাসীৰ বাবে উপদেশ।"
        },
        {
            "chapter": 69,
            "verse": 1,
            "text": "সেই অৱশ্যম্ভাৱী ঘটনা, (কিয়ামত)"
        },
        {
            "chapter": 69,
            "verse": 2,
            "text": "কি সেই অৱশ্যম্ভাৱী ঘটনা"
        },
        {
            "chapter": 69,
            "verse": 3,
            "text": "আৰু কিহে তোমাক জনাব সেই অৱশ্যম্ভাৱী ঘটনাটোনো কি"
        },
        {
            "chapter": 69,
            "verse": 4,
            "text": "ছামুদ আৰু আদ সম্প্ৰদায়ে মিথ্যাৰোপ কৰিছিল ভীতিপ্ৰদ মহাবিপদক।"
        },
        {
            "chapter": 69,
            "verse": 5,
            "text": "সেয়ে ছামুদ সম্প্ৰদায়ক ধ্বংস কৰা হৈছিল এটা প্ৰলয়ংকৰ বিপৰ্যয়কাৰী প্ৰচণ্ড শব্দৰ দ্বাৰা।"
        },
        {
            "chapter": 69,
            "verse": 6,
            "text": "আৰু আদ সম্প্ৰদায়ক ধ্বংস কৰা হৈছিল ঠাণ্ডা প্ৰবল ধুমুহা বতাহৰ দ্বাৰা"
        },
        {
            "chapter": 69,
            "verse": 7,
            "text": "ইয়াক তেওঁ সাত ৰাতি আৰু আঠ দিন অবিৰামভাৱে সিহঁতৰ ওপৰত প্ৰবাহিত কৰিছিল; ফলত তুমি উক্ত সম্প্ৰদায়ক দেখিবলৈ পালাহেঁতেন---যে সিহঁত এনেকৈ সিচৰিত হৈ পৰি আছে যেনে সাৰশূন্য খেজুৰ গছৰ কাণ্ডহে।"
        },
        {
            "chapter": 69,
            "verse": 8,
            "text": "ইয়াৰ পিছত সিহঁতৰ বাবে তুমি কিবা অৱশিষ্ট দেখিবলৈ পোৱানে"
        },
        {
            "chapter": 69,
            "verse": 9,
            "text": "আৰু ফিৰআউন, তাৰ পূৰ্বৱৰ্তীসকলে লগতে ওলোটাই দিয়া জনপদবাসীয়ে জঘন্য পাপ কামত লিপ্ত আছিল।"
        },
        {
            "chapter": 69,
            "verse": 10,
            "text": "আৰু সিহঁতে নিজ প্ৰতিপালকৰ ৰাছুলক অমান্য কৰিছিল, ফলত তেওঁ সিহঁতক অত্যন্ত কঠোৰভাৱে গ্ৰেপ্তাৰ কৰিলে।"
        },
        {
            "chapter": 69,
            "verse": 11,
            "text": "যেতিয়া বানপানী বিপদসীমা চেৰাই গৈছিল নিশ্চয় তেতিয়া আমি তোমালোকক নাৱঁত আৰোহণ কৰাইছিলো।"
        },
        {
            "chapter": 69,
            "verse": 12,
            "text": "আমি এইটো কৰিছিলো তোমালোকক এটা স্মৰণীয় শিক্ষা দিয়াৰ বাবে আৰু এই বাবে যে, যাতে শ্ৰুতিধৰ কাণে ইয়াক সংৰক্ষণ কৰি ৰাখে।"
        },
        {
            "chapter": 69,
            "verse": 13,
            "text": "এতেকে যেতিয়া শিঙাত ফু দিয়া হ’ব—কেৱল এটা ফু।"
        },
        {
            "chapter": 69,
            "verse": 14,
            "text": "আৰু পৃথিৱীসহ পৰ্বতসমূহক উঠাই নিয়া হ’ব আৰু মাত্ৰ এটা আঘাতত এইবোৰ চূৰ্ণ-বিচূৰ্ণ হৈ যাব।"
        },
        {
            "chapter": 69,
            "verse": 15,
            "text": "ফলত সেইদিনা মহাঘটনা সংঘটিত হ’ব।"
        },
        {
            "chapter": 69,
            "verse": 16,
            "text": "আৰু আকাশ বিদীৰ্ণ হৈ যাব, ফলত সেইদিনা ই দুৰ্বল-বিক্ষিপ্ত হৈ পৰিব।"
        },
        {
            "chapter": 69,
            "verse": 17,
            "text": "আৰু ফিৰিস্তাসকল আকাশৰ বিভিন্ন প্ৰান্তত থাকিব। সেইদিনা আঠজন ফিৰিস্তাই তোমাৰ প্ৰতিপালকৰ আৰছক বহন কৰিব।"
        },
        {
            "chapter": 69,
            "verse": 18,
            "text": "সেইদিনা তোমালোকক উপস্থিত কৰোৱা হ’ব লগতে তোমালোকৰ কোনো গোপনীয়তাই আৰু গোপন নাথাকিব।"
        },
        {
            "chapter": 69,
            "verse": 19,
            "text": "তেতিয়া যাৰ আমলনামা তাৰ সোঁ হাতত দিয়া হ’ব সি ক’ব, ‘লোৱা, মোৰ আমলনামা পঢ়ি চোৱা’।"
        },
        {
            "chapter": 69,
            "verse": 20,
            "text": "‘মোৰ দৃঢ় বিশ্বাস আছিল যে, মই মোৰ হিচাপৰ সন্মুখীন হম’।"
        },
        {
            "chapter": 69,
            "verse": 21,
            "text": "সেয়ে তেওঁ সন্তোষজনক জীৱন-যাপন কৰিব।"
        },
        {
            "chapter": 69,
            "verse": 22,
            "text": "সুউচ্চ জান্নাতত"
        },
        {
            "chapter": 69,
            "verse": 23,
            "text": "যাৰ ফল-মূল নিচেই ওচৰত ওলমি থাকিব।"
        },
        {
            "chapter": 69,
            "verse": 24,
            "text": "(কোৱা হ’ব) ‘বিগত দিনসমূহত তোমালোকে আগলৈ যি প্ৰেৰণ কৰিছিলা তাৰ বিনিময়ত তোমালোকে তৃপ্তি সহকাৰে খোৱা আৰু পান কৰা’।"
        },
        {
            "chapter": 69,
            "verse": 25,
            "text": "কিন্তু যাৰ আমলনামা বাওঁ হাতত দিয়া হ’ব সি ক’ব, ‘হায়, মোক যদি মোৰ আমলনামা নিদিলেহেঁতেন’"
        },
        {
            "chapter": 69,
            "verse": 26,
            "text": "‘আৰু যদি মই নাজানিলোহেঁতেন মোৰ হিচাপ"
        },
        {
            "chapter": 69,
            "verse": 27,
            "text": "‘হায়, মোৰ মৃত্যুৱেই যদি মোৰ চূড়ান্ত ফায়চালা হ’লেহেঁতেন"
        },
        {
            "chapter": 69,
            "verse": 28,
            "text": "‘মোৰ ধন-সম্পদ মোৰ কোনো কামত নাহিল।"
        },
        {
            "chapter": 69,
            "verse": 29,
            "text": "‘মোৰ ক্ষমতা শক্তিও বিনষ্ট হৈছে’।"
        },
        {
            "chapter": 69,
            "verse": 30,
            "text": "(ফিৰিস্তাসকলক কোৱা হ’ব) ‘ধৰা তাক আৰু গলত পঘা লগাই দিয়া’।"
        },
        {
            "chapter": 69,
            "verse": 31,
            "text": "‘তাৰ পিছত তাক জাহান্নামত নিক্ষেপ কৰা’।"
        },
        {
            "chapter": 69,
            "verse": 32,
            "text": "তাৰ পিছত তাক বান্ধি থোৱা এনে এডাল শিকলিৰে যাৰ দৈৰ্ঘ সত্তৰ হাত।"
        },
        {
            "chapter": 69,
            "verse": 33,
            "text": "নিশ্চয় সি মহান আল্লাহৰ প্ৰতি ঈমান পোষণ কৰা নাছিল"
        },
        {
            "chapter": 69,
            "verse": 34,
            "text": "আৰু মিছকিনক খাদ্যদানত উৎসাহিত কৰাও নাছিল।"
        },
        {
            "chapter": 69,
            "verse": 35,
            "text": "এতেকে আজি ইয়াত তাৰ কোনো অন্তৰঙ্গ বন্ধু নাথাকিব।"
        },
        {
            "chapter": 69,
            "verse": 36,
            "text": "আৰু ক্ষত-নিঃসৃত পুঁজৰ বাহিৰে আন কোনো খাদ্য নাথাকিব"
        },
        {
            "chapter": 69,
            "verse": 37,
            "text": "যিটো অপৰাধীসকলৰ বাহিৰে আন কোনেও নাখাব।"
        },
        {
            "chapter": 69,
            "verse": 38,
            "text": "এতেকে মই শপত কৰো সেইবোৰ বস্তুৰ যিবোৰ তোমালোকে দেখা পোৱা"
        },
        {
            "chapter": 69,
            "verse": 39,
            "text": "আৰু তাৰো শপত কৰো যিবোৰ তোমালোকে দেখা নোপোৱা"
        },
        {
            "chapter": 69,
            "verse": 40,
            "text": "নিশ্চয় এয়া (কোৰআন) এক সন্মানিত ৰাছুলৰ (বাহিত) বাণী।"
        },
        {
            "chapter": 69,
            "verse": 41,
            "text": "আৰু এয়া কোনো কবিৰ কথা নহয়; তোমালোকে খুবেই কম ঈমান পোষণ কৰা।"
        },
        {
            "chapter": 69,
            "verse": 42,
            "text": "আৰু এয়া কোনো গণকৰ কথাও নহয়; তোমালোকে খুবেই কম উপদেশ গ্ৰহণ কৰা।"
        },
        {
            "chapter": 69,
            "verse": 43,
            "text": "এয়া বিশ্বজগতৰ প্ৰতিপালকৰ তৰফৰ পৰা নাযিলকৃত।"
        },
        {
            "chapter": 69,
            "verse": 44,
            "text": "যদি তেওঁ আমাৰ নামত কোনো মিছা ৰচনা কৰিলেহেঁতেন"
        },
        {
            "chapter": 69,
            "verse": 45,
            "text": "তেন্তে নিশ্চয় আমি তাক সোঁ হাতেৰে ধৰিলোহেঁতেন"
        },
        {
            "chapter": 69,
            "verse": 46,
            "text": "তাৰ পিছত আমি তাৰ হৃদপিণ্ডৰ শিৰা কাটি দিলোহেঁতেন"
        },
        {
            "chapter": 69,
            "verse": 47,
            "text": "এতেকে তোমালোকৰ মাজত এনে কোনো নাই, যিয়ে তাক ৰক্ষা কৰিব।"
        },
        {
            "chapter": 69,
            "verse": 48,
            "text": "আৰু এয়া (কোৰআন) তো মুত্তাক্বীসকলৰ বাবে নিশ্চিত এটা উপদেশ।"
        },
        {
            "chapter": 69,
            "verse": 49,
            "text": "আৰু আমি নিশ্চয় জানো যে, তোমালোকৰ মাজত কিছুমান মিথ্যাৰোপকাৰী আছে।"
        },
        {
            "chapter": 69,
            "verse": 50,
            "text": "আৰু এইটো (কোৰআন) নিশ্চয় কাফিৰসকলৰ বাবে এক নিশ্চিত অনুশোচনাৰ কাৰণ।"
        },
        {
            "chapter": 69,
            "verse": 51,
            "text": "আৰু নিশ্চয় এইটো সুনিশ্চিত সত্য।"
        },
        {
            "chapter": 69,
            "verse": 52,
            "text": "এতেকে তুমি তোমাৰ মহান প্ৰতিপালকৰ নামত তছবীহ পাঠ কৰা।"
        },
        {
            "chapter": 70,
            "verse": 1,
            "text": "ব্যক্তি এজনে আবেদন কৰিলে, এনে শাস্তি সম্পৰ্কে যিটো আপতিত হ’ব"
        },
        {
            "chapter": 70,
            "verse": 2,
            "text": "কাফিৰসকলৰ ওপৰত, যাৰ কোনো প্ৰতিৰোধকাৰী নাই।"
        },
        {
            "chapter": 70,
            "verse": 3,
            "text": "এইটো আহিব আল্লাহৰ তৰফৰ পৰা, যিজন ঊৰ্ধ্বাৰোহণৰ খটখটীবোৰৰ (জখলা) অধিকাৰী"
        },
        {
            "chapter": 70,
            "verse": 4,
            "text": "ফিৰিস্তাসকল আৰু ৰূহ এনে এটা দিনত আল্লাহৰ দিশে ঊৰ্দ্ধগামী হয়, যাৰ পৰিমাণ পঞ্চাশ হাজাৰ বছৰ।"
        },
        {
            "chapter": 70,
            "verse": 5,
            "text": "এতেকে তুমি ধৈৰ্য ধাৰণ কৰা পৰম ধৈৰ্য।"
        },
        {
            "chapter": 70,
            "verse": 6,
            "text": "সিহঁতে এই দিনক বহু দূৰত থকা বুলি ভাৱে।"
        },
        {
            "chapter": 70,
            "verse": 7,
            "text": "আৰু আমি ইয়াক নিচেই ওচৰত দেখি আছো।"
        },
        {
            "chapter": 70,
            "verse": 8,
            "text": "সেইদিনা আকাশ হৈ যাব গলিত ধাতুৰ দৰে"
        },
        {
            "chapter": 70,
            "verse": 9,
            "text": "আৰু পৰ্বতসমূহ হৈ যাব ৰঙ-বিৰঙৰ ঊণৰ দৰে"
        },
        {
            "chapter": 70,
            "verse": 10,
            "text": "আৰু কোনো অন্তৰঙ্গ বন্ধুৱে অন্তৰঙ্গ বন্ধুৰ খা-খবৰ নুসুধিব"
        },
        {
            "chapter": 70,
            "verse": 11,
            "text": "সিহঁতক ইজনে-সিজনৰ দৃষ্টিগোচৰ কৰোৱা হ’ব। অপৰাধীয়ে সেইদিনাৰ শাস্তিৰ বিনিময়ত দিব বিচাৰিব তাৰ সন্তান-সন্ততিক"
        },
        {
            "chapter": 70,
            "verse": 12,
            "text": "আৰু তাৰ স্ত্ৰী আৰু ভাতৃক"
        },
        {
            "chapter": 70,
            "verse": 13,
            "text": "আৰু তাৰ জাতি-গোষ্ঠিক, যিসকলে তাক আশ্ৰয় দিছিল"
        },
        {
            "chapter": 70,
            "verse": 14,
            "text": "আৰু পৃথিৱীত যিসকল আছে সেই সকলোকে, যাতে এই বিনিময়ে তাক মুক্তি দিয়ে।"
        },
        {
            "chapter": 70,
            "verse": 15,
            "text": "কেতিয়াও নহয়, নিশ্চয় এইটো লেলিহান জুই"
        },
        {
            "chapter": 70,
            "verse": 16,
            "text": "যিয়ে মূৰৰ ছাল খহাই পেলাব।"
        },
        {
            "chapter": 70,
            "verse": 17,
            "text": "জাহান্নামে সেই ব্যক্তিক মাতিব, যিয়ে সত্যৰ প্ৰতি পৃষ্ঠ প্ৰদৰ্শন কৰিছিল আৰু মুখ ঘূৰাই লৈছিল।"
        },
        {
            "chapter": 70,
            "verse": 18,
            "text": "আৰু সম্পদ সঞ্চয় কৰিছিল আৰু সেইবোৰ সংৰক্ষণ কৰি ৰাখিছিল।"
        },
        {
            "chapter": 70,
            "verse": 19,
            "text": "নিশ্চয় মানুহক সৃষ্টি কৰা হৈছে অতিশয় ধৈৰ্যহীন অস্থিৰচিত্তৰূপে।"
        },
        {
            "chapter": 70,
            "verse": 20,
            "text": "যেতিয়া তাক বিপদে স্পৰ্শ কৰে তেতিয়া সি অতিমাত্ৰা উৎকন্ঠিত হৈ পৰে।"
        },
        {
            "chapter": 70,
            "verse": 21,
            "text": "আৰু যেতিয়া তাক কল্যাণে স্পৰ্শ কৰে তেতিয়া সি অতিশয় কৃপণ হৈ পৰে।"
        },
        {
            "chapter": 70,
            "verse": 22,
            "text": "কিন্তু ছালাত প্ৰতিষ্ঠাকাৰীসকলৰ বাহিৰে"
        },
        {
            "chapter": 70,
            "verse": 23,
            "text": "যিসকলে নিজ ছালাতৰ ক্ষেত্ৰত সদায় প্ৰতিষ্ঠিত"
        },
        {
            "chapter": 70,
            "verse": 24,
            "text": "আৰু যিসকলৰ ধন-সম্পদত নিৰ্ধাৰিত হক্ব আছে"
        },
        {
            "chapter": 70,
            "verse": 25,
            "text": "খোজনীয়া-মগনীয়া আৰু বঞ্চিতসকলৰ বাবে"
        },
        {
            "chapter": 70,
            "verse": 26,
            "text": "আৰু যিসকলে প্ৰতিফল দিৱসক সত্য বুলি বিশ্বাস কৰে।"
        },
        {
            "chapter": 70,
            "verse": 27,
            "text": "আৰু যিসকলে নিজ প্ৰতিপালকৰ শাস্তি সম্পৰ্কে ভীত-সন্ত্ৰস্ত"
        },
        {
            "chapter": 70,
            "verse": 28,
            "text": "নিশ্চয় তেওঁলোকৰ প্ৰতিপালকৰ শাস্তিৰ পৰা নিৰাপদ হৈ থকা নাযায়"
        },
        {
            "chapter": 70,
            "verse": 29,
            "text": "আৰু যিসকলে নিজৰ যৌনাঙ্গসমূহৰ হিফাজতকাৰী"
        },
        {
            "chapter": 70,
            "verse": 30,
            "text": "কিন্তু সিহঁতৰ পত্নী অথবা অধিকাৰভুক্ত দাসীৰ বাহিৰে, এনে ক্ষেত্ৰত সিহঁত নিন্দনীয় নহ’ব"
        },
        {
            "chapter": 70,
            "verse": 31,
            "text": "কিন্তু যিসকলে এওঁলোকৰ বাহিৰে আনক কামনা কৰে, সিহঁতেই সীমালঙ্ঘনকাৰী।"
        },
        {
            "chapter": 70,
            "verse": 32,
            "text": "আৰু যিসকলে নিজৰ আমানত আৰু প্ৰতিশ্ৰুতি ৰক্ষা কৰে"
        },
        {
            "chapter": 70,
            "verse": 33,
            "text": "আৰু যিসকলে নিজ সাক্ষ্যদানত অটল"
        },
        {
            "chapter": 70,
            "verse": 34,
            "text": "আৰু যিসকলে নিজৰ ছালাতৰ হিফাজত কৰে"
        },
        {
            "chapter": 70,
            "verse": 35,
            "text": "তেওঁলোকেই জান্নাতসমূহত সন্মানিত হ’ব।"
        },
        {
            "chapter": 70,
            "verse": 36,
            "text": "কাফিৰসকলৰ কি হ’ল, সিহঁতে দেখুন তোমাৰ ফালে ঢপলীয়াই আহি আছে"
        },
        {
            "chapter": 70,
            "verse": 37,
            "text": "সোঁ ফালৰ পৰা আৰু বাওঁ ফালৰ পৰা, দলে দলে।"
        },
        {
            "chapter": 70,
            "verse": 38,
            "text": "সিহঁতৰ প্ৰত্যেকেই এইটো আশা কৰে নেকি যে, তাক প্ৰাচুৰ্যময় জান্নাতত প্ৰৱেশ কৰোৱা হ’ব"
        },
        {
            "chapter": 70,
            "verse": 39,
            "text": "কেতিয়াও নহয়, নিশ্চয় সিহঁতক যিটোৰে সৃষ্টি কৰিছো সেয়া সিহঁতে জানে।"
        },
        {
            "chapter": 70,
            "verse": 40,
            "text": "এতেকে মই শপত কৰিছো উদয়স্থল আৰু অস্তাচলসমূহৰ প্ৰতিপালকৰ, অৱশ্যে আমি সক্ষম"
        },
        {
            "chapter": 70,
            "verse": 41,
            "text": "সিহঁততকৈ উৎকৃষ্টসকলক সিহঁতৰ স্থলৱৰ্তী কৰিবলৈ, আৰু এনে কৰাত আমি অক্ষম নহয়।"
        },
        {
            "chapter": 70,
            "verse": 42,
            "text": "এতেকে সিহঁতক নিৰৰ্থক কথা-বতৰা আৰু খেল-ধেমালিত মত্ত হৈ থাকিবলৈ দিয়া-- যি দিনৰ প্ৰতিশ্ৰুতি সিহঁতক দিয়া হৈছে সেই দিনৰ সন্মুখীন নোহোৱা পৰ্যন্ত।"
        },
        {
            "chapter": 70,
            "verse": 43,
            "text": "সেইদিনা সিহঁত কবৰৰ পৰা দ্ৰুতবেগত ওলাই আহিব, এনে লাগিব যেনিবা সিহঁতে কোনো লক্ষ্যস্থলৰ ফালে ধাবিত হৈছে"
        },
        {
            "chapter": 70,
            "verse": 44,
            "text": "সিহঁতৰ দৃষ্টিসমূহ অৱনত অৱস্থাত থাকিব, অপমানে সিহঁতক আচ্ছন্ন কৰিব এইটোৱে সেইদিন যাৰ বিষয়ে সিহঁতক সতৰ্ক কৰা হৈছিল।"
        },
        {
            "chapter": 71,
            "verse": 1,
            "text": "নিশ্চয় আমি নূহক তেওঁৰ সম্প্ৰদায়ৰ প্ৰতি এই নিৰ্দেশসহ প্ৰেৰণ কৰিছিলো যে, ‘সিহঁতৰ ওচৰত যন্ত্ৰণাদায়ক শাস্তি অহাৰ পূৰ্বে তুমি সিহঁতক সতৰ্ক কৰি দিয়া’।"
        },
        {
            "chapter": 71,
            "verse": 2,
            "text": "তেওঁ ক’লে, ‘হে মোৰ সম্প্ৰদায়! নিশ্চয় মই তোমালোকৰ বাবে স্পষ্ট সতৰ্ককাৰী"
        },
        {
            "chapter": 71,
            "verse": 3,
            "text": "‘এই বিষয়ে যে, তোমালোকে আল্লাহৰ ইবাদত কৰা আৰু তেওঁৰ তাক্বৱা অৱলম্বন কৰা, আৰু মোৰ আনুগত্য কৰা"
        },
        {
            "chapter": 71,
            "verse": 4,
            "text": "তেওঁ তোমালোকৰ বাবে তোমালোকৰ পাপসমূহ ক্ষমা কৰিব আৰু তোমালোকক এটা নিৰ্দিষ্ট সময় পৰ্যন্ত অৱকাশ দিব। নিশ্চয় আল্লাহৰ নিৰ্ধাৰিত সময় উপস্থিত হ’লে সেয়া (কেতিয়াও) বিলম্ব কৰা নহয়; যদি তোমালোকে এইটো জানিলাহেঁতেন!’"
        },
        {
            "chapter": 71,
            "verse": 5,
            "text": "তেওঁ ক’লে, ‘হে মোৰ প্ৰতিপালক! নিশ্চয় মই মোৰ সম্প্ৰদায়ক দিনে ৰাতিয়ে আহ্বান কৰিছো"
        },
        {
            "chapter": 71,
            "verse": 6,
            "text": "‘কিন্তু মোৰ আহ্বানত সিহঁতৰ আঁতৰি যোৱাটোহে বৃদ্ধি পাইছে’।"
        },
        {
            "chapter": 71,
            "verse": 7,
            "text": "আৰু যেতিয়াই মই সিহঁতক আহ্বান কৰিছো যাতে তুমি সিহঁতক ক্ষমা কৰা, সিহঁতে নিজৰ কাণত আঙুলিৰে সোপা দিছে আৰু কাপোৰেৰে নিজকে ঢাকি লৈছে, আৰু আঁকোৰগোঁজ হৈ থাকিছে লগতে অতি দাম্ভিকতাৰে ঔদ্ধত্য প্ৰকাশ কৰিছে।"
        },
        {
            "chapter": 71,
            "verse": 8,
            "text": "‘তাৰ পিছতো মই সিহঁতক প্ৰকাশ্য আহ্বান কৰিছো"
        },
        {
            "chapter": 71,
            "verse": 9,
            "text": "‘আকৌ সিহঁতক মই প্ৰকাশ্য আৰু অতি গোপনীয়ভাৱেও আহ্বান কৰিছো’।"
        },
        {
            "chapter": 71,
            "verse": 10,
            "text": "আৰু কৈছো, তোমালোকৰ প্ৰতিপালকৰ ওচৰত ক্ষমা প্ৰাৰ্থনা কৰা, নিশ্চয় তেওঁ মহাক্ষমাশীল"
        },
        {
            "chapter": 71,
            "verse": 11,
            "text": "তেওঁ তোমালোকৰ বাবে প্ৰচুৰ পৰিমাণে বৰষুণ বৰ্ষাব"
        },
        {
            "chapter": 71,
            "verse": 12,
            "text": "‘আৰু তোমালোকক ধন-সম্পদ আৰু সন্তান-সন্ততি প্ৰদান কৰি সহায় কৰিব আৰু তোমালোকৰ বাবে উদ্যান স্থাপন কৰিব আৰু নদ-নদী প্ৰবাহিত কৰিব।"
        },
        {
            "chapter": 71,
            "verse": 13,
            "text": "তোমালোকৰ কি হ'ল, তোমালোকে আল্লাহৰ শ্ৰেষ্ঠত্ব উপলব্ধি নকৰা কিয়"
        },
        {
            "chapter": 71,
            "verse": 14,
            "text": "‘অথচ তেৱেঁই তোমালোকক সৃষ্টি কৰিছে পৰ্যায়ক্ৰমে।"
        },
        {
            "chapter": 71,
            "verse": 15,
            "text": "তোমালোকে লক্ষ্য কৰা নাইনে, আল্লাহে কেনেকৈ স্তৰে স্তৰে সাতখন আকাশ সৃষ্টি কৰিছে"
        },
        {
            "chapter": 71,
            "verse": 16,
            "text": "আৰু এইবোৰৰ মাজত চন্দ্ৰক সৃষ্টি কৰিছে পোহৰ হিচাপে আৰু সূৰ্যক বনাইছে প্ৰদীপ।"
        },
        {
            "chapter": 71,
            "verse": 17,
            "text": "‘আৰু আল্লাহে তোমালোকক মাটিৰ পৰা উদ্ভূত কৰিছে"
        },
        {
            "chapter": 71,
            "verse": 18,
            "text": "‘তাৰ পিছত তেওঁ তোমালোকক তালৈ উভতাই নিব আৰু নিশ্চিতভাৱে তোমালোকক পুনৰুত্থিত কৰিব"
        },
        {
            "chapter": 71,
            "verse": 19,
            "text": "‘আৰু আল্লাহে পৃথিৱীখনক তোমালোকৰ বাবে বিস্তৃত কৰিছে"
        },
        {
            "chapter": 71,
            "verse": 20,
            "text": "‘যাতে তোমালোকে তাত প্ৰশস্ত পথত চলাচল কৰিব পাৰা’।"
        },
        {
            "chapter": 71,
            "verse": 21,
            "text": "নুহে ক’লে, ‘হে মোৰ প্ৰতিপালক! সিহঁতে মোক অমান্য কৰিছে আৰু এনে লোকৰ অনুসৰণ কৰিছে যাৰ ধন-সম্পদ আৰু সন্তান-সন্ততিয়ে কেৱল তাৰ ক্ষতিহে বৃদ্ধি কৰিছে’।"
        },
        {
            "chapter": 71,
            "verse": 22,
            "text": "আৰু সিহঁতে ভয়াৱহ ষড়যন্ত্ৰ কৰিছে"
        },
        {
            "chapter": 71,
            "verse": 23,
            "text": "আৰু সিহঁতে কৈছে, ‘তোমালোকে কেতিয়াও তোমালোকৰ উপাস্যসকলক বৰ্জন নকৰিবা; আৰু পৰিত্যাগ নকৰিবা অদ্দ, ছুৱাআ, ইয়াগুছ, ইয়াউক্ব আৰু নাছৰক’।"
        },
        {
            "chapter": 71,
            "verse": 24,
            "text": "‘নিশ্চয় সিহঁতে বহুলোকক পথভ্ৰষ্ট কৰিছে, আৰু (হে আল্লাহ) তুমি যালিমসকলৰ বাবে ভ্ৰষ্টতাৰ বাহিৰে আন একো বৃদ্ধি নকৰিবা’।"
        },
        {
            "chapter": 71,
            "verse": 25,
            "text": "সিহঁতৰ অপৰাধৰ বাবে সিহঁতক ডুবাই দিয়া হ’ল তাৰ পিছত সিহঁতক জুইত প্ৰৱেশ কৰোৱা হ’ল, এতেকে সিহঁতে আল্লাহৰ বাহিৰে আন কাকো সহায়কাৰী হিচাপে পোৱা নাছিল।"
        },
        {
            "chapter": 71,
            "verse": 26,
            "text": "আৰু নুহে ক’লে, ‘হে মোৰ প্ৰতিপালক! পৃথিৱীৰ কাফিৰসকলৰ মাজৰ পৰা কোনো গৃহবাসীক অৱশিষ্ট নাৰাখিবা।"
        },
        {
            "chapter": 71,
            "verse": 27,
            "text": "‘যদি তুমি সিহঁতক অৱশিষ্ট ৰাখা তেন্তে সিহঁতে তোমাৰ বান্দাসকলক পথভ্ৰষ্ট কৰিব আৰু সিহঁতে কেৱল দুস্কৃতিকাৰী কাফিৰকহে জন্ম দিব।"
        },
        {
            "chapter": 71,
            "verse": 28,
            "text": "হে মোৰ প্ৰতিপালক! মোক আৰু মোৰ পিতৃ-মাতৃক আৰু যিয়ে মুমিনহৈ মোৰ ঘৰত প্ৰৱেশ কৰিব লগতে মুমিন পুৰুষ আৰু মুমিনা নাৰীসকলক ক্ষমা কৰি দিয়া; আৰু যালিমসকলৰ বাবে ধ্বংসৰ বাহিৰে আন একো বৃদ্ধি নকৰিবা’।"
        },
        {
            "chapter": 72,
            "verse": 1,
            "text": "কোৱা, মোৰ প্ৰতি অহী নাযিল হৈছে যে, নিশ্চয় জিনসকলৰ এটা দলে মনোযোগ সহকাৰে শুনিছে; তাৰ পিছত কৈছে, ‘নিশ্চয় আমি এক বিস্ময়কৰ কোৰআন শুনিছো"
        },
        {
            "chapter": 72,
            "verse": 2,
            "text": "‘যিটো সত্যৰ পথ দেখুৱায় সেয়ে আমি তাৰ ওপৰত ঈমান আনিছো। গতিকে আমি কেতিয়াও আমাৰ প্ৰতিপালকৰ লগত আন কাকো অংশী বুলি গণ্য নকৰিম"
        },
        {
            "chapter": 72,
            "verse": 3,
            "text": "‘আৰু নিশ্চয় আমাৰ প্ৰতিপালকৰ মৰ্যাদা সুউচ্চ’ তেওঁ কোনো সঙ্গিনী আৰু কোনো সন্তানো গ্ৰহণ কৰা নাই।"
        },
        {
            "chapter": 72,
            "verse": 4,
            "text": "‘আৰু আমাৰ মাজৰ নিৰ্বোধসকলে আল্লাহৰ বিষয়ে অবাস্তৱ কথা-বতৰা কৈছিল’।"
        },
        {
            "chapter": 72,
            "verse": 5,
            "text": "‘অথচ আমি ধাৰণা কৰিছিলো যে, মানুহ আৰু জিন জাতিয়ে কেতিয়াও আল্লাহ সম্পৰ্কে মিছা আৰোপ নকৰিব।"
        },
        {
            "chapter": 72,
            "verse": 6,
            "text": "‘আৰু নিশ্চয় কিছুমান মানুহে কিছুমান জিনৰ আশ্ৰয় লৈছিল, ফলত সিহঁতে জিনসকলৰ অহংকাৰ বৃদ্ধি কৰিছিল’।"
        },
        {
            "chapter": 72,
            "verse": 7,
            "text": "‘আৰু নিশ্চয় সিহঁতেও ধাৰণা কৰিছিল যেনেকৈ তোমালোকে ধাৰণা কৰিছা যে, আল্লাহে কাকো কেতিয়াও পুনৰুত্থিত নকৰিব’।"
        },
        {
            "chapter": 72,
            "verse": 8,
            "text": "‘আৰু নিশ্চয় আমি আকাশৰ তথ্য সংগ্ৰহ কৰিব বিচাৰিছিলো, কিন্তু আমি দেখিলো যে, আকাশখন কঠোৰ প্ৰহৰী আৰু উল্কাপিণ্ডৰ দ্বাৰা পৰিপূৰ্ণ"
        },
        {
            "chapter": 72,
            "verse": 9,
            "text": "‘আৰু আমি আগতে আকাশৰ বিভিন্ন ঘাঁটিত সংবাদ শুনাৰ বাবে বহিছিলো কিন্তু এতিয়া কোনোবাই সংবাদ শুনিবলৈ বিচাৰিলে সি তাৰ ওপৰত নিক্ষেপৰ বাবে প্ৰস্তুত জলন্ত উল্কাপিণ্ডৰ সন্মুখীন হয়।"
        },
        {
            "chapter": 72,
            "verse": 10,
            "text": "‘আৰু নিশ্চয় আমি নাজানো যে, পৃথিৱীবাসীৰ বাবে অমঙ্গল বিচৰা হৈছে, নে সিহঁতৰ প্ৰতিপালকে সিহঁতৰ মঙ্গল বিচাৰিছে।"
        },
        {
            "chapter": 72,
            "verse": 11,
            "text": "আৰু নিশ্চয় আমাৰ মাজৰ কিছুমান হৈছে সৎকৰ্মশীল আৰু কিছুমান ইয়াৰ ব্যতিক্ৰম, আমি আছিলো বিভিন্ন পথৰ অনুসাৰী"
        },
        {
            "chapter": 72,
            "verse": 12,
            "text": "‘আৰু আমি বুজি পাইছো যে, আমি পৃথিৱীত কেতিয়াও আল্লাহক অপাৰগ কৰিব নোৱাৰিম আৰু পলায়ন কৰিও তেওঁক ব্যৰ্থ কৰিব নোৱাৰিম।"
        },
        {
            "chapter": 72,
            "verse": 13,
            "text": "‘আৰু নিশ্চয় আমি যেতিয়া হিদায়তৰ বাণী শুনিলো, তেতিয়া তাৰ প্ৰতি ঈমান আনিলো। এতেকে যি ব্যক্তি তাৰ প্ৰতিপালকৰ প্ৰতি ঈমান আনিব, তাৰ কোনো ক্ষতি আৰু কোনো অন্যায়ৰ আশংকা নাথাকিব।"
        },
        {
            "chapter": 72,
            "verse": 14,
            "text": "‘আৰু নিশ্চয় আমাৰ মাজত আছে কিছু সংখ্যক আত্মসমৰ্পনকাৰী আৰু কিছু সংখ্যক আছে সীমালংঘনকাৰী; এতেকে যিসকলে ইছলাম গ্ৰহণ কৰিছে সিহঁতেই সঠিক পথ বাছি লৈছে।"
        },
        {
            "chapter": 72,
            "verse": 15,
            "text": "‘আৰু যিসকল সীমালংঘনকাৰী, সিহঁতেই হৈছে জাহান্নামৰ ইন্ধন’।"
        },
        {
            "chapter": 72,
            "verse": 16,
            "text": "আৰু যদি সিহঁতে সঠিক পথত অবিচল থাকিলেহেঁতেন, তেনেহ’লে আমি নিশ্চয় সিহঁতক প্ৰচুৰ পৰিমাণে পানী পান কৰালোহেঁতেন"
        },
        {
            "chapter": 72,
            "verse": 17,
            "text": "যাতে আমি ইয়াৰ দ্বাৰা সিহঁতক পৰীক্ষা কৰিব পাৰো; আৰু যিয়ে নিজ প্ৰতিপালকৰ স্মৰণৰ পৰা মুখ ঘূৰাই লয়, তাক তেওঁ কঠিন শাস্তিত প্ৰৱেশ কৰাব।"
        },
        {
            "chapter": 72,
            "verse": 18,
            "text": "আৰু নিশ্চয় মছজিদসমূহ আল্লাহৰ বাবেই, গতিকে তোমালোকে আল্লাহৰ লগত আন কাকো নামাতিবা।"
        },
        {
            "chapter": 72,
            "verse": 19,
            "text": "আৰু নিশ্চয় যেতিয়া আল্লাহৰ বান্দাই তেওঁক প্ৰাৰ্থনা কৰিবলৈ থিয় দিলে, তেতিয়া সিহঁতে তেওঁৰ ওচৰত আহি ভিৰ কৰিলে।"
        },
        {
            "chapter": 72,
            "verse": 20,
            "text": "কোৱা, ‘মই কেৱল মোৰ প্ৰতিপালককেই আহ্বান কৰো আৰু তেওঁৰ লগত আন কাকো আংশী নকৰো’।"
        },
        {
            "chapter": 72,
            "verse": 21,
            "text": "কোৱা, ‘নিশ্চয় মই তোমালোকৰ কোনো ক্ষতি আৰু কল্যাণৰ মালিক নহয়’।"
        },
        {
            "chapter": 72,
            "verse": 22,
            "text": "কোৱা, নিশ্চয় আল্লাহৰ পৰা কোনেও মোক ৰক্ষা কৰিব নোৱাৰিব আৰু তেওঁৰ বাহিৰে মই কেতিয়াও কোনো আশ্ৰয় নাপাম।"
        },
        {
            "chapter": 72,
            "verse": 23,
            "text": "‘কেৱল আল্লাহৰ তৰফৰ পৰা তেওঁৰ ৰিছালতৰ বাণী প্ৰচাৰ কৰাটোৱে মোৰ দায়িত্ব। আৰু যিয়ে আল্লাহ আৰু তেওঁৰ ৰাছুলক অমান্য কৰিব তাৰ বাবে আছে জাহান্নামৰ জুই, তাত সিহঁতে চিৰকাল থাকিব’।"
        },
        {
            "chapter": 72,
            "verse": 24,
            "text": "অৱশেষত যেতিয়া সিহঁতে ইয়াক প্ৰত্যক্ষ কৰিব, যি বিষয়ে সিহঁতক সাৱধান কৰা হৈছিল। তেতিয়া সিহঁতে জানিবলৈ পাব যে, সহায়কাৰী হিচাপে কোন বেছি দুৰ্বল আৰু সংখ্যাত কোন আটাইতকৈ কম।"
        },
        {
            "chapter": 72,
            "verse": 25,
            "text": "কোৱা, ‘মই নাজানো তোমালোকক যিটোৰ প্ৰতিশ্ৰুতি দিয়া হৈছে, সেইটো নিকটৱৰ্তী নে মোৰ প্ৰতিপালকে ইয়াৰ বাবে কোনো দীৰ্ঘ ম্যাদ নিৰ্ধাৰণ কৰিব’।"
        },
        {
            "chapter": 72,
            "verse": 26,
            "text": "তেওঁ অদৃশ্য বিষয়ৰ জ্ঞানী, আৰু তেওঁ নিজৰ অদৃশ্যৰ জ্ঞান কাৰো ওচৰত প্ৰকাশ নকৰে"
        },
        {
            "chapter": 72,
            "verse": 27,
            "text": "কিন্তু তেওঁৰ মনোনীত ৰাছুলৰ বাহিৰে। তেনে ক্ষেত্ৰত আল্লাহে তেওঁৰ ৰাছুলৰ সন্মুখত আৰু পিছত প্ৰহৰী নিযুক্ত কৰে"
        },
        {
            "chapter": 72,
            "verse": 28,
            "text": "যাতে তেওঁ প্ৰকাশ কৰে যে, নিশ্চয় তেওঁলোকে তেওঁলোকৰ প্ৰতিপালকৰ ৰিছালত পৌঁচাই দিছে। আৰু তেওঁলোকৰ ওচৰত যি আছে সেয়া তেওঁ জ্ঞানৰ দ্বাৰা পৰিবেষ্টন কৰি ৰাখিছে আৰু তেওঁ প্ৰতিটো বস্তু গণনা কৰি হিচাপ কৰি ৰাখিছে।"
        },
        {
            "chapter": 73,
            "verse": 1,
            "text": "হে বস্ত্ৰাবৃত"
        },
        {
            "chapter": 73,
            "verse": 2,
            "text": "ৰাতি ছালাত আদায় কৰা, কিছু অংশৰ বাহিৰে"
        },
        {
            "chapter": 73,
            "verse": 3,
            "text": "আধা ৰাতি বা তাতোকৈ অলপ কম"
        },
        {
            "chapter": 73,
            "verse": 4,
            "text": "অথবা তাতোকৈ অলপ বেছি। আৰু স্পষ্টভাৱে ধীৰে ধীৰে কোৰআন তিলাৱাত কৰা।"
        },
        {
            "chapter": 73,
            "verse": 5,
            "text": "নিশ্চয় আমি তোমাৰ প্ৰতি এটি গধুৰ বাণী অৱতীৰ্ণ কৰিম।"
        },
        {
            "chapter": 73,
            "verse": 6,
            "text": "নিশ্চয় ৰাতি-জাগৰণ আত্মসংযমৰ বাবে অধিক প্ৰবল আৰু বাকস্ফুৰণত অধিক উপযোগী।"
        },
        {
            "chapter": 73,
            "verse": 7,
            "text": "নিশ্চয় দিনৰ ভাগত তোমাৰ বাবে আছে দীৰ্ঘ কৰ্মব্যস্ততা।"
        },
        {
            "chapter": 73,
            "verse": 8,
            "text": "আৰু তুমি তোমাৰ প্ৰতিপালকৰ নাম স্মৰণ কৰা আৰু একনিষ্ঠভাৱে তেওঁৰ প্ৰতি মনোনিবেশ কৰা।"
        },
        {
            "chapter": 73,
            "verse": 9,
            "text": "তেৱেঁই পূৱ আৰু পশ্চিমৰ ৰব, তেওঁৰ বাহিৰে আন কোনো (সত্য) ইলাহ নাই। এতেকে তেওঁকেই তুমি কাৰ্য সম্পাদনকাৰীৰূপে গ্ৰহণ কৰা।"
        },
        {
            "chapter": 73,
            "verse": 10,
            "text": "আৰু মানুহে যি কয় তাৰ ওপৰত তুমি ধৈৰ্য ধাৰণ কৰা আৰু সৌজন্যৰ সৈতে সিহঁতক পৰিহাৰ কৰি চলা।"
        },
        {
            "chapter": 73,
            "verse": 11,
            "text": "আৰু বিলাস সামগ্ৰীৰ অধিকাৰী মিথ্যাৰোপকাৰীসকলক মোলৈ এৰি দিয়া আৰু সিহঁতক কিছু সময় অৱকাশ দিয়া।"
        },
        {
            "chapter": 73,
            "verse": 12,
            "text": "নিশ্চয় আমাৰ ওচৰত আছে শিকলিসমূহ আৰু প্ৰজ্বলিত জুই"
        },
        {
            "chapter": 73,
            "verse": 13,
            "text": "আৰু আছে কাইটযুক্ত খাদ্য আৰু যন্ত্ৰণাদায়ক শাস্তি।"
        },
        {
            "chapter": 73,
            "verse": 14,
            "text": "যিদিনা পৃথিৱী আৰু পৰ্বতসমূহ প্ৰকম্পিত হ’ব আৰু পৰ্বতসমূহ বিক্ষিপ্ত চলমান বালীময়ত পৰিণত হ’ব।"
        },
        {
            "chapter": 73,
            "verse": 15,
            "text": "নিশ্চয় আমি তোমালোকৰ বাবে সাক্ষী স্বৰূপে তোমালোকৰ ওচৰত ৰাছুল প্ৰেৰণ কৰিছো যেনেকৈ ফিৰআউনৰ ওচৰত ৰাছুল প্ৰেৰণ কৰিছিলো।"
        },
        {
            "chapter": 73,
            "verse": 16,
            "text": "কিন্তু ফিৰআউনে ৰাছুলক অমান্য কৰিছে, সেয়ে আমি তাক শাস্তি বিহিছো।"
        },
        {
            "chapter": 73,
            "verse": 17,
            "text": "এতেকে তোমালোকে যদি কুফৰি কৰা তেন্তে তোমালোকে সেই দিনটোত কেনেকৈ আত্ম ৰক্ষা কৰিবা যি দিৱসে শিশুসকলক বৃদ্ধত পৰিণত কৰিব"
        },
        {
            "chapter": 73,
            "verse": 18,
            "text": "সেই দিনা আকাশখন বিদীৰ্ণ হ’ব, তেওঁৰ প্ৰতিশ্ৰুতি বাস্তবায়িত হ’ব।"
        },
        {
            "chapter": 73,
            "verse": 19,
            "text": "নিশ্চয় এইটো এটা উপদেশ, এতেকে যিয়ে ইচ্ছা কৰে সি নিজ প্ৰতিপালকৰ পথ অৱলম্বন কৰক।"
        },
        {
            "chapter": 73,
            "verse": 20,
            "text": "নিশ্চয় তোমাৰ প্ৰতিপালকে জানে যে, তুমি ছালাতৰ বাবে থিয় দিয়া কেতিয়াবা ৰাতিৰ প্ৰায় দুই-তৃতীয়াংশত, কেতিয়াবা অৰ্ধাংশত আৰু কেতিয়াবা এক-তৃতীয়াংশত আৰু তোমাৰ লগত থকাসকলৰ এটা দলেও থিয় দিয়ে। আৰু আল্লাহেই নিৰ্ধাৰণ কৰে দিন আৰু ৰাতিৰ পৰিমাণ। তেওঁ জানে যে, তোমালোকে ইয়াৰ সঠিক নিৰ্ধাৰণ পালন কৰিব নোৱাৰিবা, সেয়ে তেওঁ তোমালোকক ক্ষমা কৰিলে। এতেকে তোমালোকে কোৰআনৰ পৰা যিমানখিনি সহজ হয় সিমানখিনি পাঠ কৰা। তেওঁ জানে যে, তোমালোকৰ মাজৰ কিছুমান অসুস্থ হৈ পৰিব, আকৌ কিছুমানে আল্লাহৰ অনুগ্ৰহ সন্ধান কৰিবলৈ ভ্ৰমণ কৰিব আৰু আন কিছুমানে আল্লাহৰ পথত যুদ্ধৰত অৱস্থাত থাকিব। সেয়ে তোমালোকে কোৰআনৰ পৰা যিমানখিনি সহজ হয় সেইখিনি পাঠ কৰা; আৰু তোমালোকে ছালাত প্ৰতিষ্ঠা কৰা আৰু যাকাত প্ৰদান কৰা লগতে আল্লাহক উত্তম ঋণ প্ৰদান কৰা। তোমালোকৰ নিজৰ মঙ্গলৰ বাবে তোমালোকে যি আগতীয়াকৈ প্ৰেৰণ কৰিবা সেয়া আল্লাহৰ ওচৰত পাবা। ই উৎকৃষ্টতম আৰু পুৰষ্কাৰ হিচাপে বৰ মহৎ। আল্লাহৰ ওচৰত ক্ষমা প্ৰাৰ্থনা কৰি থাকা; নিশ্চয় আল্লাহ ক্ষমাশীল, পৰম দয়ালু।"
        },
        {
            "chapter": 74,
            "verse": 1,
            "text": "হে বস্ত্ৰাবৃত"
        },
        {
            "chapter": 74,
            "verse": 2,
            "text": "উঠা, আৰু সতৰ্ক কৰা"
        },
        {
            "chapter": 74,
            "verse": 3,
            "text": "আৰু তোমাৰ প্ৰতিপালকৰ শ্ৰেষ্ঠত্ব ঘোষণা কৰা।"
        },
        {
            "chapter": 74,
            "verse": 4,
            "text": "আৰু তোমাৰ পোছাক-পৰিচ্ছদ পৱিত্ৰ কৰা"
        },
        {
            "chapter": 74,
            "verse": 5,
            "text": "আৰু অপৱিত্ৰতা (শ্বিৰ্ক) পৰিহাৰ কৰা"
        },
        {
            "chapter": 74,
            "verse": 6,
            "text": "আৰু অধিক পোৱাৰ আশাত কাকো অনুগ্ৰহ নকৰিবা।"
        },
        {
            "chapter": 74,
            "verse": 7,
            "text": "আৰু তোমাৰ প্ৰতিপালকৰ বাবেই ধৈৰ্য ধাৰণ কৰা।"
        },
        {
            "chapter": 74,
            "verse": 8,
            "text": "এতেকে যেতিয়া শিঙাত ফুঁ দিয়া হ’ব"
        },
        {
            "chapter": 74,
            "verse": 9,
            "text": "সেই দিনটো হ’ব এটা সংকটৰ দিন"
        },
        {
            "chapter": 74,
            "verse": 10,
            "text": "যিটো কাফিৰসকলৰ বাবে সহজ নহয়।"
        },
        {
            "chapter": 74,
            "verse": 11,
            "text": "যাক মই অকলশৰীয়াকৈ সৃষ্টি কৰিছো তাক মোৰ হাতত এৰি দিয়া।"
        },
        {
            "chapter": 74,
            "verse": 12,
            "text": "আৰু যাক মই প্ৰদান কৰিছো বিপুল ধন-সম্পদ"
        },
        {
            "chapter": 74,
            "verse": 13,
            "text": "আৰু (প্ৰদান কৰিছো) নিত্যসঙ্গী পুত্ৰবোৰ।"
        },
        {
            "chapter": 74,
            "verse": 14,
            "text": "আৰু তাক প্ৰদান কৰিছো স্বাচ্ছন্দ জীৱনৰ প্ৰচুৰ উপকৰণ"
        },
        {
            "chapter": 74,
            "verse": 15,
            "text": "তথাপিও সি কামনা কৰে যে, মই তাক আৰু অধিক দিওঁ"
        },
        {
            "chapter": 74,
            "verse": 16,
            "text": "কেতিয়াও নহয়, সি আমাৰ নিদৰ্শনসমূহৰ বিৰুদ্ধাচাৰী।"
        },
        {
            "chapter": 74,
            "verse": 17,
            "text": "অনতিপলমে মই তাক (জাহান্নামৰ পিচল শিলত) আৰোহণ কৰিবলৈ বাধ্য কৰাম।"
        },
        {
            "chapter": 74,
            "verse": 18,
            "text": "নিশ্চয় সি চিন্তা কৰিলে আৰু সিদ্ধান্ত গ্ৰহণ কৰিলে।"
        },
        {
            "chapter": 74,
            "verse": 19,
            "text": "এতেকে সি ধ্বংস হওক! কেনেকৈ সি (এই) সিদ্ধান্ত গ্ৰহণ কৰিলে"
        },
        {
            "chapter": 74,
            "verse": 20,
            "text": "আকৌ সি ধ্বংস হওক! কেনেকৈ সি (এই) সিদ্ধান্ত গ্ৰহণ কৰিলে"
        },
        {
            "chapter": 74,
            "verse": 21,
            "text": "তাৰ পিছত সি লক্ষ্য কৰিলে।"
        },
        {
            "chapter": 74,
            "verse": 22,
            "text": "তাৰ পিছত সি ভ্ৰুঁ কোচ খোৱালে আৰু মুখ বিকৃত কৰিলে।"
        },
        {
            "chapter": 74,
            "verse": 23,
            "text": "তাৰ পিছত সি উভতিলে আৰু অহংকাৰ কৰিলে।"
        },
        {
            "chapter": 74,
            "verse": 24,
            "text": "তাৰ পিছত সি ক’লে, ‘এয়া পূৰ্বৰে পৰা চলি অহা যাদুৰ বাহিৰে আন একো নহয়’"
        },
        {
            "chapter": 74,
            "verse": 25,
            "text": "‘এয়াতো মানুহৰেই কথা’।"
        },
        {
            "chapter": 74,
            "verse": 26,
            "text": "অনতিপলমে মই তাক ছাক্বাৰত (জাহান্নামত) প্ৰৱেশ কৰাম।"
        },
        {
            "chapter": 74,
            "verse": 27,
            "text": "আৰু কিহে তোমাক জনাব ছাক্বাৰ কি"
        },
        {
            "chapter": 74,
            "verse": 28,
            "text": "ই একো অৱশিষ্ট নাৰাখিব আৰু এৰিও নিদিব।"
        },
        {
            "chapter": 74,
            "verse": 29,
            "text": "ই শৰীৰৰ ছাল জ্বলাই ক'লা কৰি দিব।"
        },
        {
            "chapter": 74,
            "verse": 30,
            "text": "ছাক্বাৰৰ তত্ত্বাৱধানত আছে ঊনৈশজন (প্ৰহৰী)।"
        },
        {
            "chapter": 74,
            "verse": 31,
            "text": "আৰু আমি কেৱল ফিৰিস্তাসকলকেই জাহান্নামৰ তত্ত্বাৱধায়ক বনাইছো; আৰু কাফিৰসকলৰ পৰীক্ষাস্বৰূপ আমি সিহঁতৰ সংখ্যা নিৰ্ধাৰণ কৰিছো যাতে কিতাবপ্ৰাপ্তসকলে দৃঢ় বিশ্বাস কৰে, আৰু মুমিনসকলৰ ঈমান বৃদ্ধি পায় আৰু যাতে কিতাবপ্ৰাপ্তসকলে আৰু মুমিনসকলে সন্দেহ পোষণ নকৰে; আৰু যাতে ইয়াৰ ফলত যিহঁতৰ অন্তৰত ব্যাধি আছে সিহঁতে আৰু কাফিৰসকলে কয়, আল্লাহে এই (সংখ্যাৰ) উদাহৰণ দি কি বুজাব বিচাৰিছে? এনেকৈ আল্লাহে যাক ইচ্ছা পথভ্ৰষ্ট কৰে আৰু যাক ইচ্ছা তাকেই হিদায়ত প্ৰদান কৰে; আৰু তোমাৰ প্ৰতিপালকৰ সৈন্যবাহিনী সম্পৰ্কে তেওঁৰ বাহিৰে আন কোনোৱে নাজানে; আৰু জাহান্নামৰ এই উদাহৰণ মানুহৰ বাবে এটা উপদেশ মাত্ৰ।"
        },
        {
            "chapter": 74,
            "verse": 32,
            "text": "কেতিয়াও নহয়, চন্দ্ৰৰ শপত"
        },
        {
            "chapter": 74,
            "verse": 33,
            "text": "ৰাতিৰ শপত, যেতিয়া ইয়াৰ অৱসান ঘটে"
        },
        {
            "chapter": 74,
            "verse": 34,
            "text": "প্ৰভাতৰ শপত, যেতিয়া ই আলোকোজ্জ্বল হয়"
        },
        {
            "chapter": 74,
            "verse": 35,
            "text": "নিশ্চয় জাহান্নাম মহাবিপদসমূহৰ অন্যতম"
        },
        {
            "chapter": 74,
            "verse": 36,
            "text": "মানুহৰ বাবে সতৰ্ককাৰীস্বৰূপ"
        },
        {
            "chapter": 74,
            "verse": 37,
            "text": "তোমালোকৰ মাজত যিয়ে অগ্ৰসৰ হ’ব বিচাৰে অথবা পিছমুৱা হ’ব বিচাৰে তাৰ বাবে।"
        },
        {
            "chapter": 74,
            "verse": 38,
            "text": "প্ৰত্যেক ব্যক্তি নিজ কৃতকৰ্মৰ বাবে দায়বদ্ধ"
        },
        {
            "chapter": 74,
            "verse": 39,
            "text": "কিন্তু সোঁপন্থী লোকসকলৰ বাহিৰে"
        },
        {
            "chapter": 74,
            "verse": 40,
            "text": "জান্নাতত তেওঁলোকে ইজনে সিজনক সুধিব"
        },
        {
            "chapter": 74,
            "verse": 41,
            "text": "অপৰাধীবিলাকৰ বিষয়ে"
        },
        {
            "chapter": 74,
            "verse": 42,
            "text": "কিহে তোমালোকক ছাক্বাৰত (জাহান্নামত) নিক্ষেপ কৰিছে"
        },
        {
            "chapter": 74,
            "verse": 43,
            "text": "সিহঁতে ক’ব, ‘আমি ছালাত আদায়কাৰীসকলৰ অন্তৰ্ভুক্ত নাছিলো"
        },
        {
            "chapter": 74,
            "verse": 44,
            "text": "‘আৰু আমি দুখীয়াক খাদ্য দান কৰা নাছিলো"
        },
        {
            "chapter": 74,
            "verse": 45,
            "text": "আৰু আমি অনৰ্থক আলোচনাকাৰীসকলৰ লগত বেহুদা আলচ কৰাত মগ্ন আছিলো।"
        },
        {
            "chapter": 74,
            "verse": 46,
            "text": "আৰু আমি প্ৰতিদান দিৱসক অস্বীকাৰ কৰিছিলো"
        },
        {
            "chapter": 74,
            "verse": 47,
            "text": "অৱশেষত আমাৰ ওচৰত মৃত্যু আহি পালে’।"
        },
        {
            "chapter": 74,
            "verse": 48,
            "text": "এতেকে ছুপাৰিছকাৰীসকলৰ ছুপাৰিছে সিহঁতৰ কোনো উপকাৰ নকৰিব।"
        },
        {
            "chapter": 74,
            "verse": 49,
            "text": "এতেকে সিহঁতৰ কি হৈছে, কিয় সিহঁতে উপদেশ বাণীৰ পৰা বিমুখ হৈছে"
        },
        {
            "chapter": 74,
            "verse": 50,
            "text": "সিহঁতে যেন ভীত-সন্ত্ৰস্ত হৈ পলায়নৰত বনৰীয়া গাধ।"
        },
        {
            "chapter": 74,
            "verse": 51,
            "text": "যিবোৰে সিংহৰ ভয়ত পলায়ন কৰিছে।"
        },
        {
            "chapter": 74,
            "verse": 52,
            "text": "বৰং সিহঁতৰ মাজৰ প্ৰত্যেক ব্যক্তিয়েই কামনা কৰে যে তাক উন্মুক্ত গ্ৰন্থ প্ৰদান কৰা হওক।"
        },
        {
            "chapter": 74,
            "verse": 53,
            "text": "কেতিয়াও নহয়, বৰং সিহঁতে আখিৰাতক ভয় নকৰে।"
        },
        {
            "chapter": 74,
            "verse": 54,
            "text": "কেতিয়াও নহয়, নিশ্চয় এই কোৰআন সকলোৰে বাবে উপদেশবাণী।"
        },
        {
            "chapter": 74,
            "verse": 55,
            "text": "এতেকে যাৰ ইচ্ছা সি ইয়াৰ পৰা উপদেশ গ্ৰহণ কৰক।"
        },
        {
            "chapter": 74,
            "verse": 56,
            "text": "আৰু আল্লাহৰ ইচ্ছাবিহীন কোনোৱেই উপদেশ গ্ৰহণ কৰিব নোৱাৰে তেৱেঁই ভয়ৰ যোগ্য, কেৱল তেওঁৰেই তাক্বৱা অৱলম্বন কৰা, আৰু তেৱেঁই ক্ষমা কৰাৰ অধিকাৰী।"
        },
        {
            "chapter": 75,
            "verse": 1,
            "text": "মই শপত কৰিছো ক্বিয়ামতৰ দিনৰ"
        },
        {
            "chapter": 75,
            "verse": 2,
            "text": "মই আৰু শপত কৰিছো আত্মনিন্দাকাৰী আত্মাৰ"
        },
        {
            "chapter": 75,
            "verse": 3,
            "text": "মানুহে ভাৱে নেকি যে, আমি কেতিয়াও তাৰ অস্থিসমূহ একত্ৰিত কৰিব নোৱাৰিম"
        },
        {
            "chapter": 75,
            "verse": 4,
            "text": "কিয় নোৱাৰিম, আমি তাৰ আঙুলিৰ অগ্ৰভাগসমূহকো (পাববোৰকো) পুনৰ্বিন্যস্ত কৰিবলৈ সক্ষম।"
        },
        {
            "chapter": 75,
            "verse": 5,
            "text": "বৰং মানুহে তাৰ ভৱিষ্যতেও পাপকৰ্ম কৰিবলৈ বিচাৰে।"
        },
        {
            "chapter": 75,
            "verse": 6,
            "text": "সি প্ৰশ্ন কৰে, কিয়ামতৰ দিনটো কেতিয়া আহিব"
        },
        {
            "chapter": 75,
            "verse": 7,
            "text": "যেতিয়া চকু স্থিৰ হৈ যাব"
        },
        {
            "chapter": 75,
            "verse": 8,
            "text": "আৰু চন্দ্ৰ কিৰণবিহীন হৈ পৰিব"
        },
        {
            "chapter": 75,
            "verse": 9,
            "text": "আৰু যেতিয়া সূৰ্য আৰু চন্দ্ৰক একত্ৰিত কৰা হ’ব"
        },
        {
            "chapter": 75,
            "verse": 10,
            "text": "সেইদিনা মানুহে ক’ব, ‘আজি পলাবলৈ স্থান ক’ত’"
        },
        {
            "chapter": 75,
            "verse": 11,
            "text": "কেতিয়াও নহয়, কোনো আশ্ৰয়স্থল নাই।"
        },
        {
            "chapter": 75,
            "verse": 12,
            "text": "সেইদিনা ঠাই হ’ব কেৱল তোমাৰ প্ৰতিপালকৰ ওচৰত।"
        },
        {
            "chapter": 75,
            "verse": 13,
            "text": "সেইদিনা মানুহক অৱহিত কৰোৱা হ’ব সি আগলৈ কি পঠিয়াইছিল আৰু পিছত কি থৈ আহিছে।"
        },
        {
            "chapter": 75,
            "verse": 14,
            "text": "বৰং মানুহে নিজেই নিজৰ বিষয়ে সম্যক অৱগত"
        },
        {
            "chapter": 75,
            "verse": 15,
            "text": "যদিও সি নানা অজুহাত দেখুৱায়।"
        },
        {
            "chapter": 75,
            "verse": 16,
            "text": "ততাতৈয়াকৈ অহী আয়ত্ত্ব কৰাৰ বাবে তুমি তোমাৰ জিভাক দ্ৰুত সঞ্চালন নকৰিবা।"
        },
        {
            "chapter": 75,
            "verse": 17,
            "text": "নিশ্চয় ইয়াৰ সংৰক্ষণ আৰু পাঠ কৰোৱাৰ দায়িত্ব আমাৰেই।"
        },
        {
            "chapter": 75,
            "verse": 18,
            "text": "এতেকে আমি যেতিয়া ইয়াক পাঠ কৰো তুমি তেতিয়া সেই পাঠৰ অনুসৰণ কৰা"
        },
        {
            "chapter": 75,
            "verse": 19,
            "text": "তাৰ পিছত ইয়াৰ বৰ্ণনাৰ দায়িত্ব নিশ্চিতভাৱে আমাৰেই।"
        },
        {
            "chapter": 75,
            "verse": 20,
            "text": "কেতিয়াও নহয়, বৰং তোমালোকে পৃথিৱীৰ জীৱনক ভাল পোৱা"
        },
        {
            "chapter": 75,
            "verse": 21,
            "text": "আৰু তোমালোকে আখিৰাতক অৱহেলা কৰা।"
        },
        {
            "chapter": 75,
            "verse": 22,
            "text": "সেইদিনা কিছুমান মুখমণ্ডল উজ্জ্বল হ’ব"
        },
        {
            "chapter": 75,
            "verse": 23,
            "text": "সিহঁত নিজ প্ৰতিপালকৰ প্ৰতি চাই থাকিব।"
        },
        {
            "chapter": 75,
            "verse": 24,
            "text": "আৰু সেইদিনা কিছুমান মুখমণ্ডল বিবৰ্ণ হৈ পৰিব"
        },
        {
            "chapter": 75,
            "verse": 25,
            "text": "সিহঁতে ধাৰণা কৰিব যে, এটা ধ্বংসকাৰী বিপৰ্যয় সিহঁতৰ ওপৰত আপতিত হ’ব।"
        },
        {
            "chapter": 75,
            "verse": 26,
            "text": "নিশ্চয়, যেতিয়া প্ৰাণ কন্ঠাগত হ’ব"
        },
        {
            "chapter": 75,
            "verse": 27,
            "text": "আৰু কোৱা হ’ব, ‘কোনে তাক ৰক্ষা কৰিব’"
        },
        {
            "chapter": 75,
            "verse": 28,
            "text": "তেতিয়া তাৰ প্ৰত্যেয় হ’ব যে, এইটোৱে বিদায়ক্ষণ।"
        },
        {
            "chapter": 75,
            "verse": 29,
            "text": "আৰু ভৰিৰ লগত ভৰি জোঁট খাই যাব।"
        },
        {
            "chapter": 75,
            "verse": 30,
            "text": "সেইদিনা তোমাৰ প্ৰতিপালকৰ ওচৰতেই সকলোকে খেদি নিয়া হ’ব।"
        },
        {
            "chapter": 75,
            "verse": 31,
            "text": "এতেকে সি বিশ্বাস কৰা নাই আৰু ছালাতো আদায় কৰা নাই।"
        },
        {
            "chapter": 75,
            "verse": 32,
            "text": "বৰং সি সত্য প্ৰত্যাখ্যান কৰিছিল আৰু মুখ ঘূৰাই লৈছিল।"
        },
        {
            "chapter": 75,
            "verse": 33,
            "text": "তাৰ পিছত সি অহংকাৰ কৰি নিজ পৰিয়ালৰ ওচৰলৈ উভতি গৈছিল"
        },
        {
            "chapter": 75,
            "verse": 34,
            "text": "দুৰ্ভোগ তোমাৰ বাবে আৰু দুৰ্ভোগ"
        },
        {
            "chapter": 75,
            "verse": 35,
            "text": "আকৌ দুৰ্ভোগ তোমাৰ বাবে আৰু দুৰ্ভোগ"
        },
        {
            "chapter": 75,
            "verse": 36,
            "text": "মানুহে ভাৱে নেকি যে, তাক এনেই এৰি দিয়া হ’ব"
        },
        {
            "chapter": 75,
            "verse": 37,
            "text": "সি বীৰ্যৰ শুক্ৰবিন্দু নাছিলনে, যিটো স্খলিত হয়"
        },
        {
            "chapter": 75,
            "verse": 38,
            "text": "তাৰ পিছত সেইটো ‘আলাক্বাত’ পৰিণত হয়। তাৰ পিছত আল্লাহে তাক সৃষ্টি কৰে আৰু সুঠাম কৰে।"
        },
        {
            "chapter": 75,
            "verse": 39,
            "text": "তাৰ পিছত তেওঁ তাৰ পৰা যোৰ যোৰ হিচাপে নৰ-নাৰী সৃষ্টি কৰে।"
        },
        {
            "chapter": 75,
            "verse": 40,
            "text": "তথাপিও সেই স্ৰষ্টা মৃতক পুনৰ্জীৱিত কৰিবলৈ সক্ষম নহয়নে বাৰু"
        },
        {
            "chapter": 76,
            "verse": 1,
            "text": "কালপ্ৰবাহত মানুহৰ ওপৰত এনে এটা সময় অহা নাইনে যেতিয়া সি উল্লেখযোগ্য একোৱেই নাছিল"
        },
        {
            "chapter": 76,
            "verse": 2,
            "text": "আমি মানুহক সৃষ্টি কৰিছো মিশ্ৰ শুক্ৰবিন্দুৰ পৰা, আমি তাক পৰীক্ষা কৰিম, সেয়ে আমি তাক শ্ৰৱণশক্তি আৰু দৃষ্টিশক্তি সম্পন্ন বনাইছো।"
        },
        {
            "chapter": 76,
            "verse": 3,
            "text": "নিশ্চয় আমি তাক পথ নিৰ্দেশ দিছো, হয় সি কৃতজ্ঞ হ’ব, নহয় সি অকৃতজ্ঞ হ’ব।"
        },
        {
            "chapter": 76,
            "verse": 4,
            "text": "নিশ্চয় আমি কাফিৰসকলৰ বাবে প্ৰস্তুত কৰি ৰাখিছো শিকলি, গলবেৰি আৰু লেলিহান জুই।"
        },
        {
            "chapter": 76,
            "verse": 5,
            "text": "নিশ্চয় সৎকৰ্মশীলসকলে পান কৰিব এনে পূৰ্ণপাত্ৰৰ পৰা যাৰ মিশ্ৰন হ’ব কাফূৰ।"
        },
        {
            "chapter": 76,
            "verse": 6,
            "text": "এনেকুৱা এটা নিজৰা য’ৰ পৰা আল্লাহৰ বান্দাসকলে পান কৰিব, সিহঁতে ইয়াক নিজ ইচ্ছামতে প্ৰবাহিত কৰিব।"
        },
        {
            "chapter": 76,
            "verse": 7,
            "text": "(কাৰণ) সিহঁতে মান্নত পূৰণ কৰে, আৰু সেই দিনটোক ভয় কৰে যি দিনটোৰ অকল্যাণ হ’ব সুবিস্তৃত।"
        },
        {
            "chapter": 76,
            "verse": 8,
            "text": "সিহঁতে খাদ্যৰ প্ৰতি আসক্তি থকা সত্ত্বেও অভাৱগ্ৰস্ত, ইয়াতীম আৰু বন্দীক খাদ্য দান কৰে।"
        },
        {
            "chapter": 76,
            "verse": 9,
            "text": "সিহঁতে কয়, ‘আমি কেৱল আল্লাহৰ সন্তুষ্টিৰ উদ্দেশ্যে তোমালোকক খাদ্য দান কৰো, আমি তোমালোকৰ ওচৰত প্ৰতিদান নিবিচাৰো আৰু কৃতজ্ঞতাও নিবিচাৰো।"
        },
        {
            "chapter": 76,
            "verse": 10,
            "text": "নিশ্চয় আমি আমাৰ প্ৰতিপালকৰ তৰফৰ পৰা এটা ভয়ংকৰ ভীতিপ্ৰদ দিৱসৰ ভয় পোষণ কৰো’।"
        },
        {
            "chapter": 76,
            "verse": 11,
            "text": "ফলত আল্লাহে সিহঁতক ৰক্ষা কৰিব সেই দিনৰ অনিষ্টৰ পৰা আৰু সিহঁতক প্ৰদান কৰিব উজ্জ্বলতা আৰু উৎফুল্লতা।"
        },
        {
            "chapter": 76,
            "verse": 12,
            "text": "আৰু সিহঁতৰ ধৈৰ্যৰ পুৰষ্কাৰস্বৰূপে তেওঁ সিহঁতক প্ৰদান কৰিব উদ্যান আৰু ৰেচমী বস্ত্ৰ।"
        },
        {
            "chapter": 76,
            "verse": 13,
            "text": "তাত সিহঁতে সুসজ্জিত আসনত আউজি বহি থাকিব, তাত সিহঁতে প্ৰখৰ গৰম আৰু অত্যাধিক শীতো অনুভৱ নকৰিব।"
        },
        {
            "chapter": 76,
            "verse": 14,
            "text": "সিহঁতৰ ওপৰত সন্নিহিত থাকিব উদ্যানৰ ছাঁ আৰু ইয়াৰ ফলমূলৰ থোকবোৰ সিহঁতৰ সম্পূৰ্ণ আয়ত্তাধীন কৰা হ’ব।"
        },
        {
            "chapter": 76,
            "verse": 15,
            "text": "আৰু সিহঁতক ঘুৰি ঘুৰি পৰিবেশন কৰা হ’ব ৰূপৰ পাত্ৰত আৰু ফটিকৰ দৰে স্বচ্ছ পান পাত্ৰত"
        },
        {
            "chapter": 76,
            "verse": 16,
            "text": "ৰূপৰ শুভ্ৰ ফটিক পাত্ৰ, সিহঁতে ইয়াৰ পৰিমাণ কৰিব সম্পূৰ্ণ পৰিমিতভাৱে।"
        },
        {
            "chapter": 76,
            "verse": 17,
            "text": "আৰু তাত সিহঁতক পান কৰোৱা হ’ব শুকান আদাৰ মিশ্ৰিত পূৰ্ণপাত্ৰ-পানীয়"
        },
        {
            "chapter": 76,
            "verse": 18,
            "text": "জান্নাতৰ এনেকুৱা এটা নিজৰা যাৰ নাম হ’ব ছালছাবীল।"
        },
        {
            "chapter": 76,
            "verse": 19,
            "text": "আৰু সিহঁতৰ চাৰিওফালে প্ৰদক্ষিণ কৰিব চিৰ কিশোৰসকলে; যেতিয়া তুমি সিহঁতক দেখিবা তোমাৰ এনে লাগিব যেন সিহঁত বিক্ষিপ্ত মুকুতা।"
        },
        {
            "chapter": 76,
            "verse": 20,
            "text": "আৰু তুমি যেতিয়া তাত দেখিবা, দেখিবলৈ পাবা স্বাচ্ছন্দ্য আৰু বিৰাট সাম্ৰাজ্য।"
        },
        {
            "chapter": 76,
            "verse": 21,
            "text": "সিহঁতৰ আৱৰণ হ’ব সূক্ষ্ম সেউজীয়া ৰেচম আৰু মোটা ৰেচমী পোছাক আৰু সিহঁত অলংকৃত হ’ব ৰূপেৰে নিৰ্মিত গামখাৰুৰে, আৰু সিহঁতৰ প্ৰতিপালকে সিহঁতক পৱিত্ৰ পানীয় পান কৰাব।"
        },
        {
            "chapter": 76,
            "verse": 22,
            "text": "নিশ্চয় এইটোৱে তোমালোকৰ পুৰষ্কাৰ; আৰু তোমালোকৰ কৰ্মপ্ৰচেষ্টা আছিল প্ৰসংশাযোগ্য।"
        },
        {
            "chapter": 76,
            "verse": 23,
            "text": "নিশ্চয় আমি তোমাৰ প্ৰতি পৰ্যায়ক্ৰমে আল-কোৰআন অৱতীৰ্ণ কৰিছো।"
        },
        {
            "chapter": 76,
            "verse": 24,
            "text": "এতেকে তুমি ধৈৰ্যৰ সৈতে তোমাৰ প্ৰতিপালকৰ নিৰ্দেশৰ প্ৰতীক্ষা কৰা আৰু সিহঁতৰ মাজৰ পৰা কোনো পাপিষ্ঠ বা ঘোৰ অকৃতজ্ঞ কাফিৰৰ আনুগত্য নকৰিবা।"
        },
        {
            "chapter": 76,
            "verse": 25,
            "text": "আৰু পুৱা-গধূলি তোমাৰ প্ৰতিপালকৰ নাম স্মৰণ কৰা।"
        },
        {
            "chapter": 76,
            "verse": 26,
            "text": "আৰু ৰাতিৰ একাংশত তেওঁৰ প্ৰতি ছাজদাৱনত হোৱা আৰু ৰাতিৰ দীৰ্ঘ সময় তেওঁৰ পৱিত্ৰতা ঘোষণা আৰু তাছবীহ পাঠ কৰা।"
        },
        {
            "chapter": 76,
            "verse": 27,
            "text": "নিশ্চয় সিহঁত পৃথিৱীৰ জীৱনক ভাল পায় আৰু সিহঁতে সিহঁতৰ সন্মুখৰ কঠিন দিনটোক উপেক্ষা কৰে।"
        },
        {
            "chapter": 76,
            "verse": 28,
            "text": "আমিয়েই সিহঁতক সৃষ্টি কৰিছো আৰু সিহঁতৰ গঠন সুদৃঢ় কৰিছো। আৰু আমি যেতিয়া ইচ্ছা কৰিম তেতিয়াই সিহঁতৰ স্থানত সিহঁতৰ দৰে (কাৰোবাক) আনি পৰিবৰ্তন কৰি দিম।"
        },
        {
            "chapter": 76,
            "verse": 29,
            "text": "নিশ্চয় এইটো এটা উপদেশ; এতেকে যিয়ে ইচ্ছা কৰে সি যেন তাৰ প্ৰতিপালকৰ ফালে যোৱাৰ পথ বাছি লয়।"
        },
        {
            "chapter": 76,
            "verse": 30,
            "text": "আৰু আল্লাহে ইচ্ছা নকৰিলে তোমালোকে ইচ্ছা কৰিবলৈ সক্ষম নহ’বা; নিশ্চয় আল্লাহ মহাজ্ঞানী, প্ৰজ্ঞাময়।"
        },
        {
            "chapter": 76,
            "verse": 31,
            "text": "তেওঁ যাক ইচ্ছা তাকেই নিজ ৰহমতৰ অন্তৰ্ভুক্ত কৰে, আৰু যালিমসকলৰ বাবে তেওঁ প্ৰস্তুত কৰি ৰাখিছে যন্ত্ৰণাদায়ক শাস্তি।"
        },
        {
            "chapter": 77,
            "verse": 1,
            "text": "শপত কল্যাণস্বৰূপ প্ৰেৰিত বতাহৰ"
        },
        {
            "chapter": 77,
            "verse": 2,
            "text": "তাৰ পিছত প্ৰচণ্ড বেগত প্ৰবাহিত ধুমুহাৰ"
        },
        {
            "chapter": 77,
            "verse": 3,
            "text": "শপত প্ৰচণ্ড সঞ্চালনকাৰীৰ"
        },
        {
            "chapter": 77,
            "verse": 4,
            "text": "তাৰ পিছত সুস্পষ্টৰূপে পাৰ্থক্যকাৰীৰ"
        },
        {
            "chapter": 77,
            "verse": 5,
            "text": "তাৰ পিছত সিহঁতৰ, যিসকলে মানুহৰ অন্তৰত উপদেশ পৌঁচাই দিয়ে"
        },
        {
            "chapter": 77,
            "verse": 6,
            "text": "ওজৰ-আপত্তি দূৰীকৰণ আৰু সতৰ্ক কৰাৰ বাবে"
        },
        {
            "chapter": 77,
            "verse": 7,
            "text": "নিশ্চয় তোমালোকক যি প্ৰতিশ্ৰুতি দিয়া হৈছে সেয়া অৱশ্যে সংঘটিত হ’ব।"
        },
        {
            "chapter": 77,
            "verse": 8,
            "text": "যেতিয়া নক্ষত্ৰৰাজি আলোহীন হ’ব"
        },
        {
            "chapter": 77,
            "verse": 9,
            "text": "আৰু যেতিয়া আকাশখন বিদীৰ্ণ কৰা হ’ব"
        },
        {
            "chapter": 77,
            "verse": 10,
            "text": "আৰু যেতিয়া পৰ্বতসমূহক চূৰ্ণবিচূৰ্ণ কৰা হ’ব"
        },
        {
            "chapter": 77,
            "verse": 11,
            "text": "আৰু যেতিয়া ৰাছুলসকলক নিৰ্ধাৰিত সময়ত উপস্থিত কৰা হ’ব"
        },
        {
            "chapter": 77,
            "verse": 12,
            "text": "কোনটো দিনৰ বাবে এইবোৰ স্থগিত ৰখা হৈছে"
        },
        {
            "chapter": 77,
            "verse": 13,
            "text": "বিচাৰ দিনৰ বাবে।"
        },
        {
            "chapter": 77,
            "verse": 14,
            "text": "আৰু কিহে তোমাক জনাব বিচাৰ দিৱস কি"
        },
        {
            "chapter": 77,
            "verse": 15,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 16,
            "text": "আমি পূৰ্বৱৰ্তীসকলক ধ্বংস কৰা নাইনে"
        },
        {
            "chapter": 77,
            "verse": 17,
            "text": "তাৰ পিছত পৰবৰ্তীসকলকো সিহঁতৰ অনুগামী বনাম।"
        },
        {
            "chapter": 77,
            "verse": 18,
            "text": "অপৰাধীবিলাকৰ লগত আমি এনেকুৱা আচৰণেই কৰো।"
        },
        {
            "chapter": 77,
            "verse": 19,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 20,
            "text": "আমি তোমালোকক ঘৃণনীয় পানীৰ পৰা সৃষ্টি কৰা নাইনে"
        },
        {
            "chapter": 77,
            "verse": 21,
            "text": "তাৰ পিছত আমি ইয়াক নিৰাপদ স্থানত সুৰক্ষিত কৰি ৰাখিছো"
        },
        {
            "chapter": 77,
            "verse": 22,
            "text": "এটা নিৰ্দিষ্ট সময় লৈকে"
        },
        {
            "chapter": 77,
            "verse": 23,
            "text": "তাৰ পিছত আমি পৰিমাপ কৰিছো, এতেকে আমি কিমান নিপুণ পৰিমাপকাৰী"
        },
        {
            "chapter": 77,
            "verse": 24,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 25,
            "text": "আমি পৃথিৱীখনক ধাৰণকাৰীৰূপে সৃষ্টি কৰা নাইনে"
        },
        {
            "chapter": 77,
            "verse": 26,
            "text": "জীৱিতসকল আৰু মৃতসকলৰ বাবে"
        },
        {
            "chapter": 77,
            "verse": 27,
            "text": "আৰু আমি তাত স্থাপন কৰিছো সুদৃঢ় আৰু সুউচ্চ পৰ্বতসমূহ আৰু তোমালোকক পান কৰাইছো তৃ়ষ্ণা নিবাৰণকাৰী মিঠা উপযোগী পানী।"
        },
        {
            "chapter": 77,
            "verse": 28,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 29,
            "text": "(সিহঁতক কোৱা হ’ব) তোমালোকে যাক অস্বীকাৰ কৰিছিলা, এতিয়া গতি কৰা তাৰফালে।"
        },
        {
            "chapter": 77,
            "verse": 30,
            "text": "যোৱা তিনিটা শাখা বিশিষ্ট জুইৰ ছাঁৰ পিনে"
        },
        {
            "chapter": 77,
            "verse": 31,
            "text": "যিটো ছাঁ শীতল নহয় আৰু ই অগ্নিশিখাৰ পৰা ৰক্ষাও নকৰিব"
        },
        {
            "chapter": 77,
            "verse": 32,
            "text": "নিশ্চয় জাহান্নামে উৎক্ষেপন কৰিব বৃহৎ অট্ৰালিকা সদৃশ ফিৰিঙতি"
        },
        {
            "chapter": 77,
            "verse": 33,
            "text": "এনেকুৱা যেন হালধীয়া উটৰ শ্ৰেণী"
        },
        {
            "chapter": 77,
            "verse": 34,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 35,
            "text": "এইটো এনেকুৱা দিন যিদিনা সিহঁতে কথা ক’ব নোৱাৰিব"
        },
        {
            "chapter": 77,
            "verse": 36,
            "text": "আৰু সিহঁতক অজুহাত পেচ কৰাৰ অনুমতিও দিয়া নহ’ব।"
        },
        {
            "chapter": 77,
            "verse": 37,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 38,
            "text": "‘এইটো ফয়চালাৰ দিন আমি একত্ৰিত কৰিছো তোমালোকক আৰু পূৰ্বৱৰ্তীসকলক’।"
        },
        {
            "chapter": 77,
            "verse": 39,
            "text": "এতেকে যদি তোমালোকৰ কোনো কৌশল আছে তেন্তে প্ৰয়োগ কৰা মোৰ বিৰুদ্ধে।"
        },
        {
            "chapter": 77,
            "verse": 40,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 41,
            "text": "নিশ্চয় মুত্তাক্বীসকল থাকিব ছাঁৰ তলত আৰু নিজৰা বহুল স্থানত"
        },
        {
            "chapter": 77,
            "verse": 42,
            "text": "আৰু সিহঁতৰ হেঁপাহ অনুযায়ী ফলমূলৰ মাজত।"
        },
        {
            "chapter": 77,
            "verse": 43,
            "text": "(সিহঁতক কোৱা হ'ব) তোমালোকে যি আমল কৰিছিলা তাৰ প্ৰতিদানস্বৰূপে তৃপ্তিৰ সৈতে পানাহাৰ কৰা"
        },
        {
            "chapter": 77,
            "verse": 44,
            "text": "সৎকৰ্মশীলসকলক আমি এনেকুৱাই প্ৰতিদান দি থাকো।"
        },
        {
            "chapter": 77,
            "verse": 45,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 46,
            "text": "(হে কাফিৰসকল!) তোমালোকে আহাৰ কৰা আৰু ভোগ কৰা খন্তেকৰ বাবে; নিশ্চয় তোমালোক অপৰাধী।"
        },
        {
            "chapter": 77,
            "verse": 47,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 48,
            "text": "যেতিয়া সিহঁতক কোৱা হয়, ‘ৰুকু’ কৰা সিহঁতে ৰুকু’ নকৰে’।"
        },
        {
            "chapter": 77,
            "verse": 49,
            "text": "সেই দিন দুৰ্ভোগ মিথ্যাৰোপকাৰীসকলৰ বাবে।"
        },
        {
            "chapter": 77,
            "verse": 50,
            "text": "এতেকে কোৰআনৰ পৰিবৰ্তে সিহঁতে আৰু কোন বাণীৰ প্ৰতি ঈমান আনিব"
        }
    ]
}
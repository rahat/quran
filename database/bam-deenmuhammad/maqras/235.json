{
    "maqras": [
        {
            "chapter": 82,
            "verse": 1,
            "text": "ߣߌ߫ ߛߊ߲ ߝߙߊ߫ ߘߊ߫ ߕߎ߬ߡߊ ߡߍ߲"
        },
        {
            "chapter": 82,
            "verse": 2,
            "text": "ߊ߬ ߣߌ߫ ߣߌ߫ ߖߊ߯ߓߊߟߌ ߟߎ߬ ߖߍ߲ߛߍ߲߫ ߘߊ߫ ߕߎ߬ߡߊ ߡߍ߲"
        },
        {
            "chapter": 82,
            "verse": 3,
            "text": "ߊ߬ ߣߌ߫ ߣߌ߫ ߟߌ߲ߓߊ߲ ߠߎ߫ ߥߎ߲߬ߝߊ߲߬ ߘߊ߫ ߕߎ߬ߡߊ ߡߍ߲"
        },
        {
            "chapter": 82,
            "verse": 4,
            "text": "ߊ߬ ߣߌ߫ ߣߌ߫ ߛߊ߬ߙߌ ߟߎ߬ ߘߐߖߍ߯ߙߍ߫ ߘߊ߫ ߕߎ߬ߡߊ ߡߍ߲"
        },
        {
            "chapter": 82,
            "verse": 5,
            "text": "ߣߌߡߊ ߘߴߊ߬ ߟߐ߲߫ ߊ߬ ߞߊ߬ ( ߢߌ߬ߡߊ ߣߌ߫ ߖߎ߯ߡߊ߲) ߡߍ߲ ߢߍߓߌ߬ߟߊ߬ ߸ ߊ߬ ߣߴߊ߬ ߞߊ߬ ߡߍ߲ ߡߊߕߡߊߣߊ߫"
        },
        {
            "chapter": 82,
            "verse": 6,
            "text": "ߤߍ߲߬ ߌߟߋ߬ ߡߐ߰ߣߍ߲ ߸ ߡߎ߲߬ ߞߵߌ ߜߍߙߍ߲ߞߍ߫ ߌ ߡߊ߰ߙߌ߫ ߞߊ߬ߡߙߊ߬ߒߞߋ ߡߊ߬ ߓߏ߲߰؟"
        },
        {
            "chapter": 82,
            "verse": 7,
            "text": "ߏ߬ ߡߍ߲ ߞߵߌ ߘߊ߲߫߸ ߏ߬ ߞߐ߫ ߞߵߌ ߟߊߞߢߊ߫ ߞߵߌ ߟߊߕߋߟߋ߲߫"
        },
        {
            "chapter": 82,
            "verse": 8,
            "text": "ߊ߬ ߞߵߌ ߛߏ߯ߙߏ߫ ߛߌ߲ߞߐ߲߫ ߘߐ߫ ߡߍ߲ ߞߵߊ߬ ߘߌߦߊ߫"
        },
        {
            "chapter": 82,
            "verse": 9,
            "text": "ߞߏ߬ߣߌ߲߬ ߤߋ߫ ߸ ߌ߬ߦߏ߯ ߊߟߎ߫ ߦߋ߫ ߛߙߊ߬ߟߌ߬ߞߏ ߟߋ߬ ߡߊߛߐ߬ߛߐ߬ ߟߊ߫ ( ߣߌ߲߬)؟"
        },
        {
            "chapter": 82,
            "verse": 10,
            "text": "ߞߣߐ߬ߜߍ߲߬ߓߊ߮ ߟߎ߫ ߘߏ߲߬ ߦߴߊߟߎ߫ ߟߊ߫ ߘߋ߬"
        },
        {
            "chapter": 82,
            "verse": 11,
            "text": "ߞߊ߬ߡߙߊ߬ߒߞߋ߫ ߛߓߍߟߌߟߊ ߟߎ߫ ߞߊ߬ߣߌ߲߫"
        },
        {
            "chapter": 82,
            "verse": 12,
            "text": "ߏ߬ ߟߎ߫ ߞߵߊߟߎ߫ ߕߊ߫ ߞߍߕߊ ߟߎ߬ ߟߐ߲߫"
        },
        {
            "chapter": 82,
            "verse": 13,
            "text": "ߢߌ߬ߡߦߊ߬ߟߊ ߟߎ߫ ߞߏ߬ߣߌ߲ ߣߍߡߊ ߟߋ߬ ߘߐ߫ ߘߋ߬"
        },
        {
            "chapter": 82,
            "verse": 14,
            "text": "ߡߐ߰ߞߏߙߏ߲ ߠߎ߫ ߟߋ߬ ߥߋ߲߯ߓߋ ߘߐ߫"
        },
        {
            "chapter": 82,
            "verse": 15,
            "text": "ߏ߬ ߟߎ߫ ߘߏ߲߬ߕߐ߫ ߦߋ߲߬ ߠߋ߬ ߛߙߊ߬ߟߌ ߟߏ߲"
        },
        {
            "chapter": 82,
            "verse": 16,
            "text": "ߊ߬ߟߎ߫ ߘߏ߲߬ ߕߍߣߊ߬ ߓߐ߫ ߟߊ߫ ߦߋ߲߬"
        },
        {
            "chapter": 82,
            "verse": 17,
            "text": "ߡߎ߲߬ ߞߵߌ ߟߊߟߐ߲ߠߌ߲߫ ߛߙߊ߬ߟߌ ߟߏ߲ ߠߊ߫؟"
        },
        {
            "chapter": 82,
            "verse": 18,
            "text": "ߏ߬ ߞߐ߫ ߸ ߡߎ߲߬ ߞߵߌ ߟߊߟߐ߲ߠߌ߲߫ ߛߙߊ߬ߟߌ ߟߏ߲ ߠߊ߫؟"
        },
        {
            "chapter": 82,
            "verse": 19,
            "text": "ߣߌߡߊ ߘߏ߫ ߕߍ߫ ߝߏߦߌ߫ ߡߙߊ߬ ߟߊ߫ ߣߌߡߊ߫ ߜߘߍ߫ ߦߋ߫ ߏ߬ ߟߏ߲ ߠߋ߬، ߥߊߟߌߢߊ ߓߍ߯ ߖߍ߬ߘߍ ߦߋ߫ ߊߟߊ߫ ߟߋ߬ ߓߏߟߴߏ߬ ߟߏ߲"
        },
        {
            "chapter": 83,
            "verse": 1,
            "text": "ߜߊ߬ߟߏ߬ ߦߋ߫ ߕߊ߲ߓߏ߲ߕߏߟߊ ߟߎ߬ ߦߋ߫ ߞߟߋ߫"
        },
        {
            "chapter": 83,
            "verse": 2,
            "text": "ߡߍ߲ ߠߎ߬ ߓߊ߯ ߞߍ߫ ߛߎߡߊ߲ߠߌ߲ ߕߊ߬ ߟߊ߫ ߡߐ߱ ߟߎ߫ ߞߎ߲߬ ( ߊ߬ߟߎ߫ ߖߘߍ߬ ߦߋ߫) ߸ ߊ߬ߟߎ߬ ߘߴߏ߬ ߟߝߊ߫ ߞߏ ߢߌߣߌ߲߫"
        },
        {
            "chapter": 83,
            "verse": 3,
            "text": "ߊ߬ߟߎ߬ ߓߊ߯ ߞߍ߫ ߛߎߡߊ߲ߠߌ߲ ߕߊ߬ ߟߊ߫ ( ߊ߬ߟߎ߫ ߖߘߍ߬ ߞߎ߲߬ ) ߡߐ߱ ߟߎ߬ ߦߋ߫ ߛߊ߫ ߥߟߊ߫ ߞߵߊ߬ ߦߟߍ߬ ߖߊ߭ ߟߴߊ߬ߟߎ߬ ߦߋ߫ ߸ ߊ߬ߟߎ߬ ߘߴߏ߬ ߟߎ߬ ߟߊߘߛߏ߫"
        },
        {
            "chapter": 83,
            "verse": 4,
            "text": "ߦߊ߯ߟߊ߫ ߏ߬ ߟߎ߬ ߕߴߊ߬ߟߎ߬ ߟߊߥߟߌ߬ߞߏ ߖߌ߰ ߟߊ߫ ߟߋ߫ ߓߊ߬؟"
        },
        {
            "chapter": 83,
            "verse": 5,
            "text": "ߟߏ߲ߓߊ ߘߏ߫ ߘߐ߫"
        },
        {
            "chapter": 83,
            "verse": 6,
            "text": "ߡߐ߱ ߟߎ߬ ߟߐ߬ߕߐ߫ ߖߊ߯ߓߊ ߟߎ߫ ߡߊ߰ߙߌ ( ߟߊ߫ ߥߊߟߌߢߊ ) ߡߊ߬ ߟߏ߲ ߡߍ߲"
        },
        {
            "chapter": 83,
            "verse": 7,
            "text": "ߤߊ߲߫߸ ߡߐ߰ ߖߎ߮ ߟߎ߬ ߟߊ߫ ߟߍߙߊ ߦߋ߫ ߔߊ߬ߔߊߟߌ߬ߔߊ ߟߋ߬ ߘߐ߫ ߘߋ߬"
        },
        {
            "chapter": 83,
            "verse": 8,
            "text": "ߡߎ߲߬ ߞߵߌߟߋ ߟߊߟߐ߲ߠߌ߲߫ ߔߊ߬ߔߊߟߌ߬ߔߊ ߟߊ߫؟"
        },
        {
            "chapter": 83,
            "verse": 9,
            "text": "ߏ߬ ߦߋ߫ ߟߍߙߊ߫ ߛߓߍߣߍ߲ ߘߏ߫ ߟߋ߬ ߘߌ߫"
        },
        {
            "chapter": 83,
            "verse": 10,
            "text": "ߜߊ߬ߟߏ߬ ߦߴߏ߬ ߟߏ߲ ߘߐ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߦߋ߫"
        },
        {
            "chapter": 83,
            "verse": 11,
            "text": "ߡߍ߲ ߠߎ߬ ߦߋ߫ ߛߙߊ߬ߟߌ ߟߏ߲ ߡߊߛߐ߬ߛߐ߬ ߟߊ߫ ߞߊ߬ߣߌ߲߫"
        },
        {
            "chapter": 83,
            "verse": 12,
            "text": "ߡߊ߬ߛߐ߬ߛߐ߬ߓߊ߰ ߛߌ߫ ߘߏ߲߬ ߕߴߏ߬ ߟߊ߫ ߝߏ߫ ߘߊ߲߬ߠߕߊ߬ߡߌ߲߬ߓߊ߯ ߖߟߎ߬ߡߎ߲߬ߕߐ ߘߊ߬ߡߊ"
        },
        {
            "chapter": 83,
            "verse": 13,
            "text": "ߊ߲ ߠߊ߫ ߟߝߊߙߌ ߟߎ߬ ߓߊ߯ ߘߐߛߊߙߌ߫ ߏ߬ ߟߋ ߦߋ߫ ߸ ߊ߬ ߘߴߊ߬ ߝߐ߫ ߞߏ߫ ߝߟߐ߫ ߡߐ߱ ߟߎ߬ ߟߊ߫ ߛߌߙߌ߲ ߠߎ߫ ߟߋ߬"
        },
        {
            "chapter": 83,
            "verse": 14,
            "text": "ߍ߲߬ߍ߲߫ ߸ ߊ߬ ߕߍ߫ ߕߋ߲߬ ߞߟߋ߫ ߸ ߊ߬ߟߎ߬ ߗߋߥߊߟߌ߫ ( ߖߎ߮ ߛߊ߬ߣߊ߲) ߠߋ߬ ߓߘߊ߫ ߟߴߊ߬ߟߎ߫ ߛߣߐ߬ߡߍ ߟߎ߬ ߢߍߡߊ߬"
        },
        {
            "chapter": 83,
            "verse": 15,
            "text": "ߝߋ߲ ߡߍ߲ ߠߎ߫ ߝߊ߲߭ ߥߣߊ߬ߙߌ߬ߕߐ߫ ߊ߬ߟߎ߫ ߡߊ߰ߙߌ ( ߟߊ߫ ߤߌߣߊ ) ߡߊ߬ ߏ߬ ߟߏ߲ ߞߊ߬ߣߌ߲߫"
        },
        {
            "chapter": 83,
            "verse": 16,
            "text": "ߏ߬ ߓߍ߯ ߞߐ߫ ߸ ߊ߬ߟߎ߬ ߦߋ߫ ߥߋ߲߯ߓߋ ߘߐ߫ ߘߏ߲߬ߓߊ߮ ߟߎ߫ ߟߋ߬ ߘߌ߫"
        },
        {
            "chapter": 83,
            "verse": 17,
            "text": "ߊ߬ ߘߌ߫ ߓߊ߲߫ ߞߊ߬ ߝߐ߫ ߊ߬ߟߎ߬ ߦߋ߫ ߸ ߞߏ߫ ߊߟߎ߫ ߕߘߍ߬ ߡߍ߲ ߡߊߛߐ߬ߛߐ߬ ߟߊ߫ ߏ߬ ߟߋ ߦߋ߫ ߣߌ߲߬"
        },
        {
            "chapter": 83,
            "verse": 18,
            "text": "ߢߌ߬ߡߦߊ߬ߟߊ ߟߎ߬ ߟߊ߫ ߟߍߙߊ ߛߊ߫߸ ߏ߬ ߦߋ߫ ߛߊ߲ߡߊߞߎ߬ߟߋߞߎ߬ߟߋ ߟߎ߫ ߟߋ߬ ߘߐ߫"
        },
        {
            "chapter": 83,
            "verse": 19,
            "text": "ߡߎ߲߬ ߞߵߌ ߟߊߟߐ߲ߠߌ߲߫ ߛߊ߲ߡߊߞߎ߬ߟߋߞߎ߬ߟߋ ߟߎ߬ ߟߊ߫ (ߞߎߟߋߞߎߟߋ߫)؟"
        },
        {
            "chapter": 83,
            "verse": 20,
            "text": "ߏ߬ ߦߋ߫ ߟߍߙߊ߫ ߛߓߍߣߍ߲ ߘߏ߫ ߟߋ߬ ߘߌ߫"
        },
        {
            "chapter": 83,
            "verse": 21,
            "text": "ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߫ ߟߋ߬ ߛߙߋߦߊ߫ ߟߴߏ߬ ߡߊ߬"
        },
        {
            "chapter": 83,
            "verse": 22,
            "text": "ߢߌ߬ߡߦߊ߬ߟߊ ߟߎ߫ ߞߏ߬ߣߌ߲ ߣߍߡߊ ߟߋ߬ ߘߐ߫ ߘߋ߬"
        },
        {
            "chapter": 83,
            "verse": 23,
            "text": "ߊ߬ߟߎ߬ ߦߋ߫ ߞߙߊߞߊ ߟߎ߫ ߞߊ߲߬ ߡߊ߬ߝߟߍ߬ߟߌ ߟߊ߫"
        },
        {
            "chapter": 83,
            "verse": 24,
            "text": "ߌ ߘߌ߫ ( ߡߍ߲ߘߌߦߊ ) ߡߊ߬ߣߍ߬ߡߊ߬ߟߌ ߟߐ߲߫ ߊ߬ߟߎ߬ ߞߏߟߘߊ ߟߎ߬ ߘߐ߫"
        },
        {
            "chapter": 83,
            "verse": 25,
            "text": "ߊ߬ߟߎ߬ ߦߋ߫ ߟߊߡߌ߲߬ ߠߊ߫ ߡߌ߲߬ߕߊ߫ ߔߌߦߐߔߌߦߐ߫ ߘߊ߫ ߣߘߐߣߍ߲ ߠߊ߫"
        },
        {
            "chapter": 83,
            "verse": 26,
            "text": "ߏ߬ ߘߊߕߎ߲߮ ߦߋ߫ ߛߎߡߊߙߋ ߟߋ߬ ߘߌ߫ ߸ ߒ߬ߓߊ߬ ߛߊ߲ߞߊߢߐ߲߯ߦߟߊ ߟߎ߬ ߦߋ߫ ߛߊ߲ߞߊߢߐ߲߯ߦߊ ߞߍ߫ ߟߴߏ߬ ߟߋ ( ߢߌߣߌ߲) ߘߐ߫ ߛߊ߫"
        },
        {
            "chapter": 83,
            "verse": 27,
            "text": "ߏ߬ ߘߞߐߟߌ߲ߟߊ߲ ߦߋ߫ ߓߐ߫ ߟߊ߫ ߖߌߥߊ߬ߛߊߥߊ߬ߛߊ ߟߋ߬ ߘߐ߫"
        },
        {
            "chapter": 83,
            "verse": 28,
            "text": "ߞߐ߬ߢߊ߫ ߟߴߏ߬ ߘߌ߫ ߸ ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߬ ߦߴߊ߬ߟߎ߫ ߡߌ߲߬ ߠߊ߫ ߡߍ߲ ߠߊ߫"
        },
        {
            "chapter": 83,
            "verse": 29,
            "text": "ߒ߬ߓߊ߬ ߡߍ߲ ߠߎ߬ ߞߍߣߍ߲߫ ߛߐ߲߬ߡߊ ߟߎ߬ ߘߌ߫ ߛߊ߫ ߸ ߏ߬ ߟߎ߫ ߟߋ߫ ߕߘߍ߬ ߊ߬ߟߎ߬ ߦߟߍߓߐ߫ ߟߊ߫ ߟߊߒߠߦߊߓߊ߮ ߟߎ߬ ߘߐ߫ ߔߙߏ߫"
        },
        {
            "chapter": 83,
            "verse": 30,
            "text": "ߊ߬ߟߎ߬ ߓߊ߯ ߞߍ߫ ߕߊ߬ߡߌ߲߬ ߠߴߊ߬ߟߎ߬ ߟߊ߫ ߞߍ߬ߣߍ߲ ߊ߬ߟߎ߬ ߘߴߊ߬ߟߎ߬ ߢߊߥߎߟߎ߲ ߠߎ߫ ߟߐ߬ ߊ߬ߟߎ߬ ߘߐ߫"
        },
        {
            "chapter": 83,
            "verse": 31,
            "text": "ߣߴߊ߬ߟߎ߫ ߘߏ߲߬ ߛߊ߬ߦߌ߲߬ ߘߴߊ߬ߟߎ߬ ߞߐߙߍ ߟߎ߫ ߡߊ߬߸ ߊ߬ߟߎ߬ ߦߋ߫ ߛߊ߬ߦߌ߲߬ ߠߴߊ߬ߟߎ߬ ߘߝߐ ߟߋ߬ ߘߌ߫"
        },
        {
            "chapter": 83,
            "verse": 32,
            "text": "ߊ߬ߟߎ߬ ߓߊ߯ ߊ߬ߟߎ߬ ߦߋ߫ ߌߞߘߐ߫ ߸ ߊ߬ߟߎ߬ ߘߴߊ߬ ߝߐ߫ ߞߏ߫ ߤߋ߫ ߸ ߝߟߌ߬ߓߊ߮ ߟߎ߫ ߟߋ߬ ߢߌ߲߬ ߠߎ߬ ߘߌ߫ ߘߋ߬"
        },
        {
            "chapter": 83,
            "verse": 33,
            "text": "ߊ߬ߟߎ ߘߏ߲߬ ߡߊ߫ ߗߋ߫ ߏ߬ ߟߎ߫ ߞߣߐ߬ߜߍ߲߬ ߞߊ߲߫ ߡߊ߬ ߥߍ߫"
        },
        {
            "chapter": 83,
            "verse": 34,
            "text": "ߒ߬ߓߊ߬ ߓߌ߬ ߛߊ߫߸ ߡߍ߲ ߠߎ߬ ߞߍߣߍ߲߫ ߟߊߒߠߦߊߓߊ߮ ߘߌ߫ ߏ߬ ߟߎ߬ ߦߋ߫ ߦߟߍߓߐ߫ ߟߊ߫ ߟߋ߬ ߓߊ߲߬ߓߊ߮ ߟߎ߬ ߘߐ߫"
        },
        {
            "chapter": 83,
            "verse": 35,
            "text": "ߊ߬ߟߎ߬ ߦߋ߫ ߞߙߊߞߊ ߟߎ߫ ߞߊ߲߬ ߡߊ߬ߝߟߍ߬ߟߌ ߟߊ߫"
        },
        {
            "chapter": 83,
            "verse": 36,
            "text": "(ߞߏ߫ ) ߦߊ߯ߟߊ߫ ߓߊ߲߬ߓߊ߮ ߟߎ߫ ߛߙߊ߬ ߘߴߊ߬ߟߎ߬ ߗߋߥߊߟߌ ߟߊ߫ ߓߊ߬؟"
        }
    ]
}
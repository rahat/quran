{
    "pages": [
        {
            "chapter": 53,
            "verse": 1,
            "text": "ߊ߰ ߒ ߣߌ߫ ߟߏ߬ߟߏ ߕߍ߫ ߸ ߣߴߊ߬ ߓߋ߬ ߘߊ߫"
        },
        {
            "chapter": 53,
            "verse": 2,
            "text": "ߊߟߎ߫ ߘߍ߬ߢߐ߲߮ ߡߊ߫ ߝߟߌ߬ ߸ ߊ߬ ߡߊ߫ ߝߋ߬ߟߋ߲߬ߝߋߟߋ߲߫"
        },
        {
            "chapter": 53,
            "verse": 3,
            "text": "ߊ߬ ߘߏ߲߬ ߕߍ߫ ߞߎߡߊ߫ ߟߴߊ߬ ߞߎ߲߬ߝߍ߬"
        },
        {
            "chapter": 53,
            "verse": 4,
            "text": "ߝߏߦߌ߬ ߕߴߏ߬ ߘߌ߫ ߝߏ߫ ߦߟߌߘߏ߲߫ ߞߊ߲߫ ߗߋߣߍ߲"
        },
        {
            "chapter": 53,
            "verse": 5,
            "text": "ߛߍ߲ߓߍ߫ ߜߍߟߍ߲ ߠߋ߫ ߞߵߊ߬ ߟߊߓߌ߬ߟߴߊ߬ ߟߊ߫"
        },
        {
            "chapter": 53,
            "verse": 6,
            "text": "ߏ߬ ߦߋ߫ ߦߋߞߏ߫ ߢߌߡߊ߫ ߕߌ߯ ߟߋ߬ ߘߌ߫ ߞߵߊ߬ ߟߊߞߢߊ߫"
        },
        {
            "chapter": 53,
            "verse": 7,
            "text": "ߏ߬ ߕߎ߬ߡߊ ߊ߬ ߦߋ߫ ߝߏ߬ߣߊ߲߬ ߞߘߐߕߊ߬ߣߍ߲ ߘߐ߫ ߔߏ߲߫"
        },
        {
            "chapter": 53,
            "verse": 8,
            "text": "ߏ߬ ߞߐ߫ ߊ߬ ߞߵߊ߬ ߡߊߘߏ߲߬ ߸ ߞߊ߬ ߓߊ߲߫ ߞߵߊ߬ ߝߊ߲ߡߊߖߌ߰"
        },
        {
            "chapter": 53,
            "verse": 9,
            "text": "ߝߴߏ߬ ߞߍ߫ ߘߊ߫ ߣߐ߲߬ߞߐ߲ ߢߊ߫ ߝߌ߬ߟߊ߫ ߖߊ߬ߕߋ߬ ߘߌ߫ ( ߝߏ߬ߣߊ߲ ߘߐ߫) ߥߟߴߊ߬ ߦߋ߫ ߛߎ߬ߘߎ߲߬ߧߊ߫ ߏ߬ ߘߌ߫"
        },
        {
            "chapter": 53,
            "verse": 10,
            "text": "ߊ߬ ߞߊ߬ ߦߟߌߘߏ߲ ߟߐ߬ ߊ߬ ߟߊ߫ ߖߐ߲߭ ߡߊ߬߸ ߊ߬ ߟߊ߫ ߦߟߌߘߏ߲߫ ߞߊ߲ ߠߊ߫"
        },
        {
            "chapter": 53,
            "verse": 11,
            "text": "(ߊ߬ ) ߛߣߐ߬ߡߍ ߡߊ߫ ߝߘߏ߬ ߝߋ߲ ߡߊ߬ ߝߋߎ߫ ߊ߬ ߞߊ߬ ߡߍ߲ ߦߋ߫"
        },
        {
            "chapter": 53,
            "verse": 12,
            "text": "ߌ߬ߦߏ߯ ߊߟߎ ߘߴߊ߬ ߘߊߘߐߖߊ߬ ߝߋ߲߫ ߡߵߊ߬ ߞߊ߬ ߡߍ߲ ߦߋ߫؟"
        },
        {
            "chapter": 53,
            "verse": 13,
            "text": "ߊ߬ ߘߏ߲߬ ߞߵߊ߬ ߦߋ߫ ߟߋ߬ ߖߌ߰ߟߌ߬ ߜߘߍ߫ ߘߐ߫"
        },
        {
            "chapter": 53,
            "verse": 14,
            "text": "ߘߊ߲߭ ߕߡߐߙߐ߲ߛߎ߲ ߦߙߐ"
        },
        {
            "chapter": 53,
            "verse": 15,
            "text": "ߡߊ߬ߞߍ ߣߊߞߐ ߏ߬ ߦߙߐ ߟߋ߬ ߘߐ߫"
        },
        {
            "chapter": 53,
            "verse": 16,
            "text": "ߕߎ߬ߡߊ ߡߍ߲ ߝߋ߲ ߘߏ߫ ߦߋ߫ ߕߡߐߙߐ߲ߛߎ߲ ߞߎ߲߬ߠߊ߬ߓߌߘߌ߲߫ ߠߊ߫ ߡߍ߲ ߦߋ߫ ߓߌߘߌ߲߫ ߠߴߊ߬ ߞߎ߲߬ߠߊ߫"
        },
        {
            "chapter": 53,
            "verse": 17,
            "text": "ߊ߬ ߢߊ ߡߊ߫ ߖߍ߲߬ߞߍ߫ ( ߊ߬ ߦߋߞߏ ߡߊ߬ ) ߸ ߊ߬ ߘߏ߲߬ ߡߊ߫ ߝߘߏ߬ (ߖߌ߬ߦߊ߬ߥߟߌ߫ ߡߊ߬)"
        },
        {
            "chapter": 53,
            "verse": 18,
            "text": "ߊ߬ ߞߵߊ߬ ߡߊ߰ߙߌ ߟߊ߫ ߡߊ߲߬ߕߊ߬ߣߌ߲߬ߓߊ ߟߎ߬ ߘߏ߫ ߟߎ߫ ߦߋ߫ ߟߋ߬ ߛߎߋ߫"
        },
        {
            "chapter": 53,
            "verse": 19,
            "text": "ߒ߬ߓߵߊߟߎ߫ ߓߘߊ߫ ߟߊ߯ߕߊ߫ ߣߌ߫ ߊ߬ߟߌ߬ߊ߳ߎߖ߭ߊ߫ ߦߋ߫ ߓߊ߬؟"
        },
        {
            "chapter": 53,
            "verse": 20,
            "text": "ߊ߬ ߣߴߊ߬ߟߎ߬ ߛߓߊߣߊ߲߫ ߜߘߍ ߡߊ߬ߣߊ߯ߕߊ߫"
        },
        {
            "chapter": 53,
            "verse": 21,
            "text": "ߊ߬ ߝߐ߫ ߊߟߎ ߕߊ ߟߋ߬ ߗߍ߬ߡߊ߲ ߘߌ߫ ߸ ߞߊ߬ ߡߛߏ߬ߡߊ߲ ߞߍ߫ ߊ߬ߟߋ߬ ߕߊ ߘߌ߫؟"
        },
        {
            "chapter": 53,
            "verse": 22,
            "text": "ߏ߬ ߕߎ߬ߡߊ ߝߍ߬ ߸ ߕߐ߬ߢߍ߰ ߕߟߊߟߌ ߟߴߏ߬ ߘߌ߫"
        },
        {
            "chapter": 53,
            "verse": 23,
            "text": "ߏ߬ ߟߎ߬ ߕߍ߫ ߝߏߦߌ߬ ߘߌ߫ ߝߏ߫ ߕߐ߯ ߟߎ߫ ߸ ߊߟߎ߫ ߣߴߊߟߎ߫ ߝߊ߬ ߟߎ߫ ߞߊ߬ ߡߍ߲ ߠߎ߬ ߕߐ߯ߟߊ߫߸ ߊߟߊ߫ ߡߊ߫ ߞߎ߲߬ ߛߌ߫ ߟߊߖߌ߰ ߊ߬ߟߎ߬ ߟߊ߫، ߊ߬ߟߎ߫ ߘߏ߲߬ ߕߍ߫ ߝߏߦߌ߬ ߟߊߓߊ߬ߕߏ߬ ߟߊ߫ ߝߏ߫ ߖߌ߰ߟߌ ߸ ߊ߬ ߣߌ߫ ߣߌ ߟߎ߫ ߛߊ߬ߥߏ، ߞߊ߲ߘߦߊ ߘߏ߲߬ ߜߎ ߓߘߊ߫ ߣߵߊ߬ߟߎ߫ ߡߊ߬ ߞߊ߬ ߝߘߴߊ߬ߟߎ߫ ߡߊ߰ߙߌ ߟߊ߫"
        },
        {
            "chapter": 53,
            "verse": 24,
            "text": "ߥߟߊ߫ ߡߐ߱ ߣߊ߬ߕߊ ߟߋ߬ ( ߞߍߕߐ߫) ߊ߬ ߦߋ߫ ߓߊ߬؟"
        },
        {
            "chapter": 53,
            "verse": 25,
            "text": "ߒ߬ߓߵߊߟߊ߫ ߕߊ ߟߋ߬ ߛߎ߬ߟߊ߫ ߣߌ߫ ߘߎߢߊ߫ ߘߌ߫ ߥߍ߫"
        },
        {
            "chapter": 53,
            "verse": 26,
            "text": "ߞߋ߲ߛߐ߲߫ ߖߋ߬ߟߌߖߋ߬ߟߌ߫ ߟߋ߬ ߛߊ߲ ߠߎ߬ ߞߣߐ߫ ߸ ߏ߬ ߟߎ߬ ߟߊ߫ ߛߟߏ߬ߣߊ߬ߟߌ ߕߍ߫ ߝߏߦߌ߫ ߢߊ߬߸ ߝߏ߫ ߊߟߊ߫ ߛߐ߲߭ ߞߐ߫ ߡߐ߰ ߦߋ߫ ߡߍ߲ ߓߊ߯ ߊ߬ ߘߌߦߊ߫߸ ߞߊ߬ ߘߌ߬ߢߍ߫ (ߏ߬ ߦߋ߫)"
        }
    ]
}
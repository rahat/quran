{
    "maqras": [
        {
            "chapter": 38,
            "verse": 21,
            "text": "پھر تمہیں کچھ خبر پہنچی ہے اُن مقدمے والوں کی جو دیوار چڑھ کر اُس کے بالا خانے میں گھس آئے تھے؟"
        },
        {
            "chapter": 38,
            "verse": 22,
            "text": "جب وہ داؤدؑ کے پاس پہنچے تو وہ انہیں دیکھ کر گھبرا گیا انہوں نے کہا \"ڈریے نہیں، ہم دو فریق مقدمہ ہیں جن میں سے ایک نے دوسرے پر زیادتی کی ہے آپ ہمارے درمیان ٹھیک ٹھیک حق کے ساتھ فیصلہ کر دیجیے، بے انصافی نہ کیجیے اور ہمیں راہ راست بتائیے"
        },
        {
            "chapter": 38,
            "verse": 23,
            "text": "یہ میرا بھائی ہے، اِس کے پاس ننانوے دنبیاں ہیں اور میرے پاس صرف ایک ہی دُنبی ہے اِس نے مجھ سے کہا کہ یہ ایک دنبی بھی میرے حوالے کر دے اور اس نے گفتگو میں مجھے دبا لیا"
        },
        {
            "chapter": 38,
            "verse": 24,
            "text": "داؤدؑ نے جواب دیا: \"اِس شخص نے اپنی دنبیوں کے ساتھ تیری دنبی ملا لینے کا مطالبہ کر کے یقیناً تجھ پر ظلم کیا، اور واقعہ یہ ہے کہ مل جل کر ساتھ رہنے والے لوگ اکثر ایک دوسرے پر زیادتیاں کرتے رہتے ہیں، بس وہی لوگ اس سے بچے ہوئے ہیں جو ایمان رکھتے اور عمل صالح کرتے ہیں، اور ایسے لوگ کم ہی ہیں\" (یہ بات کہتے کہتے) داؤدؑ سمجھ گیا کہ یہ تو ہم نے دراصل اس کی آزمائش کی ہے، چنانچہ اس نے اپنے رب سے معافی مانگی اور سجدے میں گر گیا اور رجوع کر لیا"
        },
        {
            "chapter": 38,
            "verse": 25,
            "text": "تب ہم نے اس کا وہ قصور معاف کیا اور یقیناً ہمارے ہاں اس کے لیے تقرب کا مقام اور بہتر انجام ہے"
        },
        {
            "chapter": 38,
            "verse": 26,
            "text": "(ہم نے اس سے کہا) \"اے داؤدؑ، ہم نے تجھے زمین میں خلیفہ بنایا ہے، لہٰذا تو لوگوں کے درمیان حق کے ساتھ حکومت کر اور خواہش نفس کی پیروی نہ کر کہ وہ تجھے اللہ کی راہ سے بھٹکا دے گی جو لوگ اللہ کی راہ سے بھٹکتے ہیں یقیناً اُن کے لیے سخت سزا ہے کہ وہ یوم الحساب کو بھول گئے"
        },
        {
            "chapter": 38,
            "verse": 27,
            "text": "ہم نے اس آسمان اور زمین کو، اور اس دنیا کو جو ان کے درمیان ہے، فضول پیدا نہیں کر دیا ہے یہ تو اُن لوگوں کا گمان ہے جنہوں نے کفر کیا ہے، اور ایسے کافروں کے لیے بربادی ہے جہنم کی آگ سے"
        },
        {
            "chapter": 38,
            "verse": 28,
            "text": "کیا ہم اُن لوگوں کو جو ایمان لاتے ہیں اور نیک اعمال کرتے ہیں اور اُن کو جو زمین میں فساد کرنے والے ہیں یکساں کر دیں؟ کیا متقیوں کو ہم فاجروں جیسا کر دیں؟"
        },
        {
            "chapter": 38,
            "verse": 29,
            "text": "یہ ایک بڑی برکت والی کتاب ہے جو (اے محمدؐ) ہم نے تمہاری طرف نازل کی ہے تاکہ یہ لوگ اس کی آیات پر غور کریں اور عقل و فکر رکھنے والے اس سے سبق لیں"
        },
        {
            "chapter": 38,
            "verse": 30,
            "text": "اور داؤدؑ کو ہم نے سلیمانؑ (جیسا بیٹا) عطا کیا، بہترین بندہ، کثرت سے اپنے رب کی طرف رجوع کرنے والا"
        },
        {
            "chapter": 38,
            "verse": 31,
            "text": "قابل ذکر ہے وہ موقع جب شام کے وقت اس کے سامنے خوب سدھے ہوئے تیز رو گھوڑے پیش کیے گئے"
        },
        {
            "chapter": 38,
            "verse": 32,
            "text": "تو اس نے کہا \"میں نے اس مال کی محبت اپنے رب کی یاد کی وجہ سے اختیار کی ہے\" یہاں تک کہ جب وہ گھوڑے نگاہ سے اوجھل ہو گئے"
        },
        {
            "chapter": 38,
            "verse": 33,
            "text": "تو (اس نے حکم دیا کہ) انہیں میرے پاس واپس لاؤ، پھر لگا ان کی پنڈلیوں اور گردنوں پر ہاتھ پھیرنے"
        },
        {
            "chapter": 38,
            "verse": 34,
            "text": "اور (دیکھو کہ) سلیمانؑ کو بھی ہم نے آزمائش میں ڈالا اور اس کی کرسی پر ایک جسد لا کر ڈال دیا پھر اس نے رجوع کیا"
        },
        {
            "chapter": 38,
            "verse": 35,
            "text": "اور کہا کہ \"اے میرے رب، مجھے معاف کر دے اور مجھے وہ بادشاہی دے جو میرے بعد کسی کے لیے سزاوار نہ ہو، بیشک تو ہی اصل داتا ہے"
        },
        {
            "chapter": 38,
            "verse": 36,
            "text": "تب ہم نے اس کے لیے ہوا کو مسخر کر دیا جو اس کے حکم سے نرمی کے ساتھ چلتی تھی جدھر وہ چاہتا تھا"
        },
        {
            "chapter": 38,
            "verse": 37,
            "text": "اور شیاطین کو مسخر کر دیا، ہر طرح کے معمار اور غوطہ خور"
        },
        {
            "chapter": 38,
            "verse": 38,
            "text": "اور دوسرے جو پابند سلاسل تھے"
        },
        {
            "chapter": 38,
            "verse": 39,
            "text": "(ہم نے اُس سے کہا) \"یہ ہماری بخشش ہے، تجھے اختیار ہے جسے چاہے دے اور جس سے چاہے روک لے، کوئی حساب نہیں"
        },
        {
            "chapter": 38,
            "verse": 40,
            "text": "یقیناً اُس کے لیے ہمارے ہاں تقرب کا مقام اور بہتر انجام ہے"
        },
        {
            "chapter": 38,
            "verse": 41,
            "text": "اور ہمارے بندے ایوبؑ کا ذکر کرو، جب اس نے اپنے رب کو پکارا کہ شیطان نے مجھے سخت تکلیف اور عذاب میں ڈال دیا ہے"
        },
        {
            "chapter": 38,
            "verse": 42,
            "text": "(ہم نے اُسے حکم دیا) اپنا پاؤں زمین پر مار، یہ ہے ٹھنڈا پانی نہانے کے لیے اور پینے کے لیے"
        },
        {
            "chapter": 38,
            "verse": 43,
            "text": "ہم نے اُسے اس کے اہل و عیال واپس دیے اور ان کے ساتھ اتنے ہی اور، اپنی طرف سے رحمت کے طور پر، اور عقل و فکر رکھنے والوں کے لیے درس کے طور پر"
        },
        {
            "chapter": 38,
            "verse": 44,
            "text": "(اور ہم نے اس سے کہا) تنکوں کا ایک مٹھا لے اور اُس سے مار دے، اپنی قسم نہ توڑ ہم نے اُسے صابر پایا، بہترین بندہ، اپنے رب کی طرف بہت رجوع کرنے والا"
        },
        {
            "chapter": 38,
            "verse": 45,
            "text": "اور ہمارے بندوں، ابراہیمؑ اور اسحاقؑ اور یعقوبؑ کا ذکر کرو بڑی قوت عمل رکھنے والے اور دیدہ ور لوگ تھے"
        },
        {
            "chapter": 38,
            "verse": 46,
            "text": "ہم نے اُن کو ایک خالص صفت کی بنا پر برگزیدہ کیا تھا، اور وہ دار آخرت کی یاد تھی"
        },
        {
            "chapter": 38,
            "verse": 47,
            "text": "یقیناً ہمارے ہاں ان کا شمار چنے ہوئے نیک اشخاص میں ہے"
        },
        {
            "chapter": 38,
            "verse": 48,
            "text": "اور اسماعیلؑ اور الیسع اور ذوالکفلؑ کا ذکر کرو، یہ سب نیک لوگوں میں سے تھے"
        },
        {
            "chapter": 38,
            "verse": 49,
            "text": "یہ ایک ذکر تھا (اب سنو کہ) متقی لوگوں کے لیے یقیناً بہترین ٹھکانا ہے"
        },
        {
            "chapter": 38,
            "verse": 50,
            "text": "ہمیشہ رہنے والی جنتیں جن کے دروازے اُن کے لیے کھلے ہوں گے"
        },
        {
            "chapter": 38,
            "verse": 51,
            "text": "ان میں وہ تکیے لگائے بیٹھے ہوں گے، خوب خوب فواکہ اور مشروبات طلب کر رہے ہوں گے"
        }
    ]
}
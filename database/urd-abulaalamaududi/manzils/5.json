{
    "manzils": [
        {
            "chapter": 26,
            "verse": 1,
            "text": "ط س م"
        },
        {
            "chapter": 26,
            "verse": 2,
            "text": "یہ کتاب مبین کی آیات ہیں"
        },
        {
            "chapter": 26,
            "verse": 3,
            "text": "اے محمدؐ، شاید تم اس غم میں اپنی جان کھو دو گے کہ یہ لوگ ایمان نہیں لاتے"
        },
        {
            "chapter": 26,
            "verse": 4,
            "text": "ہم چاہیں تو آسمان سے ایسی نشانی نازل کر سکتے ہیں کہ اِن کی گردنیں اس کے آگے جھک جائیں"
        },
        {
            "chapter": 26,
            "verse": 5,
            "text": "اِن لوگوں کے پاس رحمان کی طرف سے جو نئی نصیحت بھی آتی ہے یہ اس سے منہ موڑ لیتے ہیں"
        },
        {
            "chapter": 26,
            "verse": 6,
            "text": "اب کہ یہ جھٹلا چکے ہیں، عنقریب اِن کو اس چیز کی حقیقت (مختلف طریقوں سے) معلوم ہو جائے گی جس کا یہ مذاق اڑاتے رہے ہیں"
        },
        {
            "chapter": 26,
            "verse": 7,
            "text": "اور کیا انہوں نے کبھی زمین پر نگاہ نہیں ڈالی کہ ہم نے کتنی کثیر مقدار میں ہر طرح کی عمدہ نباتات اس میں پیدا کی ہیں؟"
        },
        {
            "chapter": 26,
            "verse": 8,
            "text": "یقیناً اس میں ایک نشانی ہے، مگر ان میں سے اکثر ماننے والے نہیں"
        },
        {
            "chapter": 26,
            "verse": 9,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 10,
            "text": "اِنہیں اس وقت کا قصہ سناؤ جب کہ تمہارے رب نے موسیٰؑ کو پکارا \"ظالم قوم کے پاس جا"
        },
        {
            "chapter": 26,
            "verse": 11,
            "text": "فرعون کی قوم کے پاس، کیا وہ ڈرتے نہیں؟"
        },
        {
            "chapter": 26,
            "verse": 12,
            "text": "اُس نے عرض کیا \"اے رب، مجھے خوف ہے کہ وہ مجھے جھٹلا دیں گے"
        },
        {
            "chapter": 26,
            "verse": 13,
            "text": "میرا سینہ گھٹتا ہے اور میری زبان نہیں چلتی آپ ہارونؑ کی طرف رسالت بھیجیں"
        },
        {
            "chapter": 26,
            "verse": 14,
            "text": "اور مجھ پر اُن کے ہاں ایک جرم کا الزام بھی ہے، اس لیے ڈرتا ہوں کہ وہ مجھے قتل کر دیں گے"
        },
        {
            "chapter": 26,
            "verse": 15,
            "text": "فرمایا \"ہرگز نہیں، تم دونوں جاؤ ہماری نشانیاں لے کر، ہم تمہارے ساتھ سب کچھ سنتے رہیں گے"
        },
        {
            "chapter": 26,
            "verse": 16,
            "text": "فرعون کے پاس جاؤ اور اس سے کہو، ہم کو رب العٰلمین نے اس لیے بھیجا ہے"
        },
        {
            "chapter": 26,
            "verse": 17,
            "text": "کہ تو بنی اسرائیل کو ہمارے ساتھ جانے دے"
        },
        {
            "chapter": 26,
            "verse": 18,
            "text": "فرعون نے کہا \"کیا ہم نے تجھ کو اپنے ہاں بچہ سا نہیں پالا تھا؟ تو نے اپنی عمر کے کئی سال ہمارے ہاں گزارے"
        },
        {
            "chapter": 26,
            "verse": 19,
            "text": "اور اس کے بعد کر گیا جو کچھ کہ کر گیا، تو بڑا احسان فراموش آدمی ہے"
        },
        {
            "chapter": 26,
            "verse": 20,
            "text": "موسیٰؑ نے جواب دیا \"اُس وقت وہ کام میں نے نادانستگی میں کر دیا تھا"
        },
        {
            "chapter": 26,
            "verse": 21,
            "text": "پھر میں تمہارے خوف سے بھاگ گیا اس کے بعد میرے رب نے مجھ کو حکم عطا کیا اور مجھے رسولوں میں شامل کر لیا"
        },
        {
            "chapter": 26,
            "verse": 22,
            "text": "رہا تیرا احسان جو تو نے مجھ پر جتایا ہے تو اس کی حقیقت یہ ہے کہ تو نے بنی اسرائیل کو غلام بنا لیا تھا"
        },
        {
            "chapter": 26,
            "verse": 23,
            "text": "فرعون نے کہا \"اور یہ رب العالمین کیا ہوتا ہے؟"
        },
        {
            "chapter": 26,
            "verse": 24,
            "text": "موسیٰؑ نے جواب دیا \"آسمان اور زمین کا رب، اور اُن سب چیزوں کا رب جو آسمان اور زمین کے درمیان ہیں، اگر تم یقین لانے والے ہو"
        },
        {
            "chapter": 26,
            "verse": 25,
            "text": "فرعون نے اپنے گرد و پیش کے لوگوں سے کہا \"سُنتے ہو؟"
        },
        {
            "chapter": 26,
            "verse": 26,
            "text": "موسیٰؑ نے کہا \"تمہارا رب بھی اور تمہارے ان آباء و اجداد کا رب بھی جو گزر چکے ہیں"
        },
        {
            "chapter": 26,
            "verse": 27,
            "text": "فرعون نے (حاضرین سے) کہا \"تمہارے یہ رسول صاحب جو تمہاری طرف بھیجے گئے ہیں، بالکل ہی پاگل معلوم ہوتے ہیں"
        },
        {
            "chapter": 26,
            "verse": 28,
            "text": "موسیٰؑ نے کہا \"مشرق و مغرب اور جو کچھ ان کے درمیان ہے سب کا رب، اگر آپ لوگ کچھ عقل رکھتے ہیں"
        },
        {
            "chapter": 26,
            "verse": 29,
            "text": "فرعون نے کہا \"اگر تو نے میرے سوا کسی اور کو معبود بنایا تو تجھے میں اُن لوگوں میں شامل کر دوں گا جو قید خانوں میں پڑے سڑ رہے ہیں"
        },
        {
            "chapter": 26,
            "verse": 30,
            "text": "موسیٰؑ نے کہا \"اگرچہ میں لے آؤں تیرے سامنے ایک صریح چیز بھی؟"
        },
        {
            "chapter": 26,
            "verse": 31,
            "text": "فرعون نے کہا \"اچھا تو لے آ اگر تو سچا ہے"
        },
        {
            "chapter": 26,
            "verse": 32,
            "text": "(اس کی زبان سے یہ بات نکلتے ہی) موسیٰؑ نے اپنا عصا پھینکا اور یکایک وہ ایک صریح اژدھا تھا"
        },
        {
            "chapter": 26,
            "verse": 33,
            "text": "پھر اُس نے اپنا ہاتھ (بغل سے) کھینچا اور وہ سب دیکھنے والوں کے سامنے چمک رہا تھا"
        },
        {
            "chapter": 26,
            "verse": 34,
            "text": "فرعون اپنے گرد و پیش کے سرداروں سے بولا \"یہ شخص یقیناً ایک ماہر جادوگر ہے"
        },
        {
            "chapter": 26,
            "verse": 35,
            "text": "چاہتا ہے کہ اپنے جادو کے زور سے تم کو ملک سے نکال دے اب بتاؤ تم کیا حکم دیتے ہو؟"
        },
        {
            "chapter": 26,
            "verse": 36,
            "text": "انہوں نے کہا \"اسے اور اس کے بھائی کو روک لیجیے اور شہروں میں ہرکارے بھیج دیجیے"
        },
        {
            "chapter": 26,
            "verse": 37,
            "text": "کہ ہر سیانے جادوگر کو آپ کے پاس لے آئیں"
        },
        {
            "chapter": 26,
            "verse": 38,
            "text": "چنانچہ ایک روز مقرر وقت پر جادوگر اکٹھے کر لیے گئے"
        },
        {
            "chapter": 26,
            "verse": 39,
            "text": "اور لوگوں سے کہا گیا \"تم اجتماع میں چلو گے؟"
        },
        {
            "chapter": 26,
            "verse": 40,
            "text": "شاید کہ ہم جادوگروں کے دین ہی پر رہ جائیں اگر وہ غالب رہے"
        },
        {
            "chapter": 26,
            "verse": 41,
            "text": "جب جادوگر میدان میں آ گئے تو انہوں نے فرعون سے کہا \"ہمیں انعام تو ملے گا اگر ہم غالب رہے؟"
        },
        {
            "chapter": 26,
            "verse": 42,
            "text": "اس نے کہا \"ہاں، اور تم تو اس وقت مقربین میں شامل ہو جاؤ گے"
        },
        {
            "chapter": 26,
            "verse": 43,
            "text": "موسیٰؑ نے کہا \"پھینکو جو تمہیں پھینکنا ہے"
        },
        {
            "chapter": 26,
            "verse": 44,
            "text": "انہوں نے فوراً اپنی رسیاں اور لاٹھیاں پھینک دیں اور بولے \"فرعون کے اقبال سے ہم ہی غالب رہیں گے"
        },
        {
            "chapter": 26,
            "verse": 45,
            "text": "پھر موسیٰؑ نے اپنا عصا پھینکا تو یکایک وہ ان کے جھوٹے کرشموں کو ہڑپ کرتا چلا جا رہا تھا"
        },
        {
            "chapter": 26,
            "verse": 46,
            "text": "اس پر سارے جادوگر بے اختیار سجدے میں گر پڑے"
        },
        {
            "chapter": 26,
            "verse": 47,
            "text": "اور بول اٹھے کہ \"مان گئے ہم رب العالمین کو"
        },
        {
            "chapter": 26,
            "verse": 48,
            "text": "موسیٰؑ اور ہارونؑ کے رب کو"
        },
        {
            "chapter": 26,
            "verse": 49,
            "text": "فرعون نے کہا \"تم موسیٰؑ کی بات مان گئے قبل اس کے کہ میں تمہیں اجازت دیتا! ضرور یہ تمہارا بڑا ہے جس نے تمہیں جادو سکھایا ہے اچھا، ابھی تمہیں معلوم ہوا جاتا ہے، میں تمہارے ہاتھ پاؤں مخالف سمتوں میں کٹواؤں گا اور تم سب کو سولی چڑھا دوں گا"
        },
        {
            "chapter": 26,
            "verse": 50,
            "text": "انہوں نے جواب دیا \"کچھ پرواہ نہیں، ہم اپنے رب کے حضور پہنچ جائیں گے"
        },
        {
            "chapter": 26,
            "verse": 51,
            "text": "اور ہمیں توقع ہے کہ ہمارا رب ہمارے گناہ معاف کر دے گا کیونکہ سب سے پہلے ہم ایمان لائے ہیں"
        },
        {
            "chapter": 26,
            "verse": 52,
            "text": "ہم نے موسیٰؑ کو وحی بھیجی کہ \"راتوں رات میرے بندوں کو لے کر نکل جاؤ، تمہارا پیچھا کیا جائے گا"
        },
        {
            "chapter": 26,
            "verse": 53,
            "text": "اس پر فرعون نے (فوجیں جمع کرنے کے لیے) شہروں میں نقیب بھیج دیے"
        },
        {
            "chapter": 26,
            "verse": 54,
            "text": "(اور کہلا بھیجا) کہ \"یہ کچھ مٹھی بھر لوگ ہیں"
        },
        {
            "chapter": 26,
            "verse": 55,
            "text": "اور انہوں نے ہم کو بہت ناراض کیا ہے"
        },
        {
            "chapter": 26,
            "verse": 56,
            "text": "اور ہم ایک ایسی جماعت ہیں جس کا شیوہ ہر وقت چوکنا رہنا ہے"
        },
        {
            "chapter": 26,
            "verse": 57,
            "text": "اِس طرح ہم انہیں ان کے باغوں اور چشموں"
        },
        {
            "chapter": 26,
            "verse": 58,
            "text": "اور خزانوں اور ان کی بہترین قیام گاہوں سے نکال لائے"
        },
        {
            "chapter": 26,
            "verse": 59,
            "text": "یہ تو ہوا اُن کے ساتھ، اور (دوسری طرف) بنی اسرائیل کو ہم نے ان سب چیزوں کا وارث کر دیا"
        },
        {
            "chapter": 26,
            "verse": 60,
            "text": "صبح ہوتے ہی یہ لوگ اُن کے تعاقب میں چل پڑے"
        },
        {
            "chapter": 26,
            "verse": 61,
            "text": "جب دونوں گروہوں کا آمنا سامنا ہوا تو موسیٰؑ کے ساتھی چیخ اٹھے کہ \"ہم تو پکڑے گئے"
        },
        {
            "chapter": 26,
            "verse": 62,
            "text": "موسیٰؑ نے کہا \"ہرگز نہیں میرے ساتھ میرا رب ہے وہ ضرور میری رہنمائی فرمائے گا"
        },
        {
            "chapter": 26,
            "verse": 63,
            "text": "ہم نے موسیٰؑ کو وحی کے ذریعہ سے حکم دیا کہ \"مار اپنا عصا سمندر پر\" یکایک سمندر پھَٹ گیا اور اس کا ہر ٹکڑا ایک عظیم الشان پہاڑ کی طرح ہو گیا"
        },
        {
            "chapter": 26,
            "verse": 64,
            "text": "اُسی جگہ ہم دوسرے گروہ کو بھی قریب لے آئے"
        },
        {
            "chapter": 26,
            "verse": 65,
            "text": "موسیٰؑ اور اُن سب لوگوں کو جو اس کے ساتھ تھے، ہم نے بچا لیا"
        },
        {
            "chapter": 26,
            "verse": 66,
            "text": "اور دوسروں کو غرق کر دیا"
        },
        {
            "chapter": 26,
            "verse": 67,
            "text": "اس واقعہ میں ایک نشانی ہے، مگر اِن لوگوں میں سے اکثر ماننے والے نہیں ہیں"
        },
        {
            "chapter": 26,
            "verse": 68,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 69,
            "text": "اور اِنہیں ابراہیمؑ کا قصہ سناؤ"
        },
        {
            "chapter": 26,
            "verse": 70,
            "text": "جبکہ اس نے اپنے باپ اور اپنی قوم سے پوچھا تھا کہ \"یہ کیا چیزیں ہیں جن کو تم پوجتے ہو؟"
        },
        {
            "chapter": 26,
            "verse": 71,
            "text": "انہوں نے جواب دیا \"کچھ بت ہیں جن کی ہم پوجا کرتے ہیں اور انہی کی سیوا میں ہم لگے رہتے ہیں"
        },
        {
            "chapter": 26,
            "verse": 72,
            "text": "اس نے پوچھا \"کیا یہ تمہاری سنتے ہیں جب تم انہیں پکارتے ہو؟"
        },
        {
            "chapter": 26,
            "verse": 73,
            "text": "یا یہ تمہیں کچھ نفع یا نقصان پہنچاتے ہیں؟"
        },
        {
            "chapter": 26,
            "verse": 74,
            "text": "انہوں نے جواب دیا \"نہیں، بلکہ ہم نے اپنے باپ دادا کو ایسا ہی کرتے پایا ہے"
        },
        {
            "chapter": 26,
            "verse": 75,
            "text": "اس پر ابراہیمؑ نے کہا \"کبھی تم نے (آنکھیں کھول کر) اُن چیزوں کو دیکھا بھی جن کی بندگی تم"
        },
        {
            "chapter": 26,
            "verse": 76,
            "text": "اور تمہارے پچھلے باپ دادا بجا لاتے رہے؟"
        },
        {
            "chapter": 26,
            "verse": 77,
            "text": "میرے تو یہ سب دشمن ہیں، بجز ایک رب العالمین کے"
        },
        {
            "chapter": 26,
            "verse": 78,
            "text": "جس نے مجھے پیدا کیا، پھر وہی میری رہنمائی فرماتا ہے"
        },
        {
            "chapter": 26,
            "verse": 79,
            "text": "جو مجھے کھلاتا اور پلاتا ہے"
        },
        {
            "chapter": 26,
            "verse": 80,
            "text": "اور جب میں بیمار ہو جاتا ہوں تو وہی مجھے شفا دیتا ہے"
        },
        {
            "chapter": 26,
            "verse": 81,
            "text": "جو مجھے موت دے گا اور پھر دوبارہ مجھ کو زندگی بخشے گا"
        },
        {
            "chapter": 26,
            "verse": 82,
            "text": "اور جس سے میں امید رکھتا ہوں کہ روزِ جزا میں وہ میری خطا معاف فرما دے گا"
        },
        {
            "chapter": 26,
            "verse": 83,
            "text": "(اِس کے بعد ابراہیمؑ نے دعا کی) \"اے میرے رب، مجھے حکم عطا کر اور مجھ کو صالحوں کے ساتھ ملا"
        },
        {
            "chapter": 26,
            "verse": 84,
            "text": "اور بعد کے آنے والوں میں مجھ کو سچی ناموری عطا کر"
        },
        {
            "chapter": 26,
            "verse": 85,
            "text": "اور مجھے جنتِ نعیم کے وارثوں میں شامل فرما"
        },
        {
            "chapter": 26,
            "verse": 86,
            "text": "اور میرے باپ کو معاف کر دے کہ بے شک وہ گمراہ لوگوں میں سے ہے"
        },
        {
            "chapter": 26,
            "verse": 87,
            "text": "اور مجھے اس دن رسوا نہ کر جبکہ سب لوگ زندہ کر کے اٹھائے جائیں گے"
        },
        {
            "chapter": 26,
            "verse": 88,
            "text": "جبکہ نہ مال کوئی فائدہ دے گا نہ اولاد"
        },
        {
            "chapter": 26,
            "verse": 89,
            "text": "بجز اس کے کہ کوئی شخص قلب سلیم لیے ہوئے اللہ کے حضور حاضر ہو"
        },
        {
            "chapter": 26,
            "verse": 90,
            "text": "(اس روز) جنت پرہیزگاروں کے قریب لے آئی جائے گی"
        },
        {
            "chapter": 26,
            "verse": 91,
            "text": "اور دوزخ بہکے ہوئے لوگوں کے سامنے کھول دی جائے گی"
        },
        {
            "chapter": 26,
            "verse": 92,
            "text": "اور ان سے پوچھا جائے گا کہ \"اب کہاں ہیں وہ جن کی تم خدا کو چھوڑ کر عبادت کیا کرتے تھے؟"
        },
        {
            "chapter": 26,
            "verse": 93,
            "text": "کیا وہ تمہاری کچھ مدد کر رہے ہیں یا خود اپنا بچاؤ کر سکتے ہیں؟"
        },
        {
            "chapter": 26,
            "verse": 94,
            "text": "پھر وہ معبود اور یہ بہکے ہوئے لوگ"
        },
        {
            "chapter": 26,
            "verse": 95,
            "text": "اور ابلیس کے لشکر سب کے سب اس میں اُوپر تلے دھکیل دیے جائیں گے"
        },
        {
            "chapter": 26,
            "verse": 96,
            "text": "وہاں یہ سب آپس میں جھگڑیں گے اور یہ بہکے ہوئے لوگ (اپنے معبودوں سے) کہیں گے"
        },
        {
            "chapter": 26,
            "verse": 97,
            "text": "کہ \"خدا کی قسم، ہم تو صریح گمراہی میں مبتلا تھے"
        },
        {
            "chapter": 26,
            "verse": 98,
            "text": "جبکہ تم کو رب العالمین کی برابری کا درجہ دے رہے تھے"
        },
        {
            "chapter": 26,
            "verse": 99,
            "text": "اور وہ مجرم لوگ ہی تھے جنہوں نے ہم کو اس گمراہی میں ڈالا"
        },
        {
            "chapter": 26,
            "verse": 100,
            "text": "اب نہ ہمارا کوئی سفارشی ہے"
        },
        {
            "chapter": 26,
            "verse": 101,
            "text": "اور نہ کوئی جگری دوست"
        },
        {
            "chapter": 26,
            "verse": 102,
            "text": "کاش ہمیں ایک دفعہ پھر پلٹنے کا موقع مل جائے تو ہم مومن ہوں"
        },
        {
            "chapter": 26,
            "verse": 103,
            "text": "یقیناً اس میں ایک بڑی نشانی ہے، مگر ان میں سے اکثر لوگ ایمان لانے والے نہیں"
        },
        {
            "chapter": 26,
            "verse": 104,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 105,
            "text": "قوم نوحؑ نے رسولوں کو جھٹلایا"
        },
        {
            "chapter": 26,
            "verse": 106,
            "text": "یاد کرو جبکہ ان کے بھائی نوحؑ نے ان سے کہا تھا \"کیا تم ڈرتے نہیں ہو؟"
        },
        {
            "chapter": 26,
            "verse": 107,
            "text": "میں تمہارے لیے ایک امانت دار رسول ہوں"
        },
        {
            "chapter": 26,
            "verse": 108,
            "text": "لہٰذا تم اللہ سے ڈرو اور میری اطاعت کرو"
        },
        {
            "chapter": 26,
            "verse": 109,
            "text": "میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"
        },
        {
            "chapter": 26,
            "verse": 110,
            "text": "پس تم اللہ سے ڈرو اور (بے کھٹکے) میری اطاعت کرو"
        },
        {
            "chapter": 26,
            "verse": 111,
            "text": "انہوں نے جواب دیا \"“کیا ہم تجھے مان لیں حالانکہ تیری پیروی رذیل ترین لوگوں نے اختیار کی ہے؟"
        },
        {
            "chapter": 26,
            "verse": 112,
            "text": "نوحؑ نے کہا \"میں کیا جانوں کہ ان کے عمل کیسے ہیں"
        },
        {
            "chapter": 26,
            "verse": 113,
            "text": "ان کا حساب تو میرے رب کے ذمہ ہے، کاش تم کچھ شعور سے کام لو"
        },
        {
            "chapter": 26,
            "verse": 114,
            "text": "میرا یہ کام نہیں ہے کہ جو ایمان لائیں ان کو میں دھتکار دوں"
        },
        {
            "chapter": 26,
            "verse": 115,
            "text": "میں تو بس ایک صاف صاف متنبہ کر دینے والا آدمی ہوں"
        },
        {
            "chapter": 26,
            "verse": 116,
            "text": "انہوں نے کہا \"اے نوحؑ، اگر تو باز نہ آیا تو پھٹکارے ہوئے لوگوں میں شامل ہو کر رہے گا"
        },
        {
            "chapter": 26,
            "verse": 117,
            "text": "نوحؑ نے دعا کی \"“اے میرے رب، میری قوم نے مجھے جھٹلا دیا"
        },
        {
            "chapter": 26,
            "verse": 118,
            "text": "اب میرے اور ان کے درمیان دو ٹوک فیصلہ کر دے اور مجھے اور جو مومن میرے ساتھ ہیں ان کو نجات دے"
        },
        {
            "chapter": 26,
            "verse": 119,
            "text": "آخرکار ہم نے اس کو اور اس کے ساتھیوں کو ایک بھری ہوئی کشتی میں بچا لیا"
        },
        {
            "chapter": 26,
            "verse": 120,
            "text": "اور اس کے بعد باقی لوگوں کو غرق کر دیا"
        },
        {
            "chapter": 26,
            "verse": 121,
            "text": "یقیناً اس میں ایک نشانی ہے، مگر ان میں سے اکثر لوگ ماننے والے نہیں"
        },
        {
            "chapter": 26,
            "verse": 122,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 123,
            "text": "عاد نے رسولوں کو جھٹلایا"
        },
        {
            "chapter": 26,
            "verse": 124,
            "text": "یاد کرو جبکہ ان کے بھائی ہودؑ نے ان سے کہا تھا \"کیا تم ڈرتے نہیں؟"
        },
        {
            "chapter": 26,
            "verse": 125,
            "text": "میں تمہارے لیے ایک امانت دار رسول ہوں"
        },
        {
            "chapter": 26,
            "verse": 126,
            "text": "لہٰذا تم اللہ سے ڈرو اور میری اطاعت کرو"
        },
        {
            "chapter": 26,
            "verse": 127,
            "text": "میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"
        },
        {
            "chapter": 26,
            "verse": 128,
            "text": "یہ تمہارا کیا حال ہے کہ ہر اونچے مقام پر لا حاصل ایک یادگار عمارت بنا ڈالتے ہو"
        },
        {
            "chapter": 26,
            "verse": 129,
            "text": "اور بڑے بڑے قصر تعمیر کرتے ہو گویا تمہیں ہمیشہ رہنا ہے"
        },
        {
            "chapter": 26,
            "verse": 130,
            "text": "اور جب کسی پر ہاتھ ڈالتے ہو جبّار بن کر ڈالتے ہو"
        },
        {
            "chapter": 26,
            "verse": 131,
            "text": "پس تم لوگ اللہ سے ڈرو اور میری اطاعت کرو"
        },
        {
            "chapter": 26,
            "verse": 132,
            "text": "ڈرو اُس سے جس نے وہ کچھ تمہیں دیا ہے جو تم جانتے ہو"
        },
        {
            "chapter": 26,
            "verse": 133,
            "text": "تمہیں جانور دیے، اولادیں دیں"
        },
        {
            "chapter": 26,
            "verse": 134,
            "text": "باغ دیے اور چشمے دیے"
        },
        {
            "chapter": 26,
            "verse": 135,
            "text": "مجھے تمہارے حق میں ایک بڑے دن کے عذاب کا ڈر ہے"
        },
        {
            "chapter": 26,
            "verse": 136,
            "text": "انہوں نے جواب دیا \"تو نصیحت کر یا نہ کر، ہمارے لیے یکساں ہے"
        },
        {
            "chapter": 26,
            "verse": 137,
            "text": "یہ باتیں تو یوں ہی ہوتی چلی آئی ہیں"
        },
        {
            "chapter": 26,
            "verse": 138,
            "text": "اور ہم عذاب میں مُبتلا ہونے والے نہیں ہیں"
        },
        {
            "chapter": 26,
            "verse": 139,
            "text": "آخرکار انہوں نے اُسے جھٹلا دیا اور ہم نے ان کو ہلاک کر دیا یقیناً اس میں ایک نشانی ہے، مگر ان میں سے اکثر لوگ ماننے والے نہیں ہیں"
        },
        {
            "chapter": 26,
            "verse": 140,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 141,
            "text": "ثمود نے رسولوں کو جھٹلایا"
        },
        {
            "chapter": 26,
            "verse": 142,
            "text": "یاد کرو جبکہ ان کے بھائی صالحؑ نے ان سے کہا \"کیا تم ڈرتے نہیں؟"
        },
        {
            "chapter": 26,
            "verse": 143,
            "text": "میں تمہارے لیے ایک امانت دار رسول ہوں"
        },
        {
            "chapter": 26,
            "verse": 144,
            "text": "لہٰذا تم اللہ سے ڈرو اور میری اطاعت کرو"
        },
        {
            "chapter": 26,
            "verse": 145,
            "text": "میں اس کام پر تم سے کسی اجر کا طالب نہیں، میرا اجر تو رب العالمین کے ذمہ ہے"
        },
        {
            "chapter": 26,
            "verse": 146,
            "text": "کیا تم اُن سب چیزوں کے درمیان، جو یہاں ہیں، بس یوں ہی اطمینان سے رہنے دیے جاؤ گے؟"
        },
        {
            "chapter": 26,
            "verse": 147,
            "text": "اِن باغوں اور چشموں میں؟"
        },
        {
            "chapter": 26,
            "verse": 148,
            "text": "اِن کھیتوں اور نخلستانوں میں جن کے خوشے رس بھرے ہیں؟"
        },
        {
            "chapter": 26,
            "verse": 149,
            "text": "تم پہاڑ کھود کھود کر فخریہ اُن میں عمارتیں بناتے ہو"
        },
        {
            "chapter": 26,
            "verse": 150,
            "text": "اللہ سے ڈرو اور میری اطاعت کرو"
        },
        {
            "chapter": 26,
            "verse": 151,
            "text": "اُن بے لگام لوگوں کی اطاعت نہ کرو"
        },
        {
            "chapter": 26,
            "verse": 152,
            "text": "جو زمین میں فساد برپا کرتے ہیں اور کوئی اصلاح نہیں کرتے"
        },
        {
            "chapter": 26,
            "verse": 153,
            "text": "انہوں نے جواب دیا \"تو محض ایک سحر زدہ آدمی ہے"
        },
        {
            "chapter": 26,
            "verse": 154,
            "text": "تو ہم جیسے ایک انسان کے سوا اور کیا ہے لا کوئی نشانی اگر تو سچّا ہے"
        },
        {
            "chapter": 26,
            "verse": 155,
            "text": "صالحؑ نے کہا \"یہ اونٹنی ہے ایک دن اس کے پینے کا ہے اور ایک دن تم سب کے پانی لینے کا"
        },
        {
            "chapter": 26,
            "verse": 156,
            "text": "اس کو ہرگز نہ چھیڑنا ورنہ ایک بڑے دن کا عذاب تم کو آ لے گا"
        },
        {
            "chapter": 26,
            "verse": 157,
            "text": "مگر انہوں نے اس کی کوچیں کاٹ دیں اور آخرکار پچھتاتے رہ گئے"
        },
        {
            "chapter": 26,
            "verse": 158,
            "text": "عذاب نے انہیں آ لیا یقیناً اس میں ایک نشانی ہے، مگر ان میں سے اکثر ماننے والے نہیں"
        },
        {
            "chapter": 26,
            "verse": 159,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 160,
            "text": "لوطؑ کی قوم نے رسولوں کو جھٹلایا"
        },
        {
            "chapter": 26,
            "verse": 161,
            "text": "یاد کرو جبکہ ان کے بھائی لوطؑ نے ان سے کہا تھا \"کیا تم ڈرتے نہیں؟"
        },
        {
            "chapter": 26,
            "verse": 162,
            "text": "میں تمہارے لیے ایک امانت دار رسول ہوں"
        },
        {
            "chapter": 26,
            "verse": 163,
            "text": "لہٰذا تم اللہ سے ڈرو اور میری اطاعت کرو"
        },
        {
            "chapter": 26,
            "verse": 164,
            "text": "میں اس کام پر تم سے کسی اجر کا طالب نہیں ہوں، میرا اجر تو رب العالمین کے ذمہ ہے"
        },
        {
            "chapter": 26,
            "verse": 165,
            "text": "کیا تم دنیا کی مخلوق میں سے مَردوں کے پاس جاتے ہو"
        },
        {
            "chapter": 26,
            "verse": 166,
            "text": "اور تمہاری بیویوں میں تمہارے رب نے تمہارے لیے جو کچھ پیدا کیا ہے اسے چھوڑ دیتے ہو؟ بلکہ تم لوگ تو حد سے ہی گزر گئے ہو"
        },
        {
            "chapter": 26,
            "verse": 167,
            "text": "انہوں نے کہا “اے لوطؑ، \"اگر تو اِن باتوں سے باز نہ آیا تو جو لوگ ہماری بستیوں سے نکالے گئے ہیں اُن میں تو بھی شامل ہو کر رہے گا"
        },
        {
            "chapter": 26,
            "verse": 168,
            "text": "اس نے کہا \"تمہارے کرتوتوں پر جو لوگ کُڑھ رہے ہیں میں اُن میں شامل ہوں"
        },
        {
            "chapter": 26,
            "verse": 169,
            "text": "اے پروردگار، مجھے اور میرے اہل و عیال کو ان کی بد کرداریوں سے نجات دے"
        },
        {
            "chapter": 26,
            "verse": 170,
            "text": "آخرکار ہم نے اسے اور اس کے سب اہل و عیال کو بچا لیا"
        },
        {
            "chapter": 26,
            "verse": 171,
            "text": "بجز ایک بڑھیا کے جو پیچھے رہ جانے والوں میں تھی"
        },
        {
            "chapter": 26,
            "verse": 172,
            "text": "پھر باقی ماندہ لوگوں کو ہم نے تباہ کر دیا"
        },
        {
            "chapter": 26,
            "verse": 173,
            "text": "اور ان پر برسائی ایک برسات، بڑی ہی بُری بارش تھی جو اُن ڈرائے جانے والوں پر نازل ہوئی"
        },
        {
            "chapter": 26,
            "verse": 174,
            "text": "یقیناً اس میں ایک نشانی ہے، مگر اِن میں سے اکثر ماننے والے نہیں"
        },
        {
            "chapter": 26,
            "verse": 175,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 176,
            "text": "اصحاب الاَیکہ نے رسولوں کو جھٹلایا"
        },
        {
            "chapter": 26,
            "verse": 177,
            "text": "یاد کرو جبکہ شعیبؑ نے ان سے کہا تھا \"کیا تم ڈرتے نہیں؟"
        },
        {
            "chapter": 26,
            "verse": 178,
            "text": "میں تمہارے لیے ایک امانت دار رسول ہوں"
        },
        {
            "chapter": 26,
            "verse": 179,
            "text": "لہٰذا تم اللہ سے ڈرو اور میری اطاعت کرو"
        },
        {
            "chapter": 26,
            "verse": 180,
            "text": "میں اس کام پر تم سے کسی اجر کا طالب نہیں ہوں میرا اجر تو رب العالمین کے ذمہ ہے"
        },
        {
            "chapter": 26,
            "verse": 181,
            "text": "پیمانے ٹھیک بھرو اور کسی کو گھاٹا نہ دو"
        },
        {
            "chapter": 26,
            "verse": 182,
            "text": "صحیح ترازو سے تولو"
        },
        {
            "chapter": 26,
            "verse": 183,
            "text": "اور لوگوں کو ان کی چیزیں کم نہ دو زمین میں فساد نہ پھیلاتے پھرو"
        },
        {
            "chapter": 26,
            "verse": 184,
            "text": "اور اُس ذات کا خوف کرو جس نے تمہیں اور گزشتہ نسلوں کو پیدا کیا ہے"
        },
        {
            "chapter": 26,
            "verse": 185,
            "text": "انہوں نے کہا \"تو محض ایک سحرزدہ آدمی ہے"
        },
        {
            "chapter": 26,
            "verse": 186,
            "text": "اور تو کچھ نہیں مگر ایک انسان ہم ہی جیسا، اور ہم تو تجھے بالکل جھوٹا سمجھتے ہیں"
        },
        {
            "chapter": 26,
            "verse": 187,
            "text": "اگر تو سچا ہے تو ہم پر آسمان کا کوئی ٹکڑا گرا دے"
        },
        {
            "chapter": 26,
            "verse": 188,
            "text": "شعیبؑ نے کہا \"میرا رب جانتا ہے جو کچھ تم کر رہے ہو"
        },
        {
            "chapter": 26,
            "verse": 189,
            "text": "انہوں نے اسے جھٹلا دیا، آخرکار چھتری والے دن کا عذاب ان پر آ گیا، اور وہ بڑے ہی خوفناک دن کا عذاب تھا"
        },
        {
            "chapter": 26,
            "verse": 190,
            "text": "یقیناً اس میں ایک نشانی ہے، مگر ان میں سے اکثر لوگ ماننے والے نہیں"
        },
        {
            "chapter": 26,
            "verse": 191,
            "text": "اور حقیقت یہ ہے کہ تیرا رب زبردست بھی ہے اور رحیم بھی"
        },
        {
            "chapter": 26,
            "verse": 192,
            "text": "یہ رب العالمین کی نازل کردہ چیز ہے"
        },
        {
            "chapter": 26,
            "verse": 193,
            "text": "اسے لے کر تیرے دل پر امانت دار روح اتری ہے"
        },
        {
            "chapter": 26,
            "verse": 194,
            "text": "تاکہ تو اُن لوگوں میں شامل ہو جو (خدا کی طرف سے خلق خدا کو) متنبّہ کرنے والے ہیں"
        },
        {
            "chapter": 26,
            "verse": 195,
            "text": "صاف صاف عربی زبان میں"
        },
        {
            "chapter": 26,
            "verse": 196,
            "text": "اور اگلے لوگوں کی کتابوں میں بھی یہ موجود ہے"
        },
        {
            "chapter": 26,
            "verse": 197,
            "text": "کیا اِن (اہلِ مکہ) کے لیے یہ کوئی نشانی نہیں ہے کہ اِسے علماء بنی اسرائیل جانتے ہیں؟"
        },
        {
            "chapter": 26,
            "verse": 198,
            "text": "(لیکن اِن کی ہٹ دھرمی کا حال یہ ہے کہ) اگر اہم اسے کسی عجمی پر بھی نازل کر دیتے"
        },
        {
            "chapter": 26,
            "verse": 199,
            "text": "اور یہ (فصیح عربی کلام) وہ ان کو پڑھ کر سناتا تب بھی یہ مان کر نہ دیتے"
        },
        {
            "chapter": 26,
            "verse": 200,
            "text": "اِسی طرح ہم نے اس (ذکر) کو مجرموں کے دلوں میں گزارا ہے"
        },
        {
            "chapter": 26,
            "verse": 201,
            "text": "وہ اس پر ایمان نہیں لاتے جب تک عذاب الیم نہ دیکھ لیں"
        },
        {
            "chapter": 26,
            "verse": 202,
            "text": "پھر جب وہ بے خبری میں ان پر آ پڑتا ہے"
        },
        {
            "chapter": 26,
            "verse": 203,
            "text": "اُس وقت وہ کہتے ہیں \"کہ “کیا اب ہمیں کچھ مُہلت مِل سکتی ہے؟"
        },
        {
            "chapter": 26,
            "verse": 204,
            "text": "تو کیا یہ لوگ ہمارے عذاب کے لیے جلدی مچا رہے ہیں؟"
        },
        {
            "chapter": 26,
            "verse": 205,
            "text": "تم نے کچھ غور کیا، اگر ہم انہیں برسوں تک عیش کرنے کی مُہلت بھی دے دیں"
        },
        {
            "chapter": 26,
            "verse": 206,
            "text": "اور پھر وہی چیز ان پر آ جائے جس سے انہیں ڈرایا جا رہا ہے"
        },
        {
            "chapter": 26,
            "verse": 207,
            "text": "تو وہ سامانِ زیست جو ان کو ملا ہوا ہے اِن کے کس کام آئے گا؟"
        },
        {
            "chapter": 26,
            "verse": 208,
            "text": "(دیکھو) ہم نے کبھی کسی بستی کو اِس کے بغیر ہلاک نہیں کیا کہ اُس کے لیے خبردار کرنے والے حق نصیحت ادا کرنے کو موجود تھے"
        },
        {
            "chapter": 26,
            "verse": 209,
            "text": "اور ہم ظالم نہ تھے"
        },
        {
            "chapter": 26,
            "verse": 210,
            "text": "اِس (کتاب مبین) کو شیاطین لے کر نہیں اترے ہیں"
        },
        {
            "chapter": 26,
            "verse": 211,
            "text": "نہ یہ کام ان کو سجتا ہے، اور نہ وہ ایسا کر ہی سکتے ہیں"
        },
        {
            "chapter": 26,
            "verse": 212,
            "text": "وہ تو اس کی سماعت تک سے دُور رکھے گئے ہیں"
        },
        {
            "chapter": 26,
            "verse": 213,
            "text": "پس اے محمدؐ، اللہ کے ساتھ کسی دُوسرے معبُود کو نہ پکارو، ورنہ تم بھی سزا پانے والوں میں شامل ہو جاؤ گے"
        },
        {
            "chapter": 26,
            "verse": 214,
            "text": "اپنے قریب ترین رشتہ داروں کو ڈراؤ"
        },
        {
            "chapter": 26,
            "verse": 215,
            "text": "اور ایمان لانے والوں میں سے جو لوگ تمہاری پیروی اختیار کریں ان کے ساتھ تواضع سے پیش آؤ"
        },
        {
            "chapter": 26,
            "verse": 216,
            "text": "لیکن اگر وہ تمہاری نافرمانی کریں تو ان سے کہو کہ جو کچھ تم کرتے ہو اس سے میں بری الذ مہ ہوں"
        },
        {
            "chapter": 26,
            "verse": 217,
            "text": "اور اُس زبردست اور رحیم پر توکل کرو"
        },
        {
            "chapter": 26,
            "verse": 218,
            "text": "جو تمہیں اس وقت دیکھ رہا ہوتا ہے جب تم اٹھتے ہو"
        },
        {
            "chapter": 26,
            "verse": 219,
            "text": "اور سجدہ گزار لوگوں میں تمہاری نقل و حرکت پر نگاہ رکھتا ہے"
        },
        {
            "chapter": 26,
            "verse": 220,
            "text": "وہ سب کچھ سننے اور جاننے والا ہے"
        },
        {
            "chapter": 26,
            "verse": 221,
            "text": "لوگو، کیا میں تمہیں بتاؤں کہ شیاطین کس پر اُترا کرتے ہیں؟"
        },
        {
            "chapter": 26,
            "verse": 222,
            "text": "وہ ہر جعل ساز بدکار پر اُترا کرتے ہیں"
        },
        {
            "chapter": 26,
            "verse": 223,
            "text": "سُنی سُنائی باتیں کانوں میں پھونکتے ہیں، اور ان میں سے اکثر جھوٹے ہوتے ہیں"
        },
        {
            "chapter": 26,
            "verse": 224,
            "text": "رہے شعراء، تو ان کے پیچھے بہکے ہوئے لوگ چلا کرتے ہیں"
        },
        {
            "chapter": 26,
            "verse": 225,
            "text": "کیا تم دیکھتے نہیں ہو کہ وہ ہر وادی میں بھٹکتے ہیں"
        },
        {
            "chapter": 26,
            "verse": 226,
            "text": "اور ایسی باتیں کہتے ہیں جو کرتے نہیں"
        },
        {
            "chapter": 26,
            "verse": 227,
            "text": "بجز اُن لوگوں کے جو ایمان لائے اور جنہوں نے نیک عمل کیے اور اللہ کو کثرت سے یاد کیا اور جب ان پر ظلم کیا گیا تو صرف بدلہ لے لیا، اور ظلم کرنے والوں کو عنقریب معلوم ہو جائے گا کہ وہ کس انجام سے دوچار ہوتے ہیں"
        },
        {
            "chapter": 27,
            "verse": 1,
            "text": "ط س یہ آیات ہیں قرآن اور کتاب مبین کی"
        },
        {
            "chapter": 27,
            "verse": 2,
            "text": "ہدایت اور بشارت اُن ایمان لانے والوں کے لیے"
        },
        {
            "chapter": 27,
            "verse": 3,
            "text": "جو نماز قائم کرتے اور زکوٰۃ دیتے ہیں، اور پھر وہ ایسے لوگ ہیں جو آخرت پر پورا یقین رکھتے ہیں"
        },
        {
            "chapter": 27,
            "verse": 4,
            "text": "حقیقت یہ ہے کہ جو لوگ آخرت کو نہیں مانتے ان کے لیے ہم نے اُن کے کرتوتوں کو خوشنما بنا دیا ہے، اس لیے وہ بھٹکتے پھر رہے ہیں"
        },
        {
            "chapter": 27,
            "verse": 5,
            "text": "یہ وہ لوگ ہیں جن کے لیے بُری سزا ہے اور آخرت میں یہی سب سے زیادہ خسارے میں رہنے والے ہیں"
        },
        {
            "chapter": 27,
            "verse": 6,
            "text": "اور (اے محمدؐ) بلاشبہ تم یہ قرآن ایک حکیم و علیم ہستی کی طرف سے پا رہے ہو"
        },
        {
            "chapter": 27,
            "verse": 7,
            "text": "(اِنہیں اُس وقت کا قصہ سناؤ) جب موسیٰؑ نے اپنے گھر والوں سے کہا کہ \"مجھے ایک آگ سی نظر آئی ہے، میں ابھی یا تو وہاں سے کوئی خبر لے کر آتا ہوں یا کوئی انگارا چن لاتا ہوں تاکہ تم لوگ گرم ہو سکو"
        },
        {
            "chapter": 27,
            "verse": 8,
            "text": "وہاں جو پہنچا تو ندا آئی کہ \"مبارک ہے وہ جو اس آگ میں ہے اور جو اس کے ماحول میں ہے پاک ہے اللہ، سب جہانوں کا پروردگار"
        },
        {
            "chapter": 27,
            "verse": 9,
            "text": "اے موسیٰؑ، یہ میں ہوں اللہ، زبردست اور دانا"
        },
        {
            "chapter": 27,
            "verse": 10,
            "text": "اور پھینک تو ذرا اپنی لاٹھی\" جونہی کہ موسیٰؑ نے دیکھا لاٹھی سانپ کی طرح بل کھا رہی ہے تو پیٹھ پھیر کر بھاگا اور پیچھے مڑ کر بھی نہ دیکھا \"اے موسیٰؑ، ڈرو نہیں میرے حضور رسول ڈرا نہیں کرتے"
        },
        {
            "chapter": 27,
            "verse": 11,
            "text": "اِلّا یہ کہ کسی نے قصور کیا ہو پھر اگر برائی کے بعد اُس نے بھَلائی سے اپنے فعل کو بدل لیا تو میں معاف کرنے والا مہربان ہوں"
        },
        {
            "chapter": 27,
            "verse": 12,
            "text": "اور ذرا اپنا ہاتھ اپنے گریبان میں تو ڈالو چمکتا ہوا نکلے گا بغیر کسی تکلیف کے یہ (دو نشانیاں) نو نشانیوں میں سے ہیں فرعون اور اس کی قوم کی طرف (لے جانے کے لیے)، وہ بڑے بد کردار لوگ ہیں"
        },
        {
            "chapter": 27,
            "verse": 13,
            "text": "مگر جب ہماری کھلی کھلی نشانیاں اُن لوگوں کے سامنے آئیں تو انہوں نے کہا یہ تو کھلا جادو ہے"
        },
        {
            "chapter": 27,
            "verse": 14,
            "text": "انہوں نے سراسر ظلم اور غرور کی راہ سے ان نشانیوں کا انکار کیا حالانکہ دل ان کے قائل ہو چکے تھے اب دیکھ لو کہ ان مفسدوں کا انجام کیسا ہوا"
        },
        {
            "chapter": 27,
            "verse": 15,
            "text": "(دوسری طرف) ہم نے داؤدؑ و سلیمانؑ کو علم عطا کیا اور انہوں نے کہا کہ شکر ہے اُس خدا کا جس نے ہم کو اپنے بہت سے مومن بندوں پر فضیلت عطا کی"
        },
        {
            "chapter": 27,
            "verse": 16,
            "text": "اور داؤدؑ کا وارث سلیمانؑ ہوا اور اس نے کہا \"“لوگو، ہمیں پرندوں کی بولیاں سکھائی گئی ہیں اور ہمیں ہر طرح کی چیزیں دی گئی ہیں، بیشک یہ (اللہ کا) نمایاں فضل ہے"
        },
        {
            "chapter": 27,
            "verse": 17,
            "text": "سلیمانؑ کے لیے جن اور انسانوں اور پرندوں کے لشکر جمع کیے گئے تھے اور وہ پورے ضبط میں رکھے جاتے تھے"
        },
        {
            "chapter": 27,
            "verse": 18,
            "text": "(ایک مرتبہ وہ ان کے ساتھ کوچ کر رہا تھا) یہاں تک کہ جب یہ سب چیونٹیوں کی وادی میں پہنچے تو ایک چیونٹی نے کہا \"“اے چیونٹیو، اپنے بلوں میں گھس جاؤ، کہیں ایسا نہ ہو کہ سلیمانؑ اور اس کے لشکر تمہیں کچل ڈالیں اور انہیں خبر بھی نہ ہو"
        },
        {
            "chapter": 27,
            "verse": 19,
            "text": "سلیمانؑ اس کی بات پر مُسکراتے ہوئے ہنس پڑا اور بولا \"اے میرے رب، مجھے قابو میں رکھ کہ میں تیرے اس احسان کا شکر ادا کرتا رہوں جو تو نے مجھ پر اور میرے والدین پر کیا ہے اور ایسا عمل صالح کروں جو تجھے پسند آئے اور اپنی رحمت سے مجھ کو اپنے صالح بندوں میں داخل کر"
        },
        {
            "chapter": 27,
            "verse": 20,
            "text": "(ایک اور موقع پر) سلیمانؑ نے پرندوں کا جائزہ لیا اور کہا “کیا بات ہے کہ میں فلاں ہُد ہُد کو نہیں دیکھ رہا ہوں کیا وہ کہیں غائب ہو گیا ہے؟"
        },
        {
            "chapter": 27,
            "verse": 21,
            "text": "میں اسے سخت سزا دوں گا، یا ذبح کر دوں گا، ورنہ اسے میرے سامنے معقول وجہ پیش کرنی ہو گی"
        },
        {
            "chapter": 27,
            "verse": 22,
            "text": "کچھ زیادہ دیر نہ گزری تھی کہ اُس نے آ کر کہا \"“میں نے وہ معلومات حاصل کی ہیں جو آپ کے علم میں نہیں ہیں میں سَبا کے متعلق یقینی اطلاع لے کر آیا ہوں"
        },
        {
            "chapter": 27,
            "verse": 23,
            "text": "میں نے وہاں ایک عورت دیکھی جو اس قوم کی حکمران ہے اُس کو ہر طرح کا ساز و سامان بخشا گیا ہے اور اس کا تخت بڑا عظیم الشان ہے"
        },
        {
            "chapter": 27,
            "verse": 24,
            "text": "میں نے دیکھا ہے کہ وہ اور اس کی قوم اللہ کے بجائے سورج کے آگے سجدہ کرتی ہے\" شیطان نے ان کے اعمال ان کے لیے خوشنما بنا دیے اور انہیں شاہراہ سے روک دیا، اس وجہ سے وہ یہ سیدھا راستہ نہیں پاتے"
        },
        {
            "chapter": 27,
            "verse": 25,
            "text": "کہ اُس خدا کو سجدہ کریں جو آسمانوں اور زمین کی پوشیدہ چیزیں نکالتا ہے اور وہ سب کچھ جانتا ہے جسے تم لوگ چھپاتے ہو اور ظاہر کرتے ہو"
        },
        {
            "chapter": 27,
            "verse": 26,
            "text": "اللہ کہ جس کے سوا کوئی مستحقِ عبادت نہیں، جو عرش عظیم کا مالک ہے"
        },
        {
            "chapter": 27,
            "verse": 27,
            "text": "سلیمانؑ نے کہا \"ابھی ہم دیکھے لیتے ہیں کہ تو نے سچ کہا ہے یا تو جھوٹ بولنے والوں میں سے ہے"
        },
        {
            "chapter": 27,
            "verse": 28,
            "text": "میرا یہ خط لے جا اور اسے ان لوگوں کی طرف ڈال دے، پھر الگ ہٹ کر دیکھ کہ وہ کیا رد عمل ظاہر کرتے ہیں"
        },
        {
            "chapter": 27,
            "verse": 29,
            "text": "ملکہ بولی \"اے اہلِ دربار، میری طرف ایک بڑا اہم خط پھینکا گیا ہے"
        },
        {
            "chapter": 27,
            "verse": 30,
            "text": "وہ سلیمانؑ کی جانب سے ہے اور اللہ رحمٰن و رحیم کے نام سے شروع کیا گیا ہے"
        },
        {
            "chapter": 27,
            "verse": 31,
            "text": "مضمون یہ ہے کہ “میرے مقابلے میں سرکشی نہ کرو اور مسلم ہو کر میرے پاس حاضر ہو جاؤ"
        },
        {
            "chapter": 27,
            "verse": 32,
            "text": "(خط سُنا کر) ملکہ نے کہا \"“اے سردارانِ قوم میرے اس معاملے میں مجھے مشورہ دو، میں کسی معاملہ کا فیصلہ تمہارے بغیر نہیں کرتی ہوں"
        },
        {
            "chapter": 27,
            "verse": 33,
            "text": "اُنہوں نے جواب دیا \"ہم طاقت ور اور لڑنے والے لوگ ہیں آگے فیصلہ آپ کے ہاتھ میں ہے آپ خود دیکھ لیں کہ آپ کو کیا حکم دینا ہے"
        },
        {
            "chapter": 27,
            "verse": 34,
            "text": "ملکہ نے کہا کہ \"بادشاہ جب کسی مُلک میں گھس آتے ہیں تو اسے خراب اور اس کے عزت والوں کو ذلیل کر دیتے ہیں یہی کچھ وہ کیا کرتے ہیں"
        },
        {
            "chapter": 27,
            "verse": 35,
            "text": "میں اِن لوگوں کی طرف ایک ہدیہ بھیجتی ہوں، پھر دیکھتی ہوں کہ میرے ایلچی کیا جواب لے کر پلٹتے ہیں"
        },
        {
            "chapter": 27,
            "verse": 36,
            "text": "جب وہ (ملکہ کا سفیر) سلیمانؑ کے ہاں پہنچا تو اس نے کہا \"کیا تم لوگ مال سے میری مدد کرنا چاہتے ہو؟ جو کچھ خدا نے مجھے دے رکھا ہے وہ اس سے بہت زیادہ ہے جو تمہیں دیا ہے تمہارا ہدیہ تمہی کو مبارک رہے"
        },
        {
            "chapter": 27,
            "verse": 37,
            "text": "(اے سفیر) واپس جا اپنے بھیجنے والوں کی طرف ہم ان پر ایسے لشکر لے کر آئیں گے جن کا مقابلہ وہ نہ کر سکیں گے اور ہم انہیں ایسی ذلت کے ساتھ وہاں سے نکالیں گے کہ وہ خوار ہو کر رہ جائیں گے"
        },
        {
            "chapter": 27,
            "verse": 38,
            "text": "سلیمانؑ نے کہا \"“اے اہل دربار، تم میں سے کون اس کا تخت میرے پاس لاتا ہے قبل اس کے کہ وہ لوگ مطیع ہو کر میرے پاس حاضر ہوں؟"
        },
        {
            "chapter": 27,
            "verse": 39,
            "text": "جنوں میں سے ایک قوی ہیکل نے عرض کیا \"میں اسے حاضر کر دوں گا قبل اس کے کہ آپ اپنی جگہ سے اٹھیں میں اس کی طاقت رکھتا ہوں اور امانتدار ہوں"
        },
        {
            "chapter": 27,
            "verse": 40,
            "text": "جس شخص کے پاس کتاب کا علم تھا وہ بولا \"میں آپ کی پلک جھپکنے سے پہلے اسے لائے دیتا ہوں\" جونہی کہ سلیمانؑ نے وہ تخت اپنے پاس رکھا ہوا دیکھا، وہ پکار اٹھا \"یہ میرے رب کا فضل ہے تاکہ وہ مجھے آزمائے کہ میں شکر کرتا ہوں یا کافر نعمت بن جاتا ہوں اور جو کوئی شکر کرتا ہے اس کا شکر اس کے اپنے ہی لیے مفید ہے، ورنہ کوئی ناشکری کرے تو میرا رب بے نیاز اور اپنی ذات میں آپ بزرگ ہے"
        },
        {
            "chapter": 27,
            "verse": 41,
            "text": "سلیمانؑ نے کہا \"انجان طریقے سے اس کا تخت اس کے سامنے رکھ دو، دیکھیں وہ صحیح بات تک پہنچتی ہے یا اُن لوگوں میں سے ہے جو راہِ راست نہیں پاتے"
        },
        {
            "chapter": 27,
            "verse": 42,
            "text": "ملکہ جب حاضر ہوئی تو اس سے کہا گیا کیا تیرا تخت ایسا ہی ہے؟ وہ کہنے لگی \"یہ تو گویا وہی ہے ہم تو پہلے ہی جان گئے تھے اور ہم نے سرِ اطاعت جھکا دیا تھا (یا ہم مسلم ہو چکے تھے)"
        },
        {
            "chapter": 27,
            "verse": 43,
            "text": "اُس کو (ایمان لانے سے) جس چیز نے روک رکھا تھا وہ اُن معبودوں کی عبادت تھی جنہیں وہ اللہ کے سوا پوجتی تھی، کیونکہ وہ ایک کافر قوم سے تھی"
        },
        {
            "chapter": 27,
            "verse": 44,
            "text": "اس سے کہا گیا کہ محل میں داخل ہو اس نے جو دیکھا تو سمجھی کہ پانی کا حوض ہے اور اترنے کے لیے اس نے اپنے پائنچے اٹھا لیے سلیمانؑ نے کہا یہ شیشے کا چکنا فرش ہے اس پر وہ پکار اٹھی \"اے میرے رب، (آج تک) میں اپنے نفس پر بڑا ظلم کرتی رہی، اور اب میں نے سلیمانؑ کے ساتھ اللہ رب العالمین کی اطاعت قبول کر لی"
        },
        {
            "chapter": 27,
            "verse": 45,
            "text": "اور ثمود کی طرف ہم نے اُن کے بھائی صالح کو (یہ پیغام دے کر) بھیجا کہ اللہ کی بندگی کرو، تو یکایک وہ دو متخاصم فریق بن گئے"
        },
        {
            "chapter": 27,
            "verse": 46,
            "text": "صالحؑ نے کہا \"“اے میری قوم کے لوگو، بھلائی سے پہلے بُرائی کے لیے کیوں جلدی مچاتے ہو؟ کیوں نہیں اللہ سے مغفرت طلب کرتے؟ شاید کہ تم پر رحم فرمایا جائے؟"
        },
        {
            "chapter": 27,
            "verse": 47,
            "text": "انہوں نے کہا \"ہم نے تو تم کو اور تمہارے ساتھیوں کو بد شگونی کا نشان پایا ہے\" صالحؑ نے جواب دیا \"“تمہارے نیک و بد شگون کا سر رشتہ تو اللہ کے پاس ہے اصل بات یہ ہے کہ تم لوگوں کی آزمائش ہو رہی ہے"
        },
        {
            "chapter": 27,
            "verse": 48,
            "text": "اُس شہر میں نو جتھے دار تھے جو ملک میں فساد پھیلاتے اور کوئی اصلاح کا کام نہ کرتے تھے"
        },
        {
            "chapter": 27,
            "verse": 49,
            "text": "انہوں نے آپس میں کہا \"خدا کی قسم کھا کر عہد کر لو کہ ہم صالحؑ اور اس کے گھر والوں پر شب خون ماریں گے اور پھر اس کے ولی سے کہہ دیں گے کہ ہم اس خاندان کی ہلاکت کے موقع پر موجود نہ تھے، ہم بالکل سچ کہتے ہیں"
        },
        {
            "chapter": 27,
            "verse": 50,
            "text": "یہ چال تو وہ چلے اور پھر ایک چال ہم نے چلی جس کی انہیں خبر نہ تھی"
        },
        {
            "chapter": 27,
            "verse": 51,
            "text": "اب دیکھ لو کہ ان کی چال کا انجام کیا ہوا ہم نے تباہ کر کے رکھ دیا اُن کو اور ان کی پوری قوم کو"
        },
        {
            "chapter": 27,
            "verse": 52,
            "text": "وہ اُن کے گھر خالی پڑے ہیں اُس ظلم کی پاداش میں جو وہ کرتے تھے، اس میں ایک نشان عبرت ہے اُن لوگوں کے لیے جو علم رکھتے ہیں"
        },
        {
            "chapter": 27,
            "verse": 53,
            "text": "اور بچا لیا ہم نے اُن لوگوں کو جو ایمان لائے تھے اور نافرمانی سے پرہیز کرتے تھے"
        },
        {
            "chapter": 27,
            "verse": 54,
            "text": "اور لوطؑ کو ہم نے بھیجا یاد کرو وہ وقت جب اس نے اپنی قوم سے کہا \"کیا تم آنکھوں دیکھتے بدکاری کرتے ہو؟"
        },
        {
            "chapter": 27,
            "verse": 55,
            "text": "کیا تمہارا یہی چلن ہے کہ عورتوں کو چھوڑ کر مردوں کے پاس شہوت رانی کے لیے جاتے ہو؟ حقیقت یہ ہے کہ تم لوگ سخت جہالت کا کام کرتے ہو"
        },
        {
            "chapter": 27,
            "verse": 56,
            "text": "مگر اُس کی قوم کا جواب اس کے سوا کچھ نہ تھا کہ انہوں نے کہا \"نکال دو لوطؑ کے گھر والوں کو اپنی بستی سے، یہ بڑے پاکباز بنتے ہیں"
        },
        {
            "chapter": 27,
            "verse": 57,
            "text": "آخر کار ہم نے بچا لیا اُس کو اور اُس کے گھر والوں کو، بجز اُس کی بیوی کے جس کا پیچھے رہ جانا ہم نے طے کر دیا تھا"
        },
        {
            "chapter": 27,
            "verse": 58,
            "text": "اور برسائی اُن لوگوں پر ایک برسات، بہت ہی بری برسات تھی وہ اُن لوگوں کے حق میں جو متنبہ کیے جا چکے تھے"
        },
        {
            "chapter": 27,
            "verse": 59,
            "text": "(اے نبیؐ) کہو، حمد اللہ کے لیے اور سلام اس کے اُن بندوں پر جنہیں اس نے برگزیدہ کیا (اِن سے پوچھو) اللہ بہتر ہے یا وہ معبود جنہیں یہ لوگ اس کا شریک بنا رہے ہیں؟"
        },
        {
            "chapter": 27,
            "verse": 60,
            "text": "بھلا وہ کون ہے جس نے آسمانوں اور زمین کو پیدا کیا اور تمہارے لیے آسمان سے پانی برسایا پھر اس کے ذریعہ سے وہ خوشنما باغ اگائے جن کے درختوں کا اگانا تمہارے بس میں نہ تھا؟ کیا اللہ کے ساتھ کوئی دوسرا خدا بھی (اِن کاموں میں شریک) ہے؟ (نہیں)، بلکہ یہی لوگ راہِ راست سے ہٹ کر چلے جا رہے ہیں"
        },
        {
            "chapter": 27,
            "verse": 61,
            "text": "اور وہ کون ہے جس نے زمین کو جائے قرار بنایا اور اس کے اندر دریا رواں کیے اور اس میں (پہاڑوں کی) میخیں گاڑ دیں اور پانی کے دو ذخیروں کے درمیان پردے حائل کر دیے؟ کیا اللہ کے ساتھ کوئی اور خدا بھی (اِن کاموں میں شریک) ہے؟ نہیں، بلکہ اِن میں سے اکثر لوگ نادان ہیں"
        },
        {
            "chapter": 27,
            "verse": 62,
            "text": "کون ہے جو بے قرار کی دعا سنتا ہے جبکہ وہ اُسے پکارے اور کون اس کی تکلیف رفع کرتا ہے؟ اور (کون ہے جو) تمہیں زمین کا خلیفہ بناتا ہے؟ کیا اللہ کے ساتھ کوئی اور خدا بھی (یہ کام کرنے والا) ہے؟ تم لوگ کم ہی سوچتے ہو"
        },
        {
            "chapter": 27,
            "verse": 63,
            "text": "اور وہ کون ہے جو خشکی اور سمندر کی تاریکیوں میں تم کو راستہ دکھاتا ہے اور کون اپنی رحمت کے آگے ہواؤں کو خوشخبری لے کر بھیجتا ہے؟ کیا اللہ کے ساتھ کوئی دُوسرا خدا بھی (یہ کام کرتا) ہے؟ بہت بالا و برتر ہے اللہ اس شرک سے جو یہ لوگ کرتے ہیں"
        },
        {
            "chapter": 27,
            "verse": 64,
            "text": "اور کون ہے جو خلق کی ابتدا کرتا اور پھر اس کا اعادہ کرتا ہے؟ اور کون تم کو آسمان اور زمین سے رزق دیتا ہے؟ کیا اللہ کے ساتھ کوئی اور خدا بھی (اِن کاموں میں حصہ دار) ہے؟ کہو کہ لاؤ اپنی دلیل اگر تم سچے ہو"
        },
        {
            "chapter": 27,
            "verse": 65,
            "text": "اِن سے کہو، اللہ کے سوا آسمانوں اور زمین میں کوئی غیب کا علم نہیں رکھتا، اور وہ نہیں جانتے کہ کب وہ اٹھائے جائیں گے"
        },
        {
            "chapter": 27,
            "verse": 66,
            "text": "بلکہ آخرت کا تو علم ہی اِن لوگوں سے گم ہو گیا ہے، بلکہ یہ اس کی طرف سے شک میں ہیں، بلکہ یہ اُس سے اندھے ہیں"
        },
        {
            "chapter": 27,
            "verse": 67,
            "text": "یہ منکرین کہتے ہیں \"کیا جب ہم اور ہمارے باپ دادا مٹی ہو چکے ہوں گے تو ہمیں واقعی قبروں سے نکالا جائے گا؟"
        },
        {
            "chapter": 27,
            "verse": 68,
            "text": "یہ خبریں ہم کو بھی بہت دی گئی ہیں اور پہلے ہمارے آباء اجداد کو بھی دی جاتی رہی ہیں، مگر یہ بس افسانے ہی افسانے ہیں جو اگلے وقتوں سے سُنتے چلے آ رہے ہیں"
        },
        {
            "chapter": 27,
            "verse": 69,
            "text": "کہو ذرا زمین میں چل پھر کر دیکھو کہ مجرموں کا کیا انجام ہو چکا ہے"
        },
        {
            "chapter": 27,
            "verse": 70,
            "text": "اے نبیؐ، اِن کے حال پر رنج نہ کرو اور نہ اِن کی چالوں پر دل تنگ ہو"
        },
        {
            "chapter": 27,
            "verse": 71,
            "text": "وہ کہتے ہیں کہ \"یہ دھمکی کب پُوری ہو گی اگر تم سچے ہو؟"
        },
        {
            "chapter": 27,
            "verse": 72,
            "text": "کہو کیا عجب کہ جس عذاب کے لیے تم جلدی مچا رہے ہو اس کا ایک حصہ تمہارے قریب ہی آ لگا ہو"
        },
        {
            "chapter": 27,
            "verse": 73,
            "text": "حقیقت یہ ہے کہ تیرا رب تو لوگوں پر بڑا فضل فرمانے والا ہے مگر اکثر لوگ شکر نہیں کرتے"
        },
        {
            "chapter": 27,
            "verse": 74,
            "text": "بلا شبہ تیرا رب خُوب جانتا ہے جو کچھ ان کے سینے اپنے اندر چھپائے ہوئے ہیں اور جو کچھ وہ ظاہر کرتے ہیں"
        },
        {
            "chapter": 27,
            "verse": 75,
            "text": "آسمان و زمین کی کوئی پوشیدہ چیز ایسی نہیں ہے جو ایک واضح کتاب میں لکھی ہوئی موجود نہ ہو"
        },
        {
            "chapter": 27,
            "verse": 76,
            "text": "یہ واقعہ ہے کہ یہ قرآن بنی اسرائیل کو اکثر اُن باتوں کی حقیقت بتاتا ہے جن میں وہ اختلاف رکھتے ہیں"
        },
        {
            "chapter": 27,
            "verse": 77,
            "text": "اور یہ ہدایت اور رحمت ہے ایمان لانے والوں کے لیے"
        },
        {
            "chapter": 27,
            "verse": 78,
            "text": "یقیناً (اِسی طرح) تیرا رب اِن لوگوں کے درمیان بھی اپنے حکم سے فیصلہ کر دے گا اور وہ زبردست اور سب کچھ جاننے والا ہے"
        },
        {
            "chapter": 27,
            "verse": 79,
            "text": "پس اے نبیؐ، اللہ پر بھروسا رکھو، یقیناً تم صریح حق پر ہو"
        },
        {
            "chapter": 27,
            "verse": 80,
            "text": "تم مُردوں کو نہیں سنا سکتے، نہ اُن بہروں تک اپنی پکار پہنچا سکتے ہو جو پیٹھ پھیر کر بھاگے جا رہے ہوں"
        },
        {
            "chapter": 27,
            "verse": 81,
            "text": "اور نہ اندھوں کو راستہ بتا کر بھٹکنے سے بچا سکتے ہو تم تو اپنی بات اُنہی لوگوں کو سنا سکتے ہو جو ہماری آیات پر ایمان لاتے ہیں اور پھر فرمان بردار بن جاتے ہیں"
        },
        {
            "chapter": 27,
            "verse": 82,
            "text": "اور جب ہماری بات پُوری ہونے کا وقت اُن پر آ پہنچے گا تو ہم ان کے لیے ایک جانور زمین سے نکالیں گے جو ان سے کلام کرے گا کہ لوگ ہماری آیات پر یقین نہیں کرتے تھے"
        },
        {
            "chapter": 27,
            "verse": 83,
            "text": "اور ذرا تصور کرو اُس دن کا جب ہم ہر امّت میں سے ایک فوج کی فوج اُن لوگوں کی گھیر لائیں گے جو ہماری آیات کو جھٹلایا کرتے تھے، پھر ان کو (ان کی اقسام کے لحاظ سے درجہ بدرجہ) مرتب کیا جائے گا"
        },
        {
            "chapter": 27,
            "verse": 84,
            "text": "یہاں تک کہ جب سب آ جائیں گے تو (ان کا رب ان سے) پوچھے گا کہ \"تم نے میری آیات کو جھٹلا دیا حالانکہ تم نے ان کا علمی احاطہ نہ کیا تھا؟ اگر یہ نہیں تو اور تم کیا کر رہے تھے؟"
        },
        {
            "chapter": 27,
            "verse": 85,
            "text": "اور ان کے ظلم کی وجہ سے عذاب کا وعدہ ان پر پورا ہو جائے گا، تب وہ کچھ بھی نہ بول سکیں گے"
        },
        {
            "chapter": 27,
            "verse": 86,
            "text": "کیا ان کو سُجھائی نہ دیتا تھا کہ ہم نے رات ان کے لیے سکون حاصل کرنے کو بنائی تھی اور دن کو روشن کیا تھا؟ اسی میں بہت نشانیاں تھیں ان لوگوں کے لیے جو ایمان لاتے تھے"
        },
        {
            "chapter": 27,
            "verse": 87,
            "text": "اور کیا گزرے گی اس روز جب کہ صُور پھونکا جائے گا اور ہَول کھا جائیں گے وہ سب جو آسمانوں اور زمین میں ہیں، سوائے اُن لوگوں کے جنہیں اللہ اس ہَول سے بچانا چاہے گا، اور سب کان دبائے اس کے حضور حاضر ہو جائیں گے"
        },
        {
            "chapter": 27,
            "verse": 88,
            "text": "آج تو پہاڑوں کو دیکھتا ہے اور سمجھتا ہے کہ خوب جمے ہوئے ہیں، مگر اُس وقت یہ بادلوں کی طرح اڑ رہے ہوں گے، یہ اللہ کی قدرت کا کرشمہ ہو گا جس نے ہر چیز کو حکمت کے ساتھ استوار کیا ہے وہ خوب جانتا ہے کہ تم لوگ کیا کرتے ہو"
        },
        {
            "chapter": 27,
            "verse": 89,
            "text": "جو شخص بھلائی لے کر آئیگا اسے اُس سے زیادہ بہتر صلہ ملے گا اور ایسے لوگ اُس دن کے ہَول سے محفوظ ہوں گے"
        },
        {
            "chapter": 27,
            "verse": 90,
            "text": "اور جو بُرائی لیے ہوئے آئے گا، ایسے سب لوگ اوندھے منہ آگ میں پھینکے جائیں گے کیا تم لوگ اس کے سوا کوئی اور جزا پا سکتے ہو کہ جیسا کرو ویسا بھرو؟"
        },
        {
            "chapter": 27,
            "verse": 91,
            "text": "(اے محمدؐ، اِن سے کہو) \"مجھے تو یہی حکم دیا گیا ہے کہ اِس شہر کے رب کی بندگی کروں جس نے اِسے حرم بنایا ہے اور جو ہر چیز کا مالک ہے مجھے حکم دیا گیا ہے کہ میں مسلم بن کر رہوں"
        },
        {
            "chapter": 27,
            "verse": 92,
            "text": "اور یہ قرآن پڑھ کر سناؤں\" اب جو ہدایت اختیار کرے گا وہ اپنے ہی بھلے کے لیے ہدایت اختیار کرے گا اور جو گمراہ ہو اُس سے کہہ دو کہ میں تو بس خبردار کر دینے والا ہوں"
        },
        {
            "chapter": 27,
            "verse": 93,
            "text": "اِن سے کہو، تعریف اللہ ہی کے لیے ہے، عنقریب وہ تمہیں اپنی نشانیاں دکھا دے گا اور تم انہیں پہچان لو گے، اور تیرا رب بے خبر نہیں ہے اُن اعمال سے جو تم لوگ کرتے ہو"
        },
        {
            "chapter": 28,
            "verse": 1,
            "text": "ط س م"
        },
        {
            "chapter": 28,
            "verse": 2,
            "text": "یہ کتاب مبین کی آیات ہیں"
        },
        {
            "chapter": 28,
            "verse": 3,
            "text": "ہم موسیٰؑ اور فرعون کا کچھ حال ٹھیک ٹھیک تمہیں سُناتے ہیں ایسے لوگوں کے فائدے کے لیے جو ایمان لائیں"
        },
        {
            "chapter": 28,
            "verse": 4,
            "text": "واقعہ یہ ہے کہ فرعون نے زمین میں سرکشی کی اور اس کے باشندوں کو گروہوں میں تقسیم کر دیا ان میں سے ایک گروہ کو وہ ذلیل کرتا تھا، اس کے لڑکوں کو قتل کرتا اور اس کی لڑکیوں کو جیتا رہنے دیتا تھا فی الواقع وہ مفسد لوگوں میں سے تھا"
        },
        {
            "chapter": 28,
            "verse": 5,
            "text": "اور ہم یہ ارادہ رکھتے تھے کہ مہربانی کریں ان لوگوں پر جو زمین میں ذلیل کر کے رکھے گئے تھے اور انہیں پیشوا بنا دیں اور انہی کو وارث بنائیں"
        },
        {
            "chapter": 28,
            "verse": 6,
            "text": "اور زمین میں ان کو اقتدار بخشیں اور ان سے فرعون و ہامان اور ان کے لشکروں کو وہی کچھ دکھلا دیں جس کا انہیں ڈر تھا"
        },
        {
            "chapter": 28,
            "verse": 7,
            "text": "ہم نے موسیٰؑ کی ماں کو اشارہ کیا کہ \"اِس کو دودھ پلا، پھر جب تجھے اُس کی جان کا خطرہ ہو تو اسے دریا میں ڈال دے اور کچھ خوف اور غم نہ کر، ہم اسے تیرے ہی پاس واپس لے آئیں گے اور اس کو پیغمبروں میں شامل کریں گے"
        },
        {
            "chapter": 28,
            "verse": 8,
            "text": "آ خرکار فرعون کے گھر والوں نے اسے (دریا سے) نکال لیا تاکہ وہ ان کا دشمن اور ان کے لیے سببِ رنج بنے، واقعی فرعون اور ہامان اور اس کے لشکر (اپنی تدبیر میں) بڑے غلط کار تھے"
        },
        {
            "chapter": 28,
            "verse": 9,
            "text": "فرعون کی بیوی نے (اس سے) کہا \"یہ میرے اور تیرے لیے آنکھوں کی ٹھنڈک ہے، اسے قتل نہ کرو، کیا عجب کہ یہ ہمارے لیے مفید ثابت ہو، یا ہم اسے بیٹا ہی بنا لیں\" اور وہ (انجام سے) بے خبر تھے"
        },
        {
            "chapter": 28,
            "verse": 10,
            "text": "اُدھر موسیٰؑ کی ماں کا دل اڑا جا رہا تھا وہ اس راز کو فاش کر بیٹھتی اگر ہم اس کی ڈھارس نہ بندھا دیتے تاکہ وہ (ہمارے وعدے پر) ایمان لانے والوں میں سے ہو"
        },
        {
            "chapter": 28,
            "verse": 11,
            "text": "اُس نے بچے کی بہن سے کہا اس کے پیچھے پیچھے جا چنانچہ وہ الگ سے اس کو اس طرح دیکھتی رہی کہ (دشمنوں کو) اس کا پتہ نہ چلا"
        },
        {
            "chapter": 28,
            "verse": 12,
            "text": "اور ہم نے بچّے پر پہلے ہی دُودھ پِلانے والیوں کی چھاتیاں حرام کر رکھی تھیں (یہ حالت دیکھ کر) اُس لڑکی نے اُن سے کہا \"میں تمہیں ایسے گھر کا پتہ بتاؤں جس کے لوگ اس کی پرورش کا ذمّہ لیں اور خیر خواہی کے ساتھ اسے رکھیں؟"
        },
        {
            "chapter": 28,
            "verse": 13,
            "text": "اس طرح ہم موسیٰؑ کو اس کی ماں کے پاس پلٹا لائے تاکہ اس کی آنکھیں ٹھنڈی ہوں اور وہ غمگین نہ ہو اور جان لے کہ اللہ کا وعدہ سچا تھا، مگر اکثر لوگ اس بات کو نہیں جانتے"
        },
        {
            "chapter": 28,
            "verse": 14,
            "text": "پھر جب موسیٰؑ اپنی پوری جوانی کو پہنچ گیا اور اس کا نشوونما مکمل ہو گیا تو ہم نے اسے حکم اور علم عطا کیا، ہم نیک لوگوں کو ایسی ہی جزا دیتے ہیں"
        },
        {
            "chapter": 28,
            "verse": 15,
            "text": "(ایک روز) وہ شہر میں ایسے وقت میں داخل ہوا جبکہ اہلِ شہر غفلت میں تھے وہاں اس نے دیکھا کہ دو آدمی لڑ رہے ہیں ایک اس کی اپنی قوم کا تھا اور دُوسرا اس کی دشمن قوم سے تعلق رکھتا تھا اس کی قوم کے آدمی نے دشمن قوم والے کے خلاف اسے مدد کے لیے پکارا موسیٰؑ نے اس کو ایک گھونسا مارا اور اس کا کام تمام کر دیا (یہ حرکت سرزد ہوتے ہی) موسیٰؑ نے کہا \"یہ شیطان کی کارفرمائی ہے، وہ سخت دشمن اور کھلا گمراہ کن ہے"
        },
        {
            "chapter": 28,
            "verse": 16,
            "text": "پھر وہ کہنے لگا \"اے میرے رب، مَیں نے اپنے نفس پر بڑا ظلم کر ڈالا، میری مغفرت فرما دے\" چنانچہ اللہ نے اس کی مغفرت فرما دی، وہ غفور رحیم ہے"
        },
        {
            "chapter": 28,
            "verse": 17,
            "text": "موسیٰؑ نے عہد کیا کہ \"“اے میرے رب، یہ احسان جو تو نے مجھ پر کیا ہے اِس کے بعد اب میں کبھی مجرموں کا مدد گار نہ بنوں گا"
        },
        {
            "chapter": 28,
            "verse": 18,
            "text": "دُوسرے روز وہ صبح سویرے ڈرتا اور ہر طرف سے خطرہ بھانپتا ہوا شہر میں جا رہا تھا کہ یکایک کیا دیکھتا ہے کہ وہی شخص جس نے کل اسے مدد کے لیے پکارا تھا آج پھر اسے پکار رہا ہے موسیٰؑ نے کہا \"تُو تو بڑا ہی بہکا ہُوا آدمی ہے"
        },
        {
            "chapter": 28,
            "verse": 19,
            "text": "پھر جب موسیٰؑ نے ارادہ کیا کہ دشمن قوم کے آدمی پر حملہ کرے تو وہ پکار اٹھا \"اے موسیٰؑ، کیا آج تو مجھے اُسی طرح قتل کرنے لگا ہے جس طرح کل ایک شخص کو قتل کر چکا ہے، تو اس ملک میں جبّار بن کر رہنا چاہتا ہے، اصلاح نہیں کرنا چاہتا"
        },
        {
            "chapter": 28,
            "verse": 20,
            "text": "اس کے بعد ایک آدمی شہر کے پرلے سِرے سے دَوڑتا ہوا آیا اور بولا \"موسیٰؑ، سرداروں میں تیرے قتل کے مشورے ہو رہے ہیں، یہاں سے نکل جا، میں تیرا خیر خواہ ہوں"
        },
        {
            "chapter": 28,
            "verse": 21,
            "text": "یہ خبر سنتے ہی موسیٰؑ ڈرتا اور سہمتا نکل کھڑا ہوا اور اس نے دعا کی کہ \"اے میرے رب، مجھے ظالموں سے بچا"
        },
        {
            "chapter": 28,
            "verse": 22,
            "text": "(مصر سے نکل کر) جب موسیٰؑ نے مَدیَن کا رُخ کیا تو اُس نے کہا \"اُمید ہے کہ میرا رب مجھے ٹھیک راستے پر ڈال دے گا"
        },
        {
            "chapter": 28,
            "verse": 23,
            "text": "اور جب وہ مَدیَن کے کنوئیں پر پہنچا تو اُس نے دیکھا کہ بہت سے لوگ اپنے جانوروں کو پانی پلا رہے ہیں اور ان سے الگ ایک طرف دو عورتیں اپنے جانوروں کو روک رہی ہیں موسیٰؑ نے اِن عورتوں سے پوچھا \"تمہیں کیا پریشانی ہے؟\" انہوں نے کہا \"ہم اپنے جانوروں کو پانی نہیں پلا سکتیں جب تک یہ چرواہے اپنے جانور نکال کر نہ لے جائیں، اور ہمارے والد ایک بہت بوڑھے آدمی ہیں"
        },
        {
            "chapter": 28,
            "verse": 24,
            "text": "یہ سن کو موسیٰؑ نے ان کے جانوروں کو پانی پلا دیا، پھر ایک سائے کی جگہ جا بیٹھا اور بولا \"پروردگار، جو خیر بھی تو مجھ پر نازل کر دے میں اس کا محتاج ہوں"
        },
        {
            "chapter": 28,
            "verse": 25,
            "text": "(کچھ دیر نہ گزری تھی کہ) ان دونوں عورتوں میں سے ایک شرم و حیا سے چلتی ہوئی اس کے پاس آئی اور کہنے لگی \"میرے والد آپ کو بُلا رہے ہیں تاکہ آپ نے ہمارے جانوروں کو پانی جو پلایا ہے اس کا اجر آپ کو دیں\" موسیٰؑ جب اس کے پاس پہنچا اور اپنا سارا قصہ اسے سُنایا تو اس نے کہا \"کچھ خوف نہ کرو، اب تم ظالموں سے بچ نکلے ہو"
        },
        {
            "chapter": 28,
            "verse": 26,
            "text": "ان دونوں عورتوں میں سے ایک نے اپنے باپ سے کہا \"ابّا جان، اس شخص کو نوکر رکھ لیجیے، بہترین آدمی جسے آپ ملازم رکھیں وہی ہو سکتا ہے جو مضبُوط اور امانت دار ہو"
        },
        {
            "chapter": 28,
            "verse": 27,
            "text": "اس کے باپ نے (موسیٰؑ سے) کہا \"میں چاہتا ہوں کہ اپنی اِن دو بیٹیوں میں سے ایک کا نکاح تمہارے ساتھ کر دوں بشرطیکہ تم آٹھ سال تک میرے ہاں ملازمت کرو، اور اگر دس سال پُورے کر دو تو یہ تمہاری مرضی ہے میں تم پر سختی نہیں کرنا چاہتا تم اِن شاءاللہ مجھے نیک آدمی پاؤ گے"
        },
        {
            "chapter": 28,
            "verse": 28,
            "text": "موسیٰ نے جواب دیا \"یہ بات میرے اور آپ کے درمیان طے ہو گئی ان دونوں مدتوں میں سے جو بھی میں پُوری کر دوں اُس کے بعد پھر کوئی زیادتی مجھ پر نہ ہو، اور جو کچھ قول قرار ہم کر رہے ہیں اللہ اس پر نگہبان ہے"
        },
        {
            "chapter": 28,
            "verse": 29,
            "text": "جب موسیٰؑ نے مدت پوری کر دی اور وہ اپنے اہل و عیال کو لے کر چلا تو طُور کی جانب اس کو ایک آگ نظر آئی اُس نے اپنے گھر والوں سے کہا \"ٹھیرو، میں نے ایک آگ دیکھی ہے، شاید میں وہاں سے کوئی خبر لے آؤں یا اس آگ سے کوئی انگارہ ہی اُٹھا لاؤں جس سے تم تاپ سکو"
        },
        {
            "chapter": 28,
            "verse": 30,
            "text": "وہاں پہنچا تو وادی کے داہنے کنارے پر مبارک خطے میں ایک درخت سے پکارا گیا کہ \"اے موسیٰؑ، میں ہی اللہ ہوں، سارے جہان والوں کا مالک"
        },
        {
            "chapter": 28,
            "verse": 31,
            "text": "اور (حکم دیا گیا کہ) پھینک دے اپنی لاٹھی جونہی کہ موسیٰؑ نے دیکھا کہ وہ لاٹھی سانپ کی طرح بل کھا رہی ہے تو وہ پیٹھ پھیر کر بھاگا اور اس نے مڑ کر بھی نہ دیکھا (ارشاد ہوا) \"موسیٰؑ، پلٹ آ اور خوف نہ کر، تو بالکل محفوظ ہے"
        },
        {
            "chapter": 28,
            "verse": 32,
            "text": "اپنا ہاتھ گریبان میں ڈال، چمکتا ہوا نکلے گا بغیر کسی تکلیف کے اور خوف سے بچنے کے لیے اپنا بازو بھینچ لے یہ دو روشن نشانیاں ہیں تیرے رب کی طرف سے فرعون اور اس کے درباریوں کے سامنے پیش کرنے کے لیے، وہ بڑے ہی نافرمان لوگ ہیں"
        },
        {
            "chapter": 28,
            "verse": 33,
            "text": "موسیٰؑ نے عرض کیا \"میرے آقا، میں تو ان کا ایک آدمی قتل کر چکا ہوں، ڈرتا ہوں کہ وہ مجھے مار ڈالیں گے"
        },
        {
            "chapter": 28,
            "verse": 34,
            "text": "اور میرا بھائی ہارونؑ مجھے سے زیادہ زبان آور ہے، اسے میرے ساتھ مدد گار کے طور پر بھیج تاکہ وہ میری تائید کرے، مجھے اندیشہ ہے کہ وہ لوگ مجھے جھٹلائیں گے"
        },
        {
            "chapter": 28,
            "verse": 35,
            "text": "فرمایا \"ہم تیرے بھائی کے ذریعہ سے تیرا ہاتھ مضبوط کریں گے اور تم دونوں کو ایسی سطوت بخشیں گے کہ وہ تمہارا کچھ نہ بگاڑ سکیں گے ہماری نشانیوں کے زور سے غلبہ تمہارا اور تمہارے پیروؤں کا ہی ہو گا"
        },
        {
            "chapter": 28,
            "verse": 36,
            "text": "پھر جب موسیٰؑ اُن لوگوں کے پاس ہماری کھُلی کھُلی نشانیاں لے کر پہنچا تو انہوں نے کہا کہ یہ کچھ نہیں ہے مگر بناوٹی جادوگر اور یہ باتیں تو ہم نے اپنے باپ دادا کے زمانے میں کبھی سُنیں ہی نہیں"
        },
        {
            "chapter": 28,
            "verse": 37,
            "text": "موسیٰؑ نے جواب دیا \"میرا رب اُس شخص کے حال سے خوب واقف ہے جو اس کی طرف سے ہدایت لے کر آیا ہے اور وہی بہتر جانتا ہے کہ آخری انجام کس کا اچھا ہونا ہے، حق یہ ہے کہ ظالم کبھی فلاح نہیں پاتے"
        },
        {
            "chapter": 28,
            "verse": 38,
            "text": "اور فرعون نے کہا \"اے اہل دربار میں تو اپنے سوا تمہارے کسی خدا کو نہیں جانتا ہامان، ذرا اینٹیں پکوا کر میرے لیے ایک اونچی عمارت تو بنوا، شاید کہ اس پر چڑھ کر میں موسیٰؑ کے خدا کو دیکھ سکوں، میں تو اسے جھُوٹا سمجھتا ہوں"
        },
        {
            "chapter": 28,
            "verse": 39,
            "text": "اُس نے اور اس کے لشکروں نے زمین میں بغیر کسی حق کے اپنی بڑائی کا گھمنڈ کیا اور سمجھے کہ انہیں کبھی ہماری طرف پلٹنا نہیں ہے"
        },
        {
            "chapter": 28,
            "verse": 40,
            "text": "آخر کار ہم نے اسے اور اس کے لشکروں کو پکڑا اور سمندر میں پھینک دیا اب دیکھ لو کہ ان ظالموں کا کیسا انجام ہوا"
        },
        {
            "chapter": 28,
            "verse": 41,
            "text": "ہم نے انہیں جہنم کی طرف دعوت دینے والے پیش رو بنا دیا اور قیامت کے روز وہ کہیں سے کوئی مدد نہ پا سکیں گے"
        },
        {
            "chapter": 28,
            "verse": 42,
            "text": "ہم نے اِس دنیا میں ان کے پیچھے لعنت لگا دی اور قیامت کے روز وہ بڑی قباحت میں مبتلا ہوں گے"
        },
        {
            "chapter": 28,
            "verse": 43,
            "text": "پچھلی نسلوں کو ہلاک کرنے کے بعد ہم نے موسیٰؑ کو کتاب عطا کی، لوگوں کے لیے بصیرتوں کا سامان بنا کر، تاکہ شاید لوگ سبق حاصل کریں"
        },
        {
            "chapter": 28,
            "verse": 44,
            "text": "(اے محمدؐ) تم اُس وقت مغربی گوشے میں موجود نہ تھے جب ہم نے موسیٰؑ کو یہ فرمان شریعت عطا کیا، اور نہ تم شاہدین میں شامل تھے"
        },
        {
            "chapter": 28,
            "verse": 45,
            "text": "بلکہ اس کے بعد (تمہارے زمانے تک) ہم بہت سی نسلیں اٹھا چکے ہیں اور ان پر بہت زمانہ گزر چکا ہے تم اہلِ مَدیَن کے درمیان بھی موجود نہ تھے کہ اُن کو ہماری آیات سُنا رہے ہوتے، مگر (اُس وقت کی یہ خبریں) بھیجنے والے ہم ہیں"
        },
        {
            "chapter": 28,
            "verse": 46,
            "text": "اور تم طور کے دامن میں بھی اُس وقت موجود نہ تھے جب ہم نے (موسیٰؑ کو پہلی مرتبہ) پکارا تھا، مگر یہ تمہارے رب کی رحمت ہے (کہ تم کو یہ معلومات دی جار ہی ہیں) تاکہ تم اُن لوگوں کو متنبّہ کر دو جن کے پاس تم سے پہلے کوئی متنبّہ کرنے والا نہیں آیا، شاید کہ وہ ہوش میں آئیں"
        },
        {
            "chapter": 28,
            "verse": 47,
            "text": "(اور یہ ہم نے اس لیے کیا کہ) کہیں ایسا نہ ہو کہ اُن کے اپنے کیے کرتوتوں کی بدولت کوئی مصیبت جب اُن پر آئے تو وہ کہیں \"اے پروردگار، تُو نے کیوں نہ ہماری طرف کوئی رسول بھیجا کہ ہم تیری آیات کی پیروی کرتے اور اہلِ ایمان میں سے ہوتے"
        },
        {
            "chapter": 28,
            "verse": 48,
            "text": "مگر جب ہمارے ہاں سے حق ان کے پاس آ گیا تو وہ کہنے لگے \"کیوں نہ دیا گیا اِس کو وہی کچھ جو موسیٰؑ کو دیا گیا تھا؟\" کیا یہ لوگ اُس کا انکار نہیں کر چکے ہیں جو اس سے پہلے موسیٰؑ کو دیا گیا تھا؟ انہوں نے کہا \"دونوں جادوگر ہیں جو ایک دُوسرے کی مدد کرتے ہیں\" اور کہا \"ہم کسی کو نہیں مانتے"
        },
        {
            "chapter": 28,
            "verse": 49,
            "text": "(اے نبیؐ،) ان سے کہو، \"اچھا تو لاؤ اللہ کی طرف سے کوئی کتاب جو اِن دونوں سے زیادہ ہدایت بخشنے والی ہو اگر تم سچے ہو، میں اسی کی پیروی اختیار کروں گا"
        },
        {
            "chapter": 28,
            "verse": 50,
            "text": "اب اگر وہ تمہارا یہ مطالبہ پورا نہیں کرتے تو سمجھ لو کہ دراصل یہ اپنی خواہشات کے پیرو ہیں، اور اُس شخص سے بڑھ کر کون گمراہ ہو گا جو خدائی ہدایت کے بغیر بس اپنی خواہشات کی پیروی کرے؟ اللہ ایسے ظالموں کو ہرگز ہدایت نہیں بخشتا"
        },
        {
            "chapter": 28,
            "verse": 51,
            "text": "اور (نصیحت کی) بات پے در پے ہم انہیں پہنچا چکے ہیں تاکہ وہ غفلت سے بیدار ہوں"
        },
        {
            "chapter": 28,
            "verse": 52,
            "text": "جن لوگوں کو اس سے پہلے ہم نے کتاب دی تھی وہ اِس (قرآن) پر ایمان لاتے ہیں"
        },
        {
            "chapter": 28,
            "verse": 53,
            "text": "اور جب یہ اُن کو سُنایا جاتا ہے تو وہ کہتے ہیں کہ \"ہم اِس پر ایمان لائے، یہ واقعی حق ہے ہمارے رب کی طرف سے، ہم تو پہلے ہی سے مسلم ہیں"
        },
        {
            "chapter": 28,
            "verse": 54,
            "text": "یہ وہ لوگ ہیں جنہیں ان کا اجر دو بار دیا جائے گا اُس ثابت قدمی کے بدلے جو انہوں نے دکھائی وہ بُرائی کو بھَلائی سے دفع کرتے ہیں اور جو کچھ رزق ہم نے انہیں دیا ہے اس میں سے خرچ کرتے ہیں"
        },
        {
            "chapter": 28,
            "verse": 55,
            "text": "اور جب انہوں نے بیہودہ بات سنی تو یہ کہہ کر اس سے کنارہ کش ہو گئے کہ \"ہمارے اعمال ہمارے لیے اور تمہارے اعمال تمہارے لیے، تم کو سلام ہے، ہم جاہلوں کا سا طریقہ اختیار نہیں کرنا چاہتے"
        },
        {
            "chapter": 28,
            "verse": 56,
            "text": "اے نبیؐ، تم جسے چاہو اسے ہدایت نہیں دے سکتے، مگر اللہ جسے چاہتا ہے ہدایت دیتا ہے اور وہ ان لوگوں کو خوب جانتا ہے جو ہدایت قبول کرنے والے ہیں"
        },
        {
            "chapter": 28,
            "verse": 57,
            "text": "وہ کہتے ہیں \"اگر ہم تمہارے ساتھ اِس ہدایت کی پیروی اختیار کر لیں تو اپنی زمین سے اُچک لیے جائیں گے\" کیا یہ واقعہ نہیں ہے کہ ہم نے ایک پرامن حرم کو ان کے لیے جائے قیام بنا دیا جس کی طرف ہر طرح کے ثمرات کھچے چلے آتے ہیں، ہماری طرف سے رزق کے طور پر؟ مگر ان میں سے اکثر لوگ جانتے نہیں ہیں"
        },
        {
            "chapter": 28,
            "verse": 58,
            "text": "اور کتنی ہی ایسی بستیاں ہم تباہ کر چکے ہیں جن کے لوگ اپنی معیشت پر اترا گئے تھے سو دیکھ لو، وہ ان کے مسکن پڑے ہوئے ہیں جن میں ان کے بعد کم ہی کوئی بسا ہے، آ خرکار ہم ہی وارث ہو کر رہے"
        },
        {
            "chapter": 28,
            "verse": 59,
            "text": "اور تیرا رب بستیوں کو ہلاک کرنے والا نہ تھا جب تک کہ ان کے مرکز میں ایک رسُول نہ بھیج دیتا جو ان کو ہماری آیات سُناتا اور ہم بستیوں کو ہلاک کرنے والے نہ تھے جب تک کہ ان کے رہنے والے ظالم نہ ہو جاتے"
        },
        {
            "chapter": 28,
            "verse": 60,
            "text": "تم لوگوں کو جو کچھ بھی دیا گیا ہے وہ محض دُنیا کی زندگی کا سامان اور اس کی زینت ہے، اور جو کچھ اللہ کے پاس ہے وہ اس سے بہتر اور باقی تر ہے کیا تم لوگ عقل سے کام نہیں لیتے؟"
        },
        {
            "chapter": 28,
            "verse": 61,
            "text": "بھلا وہ شخص جس سے ہم نے اچھا وعدہ کیا ہو اور وہ اسے پانے والا ہو کبھی اس شخص کی طرح ہو سکتا ہے جسے ہم نے صرف حیات دنیا کا سروسامان دے دیا ہو اور پھر وہ قیامت کے روز سزا کے لیے پیش کیا جانے والا ہو؟"
        },
        {
            "chapter": 28,
            "verse": 62,
            "text": "اور (بھول نہ جائیں یہ لوگ) اُس دن کو جب کہ وہ اِن کو پکارے گا اور پوچھے گا \"کہاں ہیں میرے وہ شریک جن کا تم گمان رکھتے تھے؟"
        },
        {
            "chapter": 28,
            "verse": 63,
            "text": "یہ قول جن پر چسپاں ہو گا وہ کہیں گے \"اے ہمارے رب، بے شک یہی لوگ ہیں جن کو ہم نے گمراہ کیا تھا، اِنہیں ہم نے اُسی طرح گمراہ کیا جیسے ہم خود گمراہ ہوئے ہم آپ کے سامنے براءت کا اظہار کرتے ہیں یہ ہماری تو بندگی نہیں کرتے تھے"
        },
        {
            "chapter": 28,
            "verse": 64,
            "text": "پھر اِن سے کہا جائے گا کہ پکارو اب اپنے ٹھیرائے ہوئے شریکوں کو یہ انہیں پکاریں گے مگر وہ اِن کو کوئی جواب نہ دیں گے اور یہ لوگ عذاب دیکھ لیں گے کاش یہ ہدایت اختیار کرنے والے ہوتے"
        },
        {
            "chapter": 28,
            "verse": 65,
            "text": "اور (فراموش نہ کریں یہ لوگ) وہ دن جبکہ وہ اِن کو پکارے گا اور پوچھے گا کہ \"جو رسول بھیجے گئے تھے انہیں تم نے کیا جواب دیا تھا؟"
        },
        {
            "chapter": 28,
            "verse": 66,
            "text": "اُس وقت کوئی جواب اِن کو نہ سُوجھے گا اور نہ یہ آپس میں ایک دُوسرے سے پوچھ ہی سکیں گے"
        },
        {
            "chapter": 28,
            "verse": 67,
            "text": "البتہ جس نے آج توبہ کر لی اور ایمان لے آیا اور نیک عمل کیے وہی یہ توقع کر سکتا ہے کہ وہاں فلاح پانے والوں میں سے ہو گا"
        },
        {
            "chapter": 28,
            "verse": 68,
            "text": "تیرا رب پیدا کرتا ہے جو کچھ چاہتا ہے اور (وہ خود ہی اپنے کام کے لیے جسے چاہتا ہے) منتخب کر لیتا ہے، یہ انتخاب اِن لوگوں کے کرنے کا کام نہیں ہے، اللہ پاک ہے اور بہت بالاتر ہے اُس شرک سے جو یہ لوگ کرتے ہیں"
        },
        {
            "chapter": 28,
            "verse": 69,
            "text": "تیرا رب جانتا ہے جو کچھ یہ دلوں میں چھپائے ہوئے ہیں اور جو کچھ یہ ظاہر کرتے ہیں"
        },
        {
            "chapter": 28,
            "verse": 70,
            "text": "وہی ایک اللہ ہے جس کے سوا کوئی عبادت کا مستحق نہیں اسی کے لیے حمد ہے دنیا میں بھی اور آخرت میں بھی، فرماں روائی اسی کی ہے اور اسی کی طرف تم سب پلٹائے جانے والے ہو"
        },
        {
            "chapter": 28,
            "verse": 71,
            "text": "اے نبیؐ، اِن سے کہو کبھی تم لوگوں نے غور کیا کہ اگر اللہ قیامت تک تم پر ہمیشہ کے لیے رات طاری کر دے تو اللہ کے سوا وہ کونسا معبود ہے جو تمہیں روشنی لا دے؟ کیا تم سُنتے نہیں ہو؟"
        },
        {
            "chapter": 28,
            "verse": 72,
            "text": "اِن سے پوچھو، کبھی تم نے سوچا کہ اگر اللہ قیامت تک تم پر ہمیشہ کے لیے دن طاری کر دے تو اللہ کے سوا وہ کونسا معبُود ہے جو تمہیں رات لا دے تاکہ تم اس میں سکون حاصل کر سکو؟ کیا تم کو سُوجھتا نہیں؟"
        },
        {
            "chapter": 28,
            "verse": 73,
            "text": "یہ اسی کی رحمت ہے کہ اس نے تمہارے لیے رات اور دن بنائے تاکہ تم (رات میں) سکون حاصل کرو اور (دن کو) اپنے رب کا فضل تلاش کرو، شاید کہ تم شکر گزار بنو"
        },
        {
            "chapter": 28,
            "verse": 74,
            "text": "(یاد رکھیں یہ لوگ) وہ دن جبکہ وہ انہیں پکارے گا پھر پوچھے گا \"کہاں ہیں میرے وہ شریک جن کا تم گمان رکھتے تھے؟"
        },
        {
            "chapter": 28,
            "verse": 75,
            "text": "اور ہم ہر امّت میں سے ایک گواہ نکال لائیں گے پھر کہیں گے کہ \"لاؤ اب اپنی دلیل\" اس وقت انہیں معلوم ہو جائے گا کہ حق اللہ کی طرف سے ہے، اور گم ہو جائیں گے ان کے وہ سارے جھوٹ جو انہوں نے گھڑ رکھے تھے"
        },
        {
            "chapter": 28,
            "verse": 76,
            "text": "یہ ایک واقعہ ہے کہ قارون موسیٰؑ کی قوم کا ایک شخص تھا، پھر وہ اپنی قوم کے خلاف سرکش ہو گیا اور ہم نے اس کو اتنے خزانے دے رکھے تھے کہ ان کی کنجیاں طاقت ور آدمیوں کی ایک جماعت مشکل سے اُٹھا سکتی تھی ایک دفعہ جب اس کی قوم کے لوگوں نے اُس سے کہا \"پھول نہ جا، اللہ پھولنے والوں کو پسند نہیں کرتا"
        },
        {
            "chapter": 28,
            "verse": 77,
            "text": "جو مال اللہ نے تجھے دیا ہے اس سے آخرت کا گھر بنانے کی فکر کر اور دُنیا میں سے بھی اپنا حصہ فراموش نہ کر احسان کر جس طرح اللہ نے تیرے ساتھ احسان کیا ہے اور زمین میں فساد برپا کرنے کی کوشش نہ کر، اللہ مفسدوں کو پسند نہیں کرتا"
        },
        {
            "chapter": 28,
            "verse": 78,
            "text": "تو اُس نے کہا \"یہ سب کچھ تو مجھے اُس علم کی بنا پر دیا گیا ہے جو مجھ کو حاصل ہے\" کیا اس کو علم نہ تھا کہ اللہ اس سے پہلے بہت سے ایسے لوگوں کو ہلاک کر چکا ہے جو اس سے زیادہ قوت اور جمعیت رکھتے تھے؟ مجرموں سے تو ان کے گناہ نہیں پوچھے جاتے"
        },
        {
            "chapter": 28,
            "verse": 79,
            "text": "ایک روز وہ اپنی قوم کے سامنے اپنے پُورے ٹھاٹھ میں نکلا جو لوگ حیات دنیا کے طالب تھے وہ اسے دیکھ کر کہنے لگے \"کاش ہمیں بھی وہی کچھ ملتا جو قارون کو دیا گیا ہے، یہ تو بڑا نصیبے والا ہے"
        },
        {
            "chapter": 28,
            "verse": 80,
            "text": "مگر جو لوگ علم رکھنے والے تھے وہ کہنے لگے \"افسوس تمہارے حال پر، اللہ کا ثواب بہتر ہے اُس شخص کے لیے جو ایمان لائے اور نیک عمل کرے، اور یہ دولت نہیں ملتی مگر صبر کرنے والوں کو"
        },
        {
            "chapter": 28,
            "verse": 81,
            "text": "آخر کار ہم نے اسے اور اس کے گھر کو زمین میں دَھنسا دیا پھر کوئی اس کے حامیوں کا گروہ نہ تھا جو اللہ کے مقابلہ میں اس کی مدد کو آتا اور نہ وہ خود اپنی مدد آپ کر سکا"
        },
        {
            "chapter": 28,
            "verse": 82,
            "text": "اب وہی لوگ جو کل اس کی منزلت کی تمنا کر رہے تھے کہنے لگے \"افسوس، ہم بھول گئے تھے کہ اللہ اپنے بندوں میں سے جس کا رزق چاہتا ہے کشادہ کرتا ہے اور جسے چاہتا ہے نَپا تلا دیتا ہے اگر اللہ نے ہم پر احسان نہ کیا ہوتا تو ہمیں بھی زمین میں دَھنسا دیتا افسوس ہم کو یاد نہ رہا کہ کافر فلاح نہیں پایا کرتے"
        },
        {
            "chapter": 28,
            "verse": 83,
            "text": "وہ آخرت کا گھر تو ہم اُن لوگوں کے لیے مخصوص کر دیں گے جو زمین میں اپنی بڑائی نہیں چاہتے اور نہ فساد کرنا چاہتے ہیں اور انجام کی بھَلائی متقین ہی کے لیے ہے"
        },
        {
            "chapter": 28,
            "verse": 84,
            "text": "جو کوئی بھَلائی لے کر آئے گا اس کے لیے اس سے بہتر بھَلائی ہے، اور جو بُرائی لے کر آئے تو بُرائیاں کرنے والوں کو ویسا ہی بدلہ ملے گا جیسے عمل وہ کرتے تھے"
        },
        {
            "chapter": 28,
            "verse": 85,
            "text": "اے نبیؐ، یقین جانو کہ جس نے یہ قرآن تم پر فرض کیا ہے وہ تمہیں ایک بہترین انجام کو پہنچانے والا ہے اِن لوگوں سے کہہ دو کہ \"میرا رب خُوب جانتا ہے کہ ہدایت لے کر کون آیا ہے اور کھُلی گمراہی میں کون مُبتلا ہے"
        },
        {
            "chapter": 28,
            "verse": 86,
            "text": "تم اس بات کے ہرگز امیدوار نہ تھے کہ تم پر کتاب نازل کی جائے گی، یہ تو محض تمہارے رب کی مہربانی سے (تم پر نازل ہوئی ہے)، پس تم کافروں کے مدد گار نہ بنو"
        },
        {
            "chapter": 28,
            "verse": 87,
            "text": "اور ایسا کبھی نہ ہونے پائے کہ اللہ کی آیات جب تم پر نازل ہوں تو کفّار تمہیں اُن سے باز رکھیں اپنے رب کی طرف دعوت دو اور ہرگز مشرکوں میں شامل نہ ہو"
        },
        {
            "chapter": 28,
            "verse": 88,
            "text": "اور اللہ کے ساتھ کسی دُوسرے معبُود کو نہ پکارو اُس کے سوا کوئی معبُود نہیں ہے ہر چیز ہلاک ہونے والی ہے سوائے اُس کی ذات کے فرماں روائی اُسی کی ہے اور اُسی کی طرف تم سب پلٹائے جاؤ گے"
        },
        {
            "chapter": 29,
            "verse": 1,
            "text": "الف ل م"
        },
        {
            "chapter": 29,
            "verse": 2,
            "text": "کیا لوگوں نے یہ سمجھ رکھا ہے کہ وہ بس اتنا کہنے پر چھوڑ دیے جائیں گے کہ \"ہم ایمان لائے \" اور ان کو آزمایا نہ جائے گا؟"
        },
        {
            "chapter": 29,
            "verse": 3,
            "text": "حالاں کہ ہم اُن سب لوگوں کی آزمائش کر چکے ہیں جو اِن سے پہلے گزرے ہیں اللہ کو تو ضرور یہ دیکھنا ہے کہ سچّے کون ہیں اور جھوٹے کون"
        },
        {
            "chapter": 29,
            "verse": 4,
            "text": "اور کیا وہ لوگ جو بُری حرکتیں کر رہے ہیں یہ سمجھے بیٹھے ہیں کہ وہ ہم سے بازی لے جائیں گے؟ بڑا غلط حکم ہے جو وہ لگا رہے ہیں"
        },
        {
            "chapter": 29,
            "verse": 5,
            "text": "جو کوئی اللہ سے ملنے کی توقع رکھتا ہو (اُسے معلوم ہونا چاہیے کہ) اللہ کا مقرر کیا ہوا وقت آنے ہی والا ہے، اور اللہ سب کچھ سُنتا اور جانتا ہے"
        },
        {
            "chapter": 29,
            "verse": 6,
            "text": "جو شخص بھی مجاہدہ کریگا اپنے ہی بھلے کے لیے کرے گا، اللہ یقیناً دنیا جہان والوں سے بے نیاز ہے"
        },
        {
            "chapter": 29,
            "verse": 7,
            "text": "اور جو لوگ ایمان لائیں گے اور نیک اعمال کریں گے اُن کی برائیاں ہم ان سے دُور کر دیں گے اور انہیں اُن کے بہترین اعمال کی جزا دیں گے"
        },
        {
            "chapter": 29,
            "verse": 8,
            "text": "ہم نے انسان کو ہدایت کی ہے کہ اپنے والدین کے ساتھ نیک سلوک کرے لیکن اگر وہ تجھ پر زور ڈالیں کہ تو میرے ساتھ کسی ایسے (معبُود) کو شریک ٹھیرائے جسے تو (میرے شریک کی حیثیت سے) نہیں جانتا تو ان کی اطاعت نہ کر میری ہی طرف تم سب کو پلٹ کر آنا ہے، پھر میں تم کو بتا دوں گا کہ تم کیا کرتے رہے ہو"
        },
        {
            "chapter": 29,
            "verse": 9,
            "text": "اور جو لوگ ایمان لائے ہوں گے اور جنہوں نے نیک اعمال کیے ہوں گے اُن کو ہم ضرور صالحین میں داخل کریں گے"
        },
        {
            "chapter": 29,
            "verse": 10,
            "text": "لوگوں میں سے کوئی ایسا ہے جو کہتا ہے کہ ہم ایمان لائے اللہ پر مگر جب وہ اللہ کے معاملہ میں ستایا گیا تو اس نے لوگوں کی ڈالی ہوئی آزمائش کو اللہ کے عذاب کی طرح سمجھ لیا اب اگر تیرے رب کی طرف سے فتح و نصرت آ گئی تو یہی شخص کہے گا کہ \"ہم تو تمہارے ساتھ تھے\" کیا دنیا والوں کے دلوں کا حال اللہ کو بخوبی معلوم نہیں ہے؟"
        },
        {
            "chapter": 29,
            "verse": 11,
            "text": "اور اللہ کو تو ضرور یہ دیکھنا ہی ہے کہ ایمان لانے والے کون ہیں اور منافق کون"
        },
        {
            "chapter": 29,
            "verse": 12,
            "text": "یہ کافر لوگ ایمان لانے والوں سے کہتے ہیں کہ تم ہمارے طریقے کی پیروی کرو اور تمہاری خطاؤں کو ہم اپنے اُوپر لے لیں گے حالانکہ اُن کی خطاؤں میں سے کچھ بھی وہ اپنے اوپر لینے والے نہیں ہیں، وہ قطعاً جھوٹ کہتے ہیں"
        },
        {
            "chapter": 29,
            "verse": 13,
            "text": "ہاں ضرور وہ اپنے بوجھ بھی اٹھائیں گے اور اپنے بوجھوں کے ساتھ بہت سے دوسرے بوجھ بھی اور قیامت کے روز یقیناً ان سے اِن افترا پردازیوں کی بازپرس ہو گی جو وہ کرتے رہے ہیں"
        },
        {
            "chapter": 29,
            "verse": 14,
            "text": "ہم نے نوحؑ کو اس کی قوم کی طرف بھیجا اور وہ پچاس کم ایک ہزار برس اُن کے درمیان رہا آخر کار اُن لوگوں کو طوفان نے آ گھیرا اس حال میں کہ وہ ظالم تھے"
        },
        {
            "chapter": 29,
            "verse": 15,
            "text": "پھر نوحؑ کو اور کشتی والوں کو ہم نے بچا لیا اور اُسے دنیا والوں کے لیے ایک نشان عبرت بنا کر رکھ دیا"
        },
        {
            "chapter": 29,
            "verse": 16,
            "text": "اور ابراہیمؑ کو بھیجا جبکہ اُس نے اپنی قوم سے کہا \"اللہ کی بندگی کرو اور اُس سے ڈرو یہ تمہارے لیے بہتر ہے اگر تم جانو"
        },
        {
            "chapter": 29,
            "verse": 17,
            "text": "تم اللہ کو چھوڑ کر جنہیں پوج رہے ہو وہ تو محض بت ہیں اور تم ایک جھوٹ گھڑ رہے ہو در حقیقت اللہ کے سوا جن کی تم پرستش کرتے ہو وہ تمہیں کوئی رزق بھی دینے کا اختیار نہیں رکھتے اللہ سے رزق مانگو اور اُسی کی بندگی کرو اور اس کا شکر ادا کرو، اسی کی طرف تم پلٹائے جانے والے ہو"
        },
        {
            "chapter": 29,
            "verse": 18,
            "text": "اور اگر تم جھٹلاتے ہو تو تم سے پہلے بہت سی قومیں جھٹلا چکی ہیں، اور رسول پر صاف صاف پیغام پہنچا دینے کے سوا کوئی ذمّہ داری نہیں ہے"
        },
        {
            "chapter": 29,
            "verse": 19,
            "text": "کیا اِن لوگوں نے کبھی دیکھا ہی نہیں ہے کہ اللہ کس طرح خلق کی ابتدا کرتا ہے، پھر اُس کا اعادہ کرتا ہے؟ یقیناً یہ (اعادہ تو) اللہ کے لیے آسان تر ہے"
        },
        {
            "chapter": 29,
            "verse": 20,
            "text": "ان سے کہو کہ زمین میں چلو پھرو اور دیکھو کہ اُس نے کس طرح خلق کی ابتدا کی ہے، پھر اللہ بار دیگر بھی زندگی بخشے گا یقیناً اللہ ہر چیز پر قادر ہے"
        },
        {
            "chapter": 29,
            "verse": 21,
            "text": "جسے چاہے سزا دے اور جس پر چاہے رحم فرمائے، اُسی کی طرف تم پھیرے جانے والے ہو"
        },
        {
            "chapter": 29,
            "verse": 22,
            "text": "تم نہ زمین میں عاجز کرنے والے ہو نہ آسمان میں، اور اللہ سے بچانے والا کوئی سرپرست اور مدد گار تمہارے لیے نہیں ہے"
        },
        {
            "chapter": 29,
            "verse": 23,
            "text": "جن لوگوں نے اللہ کی آیات کا اور اس سے ملاقات کا انکار کیا ہے وہ میری رحمت سے مایوس ہو چکے ہیں اور ان کے لیے درد ناک سزا ہے"
        },
        {
            "chapter": 29,
            "verse": 24,
            "text": "پھر اُس کی قوم کا جواب اِس کے سوا کچھ نہ تھا کہ انہوں نے کہا \"قتل کر دو اِسے یا جلا ڈالو اِس کو\" آخر کار اللہ نے اسے آگ سے بچا لیا، یقیناً اس میں نشانیاں ہیں اُن لوگوں کے لیے جو ایمان لانے والے ہیں"
        },
        {
            "chapter": 29,
            "verse": 25,
            "text": "اور اُس نے کہا \"تم نے دنیا کی زندگی میں تو اللہ کو چھوڑ کر بتوں کو اپنے درمیان محبت کا ذریعہ بنا لیا ہے مگر قیامت کے روز تم ایک دُوسرے کا انکار اور ایک دُوسرے پر لعنت کرو گے اور آگ تمہارا ٹھکانا ہو گی اور کوئی تمہارا مدد گار نہ ہو گا"
        },
        {
            "chapter": 29,
            "verse": 26,
            "text": "اُس وقت لوطؑ نے اُس کو مانا اور ابراہیمؑ نے کہا میں اپنے رب کی طرف ہجرت کرتا ہوں، وہ زبردست ہے اور حکیم ہے"
        },
        {
            "chapter": 29,
            "verse": 27,
            "text": "اور ہم نے اسے اسحاقؑ اور یعقوبؑ (جیسی اولاد) عنایت فرمائی اور اس کی نسل میں نبوت اور کتاب رکھ دی، اور اسے دنیا میں اُس کا اجر عطا کیا اور آخرت میں وہ یقیناً صالحین میں سے ہو گا"
        },
        {
            "chapter": 29,
            "verse": 28,
            "text": "اور ہم نے لوطؑ کو بھیجا جبکہ اُس نے اپنی قوم سے کہا \"تم تو وہ فحش کام کرتے ہو جو تم سے پہلے دنیا والوں میں سے کسی نے نہیں کیا ہے"
        },
        {
            "chapter": 29,
            "verse": 29,
            "text": "کیا تمہارا حال یہ ہے کہ مَردوں کے پاس جاتے ہو، اور رہزنی کرتے ہو اور اپنی مجلسوں میں بُرے کام کرتے ہو؟\" پھر کوئی جواب اس کی قوم کے پاس اس کے سوا نہ تھا کہ انہوں نے کہا \"لے آ اللہ کا عذاب اگر تو سچّا ہے"
        },
        {
            "chapter": 29,
            "verse": 30,
            "text": "لوطؑ نے کہا \"اے میرے رب، اِن مفسد لوگوں کے مقابلے میں میری مدد فرما"
        },
        {
            "chapter": 29,
            "verse": 31,
            "text": "اور جب ہمارے فرستادے ابراہیمؑ کے پاس بشارت لے کر پہنچے تو انہوں نے اُس سے کہا \"ہم اِس بستی کے لوگوں کو ہلاک کرنے والے ہیں، اس کے لوگ سخت ظالم ہو چکے ہیں"
        },
        {
            "chapter": 29,
            "verse": 32,
            "text": "ابراہیمؑ نے کہا \"وہاں تو لوطؑ موجود ہے\" انہوں نے کہا \"ہم خوب جانتے ہیں کہ وہاں کون کون ہے ہم اُسے، اور اس کی بیوی کے سوا اس کے باقی گھر والوں کو بچا لیں گے\" اس کی بیوی پیچھے رہ جانے والوں میں سے تھی"
        },
        {
            "chapter": 29,
            "verse": 33,
            "text": "پھر جب ہمارے فرستادے لوطؑ کے پاس پہنچے تو ان کی آمد پر وہ سخت پریشان اور دل تنگ ہوا اُنہوں نے کہا \"نہ ڈرو اور نہ رنج کرو ہم تمہیں اور تمہارے گھر والوں کو بچا لیں گے، سوائے تمہاری بیوی کے جو پیچھے رہ جانے والوں میں سے ہے"
        },
        {
            "chapter": 29,
            "verse": 34,
            "text": "ہم اس بستی کے لوگوں پر آسمان سے عذاب نازل کرنے والے ہیں اُس فسق کی بدولت جو یہ کرتے رہے ہیں"
        },
        {
            "chapter": 29,
            "verse": 35,
            "text": "اور ہم نے اُس بستی کی ایک کھُلی نشانی چھوڑ دی ہے اُن لوگوں کے لیے جو عقل سے کام لیتے ہیں"
        },
        {
            "chapter": 29,
            "verse": 36,
            "text": "اور مَدیَن کی طرف ہم نے اُن کے بھائی شعیب کو بھیجا اُس نے کہا \"اے میری قوم کے لوگو، اللہ کی بندگی کرو اور روزِ آخر کے امیدوار رہو اور زمین میں مفسد بن کر زیادتیاں نہ کرتے پھرو"
        },
        {
            "chapter": 29,
            "verse": 37,
            "text": "مگر انہوں نے اسے جھٹلا دیا آخر کار ایک سخت زلزلے نے انہیں آ لیا اور وہ اپنے گھروں میں پڑے کے پڑے رہ گئے"
        },
        {
            "chapter": 29,
            "verse": 38,
            "text": "اور عاد و ثمود کو ہم نے ہلاک کیا، تم وہ مقامات دیکھ چکے ہو جہاں وہ رہتے تھے اُن کے اعمال کو شیطان نے اُن کے لیے خوشنما بنا دیا اور انہیں راہِ راست سے برگشتہ کر دیا حالانکہ وہ ہوش گوش رکھتے تھے"
        },
        {
            "chapter": 29,
            "verse": 39,
            "text": "اور قارون و فرعون و ہامان کو ہم نے ہلاک کیا موسیٰؑ اُن کے پاس بیّنات لے کر آیا مگر انہوں نے زمین میں اپنی بڑائی کا زعم کیا حالانکہ وہ سبقت لے جانے والے نہ تھے"
        },
        {
            "chapter": 29,
            "verse": 40,
            "text": "آخر کار ہر ایک کو ہم نے اس کے گناہ میں پکڑا، پھر ان میں سے کسی پر ہم نے پتھراؤ کرنے والی ہوا بھیجی، اور کسی کو ایک زبردست دھماکے نے آ لیا، اور کسی کو ہم نے زمین میں دھسا دیا، اور کسی کو غرق کر دیا اللہ اُن پر ظلم کرنے والا نہ تھا، مگر وہ خود ہی اپنے اوپر ظلم کر رہے تھے"
        },
        {
            "chapter": 29,
            "verse": 41,
            "text": "جن لوگوں نے اللہ کو چھوڑ کر دُوسرے سرپرست بنا لیے ہیں اُن کی مثال مکڑی جیسی ہے جو اپنا ایک گھر بناتی ہے اور سب گھروں سے زیادہ کمزور گھر مکڑی کا گھر ہی ہوتا ہے کاش یہ لوگ علم رکھتے"
        },
        {
            "chapter": 29,
            "verse": 42,
            "text": "یہ لوگ اللہ کو چھوڑ کر جس چیز کو بھی پکارتے ہیں اللہ اسے خوب جانتا ہے اور وہی زبردست اور حکیم ہے"
        },
        {
            "chapter": 29,
            "verse": 43,
            "text": "یہ مثالیں ہم لوگوں کی فہمائش کے لیے دیتے ہیں، مگر ان کو وہی لوگ سمجھتے ہیں جو علم رکھنے والے ہیں"
        },
        {
            "chapter": 29,
            "verse": 44,
            "text": "اللہ نے آسمانوں اور زمین کو برحق پیدا کیا ہے، در حقیقت اِس میں ایک نشانی ہے اہلِ ایمان کے لیے"
        },
        {
            "chapter": 29,
            "verse": 45,
            "text": "(اے نبیؐ) تلاوت کرو اس کتاب کی جو تمہاری طرف وحی کے ذریعہ سے بھیجی گئی ہے اور نماز قائم کرو، یقیناً نماز فحش اور بُرے کاموں سے روکتی ہے اور اللہ کا ذکر اس سے بھی زیادہ بڑی چیز ہے اللہ جانتا ہے جو کچھ تم لوگ کرتے ہو"
        },
        {
            "chapter": 29,
            "verse": 46,
            "text": "اور اہل کتاب سے بحث نہ کرو مگر عمدہ طریقہ سے، سوائے اُن لوگوں کے جو اُن میں سے ظالم ہوں، اور اُن سے کہو کہ \"ہم ایمان لائے ہیں اُس چیز پر بھی جو ہماری طرف بھیجی گئی ہے اور اُس چیز پر بھی جو تمہاری طرف بھیجی گئی تھی، ہمارا خدا اور تمہارا خدا ایک ہی ہے اور ہم اُسی کے مُسلم (فرماں بردار) ہیں"
        },
        {
            "chapter": 29,
            "verse": 47,
            "text": "(اے نبیؐ) ہم نے اِسی طرح تمہاری طرف کتاب نازل کی ہے، اس لیے وہ لوگ جن کو ہم نے پہلے کتاب دی تھی وہ اس پر ایمان لاتے ہیں، اور اِن لوگوں میں سے بھی بہت سے اس پر ایمان لا رہے ہیں، اور ہماری آیات کا انکار صرف کافر ہی کرتے ہیں"
        },
        {
            "chapter": 29,
            "verse": 48,
            "text": "(اے نبیؐ) تم اس سے پہلے کوئی کتاب نہیں پڑھتے تھے اور نہ اپنے ہاتھ سے لکھتے تھے، اگر ایسا ہوتا تو باطل پرست لوگ شک میں پڑ سکتے تھے"
        },
        {
            "chapter": 29,
            "verse": 49,
            "text": "دراصل یہ روشن نشانیاں ہیں اُن لوگوں کے دلوں میں جنہیں عِلم بخشا گیا ہے، اور ہماری آیات کا انکار نہیں کرتے مگر وہ جو ظالم ہیں"
        },
        {
            "chapter": 29,
            "verse": 50,
            "text": "یہ لوگ کہتے ہیں کہ \"کیوں نہ اتاری گئی اس شخص پر نشانیاں اِس کے رب کی طرف سے؟\" کہو، \"نشانیاں تو اللہ کے پاس ہیں اور میں صرف خبردار کرنے والا ہوں کھول کھول کر"
        },
        {
            "chapter": 29,
            "verse": 51,
            "text": "اور کیا اِن لوگوں کے لیے یہ (نشانی) کافی نہیں ہے کہ ہم نے تم پر کتاب نازل کی جو اِنہیں پڑھ کر سُنائی جاتی ہے؟ در حقیقت اِس میں رحمت ہے اور نصیحت ہے اُن لوگوں کے لیے جو ایمان لاتے ہیں"
        },
        {
            "chapter": 29,
            "verse": 52,
            "text": "(اے نبیؐ) کہو کہ \"میرے اور تمہارے درمیان اللہ گواہی کے لیے کافی ہے وہ آسمانوں اور زمین میں سب کچھ جانتا ہے جو لوگ باطل کو مانتے ہیں اور اللہ سے کفر کرتے ہیں وہی خسارے میں رہنے والے ہیں"
        },
        {
            "chapter": 29,
            "verse": 53,
            "text": "یہ لوگ تم سے عذاب جلدی لانے کا مطالبہ کرتے ہیں اگر ایک وقت مقرر نہ کر دیا گیا ہوتا تو ان پر عذاب آ چکا ہوتا اور یقیناً (اپنے وقت پر) وہ آ کر رہے گا اچانک، اس حال میں کہ انہیں خبر بھی نہ ہو گی"
        },
        {
            "chapter": 29,
            "verse": 54,
            "text": "یہ تم سے عذاب جلدی لانے کا مطالبہ کرتے ہیں، حالانکہ جہنم ان کافروں کو گھیرے میں لے چکی ہے"
        },
        {
            "chapter": 29,
            "verse": 55,
            "text": "(اور انہیں پتہ چلے گا) اُس روز جبکہ عذاب انہیں اُوپر سے بھی ڈھانک لے گا اور پاؤں کے نیچے سے بھی اور کہے گا کہ اب چکھو مزا ان کرتوتوں کا جو تم کرتے تھے"
        },
        {
            "chapter": 29,
            "verse": 56,
            "text": "اے میرے بندو جو ایمان لائے ہو، میری زمین وسیع ہے، پس تم میری بندگی بجا لاؤ"
        },
        {
            "chapter": 29,
            "verse": 57,
            "text": "ہر متنفس کو موت کا مزا چکھنا ہے، پھر تم سب ہماری طرف ہی پلٹا کر لائے جاؤ گے"
        },
        {
            "chapter": 29,
            "verse": 58,
            "text": "جو لوگ ایمان لائے ہیں اور جنہوں نے نیک عمل کیے ہیں ان کو ہم جنت کی بلند و بالا عمارتوں میں رکھیں گے جن کے نیچے نہریں بہتی ہوں گی، وہاں وہ ہمیشہ رہیں گے، کیا ہی عمدہ اجر ہے عمل کرنے والوں کے لیے"
        },
        {
            "chapter": 29,
            "verse": 59,
            "text": "اُن لوگوں کے لیے جنہوں نے صبر کیا ہے اور جو اپنے رب پر بھروسہ کرتے ہیں"
        },
        {
            "chapter": 29,
            "verse": 60,
            "text": "کتنے ہی جانور ہیں جو اپنا رزق اٹھائے نہیں پھرتے، اللہ اُن کو رزق دیتا ہے اور تمہارا رازق بھی وہی ہے، وہ سب کچھ سُنتا اور جانتا ہے"
        },
        {
            "chapter": 29,
            "verse": 61,
            "text": "اگر تم اِن لوگوں سے پُوچھو کہ زمین اور آسمانوں کو کس نے پیدا کیا ہے اور چاند اور سُورج کو کس نے مسخّر کر رکھا ہے تو ضرور کہیں گے کہ اللہ نے، پھر یہ کدھر سے دھوکا کھا رہے ہیں؟"
        },
        {
            "chapter": 29,
            "verse": 62,
            "text": "اللہ ہی ہے جو اپنے بندوں میں سے جس کا چاہتا ہے رزق کشادہ کرتا ہے اور جس کا چاہتا ہے تنگ کرتا ہے، یقیناً اللہ ہر چیز کا جاننے والا ہے"
        },
        {
            "chapter": 29,
            "verse": 63,
            "text": "اور اگر تم ان سے پوچھو کس نے آسمان سے پانی برسایا اور اِس کے ذریعہ سے مُردہ پڑی ہوئی زمین کو جِلا اٹھایا تو وہ ضرور کہیں گے اللہ نے کہو، الحمدللہ، مگر اکثر لوگ سمجھتے نہیں ہیں"
        },
        {
            "chapter": 29,
            "verse": 64,
            "text": "اور یہ دنیا کی زندگی کچھ نہیں ہے مگر ایک کھیل اور دل کا بہلاوا اصل زندگی کا گھر تو دار آخرت ہے، کاش یہ لوگ جانتے"
        },
        {
            "chapter": 29,
            "verse": 65,
            "text": "جب یہ لوگ کشتی پر سوار ہوتے ہیں تو اپنے دین کو اللہ کے لیے خالص کر کے اُس سے دُعا مانگتے ہیں، پھر جب وہ اِنہیں بچا کر خشکی پر لے آتا ہے تو یکایک یہ شرک کرنے لگتے ہیں"
        },
        {
            "chapter": 29,
            "verse": 66,
            "text": "تاکہ اللہ کی دی ہوئی نجات پر اس کا کفران نعمت کریں اور (حیات دنیا کے) مزے لوٹیں اچھا، عنقریب اِنہیں معلوم ہو جائے گا"
        },
        {
            "chapter": 29,
            "verse": 67,
            "text": "کیا یہ دیکھتے نہیں ہیں کہ ہم نے ایک پر امن حرم بنا دیا ہے حالانکہ اِن کے گرد و پیش لوگ اُچک لیے جاتے ہیں؟ کیا پھر بھی یہ لوگ باطل کو مانتے ہیں اور اللہ کی نعمت کا کفران کرتے ہیں؟"
        },
        {
            "chapter": 29,
            "verse": 68,
            "text": "اُس شخص سے بڑا ظالم کون ہو گا جو اللہ پر جھوٹ باندھے یا حق کو جھُٹلائے جب کہ وہ اس کے سامنے آ چکا ہو؟ کیا ایسے کافروں کا ٹھکانہ جہنم ہی نہیں ہے؟"
        },
        {
            "chapter": 29,
            "verse": 69,
            "text": "جو لوگ ہماری خاطر مجاہدہ کریں گے انہیں ہم اپنے راستے دکھائیں گے، اور یقیناً اللہ نیکو کاروں ہی کے ساتھ ہے"
        },
        {
            "chapter": 30,
            "verse": 1,
            "text": "ا ل م"
        },
        {
            "chapter": 30,
            "verse": 2,
            "text": "رومی قریب کی سرزمین میں مغلوب ہو گئے ہیں"
        },
        {
            "chapter": 30,
            "verse": 3,
            "text": "اور اپنی اِس مغلوبیت کے بعد چند سال کے اندر وہ غالب ہو جائیں گے"
        },
        {
            "chapter": 30,
            "verse": 4,
            "text": "اللہ ہی کا اختیار ہے پہلے بھی اور بعد میں بھی اور وہ دن وہ ہو گا جبکہ اللہ کی بخشی ہوئی فتح پر مسلمان خوشیاں منائیں گے"
        },
        {
            "chapter": 30,
            "verse": 5,
            "text": "اللہ نصرت عطا فرماتا ہے جسے چاہتا ہے، اور وہ زبردست اور رحیم ہے"
        },
        {
            "chapter": 30,
            "verse": 6,
            "text": "یہ وعدہ اللہ نے کیا ہے، اللہ کبھی اپنے وعدے کی خلاف ورزی نہیں کرتا، مگر اکثر لوگ نہیں جانتے ہیں"
        },
        {
            "chapter": 30,
            "verse": 7,
            "text": "لوگ دُنیا کی زندگی کا بس ظاہری پہلو جانتے ہیں اور آخرت سے وہ خود ہی غافل ہیں"
        },
        {
            "chapter": 30,
            "verse": 8,
            "text": "کیا انہوں نے کبھی اپنے آپ میں غور و فکر نہیں کیا؟ اللہ نے زمین اور آسمانوں کو اور اُن ساری چیزوں کو جو اُن کے درمیان ہیں برحق اور ایک مقرّر مدت ہی کے لیے پیدا کیا ہے مگر بہت سے لوگ اپنے رب کی ملاقات کے منکر ہیں"
        },
        {
            "chapter": 30,
            "verse": 9,
            "text": "اور کیا یہ لوگ کبھی زمین میں چلے پھرے نہیں ہیں کہ اِنہیں اُن لوگوں کا انجام نظر آتا جو اِن سے پہلے گزر چکے ہیں؟ وہ اِن سے زیادہ طاقت رکھتے تھے، اُنہوں نے زمین کو خوب ادھیڑا تھا اور اُسے اتنا آباد کیا تھا جتنا اِنہوں نے نہیں کیا ہے اُن کے پاس ان کے رسول روشن نشانیاں لے کر آئے پھر اللہ ان پر ظلم کرنے والا نہ تھا، مگر وہ خود ہی اپنے اوپر ظلم کر رہے تھے"
        },
        {
            "chapter": 30,
            "verse": 10,
            "text": "آ خرکار جن لوگوں نے بُرائیاں کی تھیں ان کا انجام بہت برا ہوا، اس لیے کہ انہوں نے اللہ کی آیات کو جھٹلایا تھا اور وہ ان کا مذاق اڑاتے تھے"
        },
        {
            "chapter": 30,
            "verse": 11,
            "text": "اللہ ہی خلق کی ابتدا کرتا ہے، پھر وہی اس کا اعادہ کرے گا، پھر اسی کی طرف تم پلٹائے جاؤ گے"
        },
        {
            "chapter": 30,
            "verse": 12,
            "text": "اور جب وہ ساعت برپا ہو گی اس دن مجرم ہَک دَک رہ جائیں گے"
        },
        {
            "chapter": 30,
            "verse": 13,
            "text": "ان کے ٹھیرائے ہوئے شریکوں میں کوئی ان کا سفارشی نہ ہو گا اور وہ اپنے شریکوں کے منکر ہو جائیں گے"
        },
        {
            "chapter": 30,
            "verse": 14,
            "text": "جس روز وہ ساعت برپا ہو گی، اس دن (سب انسان) الگ گروہوں میں بٹ جائیں گے"
        },
        {
            "chapter": 30,
            "verse": 15,
            "text": "جو لوگ ایمان لائے ہیں اور جنہوں نے نیک عمل کیے ہیں وہ ایک باغ میں شاداں و فرحاں رکھے جائیں گے"
        },
        {
            "chapter": 30,
            "verse": 16,
            "text": "اور جنہوں نے کفر کیا ہے اور ہماری آیات کو اور آخرت کی ملاقات کو جھٹلایا ہے وہ عذاب میں حاضر رکھے جائیں گے"
        },
        {
            "chapter": 30,
            "verse": 17,
            "text": "پس تسبیح کرو اللہ کی جبکہ تم شام کرتے ہو اور جب صبح کرتے ہو"
        },
        {
            "chapter": 30,
            "verse": 18,
            "text": "آسمانوں اور زمین میں اُسی کے لیے حمد ہے اور (تسبیح کرو اس کی) تیسرے پہر اور جبکہ تم پر ظہر کا وقت آتا ہے"
        },
        {
            "chapter": 30,
            "verse": 19,
            "text": "وہ زندہ میں سے مُردے کو نکالتا ہے اور مُردے میں سے زندہ کو نکالتا ہے اور زمین کو اس کی موت کے بعد زندگی بخشتا ہے اسی طرح تم لوگ بھی (حالت موت سے) نکال لیے جاؤ گے"
        },
        {
            "chapter": 30,
            "verse": 20,
            "text": "اُس کی نشانیوں میں سے یہ ہے کہ اس نے تم کو مٹی سے پیدا کیا پھر یکایک تم بشر ہو کہ (زمین میں) پھیلتے چلے جا رہے ہو"
        },
        {
            "chapter": 30,
            "verse": 21,
            "text": "اور اس کی نشانیوں میں سے یہ ہے کہ اس نے تمہارے لیے تمہاری ہی جنس سے بیویاں بنائیں تاکہ تم ان کے پاس سکون حاصل کرو اور تمہارے درمیان محبّت اور رحمت پیدا کر دی یقیناً اس میں بہت سی نشانیاں ہے اُن لوگوں کے لیے جو غور و فکر کرتے ہیں"
        },
        {
            "chapter": 30,
            "verse": 22,
            "text": "اور اس کی نشانیوں میں سے آسمانوں اور زمین کی پیدائش، اور تمہاری زبانوں اور تمہارے رنگوں کا اختلاف ہے یقیناً اس میں بہت سی نشانیاں ہیں دانشمند لوگوں کے لیے"
        },
        {
            "chapter": 30,
            "verse": 23,
            "text": "اور اُس کی نشانیوں میں سے تمہارا رات اور دن کو سونا اور تمہارا اس کے فضل کو تلاش کرنا ہے یقیناً اِس میں بہت سی نشانیاں ہیں اُن لوگوں کے لیے جو (غور سے) سُنتے ہیں"
        },
        {
            "chapter": 30,
            "verse": 24,
            "text": "اور اُس کی نشانیوں میں سے یہ ہے کہ وہ تمہیں بجلی کی چمک دکھاتا ہے خوف کے ساتھ بھی اور طمع کے ساتھ بھی اور آسمان سے پانی برساتا ہے، پھر اس کے ذریعہ سے زمین کو اس کی موت کے بعد زندگی بخشتا ہے یقیناً اِس میں بہت سی نشانیاں ہیں اُن لوگوں کے لیے جو عقل سے کام لیتے ہیں"
        },
        {
            "chapter": 30,
            "verse": 25,
            "text": "اور اُس کی نشانیوں میں سے یہ ہے کہ آسمان اور زمین اس کے حکم سے قائم ہیں پھر جونہی کہ اُس نے تمہیں زمین سے پکارا، بس ایک ہی پکار میں اچانک تم نکل آؤ گے"
        },
        {
            "chapter": 30,
            "verse": 26,
            "text": "آسمانوں اور زمین میں جو بھی ہیں اُس کے بندے ہیں، سب کے سب اسی کے تابع فرمان ہیں"
        },
        {
            "chapter": 30,
            "verse": 27,
            "text": "وہی ہے جو تخلیق کی ابتدا کرتا ہے، پھر وہی اس کا اعادہ کرے گا اور یہ اس کے لیے آسان تر ہے آسمانوں اور زمین میں اس کی صفت سب سے برتر ہے اور وہ زبردست اور حکیم ہے"
        },
        {
            "chapter": 30,
            "verse": 28,
            "text": "وہ تمہیں خود تمہاری اپنی ہی ذات سے ایک مثال دیتا ہے کیا تمہارے اُن غلاموں میں سے جو تمہاری ملکیت میں ہیں کچھ غلام ایسے بھی ہیں جو ہمارے دیے ہوئے مال و دولت میں تمہارے ساتھ برابر کے شریک ہوں اور تم اُن سے اُس طرح ڈرتے ہو جس طرح آپس میں اپنے ہمسروں سے ڈرتے ہو؟ اس طرح ہم آیات کھول کر پیش کرتے ہیں اُن لوگوں کے لیے جو عقل سے کام لیتے ہیں"
        },
        {
            "chapter": 30,
            "verse": 29,
            "text": "مگر یہ ظالم بے سمجھے بوجھے اپنے تخیلات کے پیچھے چل پڑے ہیں اب کون اُس شخص کو راستہ دکھا سکتا ہے جسے اللہ نے بھٹکا دیا ہو ایسے لوگوں کا تو کوئی مدد گار نہیں ہو سکتا"
        },
        {
            "chapter": 30,
            "verse": 30,
            "text": "پس (اے نبیؐ، اور نبیؐ کے پیروؤں) یک سُو ہو کر اپنا رُخ اِس دین کی سمت میں جما دو، قائم ہو جاؤ اُس فطرت پر جس پر اللہ تعالیٰ نے انسانوں کو پیدا کیا ہے، اللہ کی بنائی ہوئی ساخت بدلی نہیں جا سکتی، یہی بالکل راست اور درست دین ہے، مگر اکثر لوگ جانتے نہیں ہیں"
        },
        {
            "chapter": 30,
            "verse": 31,
            "text": "(قائم ہو جاؤ اِس بات پر) اللہ کی طرف رجوع کرتے ہوئے، اور ڈرو اُس سے، اور نماز قائم کرو، اور نہ ہو جاؤ اُن مشرکین میں سے"
        },
        {
            "chapter": 30,
            "verse": 32,
            "text": "جنہوں نے اپنا اپنا دین الگ بنا لیا ہے اور گروہوں میں بٹ گئے ہیں، ہر ایک گروہ کے پاس جو کچھ ہے اسی میں وہ مگن ہے"
        },
        {
            "chapter": 30,
            "verse": 33,
            "text": "لوگوں کا حال یہ ہے کہ جب انہیں کوئی تکلیف پہنچتی ہے تو اپنے رب کی طرف رجوع کر کے اُسے پکارتے ہیں، پھر جب وہ کچھ اپنی رحمت کا ذائقہ انہیں چکھا دیتا ہے تو یکایک ان میں سے کچھ لوگ شرک کرنے لگتے ہیں"
        },
        {
            "chapter": 30,
            "verse": 34,
            "text": "تاکہ ہمارے کیے ہوئے احسان کی ناشکری کریں اچھا، مزے کر لو، عنقریب تمہیں معلوم ہو جائے گا"
        },
        {
            "chapter": 30,
            "verse": 35,
            "text": "کیا ہم نے کوئی سند اور دلیل ان پر نازل کی ہے جو شہادت دیتی ہو اس شرک کی صداقت پر جو یہ کر رہے ہیں؟"
        },
        {
            "chapter": 30,
            "verse": 36,
            "text": "جب ہم لوگوں کو رحمت کا ذائقہ چکھاتے ہیں تو وہ اس پر پھول جاتے ہیں، اور جب ان کے اپنے کیے کرتوتوں سے ان پر کوئی مصیبت آتی ہے تو یکایک وہ مایوس ہونے لگتے ہیں"
        },
        {
            "chapter": 30,
            "verse": 37,
            "text": "کیا یہ لوگ دیکھتے نہیں ہیں کہ اللہ ہی رزق کشادہ کرتا ہے جس کا چاہتا ہے اور تنگ کرتا ہے (جس کا چاہتا ہے) یقیناً اس میں بہت سی نشانیاں ہیں اُن لوگوں کے لیے جو ایمان لاتے ہیں"
        },
        {
            "chapter": 30,
            "verse": 38,
            "text": "پس (اے مومن) رشتہ دار کو اس کا حق دے اور مسکین و مسافر کو (اُس کا حق) یہ طریقہ بہتر ہے اُن لوگوں کے لیے جو اللہ کی خوشنودی چاہتے ہوں، اور وہی فلاح پانے والے ہیں"
        },
        {
            "chapter": 30,
            "verse": 39,
            "text": "جو سُود تم دیتے ہو تاکہ لوگوں کے اموال میں شامل ہو کر وہ بڑھ جائے، اللہ کے نزدیک وہ نہیں بڑھتا، اور جو زکوٰۃ تم اللہ کی خوشنودی حاصل کرنے کے ارادے سے دیتے ہو، اسی کے دینے والے در حقیقت اپنے مال بڑھاتے ہیں"
        },
        {
            "chapter": 30,
            "verse": 40,
            "text": "اللہ ہی ہے جس نے تم کو پیدا کیا، پھر تمہیں رزق دیا، پھر وہ تمہیں موت دیتا ہے، پھر وہ تمہیں زندہ کرے گا کیا تمہارے ٹھیرائے ہوئے شریکوں میں کوئی ایسا ہے جو ان میں سے کوئی کام بھی کرتا ہو؟ پاک ہے وہ اور بہت بالا و برتر ہے اُس شرک سے جو یہ لوگ کرتے ہیں؟"
        },
        {
            "chapter": 30,
            "verse": 41,
            "text": "خشکی اور تری میں فساد برپا ہو گیا ہے لوگوں کے اپنے ہاتھوں کی کمائی سے تاکہ مزا چکھائے اُن کو ان کے بعض اعمال کا، شاید کہ وہ باز آئیں"
        },
        {
            "chapter": 30,
            "verse": 42,
            "text": "(اے نبیؐ) اِن سے کہو کہ زمین میں چل پھر کر دیکھو پہلے گزرے ہوئے لوگوں کا کیا انجام ہو چکا ہے، ان میں سے اکثر مشرک ہی تھے"
        },
        {
            "chapter": 30,
            "verse": 43,
            "text": "پس (اے نبیؐ) اپنا رُخ مضبوطی کے ساتھ جما دو اِس دین راست کی سمت میں قبل اس کے کہ وہ دن آئے جس کے ٹل جانے کی کوئی صورت اللہ کی طرف سے نہیں ہے اُس دن لوگ پھَٹ کر ایک دُوسرے سے الگ ہو جائیں گے"
        },
        {
            "chapter": 30,
            "verse": 44,
            "text": "جس نے کفر کیا ہے اس کے کفر کا وبال اسی پر ہے اور جن لوگوں نے نیک عمل کیا ہے وہ اپنے ہی لیے فلاح کا راستہ صاف کر رہے ہیں"
        },
        {
            "chapter": 30,
            "verse": 45,
            "text": "تاکہ اللہ ایمان لانے والوں اور عملِ صالح کرنے والوں کو اپنے فضل سے جزا دے یقیناً وہ کافروں کو پسند نہیں کرتا"
        },
        {
            "chapter": 30,
            "verse": 46,
            "text": "اُس کی نشانیوں میں سے یہ ہے کہ وہ ہوائیں بھیجتا ہے بشارت دینے کے لیے اور تمہیں اپنی رحمت سے بہرہ مند کرنے کے لیے اور اس غرض کے لیے کہ کشتیاں اس کے حکم سے چلیں اور تم اس کا فضل تلاش کرو اور اس کے شکر گزار بنو"
        },
        {
            "chapter": 30,
            "verse": 47,
            "text": "اور ہم نے تم سے پہلے رسُولوں کو ان کی قوم کی طرف بھیجا اور وہ ان کے پاس روشن نشانیاں لے کر آئے، پھر جنہوں نے جرم کیا اُن سے ہم نے انتقام لیا اور ہم پر یہ حق تھا کہ ہم مومنوں کی مدد کریں"
        },
        {
            "chapter": 30,
            "verse": 48,
            "text": "اللہ ہی ہے جو ہواؤں کو بھیجتا ہے اور وہ بادل اٹھاتی ہیں، پھر وہ اِن بادلوں کو آسمان میں پھیلا دیتا ہے جس طرح چاہتا ہے اور انہیں ٹکڑیوں میں تقسیم کرتا ہے، پھر تُو دیکھتا ہے کہ بارش کے قطرے بادل سے ٹپکے چلے آتے ہیں یہ بارش جب وہ اپنے بندوں میں سے جن پر چاہتا ہے برساتا ہے"
        },
        {
            "chapter": 30,
            "verse": 49,
            "text": "تو یکایک وہ خوش و خرم ہو جاتے ہیں حالانکہ اس کے نزول سے پہلے وہ مایوس ہو رہے تھے"
        },
        {
            "chapter": 30,
            "verse": 50,
            "text": "دیکھو اللہ کی رحمت کے اثرات کہ مُردہ پڑی ہوئی زمین کو وہ کس طرح جِلا اٹھاتا ہے، یقیناً وہ مُردوں کو زندگی بخشنے والا ہے اور وہ ہر چیز پر قادر ہے"
        },
        {
            "chapter": 30,
            "verse": 51,
            "text": "اور اگر ہم ایک ایسی ہوا بھیج دیں جس کے اثر سے وہ اپنی کھیتی کو زرد پائیں تو وہ کفر کرتے رہ جاتے ہیں"
        },
        {
            "chapter": 30,
            "verse": 52,
            "text": "(اے نبیؐ) تم مُردوں کو نہیں سنا سکتے، نہ اُن بہروں کو اپنی پکار سنا سکتے ہو جو پیٹھ پھیرے بھاگے چلے جا رہے ہوں"
        },
        {
            "chapter": 30,
            "verse": 53,
            "text": "اور نہ تم اندھوں کو ان کی گمراہی سے نکال کر راہِ راست دکھا سکتے ہو تم تو صرف انہی کو سنا سکتے ہو جو ہماری آیات پر ایمان لاتے اور سرِ تسلیم خم کر دیتے ہیں"
        },
        {
            "chapter": 30,
            "verse": 54,
            "text": "اللہ ہی تو ہے جس نے ضعف کی حالت میں تمہاری پیدائش کی ابتدا کی، پھر اس ضعف کے بعد تمہیں قوت بخشی، پھر اس قوت کے بعد تمہیں ضعیف اور بوڑھا کر دیا وہ جو کچھ چاہتا ہے پیدا کرتا ہے اور وہ سب کچھ جاننے والا، ہر چیز پر قدرت رکھنے والا ہے"
        },
        {
            "chapter": 30,
            "verse": 55,
            "text": "اور جب وہ ساعت برپا ہو گی تو مجرم قسمیں کھا کھا کر کہیں گے کہ ہم ایک گھڑی بھر سے زیادہ نہیں ٹھیرے ہیں، اِسی طرح وہ دنیا کی زندگی میں دھوکا کھایا کرتے تھے"
        },
        {
            "chapter": 30,
            "verse": 56,
            "text": "مگر جو علم اور ایمان سے بہرہ مند کیے گئے تھے وہ کہیں گے کہ خدا کے نوشتے میں تو تم روزِ حشر تک پڑے رہے ہو، سو یہ وہی روزِ حشر ہے، لیکن تم جانتے نہ تھے"
        },
        {
            "chapter": 30,
            "verse": 57,
            "text": "پس وہ دن ہو گا جس میں ظالموں کو ان کی معذرت کوئی نفع نہ دے گی اور نہ ان سے معافی مانگنے کے لیے کہا جائے گا"
        },
        {
            "chapter": 30,
            "verse": 58,
            "text": "ہم نے اِس قرآن میں لوگوں کو طرح طرح سے سمجھایا ہے تم خواہ کوئی نشانی لے آؤ، جن لوگوں نے ماننے سے انکار کر دیا ہے وہ یہی کہیں گے کہ تم باطل پر ہو"
        },
        {
            "chapter": 30,
            "verse": 59,
            "text": "اِس طرح ٹھپہ لگا دیتا ہے اللہ اُن لوگوں کے دلوں پر جو بے علم ہیں"
        },
        {
            "chapter": 30,
            "verse": 60,
            "text": "پس (اے نبیؐ) صبر کرو، یقیناً اللہ کا وعدہ سچا ہے، اور ہرگز ہلکا نہ پائیں تم کو وہ لوگ جو یقین نہیں لاتے"
        },
        {
            "chapter": 31,
            "verse": 1,
            "text": "الم"
        },
        {
            "chapter": 31,
            "verse": 2,
            "text": "یہ کتاب حکیم کی آیات ہیں"
        },
        {
            "chapter": 31,
            "verse": 3,
            "text": "ہدایت اور رحمت نیکو کار لوگوں کے لیے"
        },
        {
            "chapter": 31,
            "verse": 4,
            "text": "جو نماز قائم کرتے ہیں، زکوٰۃ دیتے ہیں اور آخرت پر یقین رکھتے ہیں"
        },
        {
            "chapter": 31,
            "verse": 5,
            "text": "یہی لوگ اپنے رب کی طرف سے راہِ راست پر ہیں اور یہی فلاح پانے والے ہیں"
        },
        {
            "chapter": 31,
            "verse": 6,
            "text": "اور انسانوں ہی میں سے کوئی ایسا بھی ہے جو کلام دلفریب خرید کر لاتا ہے تاکہ لوگوں کو اللہ کے راستہ سے علم کے بغیر بھٹکا دے اور اس راستے کی دعوت کو مذاق میں اڑا دے ایسے لوگوں کے لیے سخت ذلیل کرنے والا عذاب ہے"
        },
        {
            "chapter": 31,
            "verse": 7,
            "text": "اسے جب ہماری آیات سنائی جاتی ہیں تو وہ بڑے گھمنڈ کے ساتھ اس طرح رخ پھیر لیتا ہے گویا کہ اس نے انہیں سنا ہی نہیں، گویا کہ اس کے کان بہرے ہیں اچھا، مژدہ سُنا دو اسے ایک درد ناک عذاب کا"
        },
        {
            "chapter": 31,
            "verse": 8,
            "text": "البتہ جو لوگ ایمان لے آئیں اور نیک عمل کریں، اُن کے لیے نعمت بھری جنتیں ہیں"
        },
        {
            "chapter": 31,
            "verse": 9,
            "text": "جن میں وہ ہمیشہ رہیں گے یہ اللہ کا پختہ وعدہ ہے اور وہ زبردست اور حکیم ہے"
        },
        {
            "chapter": 31,
            "verse": 10,
            "text": "اس نے آسمانوں کو پیدا کیا بغیر ستونوں کے جو تم کو نظر آئیں اُس نے زمین میں پہاڑ جما دیے تاکہ وہ تمہیں لے کر ڈھلک نہ جائے اس نے ہر طرح کے جانور زمین میں پھیلا دیے اور آسمان سے پانی برسایا اور زمین میں قسم قسم کی عمدہ چیزیں اگا دیں"
        },
        {
            "chapter": 31,
            "verse": 11,
            "text": "یہ تو ہے اللہ کی تخلیق، اب ذرا مجھے دکھاؤ، ان دوسروں نے کیا پیدا کیا ہے؟ اصل بات یہ ہے کہ یہ ظالم لوگ صریح گمراہی میں پڑے ہوئے ہیں"
        },
        {
            "chapter": 31,
            "verse": 12,
            "text": "ہم نے لقمان کو حکمت عطا کی تھی کہ اللہ کا شکر گزار ہو جو کوئی شکر کرے اُس کا شکر اُس کے اپنے ہی لیے مفید ہے اور جو کوئی کفر کرے تو حقیقت میں اللہ بے نیاز اور آپ سے آپ محمود ہے"
        },
        {
            "chapter": 31,
            "verse": 13,
            "text": "یاد کرو جب لقمان اپنے بیٹے کو نصیحت کر رہا تھا تو اس نے کہا \"بیٹا! خدا کے ساتھ کسی کو شریک نہ کرنا، حق یہ ہے کہ شرک بہت بڑا ظلم ہے"
        },
        {
            "chapter": 31,
            "verse": 14,
            "text": "اور حقیقت یہ ہے کہ ہم نے انسان کو اپنے والدین کا حق پہچاننے کی خود تاکید کی ہے اُس کی ماں نے ضعف پر ضعف اُٹھا کر اسے اپنے پیٹ میں رکھا اور دو سال اُس کا دودھ چھوٹنے میں لگے (اِسی لیے ہم نے اُس کو نصیحت کی کہ) میرا شکر کر اور اپنے والدین کا شکر بجا لا، میری ہی طرف تجھے پلٹنا ہے"
        },
        {
            "chapter": 31,
            "verse": 15,
            "text": "لیکن اگر وہ تجھ پر دباؤ ڈالیں کہ میرے ساتھ تو کسی ایسے کو شریک کرے جسے تو نہیں جانتا تو ان کی بات ہرگز نہ مان دُنیا میں ان کے ساتھ نیک برتاؤ کرتا رہ مگر پیروی اُس شخص کے راستے کی کر جس نے میری طرف رجوع کیا ہے پھر تم سب کو پلٹنا میری ہی طرف ہے، اُس وقت میں تمہیں بتا دوں گا کہ تم کیسے عمل کرتے رہے ہو"
        },
        {
            "chapter": 31,
            "verse": 16,
            "text": "(اور لقمان نے کہا تھا کہ) \"بیٹا، کوئی چیز رائی کے دانہ برابر بھی ہو اور کسی چٹان میں یا آسمانوں یا زمین میں کہیں چھپی ہوئی ہو، اللہ اُسے نکال لائے گا وہ باریک بیں اور باخبر ہے"
        },
        {
            "chapter": 31,
            "verse": 17,
            "text": "بیٹا، نماز قائم کرنے کا حکم دے، بدی سے منع کر، اور جو مصیبت بھی پڑے اس پر صبر کر یہ وہ باتیں ہیں جن کی بڑی تاکید کی گئی ہے"
        },
        {
            "chapter": 31,
            "verse": 18,
            "text": "اور لوگوں سے منہ پھیر کر بات نہ کر، نہ زمین میں اکڑ کر چل، اللہ کسی خود پسند اور فخر جتانے والے شخص کو پسند نہیں کرتا"
        },
        {
            "chapter": 31,
            "verse": 19,
            "text": "اپنی چال میں اعتدال اختیار کر، اور اپنی آواز ذرا پست رکھ، سب آوازوں سے زیادہ بُری آواز گدھوں کی آواز ہوتی ہے"
        },
        {
            "chapter": 31,
            "verse": 20,
            "text": "کیا تم لوگ نہیں دیکھتے کہ اللہ نے زمین اور آسمانوں کی ساری چیزیں تمہارے لیے مسخر کر رکھی ہیں اور اپنی کھلی اور چھپی نعمتیں تم پر تمام کر دی ہیں؟ اِس پر حال یہ ہے کہ انسانوں میں سے کچھ لوگ ہیں جو اللہ کے بارے میں جھگڑتے ہیں بغیر اس کے کہ ان کے پاس کوئی عِلم ہو، یا ہدایت، یا کوئی روشنی دکھانے والی کتاب"
        },
        {
            "chapter": 31,
            "verse": 21,
            "text": "اور جب ان سے کہا جاتا ہے کہ پیروی کرو اُس چیز کی جو اللہ نے نازل کی ہے تو کہتے ہیں کہ ہم تو اُس چیز کی پیروی کریں گے جس پر ہم نے اپنے باپ دادا کو پایا ہے کیا یہ انہی کی پیروی کریں گے خواہ شیطان اُن کو بھڑکتی ہوئی آگ ہی کی طرف کیوں نہ بلاتا رہا ہو؟"
        },
        {
            "chapter": 31,
            "verse": 22,
            "text": "جو شخص اپنے آپ کو اللہ کے حوالہ کر دے اور عملاً وہ نیک ہو، اس نے فی الواقع ایک بھروسے کے قابل سہارا تھام لیا، اور سارے معاملات کا آخری فیصلہ اللہ ہی کے ہاتھ ہے"
        },
        {
            "chapter": 31,
            "verse": 23,
            "text": "اب جو کفر کرتا ہے اس کا کفر تمہیں غم میں مبتلا نہ کرے، انہیں پلٹ کر آنا تو ہماری ہی طرف ہے، پھر ہم انہیں بتا دیں گے کہ وہ کیا کچھ کر کے آئے ہیں یقیناً اللہ سینوں کے چھپے ہوئے راز تک جانتا ہے"
        },
        {
            "chapter": 31,
            "verse": 24,
            "text": "ہم تھوڑی مدت انہیں دُنیا میں مزے کرنے کا موقع دے رہے ہیں، پھر ان کو بے بس کر کے ایک سخت عذاب کی طرف کھینچ لے جائیں گے"
        },
        {
            "chapter": 31,
            "verse": 25,
            "text": "اگر تم اِن سے پوچھو کہ زمین اور آسمانوں کو کس نے پیدا کیا ہے، تو یہ ضرور کہیں گے کہ اللہ نے کہو الحمدللہ مگر ان میں سے اکثر لوگ جانتے نہیں ہیں"
        },
        {
            "chapter": 31,
            "verse": 26,
            "text": "آسمانوں اور زمین میں جو کچھ ہے اللہ ہی کا ہے، بے شک اللہ بے نیاز اور آپ سے آپ محمود ہے"
        },
        {
            "chapter": 31,
            "verse": 27,
            "text": "زمین میں جتنے درخت ہیں اگر وہ سب کے سب قلم بن جائیں اور سمندر (دوات بن جائے) جسے سات مزید سمندر روشنائی مہیا کریں تب بھی اللہ کی باتیں (لکھنے سے) ختم نہ ہوں گی بے شک اللہ زبردست اور حکیم ہے"
        },
        {
            "chapter": 31,
            "verse": 28,
            "text": "تم سارے انسانوں کو پیدا کرنا اور پھر دوبارہ جِلا اُٹھانا تو (اُس کے لیے) بس ایسا ہے جیسے ایک متنفس کو (پیدا کرنا اور جِلا اٹھانا) حقیقت یہ ہے کہ اللہ سب کچھ سُننے اور دیکھنے والا ہے"
        },
        {
            "chapter": 31,
            "verse": 29,
            "text": "کیا تم دیکھتے نہیں ہو کہ اللہ رات کو دن میں پروتا ہوا لے آتا ہے اور دن کو رات میں؟ اُس نے سُورج اور چاند کو مسخر کر رکھا ہے، سب ایک وقت مقرر تک چلے جا رہے ہیں، اور (کیا تم نہیں جانتے) کہ جو کچھ بھی تم کرتے ہو اللہ اُس سے باخبر ہے"
        },
        {
            "chapter": 31,
            "verse": 30,
            "text": "یہ سب کچھ اس وجہ سے ہے کہ اللہ ہی حق ہے اور اسے چھوڑ کر جن دُوسری چیزوں کو یہ لوگ پکارتے ہیں وہ سب باطل ہیں، اور (اس وجہ سے کہ) اللہ ہی بزرگ و برتر ہے"
        },
        {
            "chapter": 31,
            "verse": 31,
            "text": "کیا تم دیکھتے نہیں ہو کہ کشتی سمندر میں اللہ کے فضل سے چلتی ہے تاکہ وہ تمہیں اپنی کچھ نشانیاں دکھائے؟ در حقیقت اس میں بہت سی نشانیاں ہیں ہر اُس شخص کے لیے جو صبر اور شکر کرنے والا ہو"
        },
        {
            "chapter": 31,
            "verse": 32,
            "text": "اور جب (سمندر میں) اِن لوگوں پر ایک موج سائبانوں کی طرح چھا جاتی ہے تو یہ اللہ کو پکارتے ہیں اپنے دین کو بالکل اسی کے لیے خالص کر کے، پھر جب وہ بچا کر انہیں خشکی تک پہنچا دیتا ہے تو ان میں سے کوئی اقتصاد برتتا ہے، اور ہماری نشانیوں کا انکار نہیں کرتا مگر ہر وہ شخص جو غدّار اور ناشکرا ہے"
        },
        {
            "chapter": 31,
            "verse": 33,
            "text": "لوگو، بچو اپنے رب کے غضب سے اور ڈرو اُس دن سے جبکہ کوئی باپ اپنے بیٹے کی طرف سے بدلہ نہ دے گا اور نہ کوئی بیٹا ہی اپنے باپ کی طرف سے کچھ بدلہ دینے والا ہوگا فی الواقع اللہ کا وعدہ سچا ہے پس یہ دنیا کی زندگی تمہیں دھوکے میں نہ ڈالے اور نہ دھوکہ باز تم کو اللہ کے معاملے میں دھوکا دینے پائے"
        },
        {
            "chapter": 31,
            "verse": 34,
            "text": "اُس گھڑی کا علم اللہ ہی کے پاس ہے، وہی بارش برساتا ہے، وہی جانتا ہے کہ ماؤں کے پیٹوں میں کیا پرورش پا رہا ہے، کوئی متنفس نہیں جانتا کہ کل وہ کیا کمائی کرنے والا ہے اور نہ کسی شخص کو یہ خبر ہے کہ کس سرزمین میں اس کی موت آنی ہے، اللہ ہی سب کچھ جاننے والا اور باخبر ہے"
        },
        {
            "chapter": 32,
            "verse": 1,
            "text": "ا ل م"
        },
        {
            "chapter": 32,
            "verse": 2,
            "text": "اِس کتاب کی تنزیل بلا شبہ رب العالمین کی طرف سے ہے"
        },
        {
            "chapter": 32,
            "verse": 3,
            "text": "کیا یہ لوگ کہتے ہیں کہ اس شخص نے اِسے خود گھڑ لیا ہے؟ نہیں، بلکہ یہ حق ہے تیرے رب کی طرف سے تاکہ تو متنبہ کرے ایک ایسی قوم کو جس کے پاس تجھ سے پہلے کوئی متنبہ کرنے والا نہیں آیا، شاید کہ وہ ہدایت پا جائیں"
        },
        {
            "chapter": 32,
            "verse": 4,
            "text": "وہ اللہ ہی ہے جس نے آسمانوں اور زمین کو اور اُن ساری چیزوں کو جو ان کے درمیان ہیں چھ دنوں میں پیدا کیا اور اس کے بعد عرش پر جلوہ فرما ہوا، اُس کے سوا نہ تمہارا کوئی حامی و مدد گار ہے اور نہ کوئی اُس کے آگے سفارش کرنے والا، پھر کیا تم ہوش میں نہ آؤ گے؟"
        },
        {
            "chapter": 32,
            "verse": 5,
            "text": "وہ آسمان سے زمین تک دُنیا کے معاملات کی تدبیر کرتا ہے اور اس تدبیر کی روداد اُوپر اُس کے حضور جاتی ہے ایک ایسے دن میں جس کی مقدار تمہارے شمار سے ایک ہزار سال ہے"
        },
        {
            "chapter": 32,
            "verse": 6,
            "text": "وہی ہے ہر پوشیدہ اور ظاہر کا جاننے والا، زبردست، اور رحیم"
        },
        {
            "chapter": 32,
            "verse": 7,
            "text": "جو چیز بھی اس نے بنائی خوب ہی بنائی اُ س نے انسان کی تخلیق کی ابتدا گارے سے کی"
        },
        {
            "chapter": 32,
            "verse": 8,
            "text": "پھر اُس کی نسل ایک ایسے ست سے چلائی جو حقیر پانی کی طرح کا ہے"
        },
        {
            "chapter": 32,
            "verse": 9,
            "text": "پھر اس کو نِک سُک سے درست کیا اور اس کے اندر اپنی روح پھونک دی، اور تم کو کان دیے، آنکھیں دیں اور دِل دیے تم لوگ کم ہی شکر گزار ہوتے ہو"
        },
        {
            "chapter": 32,
            "verse": 10,
            "text": "اور یہ لوگ کہتے ہیں: \"جب ہم مٹی میں رَل مِل چکے ہوں گے تو کیا ہم پھر نئے سرے سے پیدا کیے جائیں گے؟\" اصل بات یہ ہے کہ یہ اپنے رب کی ملاقات کے منکر ہیں"
        },
        {
            "chapter": 32,
            "verse": 11,
            "text": "اِن سے کہو \"موت کا وہ فرشتہ جو تم پر مقرر کیا گیا ہے تم کو پورا کا پورا اپنے قبضے میں لے لے گا اور پھر تم اپنے رب کی طرف پلٹا لائے جاؤ گے"
        },
        {
            "chapter": 32,
            "verse": 12,
            "text": "کاش تم دیکھو وہ وقت جب یہ مجرم سر جھکائے اپنے رب کے حضور کھڑے ہوں گے (اُس وقت یہ کہہ رہے ہوں گے) \"اے ہمارے رب، ہم نے خوب دیکھ لیا اور سُن لیا اب ہمیں واپس بھیج دے تاکہ ہم نیک عمل کریں، ہمیں اب یقین آگیا ہے"
        },
        {
            "chapter": 32,
            "verse": 13,
            "text": "(جواب میں ارشاد ہو گا) \"اگر ہم چاہتے تو پہلے ہی ہر نفس کو اس کی ہدایت دے دیتے مگر میری وہ بات پُوری ہو گئی جو میں نے کہی تھی کہ میں جہنّم کو جنوں اور انسانوں سب سے بھر دوں گا"
        },
        {
            "chapter": 32,
            "verse": 14,
            "text": "پس اب چکھو مزا اپنی اِس حرکت کا کہ تم نے اس دن کی ملاقات کو فراموش کر دیا، ہم نے بھی اب تمہیں فراموش کر دیا ہے چکھو ہمیشگی کے عذاب کا مزا اپنے کرتوتوں کی پاداش میں"
        },
        {
            "chapter": 32,
            "verse": 15,
            "text": "ہماری آیات پر تو وہ لوگ ایمان لاتے ہیں جنہیں یہ آیات سنا کر جب نصیحت کی جاتی ہے تو سجدے میں گر پڑتے ہیں اور اپنے رب کی حمد کے ساتھ اس کی تسبیح کرتے ہیں اور تکبر نہیں کرتے"
        },
        {
            "chapter": 32,
            "verse": 16,
            "text": "اُن کی پیٹھیں بستروں سے الگ رہتی ہیں، اپنے رب کو خوف اور طمع کے ساتھ پکارتے ہیں، اور جو کچھ رزق ہم نے اُنہیں دیا ہے اس میں سے خرچ کرتے ہیں"
        },
        {
            "chapter": 32,
            "verse": 17,
            "text": "پھر جیسا کچھ آنکھوں کی ٹھنڈک کا سامان ان کے اعمال کی جزا میں ان کے لیے چھپا رکھا گیا ہے اس کی کسی متنفس کو خبر نہیں ہے"
        },
        {
            "chapter": 32,
            "verse": 18,
            "text": "بھلا کہیں یہ ہو سکتا ہے کہ جو شخص مومن ہو وہ اُس شخص کی طرح ہو جائے جو فاسق ہو؟ یہ دونوں برابر نہیں ہو سکتے"
        },
        {
            "chapter": 32,
            "verse": 19,
            "text": "جو لوگ ایمان لائے ہیں اور جنہوں نے نیک عمل کیے ہیں اُن کے لیے تو جنتوں کی قیام گاہیں ہیں، ضیافت کے طور پر اُن کے اعمال کے بدلے میں"
        },
        {
            "chapter": 32,
            "verse": 20,
            "text": "اور جنہوں نے فسق اختیار کیا ہے اُن کا ٹھکانا دوزخ ہے جب کبھی وہ اس سے نکلنا چاہیں گے اسی میں دھکیل دیے جائیں گے اور ان سے کہا جائے گا کہ چکھو اب اُسی آگ کے عذاب کا مزا جس کو تم جھٹلایا کرتے تھے"
        },
        {
            "chapter": 32,
            "verse": 21,
            "text": "اُس بڑے عذاب سے پہلے ہم اِسی دنیا میں (کسی نہ کسی چھوٹے) عذاب کا مزا اِنہیں چکھاتے رہیں گے، شاید کہ یہ (اپنی باغیانہ روش سے) باز آ جائیں"
        },
        {
            "chapter": 32,
            "verse": 22,
            "text": "اور اُس سے بڑا ظالم کون ہو گا جسے اس کے رب کی آیات کے ذریعہ سے نصیحت کی جائے اور پھر وہ ان سے منہ پھیر لے ایسے مجرموں سے تو ہم انتقام لے کر رہیں گے"
        },
        {
            "chapter": 32,
            "verse": 23,
            "text": "اِس سے پہلے ہم موسیٰؑ کو کتاب دے چکے ہیں، لہٰذا اُسی چیز کے ملنے پر تمہیں کوئی شک نہ ہونا چاہیے اُس کتاب کو ہم نے بنی اسرائیل کے لیے ہدایت بنایا تھا"
        },
        {
            "chapter": 32,
            "verse": 24,
            "text": "اور جب انہوں نے صبر کیا اور ہماری آیات پر یقین لاتے رہے تو ان کے اندر ہم نے ایسے پیشوا پیدا کیے جو ہمارے حکم سے رہنمائی کرتے تھے"
        },
        {
            "chapter": 32,
            "verse": 25,
            "text": "یقیناً تیرا رب ہی قیامت کے روز اُن باتوں کا فیصلہ کرے گا جن میں (بنی اسرائیل) باہم اختلاف کرتے رہے ہیں"
        },
        {
            "chapter": 32,
            "verse": 26,
            "text": "اور کیا اِن لوگوں کو (اِن تاریخی واقعات میں) کوئی ہدایت نہیں ملی کہ ان سے پہلے کتنی قوموں کو ہم ہلاک کر چکے ہیں جن کے رہنے کی جگہوں میں آج یہ چلتے پھرتے ہیں؟ اس میں بڑی نشانیاں ہیں، کیا یہ سنتے نہیں ہیں؟"
        },
        {
            "chapter": 32,
            "verse": 27,
            "text": "اور کیا اِن لوگوں نے یہ منظر کبھی نہیں دیکھا کہ ہم ایک بے آب و گیاہ زمین کی طرف پانی بہا لاتے ہیں، اور پھر اسی زمین سے وہ فصل اُگاتے ہیں جس سے ان کے جانوروں کو بھی چارہ ملتا ہے اور یہ خود بھی کھاتے ہیں؟ تو کیا انہیں کچھ نہیں سوجھتا؟"
        },
        {
            "chapter": 32,
            "verse": 28,
            "text": "یہ لوگ کہتے ہیں کہ \"یہ فیصلہ کب ہو گا اگر تم سچے ہو؟"
        },
        {
            "chapter": 32,
            "verse": 29,
            "text": "ان سے کہو \"فیصلے کے دن ایمان لانا اُن لوگوں کے لیے کچھ بھی نافع نہ ہو گا جنہوں نے کفر کیا ہے اور پھر اُن کو کوئی مہلت نہ ملے گی"
        },
        {
            "chapter": 32,
            "verse": 30,
            "text": "اچھا، اِنہیں ان کے حال پر چھوڑ دو اور انتظار کرو، یہ بھی منتظر ہیں"
        },
        {
            "chapter": 33,
            "verse": 1,
            "text": "اے نبیؐ! اللہ سے ڈرو اور کفار و منافقین کی اطاعت نہ کرو، حقیقت میں علیم اور حکیم تو اللہ ہی ہے"
        },
        {
            "chapter": 33,
            "verse": 2,
            "text": "پیروی کرو اُس بات کی جس کا اشارہ تمہارے رب کی طرف سے تمہیں کیا جا رہا ہے، اللہ ہر اُس بات سے باخبر ہے جو تم لوگ کرتے ہو"
        },
        {
            "chapter": 33,
            "verse": 3,
            "text": "اللہ پر توکل کرو، اللہ ہی وکیل ہونے کے لیے کافی ہے"
        },
        {
            "chapter": 33,
            "verse": 4,
            "text": "اللہ نے کسی شخص کے دھڑ میں دو دِل نہیں رکھے ہیں، نہ اس نے تم لوگوں کی اُن بیویوں کو جن سے تم ظہار کرتے ہو تمہاری ماں بنا دیا ہے، اور نہ اس نے تمہارے منہ بولے بیٹوں کو تمہارا حقیقی بیٹا بنایا ہے یہ تو وہ باتیں ہیں جو تم لوگ اپنے منہ سے نکال دیتے ہو، مگر اللہ وہ بات کہتا ہے جو مبنی بر حقیقت ہے، اور وہی صحیح طریقے کی طرف رہنمائی کرتا ہے"
        },
        {
            "chapter": 33,
            "verse": 5,
            "text": "منہ بولے بیٹوں کو ان کے باپوں کی نسبت سے پکارو، یہ اللہ کے نزدیک زیادہ منصفانہ بات ہے اور اگر تمہیں معلوم نہ ہو کہ ان کے باپ کون ہیں تو وہ تمہارے دینی بھائی اور رفیق ہیں نا دانستہ جو بات تم کہو اس کے لیے تم پر کوئی گرفت نہیں ہے، لیکن اُس بات پر ضرور گرفت ہے جس کا تم دل سے ارادہ کرو اللہ درگزر کرنے والا اور رحیم ہے"
        },
        {
            "chapter": 33,
            "verse": 6,
            "text": "بلاشبہ نبی تو اہل ایمان کے لیے اُن کی اپنی ذات پر مقدم ہے، اور نبی کی بیویاں اُن کی مائیں ہیں، مگر کتاب اللہ کی رو سے عام مومنین و مہاجرین کی بہ نسبت رشتہ دار ایک دوسرے کے زیادہ حقدار ہیں، البتہ اپنے رفیقوں کے ساتھ تم کوئی بھلائی (کرنا چاہو تو) کر سکتے ہو یہ حکم کتاب الٰہی میں لکھا ہوا ہے"
        },
        {
            "chapter": 33,
            "verse": 7,
            "text": "اور (اے نبیؐ) یاد رکھو اُس عہد و پیمان کو جو ہم نے سب پیغمبروں سے لیا ہے، تم سے بھی اور نوحؑ اور ابراہیمؑ اور موسیٰؑ اور عیسیٰؑ ابن مریم سے بھی سب سے ہم پختہ عہد لے چکے ہیں"
        },
        {
            "chapter": 33,
            "verse": 8,
            "text": "تاکہ سچے لوگوں سے (ان کا رب) ان کی سچائی کے بارے میں سوال کرے، اور کافروں کے لیے تو اس نے درد ناک عذاب مہیا کر ہی رکھا ہے"
        },
        {
            "chapter": 33,
            "verse": 9,
            "text": "اے لوگو، جو ایمان لائے ہو، یاد کرو اللہ کے احسان کو جو (ابھی ابھی) اُس نے تم پر کیا ہے جب لشکر تم پر چڑھ آئے تو ہم نے اُن پر ایک سخت آندھی بھیج دی اور ایسی فوجیں روانہ کیں جو تم کو نظر نہ آتی تھیں اللہ وہ سب کچھ دیکھ رہا تھا جو تم لوگ اس وقت کر رہے تھے"
        },
        {
            "chapter": 33,
            "verse": 10,
            "text": "جب وہ اُوپر سے اور نیچے سے تم پر چڑھ آئے جب خوف کے مارے آنکھیں پتھرا گئیں، کلیجے منہ کو آ گئے، اور تم لوگ اللہ کے بارے میں طرح طرح کے گمان کرنے لگے"
        },
        {
            "chapter": 33,
            "verse": 11,
            "text": "اُس وقت ایمان لانے والے خوب آزمائے گئے اور بُری طرح ہلا مارے گئے"
        },
        {
            "chapter": 33,
            "verse": 12,
            "text": "یاد کرو وہ وقت جب منافقین اور وہ سب لوگ جن کے دلوں میں روگ تھا صاف صاف کہہ رہے تھے کہ اللہ اور اُس کے رسولؐ نے جو وعدے ہم سے کیے تھے وہ فریب کے سوا کچھ نہ تھے"
        },
        {
            "chapter": 33,
            "verse": 13,
            "text": "جب اُن میں سے ایک گروہ نے کہا کہ \"اے یثرب کے لوگو، تمہارے لیے اب ٹھیرنے کا کوئی موقع نہیں ہے، پلٹ چلو\" جب ان کا ایک فریق یہ کہہ کر نبیؐ سے رخصت طلب کر رہا تھا کہ \"ہمارے گھر خطرے میں ہیں،\" حالانکہ وہ خطرے میں نہ تھے، دراصل وہ (محاذ جنگ سے) بھاگنا چاہتے تھے"
        },
        {
            "chapter": 33,
            "verse": 14,
            "text": "اگر شہر کے اطراف سے دشمن گھس آئے ہوتے اور اُس وقت انہیں فتنے کی طرف دعوت دی جاتی تو یہ اس میں جا پڑتے اور مشکل ہی سے انہیں شریک فتنہ ہونے میں کوئی تامل ہوتا"
        },
        {
            "chapter": 33,
            "verse": 15,
            "text": "ان لوگوں نے اس سے پہلے اللہ سے عہد کیا تھا کہ یہ پیٹھ نہ پھیریں گے، اور اللہ سے کیے ہوئے عہد کی باز پرس تو ہونی ہی تھی"
        },
        {
            "chapter": 33,
            "verse": 16,
            "text": "اے نبیؐ! ان سے کہو، اگر تم موت یا قتل سے بھاگو تو یہ بھاگنا تمہارے لیے کچھ بھی نفع بخش نہ ہو گا اس کے بعد زندگی کے مزے لوٹنے کا تھوڑا ہی موقع تمہیں مل سکے گا"
        },
        {
            "chapter": 33,
            "verse": 17,
            "text": "اِن سے کہو، کون ہے جو تمہیں اللہ سے بچا سکتا ہو اگر وہ تمہیں نقصان پہنچانا چاہے؟ اور کون اس کی رحمت کو روک سکتا ہے اگر وہ تم پر مہربانی کرنا چاہے؟ اللہ کے مقابلے میں تو یہ لوگ کوئی حامی و مدد گار نہیں پا سکتے ہیں"
        },
        {
            "chapter": 33,
            "verse": 18,
            "text": "اللہ تم میں سے اُن لوگوں کو خوب جانتا ہے جو (جنگ کے کام میں) رکاوٹیں ڈالنے والے ہیں، جو اپنے بھائیوں سے کہتے ہیں کہ \"آؤ ہماری طرف\" جو لڑائی میں حصہ لیتے بھی ہیں تو بس نام گنانے کو"
        },
        {
            "chapter": 33,
            "verse": 19,
            "text": "جو تمہارا ساتھ دینے میں سخت بخیل ہیں خطرے کا وقت آ جائے تو اس طرح دیدے پھرا پھرا کر تمہاری طرف دیکھتے ہیں جیسے کسی مرنے والے پر غشی طاری ہو رہی ہو، مگر جب خطرہ گزر جاتا ہے تو یہی لوگ فائدوں کے حریص بن کر قینچی کی طرح چلتی ہوئی زبانیں لیے تمہارے استقبال کو آ جاتے ہیں یہ لوگ ہرگز ایمان نہیں لائے، اسی لیے اللہ نے ان کے سارے اعمال ضائع کر دیے اور ایسا کرنا اللہ کے لیے بہت آسان ہے"
        },
        {
            "chapter": 33,
            "verse": 20,
            "text": "یہ سمجھ رہے ہیں کہ حملہ آور گروہ ابھی گئے نہیں ہیں اور اگر وہ پھر حملہ آور ہو جائیں تو ان کا جی چاہتا ہے کہ اُس موقع پر یہ کہیں صحرا میں بدوؤں کے درمیان جا بیٹھیں اور وہیں سے تمہارے حالات پوچھتے رہیں تاہم اگر یہ تمہارے درمیان رہے بھی تو لڑائی میں کم ہی حصہ لیں گے"
        },
        {
            "chapter": 33,
            "verse": 21,
            "text": "در حقیقت تم لوگوں کے لیے اللہ کے رسولؐ میں ایک بہترین نمونہ تھا، ہر اُس شخص کے لیے جو اللہ اور یوم آخر کا امیدوار ہو اور کثرت سے اللہ کو یاد کرے"
        },
        {
            "chapter": 33,
            "verse": 22,
            "text": "اور سچے مومنوں (کا حال اُس وقت یہ تھا کہ) جب انہوں نے حملہ آور لشکروں کو دیکھا تو پکار اٹھے کہ \"یہ وہی چیز ہے جس کا اللہ اور اس کے رسول نے ہم سے وعدہ کیا تھا، اللہ اور اُس کے رسولؐ کی بات بالکل سچّی تھی\" اِس واقعہ نے اُن کے ایمان اور ان کی سپردگی کو اور زیادہ بڑھا دیا"
        },
        {
            "chapter": 33,
            "verse": 23,
            "text": "ایمان لانے والوں میں ایسے لوگ موجود ہیں جنہوں نے اللہ سے کیے ہوئے عہد کو سچا کر دکھایا ہے ان میں سے کوئی اپنی نذر پوری کر چکا اور کوئی وقت آنے کا منتظر ہے انہوں نے اپنے رویے میں کوئی تبدیلی نہیں کی"
        },
        {
            "chapter": 33,
            "verse": 24,
            "text": "(یہ سب کچھ اس لیے ہوا) تاکہ اللہ سچوں کو اُن کی سچائی کی جزا دے اور منافقوں کو چاہے تو سزا دے اور چاہے تو ان کی توبہ قبول کر لے، بے شک اللہ غفور و رحیم ہے"
        },
        {
            "chapter": 33,
            "verse": 25,
            "text": "اللہ نے کفار کا منہ پھیر دیا، وہ کوئی فائدہ حاصل کیے بغیر اپنے دل کی جلن لیے یونہی پلٹ گئے، اور مومنین کی طرف سے اللہ ہی لڑنے کے لیے کافی ہو گیا، اللہ بڑی قوت والا اور زبردست ہے"
        },
        {
            "chapter": 33,
            "verse": 26,
            "text": "پھر اہل کتاب میں سے جن لوگوں نے ان حملہ آوروں کا ساتھ دیا تھا، اللہ ان کی گڑھیوں سے انہیں اتار لایا اور اُن کے دلوں میں اُس نے ایسا رُعب ڈال دیا کہ آج ان میں سے ایک گروہ کو تم قتل کر رہے ہو اور دوسرے گروہ کو قید کر رہے ہو"
        },
        {
            "chapter": 33,
            "verse": 27,
            "text": "اس نے تم کو ان کی زمین اور ان کے گھروں اور ان کے اموال کا وارث بنا دیا اور وہ علاقہ تمہیں دیا جسے تم نے کبھی پامال نہ کیا تھا اللہ ہر چیز پر قادر ہے"
        },
        {
            "chapter": 33,
            "verse": 28,
            "text": "اے نبیؐ، اپنی بیویوں سے کہو، اگر تم دنیا اور اس کی زینت چاہتی ہو تو آؤ، میں تمہیں کچھ دے دلا کر بھلے طریقے سے رخصت کر دوں"
        },
        {
            "chapter": 33,
            "verse": 29,
            "text": "اور اگر تم اللہ اور اس کے رسولؐ اور دار آخرت کی طالب ہو تو جان لو کہ تم میں سے جو نیکو کار ہیں اللہ نے ان کے لیے بڑا اجر مہیا کر رکھا ہے"
        },
        {
            "chapter": 33,
            "verse": 30,
            "text": "نبیؐ کی بیویو، تم میں سے جو کسی صریح فحش حرکت کا ارتکاب کرے گی اسے دوہرا عذاب دیا جائے گا، اللہ کے لیے یہ بہت آسان کام ہے"
        },
        {
            "chapter": 33,
            "verse": 31,
            "text": "اور تم میں سے جو اللہ اور اُس کے رسولؐ کی اطاعت کرے گی اور نیک عمل کرے گی اس کو ہم دوہرا اجر دیں گے اور ہم نے اس کے لیے رزق کریم مہیا کر رکھا ہے"
        },
        {
            "chapter": 33,
            "verse": 32,
            "text": "نبیؐ کی بیویو، تم عام عورتوں کی طرح نہیں ہو اگر تم اللہ سے ڈرنے والی ہو تو دبی زبان سے بات نہ کیا کرو کہ دل کی خرابی کا مُبتلا کوئی شخص لالچ میں پڑ جائے، بلکہ صاف سیدھی بات کرو"
        },
        {
            "chapter": 33,
            "verse": 33,
            "text": "اپنے گھروں میں ٹِک کر رہو اور سابق دور جاہلیت کی سی سج دھج نہ دکھاتی پھرو نماز قائم کرو، زکوٰۃ دو اور اللہ اور اُس کے رسولؐ کی اطاعت کرو اللہ تو یہ چاہتا ہے کہ اہلِ بیتِ نبیؐ سے گندگی کو دور کرے اور تمہیں پوری طرح پاک کر دے"
        },
        {
            "chapter": 33,
            "verse": 34,
            "text": "یاد رکھو اللہ کی آیات اور حکمت کی باتوں کو جو تمہارے گھروں میں سنائی جاتی ہیں بے شک اللہ لطیف اور باخبر ہے"
        },
        {
            "chapter": 33,
            "verse": 35,
            "text": "بالیقین جو مرد اور جو عورتیں مسلم ہیں، مومن ہیں، مطیع فرمان ہیں، راست باز ہیں، صابر ہیں، اللہ کے آگے جھکنے والے ہیں، صدقہ دینے والے ہیں، روزہ رکھنے والے ہیں، اپنی شرمگاہوں کی حفاظت کرنے والے ہیں، اور اللہ کو کثرت سے یاد کرنے والے ہیں، اللہ نے ان کے لیے مغفرت اور بڑا اجر مہیا کر رکھا ہے"
        },
        {
            "chapter": 33,
            "verse": 36,
            "text": "کسی مومن مرد اور کسی مومن عورت کو یہ حق نہیں ہے کہ جب اللہ اور اس کا رسولؐ کسی معاملے کا فیصلہ کر دے تو پھر اسے اپنے اُس معاملے میں خود فیصلہ کرنے کا اختیار حاصل رہے اور جو کوئی اللہ اور اس کے رسولؐ کی نافرمانی کرے تو وہ صریح گمراہی میں پڑ گیا"
        },
        {
            "chapter": 33,
            "verse": 37,
            "text": "اے نبیؐ، یاد کرو وہ موقع جب تم اس شخص سے کہہ رہے تھے جس پر اللہ نے اور تم نے احسان کیا تھا کہ \"اپنی بیوی کو نہ چھوڑ اور اللہ سے ڈر\" اُس وقت تم اپنے دل میں وہ بات چھپائے ہوئے تھے جسے اللہ کھولنا چاہتا تھا، تم لوگوں سے ڈر رہے تھے، حالانکہ اللہ اس کا زیادہ حقدار ہے کہ تم اس سے ڈرو پھر جب زیدؓ اس سے اپنی حاجت پوری کر چکا تو ہم نے اس (مطلقہ خاتون) کا تم سے نکاح کر دیا تاکہ مومنوں پر اپنے منہ بولے بیٹوں کی بیویوں کے معاملہ میں کوئی تنگی نہ رہے جبکہ وہ ان سے اپنی حاجت پوری کر چکے ہوں اور اللہ کا حکم تو عمل میں آنا ہی چاہیے تھا"
        },
        {
            "chapter": 33,
            "verse": 38,
            "text": "نبی پر کسی ایسے کام میں کوئی رکاوٹ نہیں ہے جو اللہ نے اس کے لیے مقرر کر دیا ہو یہی اللہ کی سنت ان سب انبیاء کے معاملہ میں رہی ہے جو پہلے گزر چکے ہیں اور اللہ کا حکم ایک قطعی طے شدہ فیصلہ ہوتا ہے"
        },
        {
            "chapter": 33,
            "verse": 39,
            "text": "(یہ اللہ کی سنت ہے اُن لوگوں کے لیے) جو اللہ کے پیغامات پہنچاتے ہیں اور اُسی سے ڈرتے ہیں اور ایک خدا کے سوا کسی سے نہیں ڈرتے، اور محاسبہ کے لیے بس اللہ ہی کافی ہے"
        },
        {
            "chapter": 33,
            "verse": 40,
            "text": "(لوگو) محمدؐ تمہارے مَردوں میں سے کسی کے باپ نہیں ہیں، مگر وہ اللہ کے رسول اور خاتم النبیین ہیں، اور اللہ ہر چیز کا علم رکھنے والا ہے"
        },
        {
            "chapter": 33,
            "verse": 41,
            "text": "اے لوگو! جو ایمان لائے ہو، اللہ کو کثرت سے یاد کرو"
        },
        {
            "chapter": 33,
            "verse": 42,
            "text": "اور صبح و شام اس کی تسبیح کرتے رہو"
        },
        {
            "chapter": 33,
            "verse": 43,
            "text": "وہی ہے جو تم پر رحمت فرماتا ہے اور اس کے ملائکہ تمہارے لیے دعائے رحمت کرتے ہیں تاکہ وہ تمہیں تاریکیوں سے روشنی میں نکال لائے، وہ مومنوں پر بہت مہربان ہے"
        },
        {
            "chapter": 33,
            "verse": 44,
            "text": "جس روز وہ اس سے ملیں گے اُن کا استقبال سلام سے ہو گا اور اُن کے لیے اللہ نے بڑا با عزت اجر فراہم کر رکھا ہے"
        },
        {
            "chapter": 33,
            "verse": 45,
            "text": "اے نبیؐ، ہم نے تمہیں بھیجا ہے گواہ بنا کر، بشارت دینے والا اور ڈرانے والا بنا کر"
        },
        {
            "chapter": 33,
            "verse": 46,
            "text": "اللہ کی اجازت سے اُس کی طرف دعوت دینے والا بنا کر اور روشن چراغ بنا کر"
        },
        {
            "chapter": 33,
            "verse": 47,
            "text": "بشارت دے دو اُن لوگوں کو جو (تم پر) ایمان لائے ہیں کہ ان کے لیے اللہ کی طرف سے بڑا فضل ہے"
        },
        {
            "chapter": 33,
            "verse": 48,
            "text": "اور ہرگز نہ دبو کفار و منافقین سے، کوئی پرواہ نہ کرو ان کی اذیت رسانی کی اور بھروسہ کر لو اللہ پر، اللہ ہی اس کے لیے کافی ہے کہ آدمی اپنے معاملات اُس کے سپرد کر دے"
        },
        {
            "chapter": 33,
            "verse": 49,
            "text": "اَے لوگو جو ایمان لائے ہو، جب تم مومن عورتوں سے نکاح کرو اور پھر انہیں ہاتھ لگانے سے پہلے طلاق دے دو تو تمہاری طرف سے ان پر کوئی عدت لازم نہیں ہے جس کے پورے ہونے کا تم مطالبہ کر سکو لہٰذا انہیں کچھ مال دو اور بھلے طریقے سے رخصت کر دو"
        },
        {
            "chapter": 33,
            "verse": 50,
            "text": "اے نبیؐ، ہم نے تمہارے لیے حلال کر دیں تمہاری وہ بیویاں جن کے مہر تم نے ادا کیے ہیں، اور وہ عورتیں جو اللہ کی عطا کردہ لونڈیوں میں سے تمہاری ملکیت میں آئیں، اور تمہاری وہ چچا زاد اور پھوپھی زاد اور ماموں زاد اور خالہ زاد بہنیں جنہوں نے تمہارے ساتھ ہجرت کی ہے، اور وہ مومن عورت جس نے اپنے آپ کو نبیؐ کے لیے ہبہ کیا ہو اگر نبیؐ اسے نکاح میں لینا چاہے یہ رعایت خالصۃً تمہارے لیے ہے، دوسرے مومنوں کے لیے نہیں ہے ہم کو معلوم ہے کہ عام مومنوں پر ان کی بیویوں اور لونڈیوں کے بارے میں ہم نے کیا حدود عائد کیے ہیں (تمہیں ان حدود سے ہم نے اس لیے مستثنیٰ کیا ہے) تاکہ تمہارے اوپر کوئی تنگی نہ رہے، اور اللہ غفور و رحیم ہے"
        },
        {
            "chapter": 33,
            "verse": 51,
            "text": "تم کو اختیار دیا جاتا ہے کہ اپنی بیویوں میں سے جس کو چاہو اپنے سے الگ رکھو، جسے چاہو اپنے ساتھ رکھو اور جسے چاہو الگ رکھنے کے بعد اپنے پاس بلا لو اس معاملہ میں تم پر کوئی مضائقہ نہیں ہے اِس طرح زیادہ متوقع ہے کہ اُن کی آنکھیں ٹھنڈی رہیں گی اور وہ رنجیدہ نہ ہوں گی، اور جو کچھ بھی تم اُن کو دو گے اس پر وہ سب راضی رہیں گی اللہ جانتا ہے جو کچھ تم لوگوں کے دلوں میں ہے، اور اللہ علیم و حلیم ہے"
        },
        {
            "chapter": 33,
            "verse": 52,
            "text": "اس کے بعد تمہارے لیے دوسری عورتیں حلال نہیں ہیں، اور نہ اس کی اجازت ہے کہ ان کی جگہ اور بیویاں لے آؤ خواہ اُن کا حسن تمہیں کتنا ہی پسند ہو، البتہ لونڈیوں کی تمہیں اجازت ہے اللہ ہر چیز پر نگران ہے"
        },
        {
            "chapter": 33,
            "verse": 53,
            "text": "اے لوگو جو ایمان لائے ہو، نبیؐ کے گھروں میں بلا اجازت نہ چلے آیا کرو نہ کھانے کا وقت تاکتے رہو ہاں اگر تمہیں کھانے پر بلایا جائے تو ضرور آؤ مگر جب کھانا کھالو تو منتشر ہو جاؤ، باتیں کرنے میں نہ لگے رہو تمہاری یہ حرکتیں نبیؐ کو تکلیف دیتی ہیں، مگر وہ شرم کی وجہ سے کچھ نہیں کہتے اور اللہ حق بات کہنے میں نہیں شرماتا نبیؐ کی بیویوں سے اگر تمہیں کچھ مانگنا ہو تو پردے کے پیچھے سے مانگا کرو، یہ تمہارے اور ان کے دلوں کی پاکیزگی کے لیے زیادہ مناسب طریقہ ہے تمہارے لیے یہ ہرگز جائز نہیں کہ اللہ کے رسولؐ کو تکلیف دو، اور نہ یہ جائز ہے کہ ان کے بعد ان کی بیویوں سے نکاح کرو، یہ اللہ کے نزدیک بہت بڑا گناہ ہے"
        },
        {
            "chapter": 33,
            "verse": 54,
            "text": "تم خواہ کوئی بات ظاہر کرو یا چھپاؤ، اللہ کو ہر بات کا علم ہے"
        },
        {
            "chapter": 33,
            "verse": 55,
            "text": "ازواج نبیؐ کے لیے اس میں کوئی مضائقہ نہیں ہے کہ ان کے باپ، ان کے بیٹے، ان کے بھائی، ان کے بھتیجے، ان کے بھانجے، ان کے میل جول کی عورتیں اور ان کے مملوک گھروں میں آئیں (اے عورتو) تمہیں اللہ کی نافرمانی سے پرہیز کرنا چاہیے اللہ ہر چیز پر نگاہ رکھتا ہے"
        },
        {
            "chapter": 33,
            "verse": 56,
            "text": "اللہ اور اس کے ملائکہ نبیؐ پر درود بھیجتے ہیں، اے لوگو جو ایمان لائے ہو، تم بھی ان پر درود و سلام بھیجو"
        },
        {
            "chapter": 33,
            "verse": 57,
            "text": "جو لوگ اللہ اور اس کے رسولؐ کو اذیت دیتے ہیں ان پر دنیا اور آخرت میں اللہ نے لعنت فرمائی ہے اور اُن کے لیے رسوا کن عذاب مہیا کر دیا ہے"
        },
        {
            "chapter": 33,
            "verse": 58,
            "text": "اور جو لوگ مومن مردوں اور عورتوں کو بے قصور اذیت دیتے ہیں اُنہوں نے ایک بڑے بہتان اور صریح گناہ کا وبال اپنے سر لے لیا ہے"
        },
        {
            "chapter": 33,
            "verse": 59,
            "text": "اے نبیؐ، اپنی بیویوں اور بیٹیوں اور اہل ایمان کی عورتوں سے کہہ دو کہ اپنے اوپر اپنی چادروں کے پلو لٹکا لیا کریں یہ زیادہ مناسب طریقہ ہے تاکہ وہ پہچان لی جائیں اور نہ ستائی جائیں اللہ تعالیٰ غفور و رحیم ہے"
        },
        {
            "chapter": 33,
            "verse": 60,
            "text": "اگر منافقین، اور وہ لوگ جن کے دلوں میں خرابی ہے، اور وہ جو مدینہ میں ہیجان انگیز افواہیں پھیلانے والے ہیں، اپنی حرکتوں سے باز نہ آئے تو ہم ان کے خلاف کاروائی کرنے کے لیے تمہیں اُٹھا کھڑا کریں گے، پھر وہ اس شہر میں مشکل ہی سے تمہارے ساتھ رہ سکیں گے"
        },
        {
            "chapter": 33,
            "verse": 61,
            "text": "ان پر ہر طرف سے لعنت کی بوچھاڑ ہو گی، جہاں کہیں پائے جائیں گے پکڑے جائیں گے اور بُری طرح مارے جائیں گے"
        },
        {
            "chapter": 33,
            "verse": 62,
            "text": "یہ اللہ کی سنت ہے جو ایسے لوگوں کے معاملے میں پہلے سے چلی آ رہی ہے، اور تم اللہ کی سنت میں کوئی تبدیلی نہ پاؤ گے"
        },
        {
            "chapter": 33,
            "verse": 63,
            "text": "لوگ تم سے پوچھتے ہیں کہ قیامت کی گھڑی کب آئے گی کہو، اُس کا علم تو اللہ ہی کو ہے تمہیں کیا خبر، شاید کہ وہ قریب ہی آ لگی ہو"
        },
        {
            "chapter": 33,
            "verse": 64,
            "text": "بہرحال یہ یقینی امر ہے کہ اللہ نے کافروں پر لعنت کی ہے اور ان کے لیے بھڑکتی ہوئی آگ مہیا کر دی ہے"
        },
        {
            "chapter": 33,
            "verse": 65,
            "text": "جس میں وہ ہمیشہ رہیں گے، کوئی حامی و مدد گار نہ پا سکیں گے"
        },
        {
            "chapter": 33,
            "verse": 66,
            "text": "جس روز ان کے چہرے آگ پر الٹ پلٹ کیے جائیں گے اُس وقت وہ کہیں گے کہ \"کاش ہم نے اللہ اور رسولؐ کی اطاعت کی ہوتی"
        },
        {
            "chapter": 33,
            "verse": 67,
            "text": "اور کہیں گے \"اے رب ہمارے، ہم نے اپنے سرداروں اور اپنے بڑوں کی اطاعت کی اور انہوں نے ہمیں راہِ راست سے بے راہ کر دیا"
        },
        {
            "chapter": 33,
            "verse": 68,
            "text": "اے رب، ان کو دوہرا عذاب دے اور ان پر سخت لعنت کر"
        },
        {
            "chapter": 33,
            "verse": 69,
            "text": "اے لوگو جو ایمان لائے ہو، اُن لوگوں کی طرح نہ بن جاؤ جنہوں نے موسیٰؑ کو اذیتیں دی تھیں، پھر اللہ نے اُن کی بنائی ہوئی باتوں سے اُس کی برأت فرمائی اور وہ اللہ کے نزدیک با عزت تھا"
        },
        {
            "chapter": 33,
            "verse": 70,
            "text": "اے ایمان لانے والو، اللہ سے ڈرو اور ٹھیک بات کیا کرو"
        },
        {
            "chapter": 33,
            "verse": 71,
            "text": "اللہ تمہارے اعمال درست کر دے گا اور تمہارے قصوروں سے درگزر فرمائے گا جو شخص اللہ اور اس کے رسولؐ کی اطاعت کرے اُس نے بڑی کامیابی حاصل کی"
        },
        {
            "chapter": 33,
            "verse": 72,
            "text": "ہم نے اس امانت کو آسمانوں اور زمین اور پہاڑوں کے سامنے پیش کیا تو وہ اُسے اٹھانے کے لیے تیار نہ ہوئے اور اس سے ڈر گئے، مگر انسان نے اسے اٹھا لیا، بے شک وہ بڑا ظالم اور جاہل ہے"
        },
        {
            "chapter": 33,
            "verse": 73,
            "text": "اِس بار امانت کو اٹھانے کا لازمی نتیجہ یہ ہے کہ اللہ منافق مردوں اور عورتوں، اور مشرک مردوں اور عورتوں کو سزا دے اور مومن مَردوں اور عورتوں کی توبہ قبول کرے، اللہ درگزر فرمانے والا اور رحیم ہے"
        },
        {
            "chapter": 34,
            "verse": 1,
            "text": "حمد اُس خدا کے لیے ہے جو آسمانوں اور زمین کی ہر چیز کا مالک ہے اور آخرت میں بھی اسی کے لیے حمد ہے وہ دانا اور باخبر ہے"
        },
        {
            "chapter": 34,
            "verse": 2,
            "text": "جو کچھ زمین میں جاتا ہے اور جو کچھ اُس سے نکلتا ہے اور جو کچھ آسمان سے اترتا ہے اور جو کچھ اُس میں چڑھتا ہے، ہر چیز کو وہ جانتا ہے، وہ رحیم اور غفور ہے"
        },
        {
            "chapter": 34,
            "verse": 3,
            "text": "منکرین کہتے ہیں کہ کیا بات ہے کہ قیامت ہم پر نہیں آ رہی ہے! کہو، قسم ہے میرے عالم الغیب پروردگار کی، وہ تم پر آ کر رہے گی اُس سے ذرہ برابر کوئی چیز نہ آسمانوں میں چھپی ہوئی ہے نہ زمین میں نہ ذرے سے بڑی اور نہ اُس سے چھوٹی، سب کچھ ایک نمایاں دفتر میں درج ہے"
        },
        {
            "chapter": 34,
            "verse": 4,
            "text": "اور یہ قیامت اس لئے آئے گی کہ جزا دے اللہ اُن لوگوں کو جو ایمان لائے ہیں اور نیک عمل کرتے رہے ہیں اُن کے لیے مغفرت ہے اور رزق کریم"
        },
        {
            "chapter": 34,
            "verse": 5,
            "text": "اور جن لوگوں نے ہماری آیات کو نیچا دکھانے کے لیے زور لگایا ہے، ان کے لیے بدترین قسم کا دردناک عذاب ہے"
        },
        {
            "chapter": 34,
            "verse": 6,
            "text": "اے نبیؐ، علم رکھنے والے خوب جانتے ہیں کہ جو کچھ تمہارے رب کی طرف سے تم پر نازل کیا گیا ہے وہ سراسر حق ہے اور خدائے عزیز و حمید کا راستہ دکھاتا ہے"
        },
        {
            "chapter": 34,
            "verse": 7,
            "text": "منکرین لوگوں سے کہتے ہیں \"ہم بتائیں تمہیں ایسا شخص جو خبر دیتا ہے کہ جب تمہارے جسم کا ذرہ ذرہ منتشر ہو چکا ہو گا اس وقت تم نئے سرے سے پیدا کر دیے جاؤ گے؟"
        },
        {
            "chapter": 34,
            "verse": 8,
            "text": "نہ معلوم یہ شخص اللہ کے نام سے جھوٹ گھڑتا ہے ہے یا اسے جنون لاحق ہے\" نہیں، بلکہ جو لوگ آخرت کو نہیں مانتے وہ عذاب میں مبتلا ہونے والے ہیں اور و ہی بری طرح بہکے ہوئے ہیں"
        },
        {
            "chapter": 34,
            "verse": 9,
            "text": "کیا اِنہوں نے کبھی اُس آسمان و زمین کو نہیں دیکھا جو اِنہیں آگے اور پیچھے سے گھیرے ہوئے ہے؟ ہم چاہیں تو اِنہیں زمین میں دھسا دیں، یا آسمان کے کچھ ٹکڑے اِن پر گرا دیں در حقیقت اس میں ایک نشانی ہے ہر اُس بندے کے لیے جو خدا کی طرف رجوع کرنے والا ہو"
        },
        {
            "chapter": 34,
            "verse": 10,
            "text": "ہم نے داؤدؑ کو اپنے ہاں سے بڑا فضل عطا کیا تھا (ہم نے حکم دیا کہ) اے پہاڑو، اس کے ساتھ ہم آہنگی کرو (اور یہی حکم ہم نے) پرندوں کو دیا ہم نے لوہے کو اس کے لیے نرم کر دیا"
        },
        {
            "chapter": 34,
            "verse": 11,
            "text": "اس ہدایت کے ساتھ کہ زرہیں بنا اور ان کے حلقے ٹھیک اندازے پر رکھ (اے آل داؤدؑ) نیک عمل کرو، جو کچھ تم کرتے ہو اُس کو میں دیکھ رہا ہوں"
        },
        {
            "chapter": 34,
            "verse": 12,
            "text": "اور سلیمانؑ کے لیے ہم نے ہوا کو مسخر کر دیا، صبح کے وقت اس کا چلنا ایک مہینے کی راہ تک اور شام کے وقت اس کا چلنا ایک مہینے کی راہ تک ہم نے اُس کے لیے پگھلے ہوئے تانبے کا چشمہ بہا دیا اور ایسے جن اس کے تابع کر دیے جو اپنے رب کے حکم سے اس کے آگے کام کرتے تھے اُن میں سے جو ہمارے حکم سے سرتابی کرتا اس کو ہم بھڑکتی ہوئی آگ کا مزہ چکھاتے"
        },
        {
            "chapter": 34,
            "verse": 13,
            "text": "وہ اُس کے لیے بناتے تھے جو کچھ وہ چاہتا، اونچی عمارتیں، تصویریں، بڑے بڑے حوض جیسے لگن اور اپنی جگہ سے نہ ہٹنے والی بھاری دیگیں اے آلِ داؤدؑ، عمل کرو شکر کے طریقے پر، میرے بندوں میں کم ہی شکر گزار ہیں"
        },
        {
            "chapter": 34,
            "verse": 14,
            "text": "پھر جب سلیمانؑ پر ہم نے موت کا فیصلہ نافذ کیا تو جنوں کو اس کی موت کا پتہ دینے والی کوئی چیز اُس گھن کے سوا نہ تھی جو اس کے عصا کو کھا رہا تھا اس طرح جب سلیمانؑ گر پڑا تو جنوں پر یہ بات کھل گئی کہ اگر وہ غیب کے جاننے والے ہوتے تو اس ذلت کے عذاب میں مبتلا نہ رہتے"
        },
        {
            "chapter": 34,
            "verse": 15,
            "text": "سبا کے لیے اُن کے اپنے مسکن ہی میں ایک نشانی موجود تھی، دو باغ دائیں اور بائیں کھاؤ اپنے رب کا دیا ہوا رزق اور شکر بجا لاؤ اُس کا، ملک ہے عمدہ و پاکیزہ اور پروردگار ہے بخشش فرمانے والا"
        },
        {
            "chapter": 34,
            "verse": 16,
            "text": "مگر وہ منہ موڑ گئے آخرکار ہم نے اُن پر بند توڑ سیلاب بھیج دیا اور ان کے پچھلے دو باغوں کی جگہ دو اور باغ انہیں دیے جن میں کڑوے کسیلے پھل اور جھاؤ کے درخت تھے اور کچھ تھوڑی سی بیریاں"
        },
        {
            "chapter": 34,
            "verse": 17,
            "text": "یہ تھا ان کے کفر کا بدلہ جو ہم نے ان کو دیا، اور ناشکرے انسان کے سوا ایسا بدلہ ہم اور کسی کو نہیں دیتے"
        },
        {
            "chapter": 34,
            "verse": 18,
            "text": "اور ہم نے اُن کے اور اُن بستیوں کے درمیان، جن کو ہم نے برکت عطا کی تھی، نمایاں بستیاں بسا دی تھیں اور اُن میں سفر کی مسافتیں ایک اندازے پر رکھ دی تھیں چلو پھرو اِن راستوں میں رات دن پورے امن کے ساتھ"
        },
        {
            "chapter": 34,
            "verse": 19,
            "text": "مگر انہوں نے کہا \"اے ہمارے رب، ہمارے سفر کی مسافتیں لمبی کر دے\" انہوں نے اپنے اوپر آپ ظلم کیا آخرکار ہم نے انہیں افسانہ بنا کر رکھ دیا اور انہیں بالکل تتربتر کر ڈالا یقیناً اس میں نشانیاں ہیں ہر اُس شخص کے لیے جو بڑا صابر و شاکر ہو"
        },
        {
            "chapter": 34,
            "verse": 20,
            "text": "اُن کے معاملہ میں ابلیس نے اپنا گمان صحیح پایا اور انہوں نے اُسی کی پیروی کی، بجز ایک تھوڑے سے گروہ کے جو مومن تھا"
        },
        {
            "chapter": 34,
            "verse": 21,
            "text": "ابلیس کو اُن پر کوئی اقتدار حاصل نہ تھا مگر جو کچھ ہوا وہ اس لیے ہوا کہ ہم یہ دیکھنا چاہتے تھے کہ کون آخرت کا ماننے والا ہے اور کون اس کی طرف سے شک میں پڑا ہوا ہے تیرا رب ہر چیز پر نگران ہے"
        },
        {
            "chapter": 34,
            "verse": 22,
            "text": "(اے نبیؐ، اِن مشرکین سے) کہو کہ پکار دیکھو اپنے اُن معبودوں کو جنہیں تم اللہ کے سوا اپنا معبود سمجھے بیٹھے ہو وہ نہ آسمانوں میں کسی ذرہ برابر چیز کے مالک ہیں نہ زمین میں وہ آسمان و زمین کی ملکیت میں شریک بھی نہیں ہیں ان میں سے کوئی اللہ کا مدد گار بھی نہیں ہے"
        },
        {
            "chapter": 34,
            "verse": 23,
            "text": "اور اللہ کے حضور کوئی شفاعت بھی کسی کے لیے نافع نہیں ہو سکتی بجز اُس شخص کے جس کے لیے اللہ نے سفارش کی اجازت دی ہو حتیٰ کہ جب لوگوں کے دلوں سے گھبراہٹ دور ہو گی تو وہ (سفارش کرنے والوں سے) پوچھیں گے کہ تمہارے رب نے کیا جواب دیا وہ کہیں گے کہ ٹھیک جواب ملا ہے اور وہ بزرگ و برتر ہے"
        },
        {
            "chapter": 34,
            "verse": 24,
            "text": "(اے نبیؐ) اِن سے پوچھو، \"کون تم کو آسمانوں اور زمین سے رزق دیتا ہے؟\" کہو \"اللہ اب لامحالہ ہم میں اور تم میں سے کوئی ایک ہی ہدایت پر ہے یا کھلی گمراہی میں پڑا ہوا ہے"
        },
        {
            "chapter": 34,
            "verse": 25,
            "text": "ان سے کہو، \"جو قصور ہم نے کیا ہو اس کی کوئی باز پرس تم سے نہ ہو گی اور جو کچھ تم کر رہے ہو اس کی کوئی جواب طلبی ہم سے نہیں کی جائے گی"
        },
        {
            "chapter": 34,
            "verse": 26,
            "text": "کہو، \"ہمارا رب ہم کو جمع کرے گا، پھر ہمارے درمیان ٹھیک ٹھیک فیصلہ کر دے گا وہ ایسا زبردست حاکم ہے جو سب کچھ جانتا ہے"
        },
        {
            "chapter": 34,
            "verse": 27,
            "text": "اِن سے کہو، \"ذرا مجھے دکھاؤ تو سہی وہ کون ہستیاں ہیں جنہیں تم نے اس کے ساتھ شریک لگا رکھا ہے\" ہرگز نہیں، زبردست اور دانا تو بس وہ اللہ ہی ہے"
        },
        {
            "chapter": 34,
            "verse": 28,
            "text": "اور (اے نبیؐ،) ہم نے تم کو تمام ہی انسانوں کے لیے بشیر و نذیر بنا کر بھیجا ہے، مگر اکثر لوگ جانتے نہیں ہیں"
        },
        {
            "chapter": 34,
            "verse": 29,
            "text": "یہ لوگ تم سے کہتے ہیں کہ وہ (قیامت کا) وعدہ کب پورا ہو گا اگر تم سچے ہو؟"
        },
        {
            "chapter": 34,
            "verse": 30,
            "text": "کہو تمہارے لیے ایک ایسے دن کی میعاد مقرر ہے جس کے آنے میں نہ ایک گھڑی بھر کی تاخیر تم کر سکتے ہو اور نہ ایک گھڑی بھر پہلے اسے لا سکتے ہو"
        },
        {
            "chapter": 34,
            "verse": 31,
            "text": "یہ کافر کہتے ہیں کہ \"ہم ہرگز اِس قرآن کو نہ مانیں گے اور نہ اس سے پہلے آئی ہوئی کسی کتاب کو تسلیم کریں گے\" کاش تم دیکھو اِن کا حال اُس وقت جب یہ ظالم اپنے رب کے حضور کھڑے ہوں گے اُس وقت یہ ایک دوسرے پر الزام دھریں گے جو لوگ دنیا میں دبا کر رکھے گئے تھے وہ بڑے بننے والوں سے کہیں گے کہ \"اگر تم نہ ہوتے تو ہم مومن ہوتے"
        },
        {
            "chapter": 34,
            "verse": 32,
            "text": "وہ بڑے بننے والے ان دبے ہوئے لوگوں کو جواب دیں گے \"کیا ہم نے تمہیں اُس ہدایت سے روکا تھا جو تمہارے پاس آئی تھی؟ نہیں، بلکہ تم خود مجرم تھے"
        },
        {
            "chapter": 34,
            "verse": 33,
            "text": "وہ دبے ہوئے لوگ ان بڑے بننے والوں سے کہیں گے، \"نہیں، بلکہ شب و روز کی مکاری تھی جب تم ہم سے کہتے تھے کہ ہم اللہ سے کفر کریں اور دوسروں کو اس کا ہمسر ٹھیرائیں\" آخرکار جب یہ لوگ عذاب دیکھیں گے تو اپنے دلوں میں پچھتائیں گے اور ہم اِن منکرین کے گلوں میں طوق ڈال دیں گے کیا لوگوں کو اِس کے سوا اور کوئی بدلہ دیا جا سکتا ہے کہ جیسے اعمال اُن کے تھے ویسی ہی جزا وہ پائیں؟"
        },
        {
            "chapter": 34,
            "verse": 34,
            "text": "کبھی ایسا نہیں ہوا کہ ہم نے کسی بستی میں ایک خبردار کرنے والا بھیجا ہو اور اس بستی کے کھاتے پیتے لوگوں نے یہ نہ کہا ہو کہ جو پیغام تم لے کر آئے ہو اس کو ہم نہیں مانتے"
        },
        {
            "chapter": 34,
            "verse": 35,
            "text": "انہیں نے ہمیشہ یہی کہا کہ ہم تم سے زیادہ مال اولاد رکھتے ہیں اور ہم ہرگز سزا پانے والے نہیں ہیں"
        },
        {
            "chapter": 34,
            "verse": 36,
            "text": "اے نبیؐ، اِن سے کہو میرا رب جسے چاہتا ہے کشادہ رزق دیتا ہے اور جسے چاہتا ہے نپا تلا عطا کرتا ہے، مگر اکثر لوگ اس کی حقیقت نہیں جانتے"
        },
        {
            "chapter": 34,
            "verse": 37,
            "text": "یہ تمہاری دولت اور تمہاری اولاد نہیں ہے جو تمہیں ہم سے قریب کرتی ہو ہاں مگر جو ایمان لائے اور نیک عمل کرے یہی لوگ ہیں جن کے لیے اُن کے عمل کی دہری جزا ہے، اور وہ بلند و بالا عمارتوں میں اطمینان سے رہیں گے"
        },
        {
            "chapter": 34,
            "verse": 38,
            "text": "رہے وہ لوگ جو ہماری آیات کو نیچا دکھانے کے لیے دوڑ دھوپ کرتے ہیں، تو وہ عذاب میں مبتلا ہوں گے"
        },
        {
            "chapter": 34,
            "verse": 39,
            "text": "اے نبیؐ، ان سے کہو، \"میرا رب اپنے بندوں میں سے جسے چاہتا ہے کھلا رزق دیتا ہے اور جسے چاہتا ہے نپا تلا دیتا ہے جو کچھ تم خرچ کر دیتے ہو اُس کی جگہ وہی تم کو اور دیتا ہے، وہ سب رازقوں سے بہتر رازق ہے"
        },
        {
            "chapter": 34,
            "verse": 40,
            "text": "اور جس دن وہ تمام انسانوں کو جمع کرے گا پھر فرشتوں سے پوچھے گا \"کیا یہ لوگ تمہاری ہی عبادت کیا کرتے تھے؟"
        },
        {
            "chapter": 34,
            "verse": 41,
            "text": "تو وہ جواب دیں گے کہ \"پاک ہے آپ کی ذات، ہمارا تعلق تو آپ سے ہے نہ کہ اِن لوگوں سے دراصل یہ ہماری نہیں بلکہ جنوں کی عبادت کرتے تھے، ان میں سے اکثر انہی پر ایمان لائے ہوئے تھے"
        },
        {
            "chapter": 34,
            "verse": 42,
            "text": "(اُس وقت ہم کہیں گے کہ) آج تم میں سے کوئی نہ کسی کو فائدہ پہنچا سکتا ہے نہ نقصان اور ظالموں سے ہم کہہ دیں گے کہ اب چکھو اس عذاب جہنم کا مزہ جسے تم جھٹلایا کرتے تھے"
        },
        {
            "chapter": 34,
            "verse": 43,
            "text": "اِن لوگوں کو جب ہماری صاف صاف آیات سنائی جاتی ہیں تو یہ کہتے ہیں کہ \"یہ شخص تو بس یہ چاہتا ہے کہ تم کو اُن معبودوں سے برگشتہ کر دے جن کی عبادت تمہارے باپ دادا کرتے آئے ہیں\" اور کہتے ہیں کہ \"یہ (قرآن) محض ایک جھوٹ ہے گھڑا ہوا\" اِن کافروں کے سامنے جب حق آیا تو انہیں نے کہہ دیا کہ \"یہ تو صریح جادو ہے"
        },
        {
            "chapter": 34,
            "verse": 44,
            "text": "حالانکہ نہ ہم نے اِن لوگوں کو پہلے کوئی کتاب دی تھی کہ یہ اسے پڑھتے ہوں اور نہ تم سے پہلے ان کی طرف کوئی متنبہ کرنے والا بھیجا تھا"
        },
        {
            "chapter": 34,
            "verse": 45,
            "text": "اِن سے پہلے گزرے ہوئے لوگ جھٹلا چکے ہیں جو کچھ ہم نے اُنہیں دیا تھا اُس کے عشر عشیر کو بھی یہ نہیں پہنچے ہیں مگر جب انہوں نے میرے رسولوں کو جھٹلایا تو دیکھ لو کہ میری سزا کیسی سخت تھی"
        },
        {
            "chapter": 34,
            "verse": 46,
            "text": "اے نبیؐ، اِن سے کہو کہ \"میں تمہیں بس ایک بات کی نصیحت کرتا ہوں خدا کے لیے تم اکیلے اکیلے اور دو دو مل کر اپنا دماغ لڑاؤ اور سوچو، تمہارے صاحب میں آخر ایسی کونسی بات ہے جو جنون کی ہو؟ وہ تو ایک سخت عذاب کی آمد سے پہلے تم کو متنبہ کرنے والا ہے"
        },
        {
            "chapter": 34,
            "verse": 47,
            "text": "اِن سے کہو، \"اگر میں نے تم سے کوئی اجر مانگا ہے تو وہ تم ہی کو مبارک رہے میرا اجر تو اللہ کے ذمہ ہے اور وہ ہر چیز پر گواہ ہے"
        },
        {
            "chapter": 34,
            "verse": 48,
            "text": "ان سے کہو \"میرا رب (مجھ پر) حق کا القا کرتا ہے اور وہ تمام پوشیدہ حقیقتوں کا جاننے والا ہے"
        },
        {
            "chapter": 34,
            "verse": 49,
            "text": "کہو \"حق آگیا ہے اور اب باطل کے کیے کچھ نہیں ہو سکتا"
        },
        {
            "chapter": 34,
            "verse": 50,
            "text": "کہو \"اگر میں گمراہ ہو گیا ہوں تو میری گمراہی کا وبال مجھ پر ہے، اور اگر میں ہدایت پر ہوں تو اُس وحی کی بنا پر ہوں جو میرا رب میرے اوپر نازل کرتا ہے، وہ سب کچھ سنتا ہے اور قریب ہی ہے"
        },
        {
            "chapter": 34,
            "verse": 51,
            "text": "کاش تم دیکھو اِنہیں اُس وقت جب یہ لوگ گھبرائے پھر رہے ہوں گے اور کہیں بچ کر نہ جا سکیں گے، بلکہ قریب ہی سے پکڑ لیے جائیں گے"
        },
        {
            "chapter": 34,
            "verse": 52,
            "text": "اُس وقت یہ کہیں گے کہ ہم اُس پر ایمان لے آئے حالانکہ اب دور نکلی ہوئی چیز کہاں ہاتھ آسکتی ہے"
        },
        {
            "chapter": 34,
            "verse": 53,
            "text": "اِس سے پہلے یہ کفر کر چکے تھے اور بلا تحقیق دور دور کی کوڑیاں لایا کرتے تھے"
        },
        {
            "chapter": 34,
            "verse": 54,
            "text": "اُس وقت جس چیز کی یہ تمنا کر رہے ہوں گے اس سے محروم کر دیے جائیں گے جس طرح اِن کے پیش رو ہم مشرب محروم ہو چکے ہوں گے یہ بڑے گمراہ کن شک میں پڑے ہوئے تھے"
        },
        {
            "chapter": 35,
            "verse": 1,
            "text": "تعریف اللہ ہی کے لیے ہے جو آسمانوں اور زمین کا بنانے والا اور فرشتوں کو پیغام رساں مقرر کر نے والا ہے، (ایسے فرشتے) جن کے دو دو اور تین تین اور چار چار بازو ہیں وہ اپنی مخلوق کی ساخت میں جیسا چاہتا ہے اضافہ کرتا ہے یقیناً اللہ ہر چیز پر قادر ہے"
        },
        {
            "chapter": 35,
            "verse": 2,
            "text": "اللہ جس رحمت کا دروازہ بھی لوگوں کے لیے کھول دے اسے کوئی روکنے والا نہیں اور جسے وہ بند کر دے اسے اللہ کے بعد پھر کوئی دوسرا کھولنے والا نہیں وہ زبردست اور حکیم ہے"
        },
        {
            "chapter": 35,
            "verse": 3,
            "text": "لوگو، تم پر اللہ کے جو احسانات ہیں انہیں یاد رکھو کیا اللہ کے سوا کوئی اور خالق بھی ہے جو تمہیں آسمان اور زمین سے رزق دیتا ہو؟ کوئی معبود اُس کے سوا نہیں، آخر تم کہاں سے دھوکا کھا رہے ہو؟"
        },
        {
            "chapter": 35,
            "verse": 4,
            "text": "اب اگر (اے نبیؐ) یہ لوگ تمہیں جھٹلاتے ہیں (تو یہ کوئی نئی بات نہیں)، تم سے پہلے بھی بہت سے رسول جھٹلائے جا چکے ہیں، اور سارے معاملات آخرکار اللہ ہی کی طرف رجوع ہونے والے ہیں"
        },
        {
            "chapter": 35,
            "verse": 5,
            "text": "لوگو، اللہ کا وعدہ یقیناً برحق ہے، لہٰذا دنیا کی زندگی تمہیں دھوکے میں نہ ڈالے اور نہ وہ بڑا دھوکے باز تمہیں اللہ کے بارے میں دھوکہ دینے پائے"
        },
        {
            "chapter": 35,
            "verse": 6,
            "text": "در حقیقت شیطان تمہارا دشمن ہے اس لیے تم بھی اسے اپنا دشمن ہی سمجھو وہ تو اپنے پیروؤں کو اپنی راہ پر اس لیے بلا رہا ہے کہ وہ دوزخیوں میں شامل ہو جائیں"
        },
        {
            "chapter": 35,
            "verse": 7,
            "text": "جو لوگ کفر کریں گے اُن کے لیے سخت عذاب ہے اور جو ایمان لائیں گے اور نیک عمل کریں گے اُن کے لیے مغفرت اور بڑا اجر ہے"
        },
        {
            "chapter": 35,
            "verse": 8,
            "text": "(بھلا کچھ ٹھکانا ہے اُس شخص کی گمراہی کا) جس کے لیے اُس کا برا عمل خوشنما بنا دیا گیا ہو اور وہ اُسے اچھا سمجھ رہا ہو؟ حقیقت یہ ہے کہ اللہ جسے چاہتا ہے گمراہی میں ڈال دیتا ہے اور جسے چاہتا ہے راہ راست دکھا دیتا ہے پس (اے نبیؐ) خواہ مخواہ تمہاری جان ان لوگوں کی خاطر غم و افسوس میں نہ گھلے جو کچھ یہ کر رہے ہیں اللہ اُس کو خوب جانتا ہے"
        },
        {
            "chapter": 35,
            "verse": 9,
            "text": "وہ اللہ ہی تو ہے جو ہواؤں کو بھیجتا ہے، پھر وہ بادل اٹھاتی ہیں، پھر ہم اسے ایک اُجاڑ علاقے کی طرف لے جاتے ہیں اور اسی زمین کو جِلا اٹھاتے ہیں جو مری پڑی تھی مرے ہوئے انسانوں کا جی اٹھنا بھی اسی طرح ہوگا"
        },
        {
            "chapter": 35,
            "verse": 10,
            "text": "جو کوئی عزت چاہتا ہو اُسے معلوم ہونا چاہیے کہ عزت ساری کی ساری اللہ کی ہے اُس کے ہاں جو چیز اوپر چڑھتی ہے وہ صرف پاکیزہ قول ہے، اور عمل صالح اس کو اوپر چڑھاتا ہے رہے وہ لوگ جو بیہودہ چال بازیاں کرتے ہیں، اُن کے لیے سخت عذاب ہے اور اُن کا مکر خود ہی غارت ہونے والا ہے"
        },
        {
            "chapter": 35,
            "verse": 11,
            "text": "اللہ نے تم کو مٹی سے پیدا کیا، پھر نطفہ سے، پھر تمہارے جوڑے بنا دیے (یعنی مرد اور عورت) کوئی عورت حاملہ نہیں ہوتی اور نہ بچہ جنتی ہے مگر یہ سب کچھ اللہ کے علم میں ہوتا ہے کوئی عمر پانے والا عمر نہیں پاتا اور نہ کسی کی عمر میں کچھ کمی ہوتی ہے مگر یہ سب کچھ ایک کتاب میں لکھا ہوتا ہے اللہ کے لیے یہ بہت آسان کام ہے"
        },
        {
            "chapter": 35,
            "verse": 12,
            "text": "اور پانی کے دونوں ذخیرے یکساں نہیں ہیں ایک میٹھا اور پیاس بجھانے والا ہے، پینے میں خوشگوار، اور دوسرا سخت کھاری کہ حلق چھیل دے مگر دونوں سے تم تر و تازہ گوشت حاصل کرتے ہو، پہننے کے لیے زینت کا سامان نکالتے ہو، اور اسی پانی میں تم دیکھتے ہو کہ کشتیاں اُس کا سینہ چیرتی چلی جا رہی ہیں تاکہ تم اللہ کا فضل تلاش کرو اور اُس کے شکر گزار بنو"
        },
        {
            "chapter": 35,
            "verse": 13,
            "text": "وہ دن کے اندر رات کو اور رات کے اندر دن کو پروتا ہوا لے آتا ہے چاند اور سورج کو اُس نے مسخر کر رکھا ہے یہ سب کچھ ایک وقت مقرر تک چلے جا رہا ہے وہی اللہ (جس کے یہ سارے کام ہیں) تمہارا رب ہے بادشاہی اسی کی ہے اُسے چھوڑ کر جن دوسروں کو تم پکارتے ہو وہ ایک پرکاہ کے مالک بھی نہیں ہیں"
        },
        {
            "chapter": 35,
            "verse": 14,
            "text": "انہیں پکارو تو وہ تمہاری دعائیں سن نہیں سکتے اور سن لیں تو ان کا تمہیں کوئی جواب نہیں دے سکتے اور قیامت کے روز وہ تمہارے شرک کا انکار کر دیں گے حقیقت حال کی ایسی صحیح خبر تمہیں ایک خبردار کے سوا کوئی نہیں دے سکتا"
        },
        {
            "chapter": 35,
            "verse": 15,
            "text": "لوگو، تم ہی اللہ کے محتاج ہو اور اللہ تو غنی و حمید ہے"
        },
        {
            "chapter": 35,
            "verse": 16,
            "text": "وہ چاہے تو تمہیں ہٹا کر کوئی نئی خلقت تمہاری جگہ لے آئے"
        },
        {
            "chapter": 35,
            "verse": 17,
            "text": "ایسا کرنا اللہ کے لیے کچھ بھی دشوار نہیں"
        },
        {
            "chapter": 35,
            "verse": 18,
            "text": "کوئی بوجھ اٹھانے والا کسی دوسرے کا بوجھ نہ اٹھائے گا اور اگر کوئی لدا ہوا نفس اپنا بوجھ اٹھانے کے لیے پکارے گا تو اس کے بار کا ایک ادنیٰ حصہ بھی بٹانے کے لیے کوئی نہ آئے گا چاہے وہ قریب ترین رشتہ دار ہی کیوں نہ ہو (اے نبیؐ) تم صرف انہی لوگوں کو متنبہ کر سکتے ہو جو بے دیکھے اپنے رب سے ڈرتے ہیں اور نماز قائم کرتے ہیں جو شخص بھی پاکیزگی اختیار کرتا ہے اپنی ہی بھلائی کے لیے کرتا ہے اور پلٹنا سب کو اللہ ہی کی طرف ہے"
        },
        {
            "chapter": 35,
            "verse": 19,
            "text": "اندھا اور آنکھوں والا برابر نہیں ہے"
        },
        {
            "chapter": 35,
            "verse": 20,
            "text": "نہ تاریکیاں اور روشنی یکساں ہیں"
        },
        {
            "chapter": 35,
            "verse": 21,
            "text": "نہ ٹھنڈی چھاؤں اور دھوپ کی تپش ایک جیسی ہے"
        },
        {
            "chapter": 35,
            "verse": 22,
            "text": "اور نہ زندے اور مردے مساوی ہیں اللہ جسے چاہتا ہے سنواتا ہے، مگر (اے نبیؐ) تم اُن لوگوں کو نہیں سنا سکتے جو قبروں میں مدفون ہیں"
        },
        {
            "chapter": 35,
            "verse": 23,
            "text": "تم تو بس ایک خبردار کرنے والے ہو"
        },
        {
            "chapter": 35,
            "verse": 24,
            "text": "ہم نے تم کو حق کے ساتھ بھیجا ہے بشارت دینے والا اور ڈرانے والا بنا کر اور کوئی امت ایسی نہیں گزری ہے جس میں کوئی متنبہ کرنے والا نہ آیا ہو"
        },
        {
            "chapter": 35,
            "verse": 25,
            "text": "اب اگر یہ لوگ تمہیں جھٹلاتے ہیں تو اِن سے پہلے گزرے ہوئے لوگ بھی جھٹلا چکے ہیں اُن کے پاس ان کے رسول کھلے دلائل اور صحیفے اور روشن ہدایات دینے والی کتاب لے کر آئے تھے"
        },
        {
            "chapter": 35,
            "verse": 26,
            "text": "پھر جن لوگوں نے نہ مانا اُن کو میں نے پکڑ لیا اور دیکھ لو کہ میری سزا کیسی سخت تھی"
        },
        {
            "chapter": 35,
            "verse": 27,
            "text": "کیا تم دیکھتے نہیں ہو کہ اللہ آسمان سے پانی برساتا ہے اور پھر اس کے ذریعہ سے ہم طرح طرح کے پھل نکال لاتے ہیں جن کے رنگ مختلف ہوتے ہیں پہاڑوں میں بھی سفید، سرخ اور گہری سیاہ دھاریاں پائی جاتی ہیں جن کے رنگ مختلف ہوتے ہیں"
        },
        {
            "chapter": 35,
            "verse": 28,
            "text": "اور اسی طرح انسانوں اور جانوروں اور مویشیوں کے رنگ بھی مختلف ہیں حقیقت یہ ہے کہ اللہ کے بندوں میں سے صرف علم رکھنے والے لوگ ہی اُس سے ڈرتے ہیں بے شک اللہ زبردست اور درگزر فرمانے والا ہے"
        },
        {
            "chapter": 35,
            "verse": 29,
            "text": "جو لوگ کتاب اللہ کی تلاوت کرتے ہیں اور نماز قائم کرتے ہیں، اور جو کچھ ہم نے اُنہیں رزق دیا ہے اس میں سے کھلے اور چھپے خرچ کرتے ہیں، یقیناً وہ ایک ایسی تجارت کے متوقع ہیں جس میں ہرگز خسارہ نہ ہوگا"
        },
        {
            "chapter": 35,
            "verse": 30,
            "text": "(اس تجارت میں انہوں نے اپنا سب کچھ اِس لیے کھپایا ہے) تاکہ اللہ اُن کے اجر پورے کے پورے اُن کو دے اور مزید اپنے فضل سے ان کو عطا فرمائے بے شک اللہ بخشنے والا اور قدردان ہے"
        },
        {
            "chapter": 35,
            "verse": 31,
            "text": "(اے نبیؐ) جو کتاب ہم نے تمہاری طرف وحی کے ذریعہ سے بھیجی ہے وہی حق ہے، تصدیق کرتی ہوئی آئی ہے اُن کتابوں کی جو اِس سے پہلے آئی تھیں بے شک اللہ اپنے بندوں کے حال سے باخبر ہے اور ہر چیز پر نگاہ رکھنے والا ہے"
        },
        {
            "chapter": 35,
            "verse": 32,
            "text": "پھر ہم نے اس کتاب کا وارث بنا دیا اُن لوگوں کو جنہیں ہم نے (اِس وراثت کے لیے) اپنے بندوں میں سے چن لیا اب کوئی تو ان میں سے اپنے نفس پر ظلم کرنے والا ہے، اور کوئی بیچ کی راس ہے، اور کوئی اللہ کے اذن سے نیکیوں میں سبقت کرنے والا ہے، یہی بہت بڑا فضل ہے"
        },
        {
            "chapter": 35,
            "verse": 33,
            "text": "ہمیشہ رہنے والی جنتیں ہیں جن میں یہ لوگ داخل ہوں گے وہاں انہیں سونے کے کنگنوں اور موتیوں سے آراستہ کیا جائے گا، وہاں ان کا لباس ریشم ہوگا"
        },
        {
            "chapter": 35,
            "verse": 34,
            "text": "اور وہ کہیں گے کہ شکر ہے اُس خدا کا جس نے ہم سے غم دور کر دیا، یقیناً ہمارا رب معاف کرنے والا اور قدر فرمانے والا ہے"
        },
        {
            "chapter": 35,
            "verse": 35,
            "text": "جس نے ہمیں اپنے فضل سے ابدی قیام کی جگہ ٹھیرا دیا، اب یہاں نہ ہمیں کوئی مشقت پیش آتی ہے اور نہ تکان لاحق ہوتی ہے"
        },
        {
            "chapter": 35,
            "verse": 36,
            "text": "اور جن لوگوں نے کفر کیا ہے اُن کے لیے جہنم کی آگ ہے نہ اُن کا قصہ پاک کر دیا جائے گا کہ مر جائیں اور نہ اُن کے لیے جہنم کے عذاب میں کوئی کمی کی جائے گی اِس طرح ہم بدلہ دیتے ہیں ہر اُس شخص کو جو کفر کرنے والا ہو"
        },
        {
            "chapter": 35,
            "verse": 37,
            "text": "وہ وہاں چیخ چیخ کر کہیں گے کہ \"اے ہمارے رب، ہمیں یہاں سے نکال لے تاکہ ہم نیک عمل کریں اُن اعمال سے مختلف جو پہلے کرتے رہے تھے\" (انہیں جواب دیا جائے گا) \"کیا ہم نے تم کو اتنی عمر نہ دی تھی جس میں کوئی سبق لینا چاہتا تو سبق لے سکتاتھا؟ اور تمہارے پاس متنبہ کرنے والا بھی آ چکا تھا اب مزا چکھو ظالموں کا یہاں کوئی مددگار نہیں ہے"
        },
        {
            "chapter": 35,
            "verse": 38,
            "text": "بے شک اللہ آسمانوں اور زمین کی ہر پوشیدہ چیز سے واقف ہے، وہ تو سینوں کے چھپے ہوئے راز تک جانتا ہے"
        },
        {
            "chapter": 35,
            "verse": 39,
            "text": "وہی تو ہے جس نے تم کو زمین میں خلیفہ بنایا ہے اب جو کوئی کفر کرتا ہے اس کے کفر کا وبال اُسی پر ہے، اور کافروں کو اُن کا کفر اِس کے سوا کوئی ترقی نہیں دیتا کہ ان کے رب کا غضب اُن پر زیادہ سے زیادہ بھڑکتا چلا جاتا ہے کافروں کے لیے خسارے میں اضافے کے سوا کوئی ترقی نہیں"
        },
        {
            "chapter": 35,
            "verse": 40,
            "text": "(اے نبیؐ) ان سے کہو، \"کبھی تم نے دیکھا بھی ہے اپنے اُن شریکوں کو جنہیں تم خدا کو چھوڑ کر پکارا کرتے ہو؟ مجھے بتاؤ، انہوں نے زمین میں کیا پیدا کیا ہے؟ یا آسمانوں میں ان کی کیا شرکت ہے \"؟ (اگر یہ نہیں بتا سکتے تو ان سے پوچھو) کیا ہم نے انہیں کوئی تحریر لکھ کر دی ہے جس کی بنا پر یہ (اپنے اس شرک کے لیے) کوئی صاف سند رکھتے ہوں؟ نہیں، بلکہ یہ ظالم ایک دوسرے کو محض فریب کے جھانسے دیے جا رہے ہیں"
        },
        {
            "chapter": 35,
            "verse": 41,
            "text": "حقیقت یہ ہے کہ اللہ ہی ہے جو آسمانوں اور زمین کو ٹل جانے سے روکے ہوئے ہے، اور اگر وہ ٹل جائیں تو اللہ کے بعد کوئی دوسرا انہیں تھامنے والا نہیں ہے بے شک اللہ بڑا حلیم اور درگزر فرمانے والا ہے"
        },
        {
            "chapter": 35,
            "verse": 42,
            "text": "یہ لوگ کڑی کڑی قسمیں کھا کر کہا کرتے تھے کہ اگر کوئی خبردار کرنے والا ان کے ہاں آ گیا ہوتا تو یہ دنیا کی ہر دوسری قوم سے بڑھ کر راست رو ہوتے مگر جب خبردار کرنے والا ان کے پاس آگیا تو اس کی آمد نے اِن کے اندر حق سے فرار کے سوا کسی چیز میں اضافہ نہ کیا"
        },
        {
            "chapter": 35,
            "verse": 43,
            "text": "یہ زمین میں اور زیادہ استکبار کرنے لگے اور بری بری چالیں چلنے لگے، حالانکہ بُری چالیں اپنے چلنے والوں ہی کو لے بیٹھتی ہیں اب کیا یہ لوگ اِس کا انتظار کر رہے ہیں کہ پچھلی قوموں کے ساتھ اللہ کا جو طریقہ رہا ہے وہی اِن کے ساتھ بھی برتا جائے؟ یہی بات ہے تو تم اللہ کے طریقے میں ہرگز کوئی تبدیلی نہ پاؤ گے اور تم کبھی نہ دیکھو گے کہ اللہ کی سنت کو اس کے مقرر راستے سے کوئی طاقت پھیر سکتی ہے"
        },
        {
            "chapter": 35,
            "verse": 44,
            "text": "کیا یہ لوگ زمین میں کبھی چلے پھرے نہیں ہیں کہ انہیں اُن لوگوں کا انجام نظر آتا جو اِن سے پہلے گزر چکے ہیں اور ان سے بہت زیادہ طاقت ور تھے؟ اللہ کو کوئی چیز عاجز کرنے والی نہیں ہے، نہ آسمانوں میں اور نہ زمین میں وہ سب کچھ جانتا ہے اور ہر چیز پر قدرت رکھتا ہے"
        },
        {
            "chapter": 35,
            "verse": 45,
            "text": "اگر کہیں وہ لوگوں کو اُن کے کیے کرتوتوں پر پکڑتا تو زمین پر کسی متنفس کو جیتا نہ چھوڑتا مگر وہ انہیں ایک مقرر وقت تک کے لیے مہلت دے رہا ہے پھر جب ان کا وقت آن پورا ہوگا تو اللہ اپنے بندوں کو دیکھ لے گا"
        },
        {
            "chapter": 36,
            "verse": 1,
            "text": "یٰس"
        },
        {
            "chapter": 36,
            "verse": 2,
            "text": "قسم ہے قرآن حکیم کی"
        },
        {
            "chapter": 36,
            "verse": 3,
            "text": "کہ تم یقیناً رسولوں میں سے ہو"
        },
        {
            "chapter": 36,
            "verse": 4,
            "text": "سیدھے راستے پر ہو"
        },
        {
            "chapter": 36,
            "verse": 5,
            "text": "(اور یہ قرآن) غالب اور رحیم ہستی کا نازل کردہ ہے"
        },
        {
            "chapter": 36,
            "verse": 6,
            "text": "تاکہ تم خبردار کرو ایک ایسی قوم کو جس کے باپ دادا خبردار نہ کیے گئے تھے اور اس وجہ سے وہ غفلت میں پڑے ہوئے ہیں"
        },
        {
            "chapter": 36,
            "verse": 7,
            "text": "اِن میں سے اکثر لوگ فیصلہ عذاب کے مستحق ہو چکے ہیں، اسی لیے وہ ایمان نہیں لاتے"
        },
        {
            "chapter": 36,
            "verse": 8,
            "text": "ہم نے اُن کی گردنوں میں طوق ڈال دیے ہیں جن سے وہ ٹھوڑیوں تک جکڑے گئے ہیں، اس لیے وہ سر اٹھائے کھڑے ہیں"
        },
        {
            "chapter": 36,
            "verse": 9,
            "text": "ہم نے ایک دیوار اُن کے آگے کھڑی کر دی ہے اور ایک دیوار اُن کے پیچھے ہم نے انہیں ڈھانک دیا ہے، انہیں اب کچھ نہیں سوجھتا"
        },
        {
            "chapter": 36,
            "verse": 10,
            "text": "ان کے لیے یکساں ہے، تم انہیں خبردار کرو یا نہ کرو، یہ نہ مانیں گے"
        },
        {
            "chapter": 36,
            "verse": 11,
            "text": "تم تو اُسی شخص کو خبردار کر سکتے ہی جو نصیحت کی پیروی کرے اور بے دیکھے خدائے رحمان سے ڈرے اُسے مغفرت اور اجر کریم کی بشارت دے دو"
        },
        {
            "chapter": 36,
            "verse": 12,
            "text": "ہم یقیناً ایک روز مردوں کو زندہ کرنے والے ہیں جو کچھ افعال انہوں نے کیے ہیں وہ سب ہم لکھتے جا رہے ہیں، اور جو کچھ آثار انہوں نے پیچھے چھوڑے ہیں وہ بھی ہم ثبت کر رہے ہیں ہر چیز کو ہم نے ایک کھلی کتاب میں درج کر رکھا ہے"
        },
        {
            "chapter": 36,
            "verse": 13,
            "text": "اِنہیں مثال کے طور پر اُس بستی والوں کا قصہ سناؤ جبکہ اُس میں رسول آئے تھے"
        },
        {
            "chapter": 36,
            "verse": 14,
            "text": "ہم نے ان کی طرف دو رسول بھیجے اور انہوں نے دونوں کو جھٹلا دیا پھر ہم نے تیسرا مدد کے لیے بھیجا اور ان سب نے کہا \"ہم تمہاری طرف رسول کی حیثیت سے بھیجے گئے ہیں"
        },
        {
            "chapter": 36,
            "verse": 15,
            "text": "بستی والوں نے کہا \"تم کچھ نہیں ہو مگر ہم جیسے چند انسان، اور خدائے رحمٰن نے ہرگز کوئی چیز نازل نہیں کی ہے، تم محض جھوٹ بولتے ہو"
        },
        {
            "chapter": 36,
            "verse": 16,
            "text": "رسولوں نے کہا \"ہمارا رب جانتا ہے کہ ہم ضرور تمہاری طرف رسول بنا کر بھیجے گئے ہیں"
        },
        {
            "chapter": 36,
            "verse": 17,
            "text": "اور ہم پر صاف صاف پیغام پہنچا دینے کے سوا کوئی ذمہ داری نہیں ہے"
        },
        {
            "chapter": 36,
            "verse": 18,
            "text": "بستی والے کہنے لگے \"ہم تو تمہیں اپنے لیے فال بد سمجھتے ہیں اگر تم باز نہ آئے تو ہم تم کو سنگسار کر دیں گے اور ہم سے تم بڑی دردناک سزا پاؤ گے"
        },
        {
            "chapter": 36,
            "verse": 19,
            "text": "رسولوں نے جواب دیا \"تمہاری فال بد تو تمہارے اپنے ساتھ لگی ہوئی ہے کیا یہ باتیں تم اِس لیے کرتے ہو کہ تمہیں نصیحت کی گئی؟ اصل بات یہ ہے کہ تم حد سے گزرے ہوئے لوگ ہو"
        },
        {
            "chapter": 36,
            "verse": 20,
            "text": "اتنے میں شہر کے دُور دراز گوشے سے ایک شخص دوڑتا ہوا آیا اور بولا \"اے میری قوم کے لوگو، رسولوں کی پیروی اختیار کر لو"
        },
        {
            "chapter": 36,
            "verse": 21,
            "text": "پیروی کرو اُن لوگوں کی جو تم سے کوئی اجر نہیں چاہتے اور ٹھیک راستے پر ہیں"
        },
        {
            "chapter": 36,
            "verse": 22,
            "text": "آخر کیوں نہ میں اُس ہستی کی بندگی کروں جس نے مجھے پیدا کیا ہے اور جس کی طرف تم سب کو پلٹ کر جانا ہے؟"
        },
        {
            "chapter": 36,
            "verse": 23,
            "text": "کیا میں اُسے چھوڑ کر دوسرے معبود بنا لوں؟ حالانکہ اگر خدائے رحمٰن مجھے کوئی نقصان پہنچانا چاہے تو نہ اُن کی شفاعت میرے کسی کام آ سکتی ہے اور نہ وہ مجھے چھڑا ہی سکتے ہیں"
        },
        {
            "chapter": 36,
            "verse": 24,
            "text": "اگر میں ایسا کروں تو میں صریح گمراہی میں مبتلا ہو جاؤں گا"
        },
        {
            "chapter": 36,
            "verse": 25,
            "text": "میں تو تمہارے رب پر ایمان لے آیا، تم بھی میری بات مان لو"
        },
        {
            "chapter": 36,
            "verse": 26,
            "text": "(آخرکار ان لوگوں نے اسے قتل کر دیا اور) اس شخص سے کہہ دیا گیا کہ \"داخل ہو جا جنت میں\" اُس نے کہا \"کاش میری قوم کو معلوم ہوتا"
        },
        {
            "chapter": 36,
            "verse": 27,
            "text": "کہ میرے رب نے کس چیز کی بدولت میری مغفرت فرما دی اور مجھے با عزت لوگوں میں داخل فرمایا"
        },
        {
            "chapter": 36,
            "verse": 28,
            "text": "اس کے بعد اُس کی قوم پر ہم نے آسمان سے کوئی لشکر نہیں اتارا ہمیں لشکر بھیجنے کی کوئی حاجت نہ تھی"
        },
        {
            "chapter": 36,
            "verse": 29,
            "text": "بس ایک دھماکہ ہوا اور یکایک وہ سب بجھ کر رہ گئے"
        },
        {
            "chapter": 36,
            "verse": 30,
            "text": "افسوس بندوں کے حال پر، جو رسول بھی ان کے پاس آیا اُس کا وہ مذاق ہی اڑاتے رہے"
        },
        {
            "chapter": 36,
            "verse": 31,
            "text": "کیا انہوں نے دیکھا نہیں کہ ان سے پہلے کتنی ہی قوموں کو ہم ہلاک کر چکے ہیں اور اس کے بعد وہ پھر کبھی ان کی طرف پلٹ کر نہ آئے؟"
        },
        {
            "chapter": 36,
            "verse": 32,
            "text": "ان سب کو ایک روز ہمارے سامنے حاضر کیا جانا ہے"
        },
        {
            "chapter": 36,
            "verse": 33,
            "text": "اِن لوگوں کے لئے بے جان زمین ایک نشانی ہے ہم نے اس کو زندگی بخشی اور اس سے غلہ نکالا جسے یہ کھاتے ہیں"
        },
        {
            "chapter": 36,
            "verse": 34,
            "text": "ہم نے اس میں کھجوروں اور انگوروں کے باغ پیدا کیے اور اس کے اندر چشمے پھوڑ نکالے"
        },
        {
            "chapter": 36,
            "verse": 35,
            "text": "تاکہ یہ اس کے پھل کھائیں یہ سب کچھ ان کے اپنے ہاتھوں کا پیدا کیا ہوا نہیں ہے پھر کیا یہ شکر ادا نہیں کرتے؟"
        },
        {
            "chapter": 36,
            "verse": 36,
            "text": "پاک ہے وہ ذات جس نے جملہ اقسام کے جوڑے پیدا کیے خواہ وہ زمین کی نباتات میں سے ہوں یا خود اِن کی اپنی جنس (یعنی نوع انسانی) میں سے یا اُن اشیاء میں سے جن کو یہ جانتے تک نہیں ہیں"
        },
        {
            "chapter": 36,
            "verse": 37,
            "text": "اِن کے لیے ایک اور نشانی رات ہے، ہم اُس کے اوپر سے دن ہٹا دیتے ہیں تو اِن پر اندھیرا چھا جاتا ہے"
        },
        {
            "chapter": 36,
            "verse": 38,
            "text": "اور سورج، وہ اپنے ٹھکانے کی طرف چلا جا رہا ہے یہ زبردست علیم ہستی کا باندھا ہوا حساب ہے"
        },
        {
            "chapter": 36,
            "verse": 39,
            "text": "اور چاند، اُس کے لیے ہم نے منزلیں مقرر کر دی ہیں یہاں تک کہ ان سے گزرتا ہوا وہ پھر کھجور کی سوکھی شاخ کے مانند رہ جاتا ہے"
        },
        {
            "chapter": 36,
            "verse": 40,
            "text": "نہ سورج کے بس میں یہ ہے کہ وہ چاند کو جا پکڑے اور نہ رات دن پر سبقت لے جا سکتی ہے سب ایک ایک فلک میں تیر رہے ہیں"
        },
        {
            "chapter": 36,
            "verse": 41,
            "text": "اِن کے لیے یہ بھی ایک نشانی ہے کہ ہم نے اِن کی نسل کو بھری ہوئی کشتی میں سوار کر دیا"
        },
        {
            "chapter": 36,
            "verse": 42,
            "text": "اور پھر اِن کے لیے ویسی ہی کشتیاں اور پیدا کیں جن پر یہ سوار ہوتے ہیں"
        },
        {
            "chapter": 36,
            "verse": 43,
            "text": "ہم چاہیں تو اِن کو غرق کر دیں، کوئی اِن کی فریاد سننے والا نہ ہو اور کسی طرح یہ نہ بچائے جا سکیں"
        },
        {
            "chapter": 36,
            "verse": 44,
            "text": "بس ہماری رحمت ہی ہے جو انہیں پار لگاتی اور ایک وقت خاص تک زندگی سے متمتع ہونے کا موقع دیتی ہے"
        },
        {
            "chapter": 36,
            "verse": 45,
            "text": "اِن لوگوں سے جب کہا جاتا ہے کہ بچو اُس انجام سے جو تمہارے آگے آ رہا ہے اور تمہارے پیچھے گزر چکا ہے، شاید کہ تم پر رحم کیا جائے (تو یہ سنی اَن سنی کر جاتے ہیں)"
        },
        {
            "chapter": 36,
            "verse": 46,
            "text": "اِن کے سامنے اِن کے رب کی آیات میں سے جو آیت بھی آتی ہے یہ اس کی طرف التفات نہیں کرتے"
        },
        {
            "chapter": 36,
            "verse": 47,
            "text": "اور جب اِن سے کہا جاتا ہے کہ اللہ نے جو رزق تمہیں عطا کیا ہے اُس میں سے کچھ اللہ کی راہ میں بھی خرچ کرو تو یہ لوگ جنہوں نے کفر کیا ہے ایمان لانے والوں کو جواب دیتے ہیں \"کیا ہم اُن کو کھلائیں جنہیں اگر اللہ چاہتا تو خود کھلا دیتا؟ تم تو بالکل ہی بہک گئے ہو"
        },
        {
            "chapter": 36,
            "verse": 48,
            "text": "یہ لوگ کہتے ہیں کہ \"یہ قیامت کی دھمکی آخر کب پوری ہو گی؟ بتاؤ اگر تم سچے ہو"
        },
        {
            "chapter": 36,
            "verse": 49,
            "text": "دراصل یہ جس چیز کی راہ تک رہے ہیں وہ بس ایک دھماکا ہے جو یکایک اِنہیں عین اُس حالت میں دھر لے گا جب یہ (اپنے دنیوی معاملات میں) جھگڑ رہے ہوں گے"
        },
        {
            "chapter": 36,
            "verse": 50,
            "text": "اور اُس وقت یہ وصیت تک نہ کر سکیں گے، نہ اپنے گھروں کو پلٹ سکیں گے"
        },
        {
            "chapter": 36,
            "verse": 51,
            "text": "پھر ایک صور پھونکا جائے گا اور یکایک یہ اپنے رب کے حضور پیش ہونے کے لیے اپنی قبروں سے نکل پڑیں گے"
        },
        {
            "chapter": 36,
            "verse": 52,
            "text": "گھبرا کر کہیں گے: \"ارے، یہ کس نے ہمیں ہماری خواب گاہ سے اُٹھا کھڑا کیا؟\" \"یہ وہی چیز ہے جس کا خدائے رحمان نے وعدہ کیا تھا اور رسولوں کی بات سچی تھی"
        },
        {
            "chapter": 36,
            "verse": 53,
            "text": "ایک ہی زور کی آواز ہو گی اور سب کے سب ہمارے سامنے حاضر کر دیے جائیں گے"
        },
        {
            "chapter": 36,
            "verse": 54,
            "text": "آج کسی پر ذرہ برابر ظلم نہ کیا جائے گا اور تمہیں ویسا ہی بدلہ دیا جائے گا جیسے عمل تم کرتے رہے تھے"
        },
        {
            "chapter": 36,
            "verse": 55,
            "text": "آج جنتی لوگ مزے کرنے میں مشغول ہیں"
        },
        {
            "chapter": 36,
            "verse": 56,
            "text": "وہ اور ان کی بیویاں گھنے سایوں میں ہیں مسندوں پر تکیے لگائے ہوئے"
        },
        {
            "chapter": 36,
            "verse": 57,
            "text": "ہر قسم کی لذیذ چیزیں کھانے پینے کو ان کے لیے وہاں موجود ہیں، جو کچھ وہ طلب کریں اُن کے لیے حاضر ہے"
        },
        {
            "chapter": 36,
            "verse": 58,
            "text": "رب رحیم کی طرف سے ان کو سلام کہا گیا ہے"
        },
        {
            "chapter": 36,
            "verse": 59,
            "text": "اور اے مجرمو، آج تم چھٹ کر الگ ہو جاؤ"
        },
        {
            "chapter": 36,
            "verse": 60,
            "text": "آدمؑ کے بچو، کیا میں نے تم کو ہدایت نہ کی تھی کہ شیطان کی بندگی نہ کرو، وہ تمہارا کھلا دشمن ہے"
        },
        {
            "chapter": 36,
            "verse": 61,
            "text": "اور میری ہی بندگی کرو، یہ سیدھا راستہ ہے؟"
        },
        {
            "chapter": 36,
            "verse": 62,
            "text": "مگر اس کے باوجود اس نے تم میں سے ایک گروہ کثیر کو گمراہ کر دیا کیا تم عقل نہیں رکھتے تھے؟"
        },
        {
            "chapter": 36,
            "verse": 63,
            "text": "یہ وہی جہنم ہے جس سے تم کو ڈرایا جاتا رہا تھا"
        },
        {
            "chapter": 36,
            "verse": 64,
            "text": "جو کفر تم دنیا میں کرتے رہے ہو اُس کی پاداش میں اب اِس کا ایندھن بنو"
        },
        {
            "chapter": 36,
            "verse": 65,
            "text": "آج ہم اِن کے منہ بند کیے دیتے ہیں، اِن کے ہاتھ ہم سے بولیں گے اور ان کے پاؤں گواہی دیں گے کہ یہ دنیا میں کیا کمائی کرتے رہے ہیں"
        },
        {
            "chapter": 36,
            "verse": 66,
            "text": "ہم چاہیں تو اِن کی آنکھیں موند دیں، پھر یہ راستے کی طرف لپک کر دیکھیں، کہاں سے اِنہیں راستہ سجھائی دے گا؟"
        },
        {
            "chapter": 36,
            "verse": 67,
            "text": "ہم چاہیں تو اِنہیں اِن کی جگہ ہی پر اس طرح مسخ کر کے رکھ دیں کہ یہ نہ آگے چل سکیں نہ پیچھے پلٹ سکیں"
        },
        {
            "chapter": 36,
            "verse": 68,
            "text": "جس شخص کو ہم لمبی عمر دیتے ہیں اس کی ساخت کو ہم الٹ ہی دیتے ہیں، کیا (یہ حالات دیکھ کر) انہیں عقل نہیں آتی؟"
        },
        {
            "chapter": 36,
            "verse": 69,
            "text": "ہم نے اِس (نبی) کو شعر نہیں سکھایا ہے اور نہ شاعری اس کو زیب ہی دیتی ہے یہ تو ایک نصیحت ہے اور صاف پڑھی جانے والی کتاب"
        },
        {
            "chapter": 36,
            "verse": 70,
            "text": "تاکہ وہ ہر اُس شخص کو خبردار کر دے جو زندہ ہو اور انکار کرنے والوں پر حجت قائم ہو جائے"
        },
        {
            "chapter": 36,
            "verse": 71,
            "text": "کیا یہ لوگ دیکھتے نہیں ہیں کہ ہم نے اپنے ہاتھوں کی بنائی ہوئی چیزوں میں سے اِن کے لیے مویشی پیدا کیے اور اب یہ ان کے مالک ہیں"
        },
        {
            "chapter": 36,
            "verse": 72,
            "text": "ہم نے اُنہیں اس طرح اِن کے بس میں کر دیا ہے کہ اُن میں سے کسی پر یہ سوار ہوتے ہیں، کسی کا یہ گوشت کھاتے ہیں"
        },
        {
            "chapter": 36,
            "verse": 73,
            "text": "اور اُن کے اندر اِن کے لیے طرح طرح کے فوائد اور مشروبات ہیں پھر کیا یہ شکر گزار نہیں ہوتے؟"
        },
        {
            "chapter": 36,
            "verse": 74,
            "text": "یہ سب کچھ ہوتے ہوئے اِنہوں نے اللہ کے سوا دوسرے خدا بنا لیے ہیں اور یہ امید رکھتے ہیں کہ اِن کی مدد کی جائے گی"
        },
        {
            "chapter": 36,
            "verse": 75,
            "text": "وہ اِن کی کوئی مدد نہیں کر سکتے بلکہ یہ لوگ الٹے اُن کے لیے حاضر باش لشکر بنے ہوئے ہیں"
        },
        {
            "chapter": 36,
            "verse": 76,
            "text": "اچھا، جو باتیں یہ بنا رہے ہیں وہ تمہیں رنجیدہ نہ کریں، اِن کی چھپی اور کھلی سب باتوں کو ہم جانتے ہیں"
        },
        {
            "chapter": 36,
            "verse": 77,
            "text": "کیا انسان دیکھتا نہیں ہے کہ ہم نے اسے نطفہ سے پیدا کیا اور پھر وہ صریح جھگڑالو بن کر کھڑا ہو گیا؟"
        },
        {
            "chapter": 36,
            "verse": 78,
            "text": "اب وہ ہم پر مثالیں چسپاں کرتا ہے اور اپنی پیدائش کو بھول جاتا ہے کہتا ہے \"کون ان ہڈیوں کو زندہ کرے گا جبکہ یہ بوسیدہ ہو چکی ہوں؟"
        },
        {
            "chapter": 36,
            "verse": 79,
            "text": "اس سے کہو، اِنہیں وہی زندہ کرے گا جس نے پہلے انہیں پیدا کیا تھا، اور وہ تخلیق کا ہر کام جانتا ہے"
        },
        {
            "chapter": 36,
            "verse": 80,
            "text": "وہی جس نے تمہارے لیے ہرے بھرے درخت سے آگ پیدا کر دی اور تم اس سے اپنے چولہے روشن کرتے ہو"
        },
        {
            "chapter": 36,
            "verse": 81,
            "text": "کیا وہ جس نے آسمانوں اور زمین کو پیدا کیا اِس پر قادر نہیں ہے کہ اِن جیسوں کو پیدا کر سکے؟ کیوں نہیں، جبکہ وہ ماہر خلاق ہے"
        },
        {
            "chapter": 36,
            "verse": 82,
            "text": "وہ تو جب کسی چیز کا ارادہ کرتا ہے تو اس کا کام بس یہ ہے کہ اسے حکم دے کہ ہو جا اور وہ ہو جاتی ہے"
        },
        {
            "chapter": 36,
            "verse": 83,
            "text": "پاک ہے وہ جس کے ہاتھ میں ہر چیز کا مکمل اقتدار ہے، اور اسی کی طرف تم پلٹائے جانے والے"
        }
    ]
}
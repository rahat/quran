{
    "rukus": [
        {
            "chapter": 72,
            "verse": 1,
            "text": "اے نبیؐ، کہو، میری طرف وحی بھیجی گئی ہے کہ جنوں کے ایک گروہ نے غور سے سنا پھر (جا کر اپنی قوم کے لوگوں سے) کہا: \"ہم نے ایک بڑا ہی عجیب قرآن سنا ہے"
        },
        {
            "chapter": 72,
            "verse": 2,
            "text": "جو راہ راست کی طرف رہنمائی کرتا ہے اِس لیے ہم اُس پر ایمان لے آئے ہیں اور اب ہم ہرگز اپنے رب کے ساتھ کسی کو شریک نہیں کریں گے"
        },
        {
            "chapter": 72,
            "verse": 3,
            "text": "اور یہ کہ \"ہمارے رب کی شان بہت اعلیٰ و ارفع ہے، اُس نے کسی کو بیوی یا بیٹا نہیں بنایا ہے"
        },
        {
            "chapter": 72,
            "verse": 4,
            "text": "اور یہ کہ \"ہمارے نادان لوگ اللہ کے بارے میں بہت خلاف حق باتیں کہتے رہے ہیں"
        },
        {
            "chapter": 72,
            "verse": 5,
            "text": "اور یہ کہ \"ہم نے سمجھا تھا کہ انسان اور جن کبھی خدا کے بارے میں جھوٹ نہیں بول سکتے"
        },
        {
            "chapter": 72,
            "verse": 6,
            "text": "اور یہ کہ \"انسانوں میں سے کچھ لوگ جنوں میں سے کچھ لوگوں کی پناہ مانگا کرتے تھے، اِس طرح اُنہوں نے جنوں کا غرور اور زیادہ بڑھا دیا"
        },
        {
            "chapter": 72,
            "verse": 7,
            "text": "اور یہ کہ \"انسانوں نے بھی وہی گمان کیا جیسا تمہارا گمان تھا کہ اللہ کسی کو رسول بنا کر نہ بھیجے گا"
        },
        {
            "chapter": 72,
            "verse": 8,
            "text": "اور یہ کہ \"ہم نے آسمان کو ٹٹولا تو دیکھا کہ وہ پہرے داروں سے پٹا پڑا ہے اور شہابوں کی بارش ہو رہی ہے"
        },
        {
            "chapter": 72,
            "verse": 9,
            "text": "اور یہ کہ \"پہلے ہم سن گن لینے کے لیے آسمان میں بیٹھنے کی جگہ پا لیتے تھے، مگر اب جو چوری چھپے سننے کی کوشش کرتا ہے وہ اپنے لیے گھات میں ایک شہاب ثاقب لگا ہوا پاتا ہے"
        },
        {
            "chapter": 72,
            "verse": 10,
            "text": "اور یہ کہ \"ہماری سمجھ میں نہ آتا تھا کہ آیا زمین والوں کے ساتھ کوئی برا معاملہ کرنے کا ارادہ کیا گیا ہے یا اُن کا رب اُنہیں راہ راست دکھانا چاہتا ہے"
        },
        {
            "chapter": 72,
            "verse": 11,
            "text": "اور یہ کہ \"ہم میں سے کچھ لوگ صالح ہیں اور کچھ اس سے فروتر ہیں، ہم مختلف طریقوں میں بٹے ہوئے ہیں"
        },
        {
            "chapter": 72,
            "verse": 12,
            "text": "اور یہ کہ \"ہم سمجھتے تھے کہ نہ زمین میں ہم اللہ کو عاجز کر سکتے ہیں اور نہ بھاگ کر اُسے ہرا سکتے ہیں"
        },
        {
            "chapter": 72,
            "verse": 13,
            "text": "اور یہ کہ \"ہم نے جب ہدایت کی تعلیم سنی تو ہم اس پر ایمان لے آئے اب جو کوئی بھی اپنے رب پر ایمان لے آئے گا اسے کسی حق تلفی یا ظلم کا خوف نہ ہوگا"
        },
        {
            "chapter": 72,
            "verse": 14,
            "text": "اور یہ کہ \"ہم میں سے کچھ مسلم (اللہ کے اطاعت گزار) ہیں اور کچھ حق سے منحرف تو جنہوں نے اسلام (اطاعت کا راستہ) اختیار کر لیا انہوں نے نجات کی راہ ڈھونڈ لی"
        },
        {
            "chapter": 72,
            "verse": 15,
            "text": "اور جو حق سے منحرف ہیں وہ جہنم کا ایندھن بننے والے ہیں"
        },
        {
            "chapter": 72,
            "verse": 16,
            "text": "اور (اے نبیؐ، کہو، مجھ پر یہ وحی بھی کی گئی ہے کہ) لوگ اگر راہ راست پر ثابت قدمی سے چلتے تو ہم اُنہیں خوب سیراب کرتے"
        },
        {
            "chapter": 72,
            "verse": 17,
            "text": "تاکہ اس نعمت سے ان کی آزمائش کریں اور جو اپنے رب کے ذکر سے منہ موڑے گا اس کا رب اسے سخت عذاب میں مبتلا کر دے گا"
        },
        {
            "chapter": 72,
            "verse": 18,
            "text": "اور یہ کہ مسجدیں اللہ کے لئے ہیں، لہٰذا اُن میں اللہ کے ساتھ کسی اور کو نہ پکارو"
        },
        {
            "chapter": 72,
            "verse": 19,
            "text": "اور یہ کہ جب اللہ کا بندہ اُس کو پکارنے کے لئے کھڑا ہوا تو لوگ اُس پر ٹوٹ پڑنے کے لئے تیار ہو گئے"
        }
    ]
}
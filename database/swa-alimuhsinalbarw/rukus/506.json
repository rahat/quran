{
    "rukus": [
        {
            "chapter": 72,
            "verse": 1,
            "text": "Sema: Imefunuliwa kwangu ya kuwa kundi moja la majini lilisikiliza, na likasema: Hakika sisi tumeisikia Qur'ani ya ajabu"
        },
        {
            "chapter": 72,
            "verse": 2,
            "text": "Inaongoza kwenye uwongofu, kwa hivyo tumeiamini, wala hatutamshirikisha yeyote na Mola wetu Mlezi"
        },
        {
            "chapter": 72,
            "verse": 3,
            "text": "Na kwa hakika utukufu wa Mola wetu Mlezi umetukuka kabisa; hana mke wala mwana"
        },
        {
            "chapter": 72,
            "verse": 4,
            "text": "Na kwa hakika wapumbavu miongoni mwetu walikuwa wakisema uwongo ulio pindukia mipaka juu ya Mwenyezi Mungu"
        },
        {
            "chapter": 72,
            "verse": 5,
            "text": "Nasi tulidhani kuwa watu na majini hawamzulii uwongo Mwenyezi Mungu"
        },
        {
            "chapter": 72,
            "verse": 6,
            "text": "Na hakika walikuwako wanaume katika watu walio kuwa wakitafuta kujikinga kwa wanaume wa kijini; kwa hivyo wakawazidisha madhambi"
        },
        {
            "chapter": 72,
            "verse": 7,
            "text": "Na kwa hakika wao walidhani, kama mlivyo dhani nyinyi, ya kuwa Mwenyezi Mungu hatamleta Mtume"
        },
        {
            "chapter": 72,
            "verse": 8,
            "text": "Nasi tulizigusa mbingu, na tukaziona zimejaa walinzi wenye nguvu na vimondo"
        },
        {
            "chapter": 72,
            "verse": 9,
            "text": "Na hakika tulikuwa tukikaa humo katika baadhi ya makao ili kusikiliza; lakini sasa anaye taka kusikiliza atakuta kimondo kinamvizia"
        },
        {
            "chapter": 72,
            "verse": 10,
            "text": "Nasi hatujui kama wanatakiwa shari wale wanao kaa kwenye ardhi au Mola wao Mlezi anawatakia uwongofu"
        },
        {
            "chapter": 72,
            "verse": 11,
            "text": "Na hakika katika sisi wamo walio wema, na wengine wetu ni kinyume na hivyo. Tumekuwa njia mbali mbali"
        },
        {
            "chapter": 72,
            "verse": 12,
            "text": "Nasi tulijua kuwa hatutomshinda Mwenyezi Mungu duniani, wala hatuwezi kumponyoka kwa kukimbia"
        },
        {
            "chapter": 72,
            "verse": 13,
            "text": "Nasi tulipo usikia uwongofu tuliuamini. Basi mwenye kumuamini Mola wake Mlezi basi haogopi kupunjwa wala kudhulumiwa"
        },
        {
            "chapter": 72,
            "verse": 14,
            "text": "Na hakika wamo katika sisi Waislamu, na wamo kati yetu wanao acha haki. Basi walio silimu, hao ndio walio tafuta uwongofu"
        },
        {
            "chapter": 72,
            "verse": 15,
            "text": "Na ama wanao acha haki, hao watakuwa kuni za Jahannamu"
        },
        {
            "chapter": 72,
            "verse": 16,
            "text": "Na lau kama wangeli simama sawasawa juu ya njia tungeli wanywesha maji kwa wingi"
        },
        {
            "chapter": 72,
            "verse": 17,
            "text": "Ili tuwajaribu kwa hayo. Na anaye puuza kumkumbuka Mola wake Mlezi atamsukuma kwenye adhabu ngumu"
        },
        {
            "chapter": 72,
            "verse": 18,
            "text": "Na hakika misikiti ni ya Mwenyezi Mungu, basi msimuabudu yeyote pamoja na Mwenyezi Mungu"
        },
        {
            "chapter": 72,
            "verse": 19,
            "text": "Na hakika Mja wa Mwenyezi Mungu alipo simama kumwomba, wao walikuwa karibu kumzonga"
        }
    ]
}
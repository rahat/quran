{
    "rukus": [
        {
            "chapter": 53,
            "verse": 26,
            "text": "Na wako Malaika wangapi mbinguni, ambao uombezi wao hautafaa chochote isipo kuwa baada ya Mwenyezi Mungu kutoa idhini kwa amtakaye na kumridhia"
        },
        {
            "chapter": 53,
            "verse": 27,
            "text": "Hakika wasio amini Akhera bila ya shaka wao ndio wanawaita Malaika kwa majina ya kike"
        },
        {
            "chapter": 53,
            "verse": 28,
            "text": "Nao hawana ujuzi wowote kwa hayo isipo kuwa wanafuata dhana tu. Na dhana haisaidii chochote mbele ya haki"
        },
        {
            "chapter": 53,
            "verse": 29,
            "text": "Basi mwachilie mbali anaye upa kisogo ukumbusho wetu, na wala hataki ila maisha ya dunia"
        },
        {
            "chapter": 53,
            "verse": 30,
            "text": "Huo ndio mwisho wao wa ujuzi. Hakika Mola wako Mlezi ndiye anaye mjua zaidi mwenye kuipotea njia yake, na Yeye ndiye anaye mjua zaidi mwenye kuongoka"
        },
        {
            "chapter": 53,
            "verse": 31,
            "text": "Ni vya Mwenyezi Mungu vyote viliomo mbinguni na viliomo katika ardhi, ili awalipe walio tenda ubaya kwa waliyo yatenda, na walio tenda mema awalipe mema"
        },
        {
            "chapter": 53,
            "verse": 32,
            "text": "Ambao wanajiepusha na madhambi makuu na vitendo vichafu, isipo kuwa makosa khafifu. Hakika Mola wako Mlezi ni Mkunjufu wa maghfira, naye anakujueni sana tangu alipo kuumbeni kutoka kwenye ardhi, na mlipo kuwa mimba matumboni mwa mama zenu. Basi msijisifu usafi. Yeye anamjua sana mwenye kujikinga na maovu"
        }
    ]
}
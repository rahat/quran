{
    "maqras": [
        {
            "chapter": 29,
            "verse": 46,
            "text": "Wala msijadiliane na Watu wa Kitabu ila kwa njia iliyo nzuri kabisa, isipo kuwa wale walio dhulumu miongoni mwao. Na semeni: Tumeyaamini yaliyo teremshwa kwetu na yaliyo teremshwa kwenu. Na Mungu wetu na Mungu wenu ni Mmoja. Na sisi ni wenye kusilimu kwake"
        },
        {
            "chapter": 29,
            "verse": 47,
            "text": "Na namna hivi tumekuteremshia Kitabu (cha Qur'ani). Basi wale tulio wapa Kitabu (cha Biblia) wataiamini (Qur'ani), na miongoni mwa hawa (washirikina) wapo watakao iamini. Na hawazikatai Ishara zetu isipo kuwa makafiri"
        },
        {
            "chapter": 29,
            "verse": 48,
            "text": "Na wewe hukuwa kabla yake unasoma kitabu chochote, wala hukukiandika kwa mkono wako wa kulia. Ingeli kuwa hivyo wangeli fanya shaka wavunjifu"
        },
        {
            "chapter": 29,
            "verse": 49,
            "text": "Bali hii (Qur'ani) ni Ishara zilizo wazi katika vifua vya walio pewa ilimu. Na hawazikatai Ishara zetu isipo kuwa wenye kudhulumu"
        },
        {
            "chapter": 29,
            "verse": 50,
            "text": "Na walisema: Mbona hakuteremshiwa Ishara kutoka kwa Mola wake Mlezi? Sema: Ishara ziko kwake Mwenyezi Mungu; ama mimi kwa hakika ni mwonyaji mwenye kubainisha tu"
        },
        {
            "chapter": 29,
            "verse": 51,
            "text": "Je! Kwani hayakuwatosha ya kwamba tumekuteremshia Kitabu hiki wanacho somewa? Hakika katika hayo zipo rehema na mawaidha kwa watu wanao amini"
        },
        {
            "chapter": 29,
            "verse": 52,
            "text": "Sema: Mwenyezi Mungu anatosha kuwa ni Shahidi baina yangu na nyinyi. Anayajua yaliomo katika mbingu na ardhi. Na wale wanao amini upotovu na wakamkataa Mwenyezi Mungu, hao ndio walio khasiri"
        },
        {
            "chapter": 29,
            "verse": 53,
            "text": "Na wanakuhimiza waletewe adhabu kwa haraka. Na lau kuwa hapana wakati maalumu ulio wekwa, basi adhabu ingeli wajia, na ingeli watokea kwa ghafla, na hali wao hawana khabari"
        },
        {
            "chapter": 29,
            "verse": 54,
            "text": "Wanakuhimiza waletewe adhabu kwa haraka, na hali Jahannamu kwa hakika imewazunguka makafiri"
        },
        {
            "chapter": 29,
            "verse": 55,
            "text": "Siku itapo wafunika adhabu hiyo kutoka juu yao na chini ya miguu yao, na atasema: Onjeni hayo mliyo kuwa mkiyatenda"
        },
        {
            "chapter": 29,
            "verse": 56,
            "text": "Enyi waja wangu mlio amini! Kwa hakika ardhi yangu ina wasaa. Basi niabuduni Mimi peke yangu"
        },
        {
            "chapter": 29,
            "verse": 57,
            "text": "Kila nafsi itaonja mauti. Kisha mtarudishwa kwetu"
        },
        {
            "chapter": 29,
            "verse": 58,
            "text": "Na ambao wameamini na wakatenda mema, bila ya shaka tutawaweka katika maghorofa ya Peponi yenye kupitiwa chini yake mito, wakidumu humo. Ni mwema ulioje huo ujira wa watendao, Ã‚"
        },
        {
            "chapter": 29,
            "verse": 59,
            "text": "Ambao walisubiri, na wakamtegemea Mola wao Mlezi"
        },
        {
            "chapter": 29,
            "verse": 60,
            "text": "Na wanyama wangapi hawawezi kujimilikia riziki zao! Mwenyezi Mungu anawaruzuku hao na nyinyi pia. Na Yeye ndiye Mwenye kusikia Mwenye kujua"
        },
        {
            "chapter": 29,
            "verse": 61,
            "text": "Na ukiwauliza; Nani aliye umba mbingu na ardhi na akafanya jua na mwezi kuti'ii amri yake? Bila ya shaka, watasema: Mwenyezi Mungu. Wapi basi wanako geuzwa"
        },
        {
            "chapter": 29,
            "verse": 62,
            "text": "Mwenyezi Mungu humkunjulia, na humdhikishia, riziki amtakaye katika waja wake. Kwa hakika Mwenyezi Mungu ni Mjuzi wa kila kitu"
        },
        {
            "chapter": 29,
            "verse": 63,
            "text": "Na ukiwauliza: Ni nani anaye teremsha maji kutoka mbinguni, na akaihuisha ardhi baada ya kufa kwake? Bila ya shaka watasema: Ni Mwenyezi Mungu. Sema: Alhamdu Lillahi, Sifa njema zote ni za Mwenyezi Mungu. Bali wengi katika wao hawafahamu"
        },
        {
            "chapter": 29,
            "verse": 64,
            "text": "Na haya maisha ya dunia si chochote ila ni pumbao na mchezo. Na nyumba ya Akhera ndiyo maisha khasa; laiti wangeli kuwa wanajua"
        },
        {
            "chapter": 29,
            "verse": 65,
            "text": "Na wanapo panda katika marikebu, humwomba Mwenyezi Mungu kwa kumsafia ut'iifu. Lakini anapo wavua wakafika nchi kavu, mara wanamshirikisha"
        },
        {
            "chapter": 29,
            "verse": 66,
            "text": "Wapate kuyakanya tuliyo wapa, na wajistareheshe. Lakini watakuja jua"
        },
        {
            "chapter": 29,
            "verse": 67,
            "text": "Je! Hawaoni ya kwamba tumeifanya nchi takatifu ina amani, na hali watu wengine wananyakuliwa kote kwa majirani zao? Je! Wanaamini upotovu, na neema za Mwenyezi Mungu wanazikataa"
        },
        {
            "chapter": 29,
            "verse": 68,
            "text": "Na nani dhaalimu mkubwa kuliko yule anaye mzulia uwongo Mwenyezi Mungu au anaye kanusha Haki inapo mjia? Je! Si katika Jahannamu ndio yatakuwa makaazi ya makafiri"
        },
        {
            "chapter": 29,
            "verse": 69,
            "text": "Na wanao fanya juhudi kwa ajili yetu, Sisi tutawaongoa kwenye njia zetu. Na hakika Mwenyezi Mungu yu pamoja na watu wema"
        }
    ]
}
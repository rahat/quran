{
    "maqras": [
        {
            "chapter": 32,
            "verse": 11,
            "text": "Sema: Atakufisheni Malaika wa mauti aliye wakilishwa juu yenu; kisha mtarejeshwa kwa Mola wenu Mlezi"
        },
        {
            "chapter": 32,
            "verse": 12,
            "text": "Na ungeli waona wakosefu wanvyo inamisha vichwa vyao mbele ya Mola wao Mlezi, (wakisema): Mola wetu Mlezi! Tumesha ona, na tumesha sikia. Turejeshe tukatende mema, kwani hakika sisi tumekwisha kuwa na yakini sasa"
        },
        {
            "chapter": 32,
            "verse": 13,
            "text": "Na lau tungeli taka tunge mpa kila mtu uwongofu wake. Lakini imekwisha kuwa kauli iliyo toka kwangu: Kwa yakini nitaijaza Jahannamu kwa wote hawa, majini na watu"
        },
        {
            "chapter": 32,
            "verse": 14,
            "text": "Basi onjeni kwa vile mlivyo usahau mkutano wa Siku yenu hii. Na Sisi hakika tunakusahauni. Basi onjeni adhabu ya milele kwa yale mliyo kuwa mkiyatenda"
        },
        {
            "chapter": 32,
            "verse": 15,
            "text": "Hakika wanao ziamini Aya zetu ni hao tu ambao wakikumbushwa hizo, basi wao huanguka kusujudu, na humsabihi Mola wao Mlezi kwa kumhimidi, nao hawajivuni"
        },
        {
            "chapter": 32,
            "verse": 16,
            "text": "Mbavu zao zinaachana na vitanda kwa kumwomba Mola wao Mlezi kwa khofu na kutumaini, na hutoa kutokana na tulivyo waruzuku"
        },
        {
            "chapter": 32,
            "verse": 17,
            "text": "Nafsi yoyote haijui waliyo fichiwa katika hayo yanayo furahisha macho - ni malipo ya yale waliyo kuwa wakiyatenda"
        },
        {
            "chapter": 32,
            "verse": 18,
            "text": "Ati aliye Muumini atakuwa sawa na aliye mpotovu? Hawawi sawa"
        },
        {
            "chapter": 32,
            "verse": 19,
            "text": "Ama walio amini na wakatenda mema, watakuwa nazo Bustani za makaazi mazuri. Ndio pa kufikia kwa waliyo kuwa wakiyatenda"
        },
        {
            "chapter": 32,
            "verse": 20,
            "text": "Na ama wale walio tenda uovu, basi makaazi yao ni Motoni. Kila wakitaka kutoka humo watarudishwa humo humo. Na wataambiwa: Onjeni adhabu ya Moto ambayo mliyo kuwa mkiikanusha"
        },
        {
            "chapter": 32,
            "verse": 21,
            "text": "Na tutawaonjesha adhabu khafifu kabla ya adhabu kubwa, huenda labda watarejea"
        },
        {
            "chapter": 32,
            "verse": 22,
            "text": "Na ni nani dhaalimu mkubwa kuliko yule anaye kumbushwa kwa Ishara za Mola wake Mlezi, kisha akazikataa? Hakika Sisi tutajilipiza kwa wakosefu"
        },
        {
            "chapter": 32,
            "verse": 23,
            "text": "Hakika Sisi tulikwisha mpa Musa Kitabu. Basi usiwe na shaka kuwa kakipokea. Na tukakifanya kuwa ni uwongofu kwa Wana wa Israili"
        },
        {
            "chapter": 32,
            "verse": 24,
            "text": "Na tukawafanya miongoni mwao waongozi wanao ongoa watu kwa amri yetu, walipo subiri na wakawa na yakini na Ishara zetu"
        },
        {
            "chapter": 32,
            "verse": 25,
            "text": "Hakika Mola wako Mlezi ndiye atakaye fafanua baina yao Siku ya Kiyama katika waliyo kuwa wakikhitalifiana"
        },
        {
            "chapter": 32,
            "verse": 26,
            "text": "Je! Haijawabainikia kwamba kaumu ngapi tuliziangamiza kabla yao, nao wanapita katika maskani zao hizo? Hakika katika hayo zipo Ishara. Basi, je, hawasikii"
        },
        {
            "chapter": 32,
            "verse": 27,
            "text": "Je! Hawaoni ya kwamba tunayapeleka maji kwenye ardhi kavu, kisha kwayo tunaitoa mimea wanayo kula wanyama wao na wao wenyewe? Je! Hawaoni"
        },
        {
            "chapter": 32,
            "verse": 28,
            "text": "Wanasema: Ushindi huu ni lini, kama mnasema kweli"
        },
        {
            "chapter": 32,
            "verse": 29,
            "text": "Sema: Siku ya Ushindi, wale walio kufuru imani yao haitawafaa kitu, wala wao hawatapewa muhula"
        },
        {
            "chapter": 32,
            "verse": 30,
            "text": "Basi wapuuze, nawe ngonja; hakika wao wanangoja"
        }
    ]
}
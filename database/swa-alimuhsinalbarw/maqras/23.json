{
    "maqras": [
        {
            "chapter": 3,
            "verse": 52,
            "text": "Isa alipo hisi kuwa kati yao pana ukafiri alisema: Nani wasaidizi wangu kwa Mwenyezi Mungu? Wanafunzi wake wakasema: Sisi ni wasaidizi wa Mwenyezi Mungu. Tumemuamini Mwenyezi Mungu, na shuhudia kwamba sisi hakika ni Waislamu"
        },
        {
            "chapter": 3,
            "verse": 53,
            "text": "Mola wetu Mlezi! Tumeyaamini uliyo yateremsha, na tumemfuata huyu Mtume, basi tuandike pamoja na wanao shuhudia"
        },
        {
            "chapter": 3,
            "verse": 54,
            "text": "Na Makafiri walipanga mipango na Mwenyezi Mungu akapanga mipango, na Mwenyezi Mungu ndiye mbora wa wenye kupanga"
        },
        {
            "chapter": 3,
            "verse": 55,
            "text": "Pale Mwenyezi Mungu alipo sema: Ewe Isa! Mimi nitakufisha, na nitakunyanyua kwangu, na nitakutakasa na wale walio kufuru, na nitawaweka wale walio kufuata juu ya wale walio kufuru, mpaka Siku ya Kiyama. Kisha marejeo yenu yatakuwa kwangu, nikuhukumuni katika yale mliyo kuwa mkikhitalifiana"
        },
        {
            "chapter": 3,
            "verse": 56,
            "text": "Ama wale walio kufuru, nitawaadhibu adhabu kali katika dunia na Akhera, wala hawatapata wa kuwanusuru"
        },
        {
            "chapter": 3,
            "verse": 57,
            "text": "Na ama wale walio amini na wakatenda mema basi Mwenyezi Mungu atawalipa ujira wao kaamili. Na Mwenyezi Mungu hawapendi madhaalimu"
        },
        {
            "chapter": 3,
            "verse": 58,
            "text": "Haya tunayo kusomea ni katika Aya na Ukumbusho wenye hikima"
        },
        {
            "chapter": 3,
            "verse": 59,
            "text": "Hakika mfano wa Isa kwa Mwenyezi Mungu ni kama mfano wa Adam; alimuumba kwa udongo kisha akamwambia: Kuwa! Basi akawa"
        },
        {
            "chapter": 3,
            "verse": 60,
            "text": "Hii ni kweli itokayo kwa Mola wako Mlezi. Basi usiwe miongoni mwa wanao fanya shaka"
        },
        {
            "chapter": 3,
            "verse": 61,
            "text": "Watakao kuhoji katika haya baada ya kukufikilia ilimu hii waambie: Njooni tuwaite watoto wetu na watoto wenu, na wake zetu na wake zenu, na sisi wenyewe na nyinyi wenyewe, kisha tuombe kwa unyenyekevu tutake laana ya Mwenyezi Mungu iwashukie waongo"
        },
        {
            "chapter": 3,
            "verse": 62,
            "text": "Hakika haya ndiyo maelezo ya kweli. Na hakuna mungu ila Mwenyezi Mungu tu, na hakika Mwenyezi Mungu ndiye Mwenye nguvu na Mwenye hikima"
        },
        {
            "chapter": 3,
            "verse": 63,
            "text": "Na kama wakigeuka basi Mwenyezi Mungu anawajua waharibifu"
        },
        {
            "chapter": 3,
            "verse": 64,
            "text": "Sema: Enyi Watu wa Kitabu! Njooni kwenye neno lilio sawa baina yetu na nyinyi: Ya kwamba tusimuabudu yeyote ila Mwenyezi Mungu, wala tusimshirikishe na chochote; wala tusifanyane sisi kwa sisi kuwa Waola Walezi badala ya Mwenyezi Mungu. Na wakigeuka basi semeni: Shuhudieni ya kwamba sisi ni Waislamu"
        },
        {
            "chapter": 3,
            "verse": 65,
            "text": "Enyi Watu wa Kitabu! Mbona mnabishana juu ya Ibrahim, na hali Taurati na Injili hazikuteremshwa ila baada yake? Basi hamzingatii"
        },
        {
            "chapter": 3,
            "verse": 66,
            "text": "Angalieni! Nyinyi mlibishana katika yale mliyo yajua. Mbona sasa mnabishana katika yale msiyo yajua? Na Mwenyezi Mungu ndiye ajuaye, na nyinyi hamjui"
        },
        {
            "chapter": 3,
            "verse": 67,
            "text": "Ibrahim hakuwa Yahudi wala Mkristo, lakini alikuwa mwongofu Muislamu, wala hakuwa katika washirikina"
        },
        {
            "chapter": 3,
            "verse": 68,
            "text": "Watu wanao mkaribia zaidi Ibrahim ni wale walio mfuata yeye na Nabii huyu na walio amini. Na Mwenyezi Mungu ndiye Mlinzi wa Waumini"
        },
        {
            "chapter": 3,
            "verse": 69,
            "text": "Kipo kikundi katika Watu wa Kitabu wanao penda kukupotezeni; lakini hawapotezi ila nafsi zao, nao wenyewe hawatambui"
        },
        {
            "chapter": 3,
            "verse": 70,
            "text": "Enyi Watu wa Kitabu! Mbona mnazikataa Ishara za Mwenyezi Mungu ilhali nyinyi mnashuhudia"
        },
        {
            "chapter": 3,
            "verse": 71,
            "text": "Enyi Watu wa Kitabu! Mbona kweli mnaivisha uwongo, na kweli mnaificha na hali mnajua"
        },
        {
            "chapter": 3,
            "verse": 72,
            "text": "Na kikundi katika Watu wa Kitabu walisema: Yaaminini yale waliyo teremshiwa wenye kuamini mwanzo wa mchana, na yakataeni mwisho wake; huenda wakarejea"
        },
        {
            "chapter": 3,
            "verse": 73,
            "text": "Wala msimuamini ila anaye fuata dini yenu. Sema: Hakika uwongofu ni uwongofu wa Mwenyezi Mungu, kuwa apewe mtu mfano wa mlio pewa nyinyi au wakuhojini mbele ya Mola wenu Mlezi. Sema: Hakika fadhila zimo mikononi mwa Mwenyezi Mungu. Humpa amtakaye. Na Mwenyezi Mungu ni Mwenye wasaa na Mjuzi"
        },
        {
            "chapter": 3,
            "verse": 74,
            "text": "Yeye humchagua kumpa rehema zake amtakaye; na Mwenyezi Mungu ndiye Mwenye fadhila kubwa"
        }
    ]
}
{
    "maqras": [
        {
            "chapter": 31,
            "verse": 22,
            "text": "Na mwenye kuuelekeza uso wake kwa Mwenyezi Mungu, naye akawa anafanya wema, basi huyo hakika amekwisha kamata fundo lilio madhubuti. Na mwisho wa mambo yote ni kwa Mwenyezi Mungu"
        },
        {
            "chapter": 31,
            "verse": 23,
            "text": "Na anaye kufuru, isikuhuzunishe kufuru yake. Kwetu ndio marudio yao, na hapo tutawaambia waliyo yatenda. Hakika Mwenyezi Mungu ni Mjuzi wa yaliyomo vifuani"
        },
        {
            "chapter": 31,
            "verse": 24,
            "text": "Tunawastarehesha kwa uchache, kisha tutawasukuma kwenye adhabu ngumu"
        },
        {
            "chapter": 31,
            "verse": 25,
            "text": "Na ukiwauliza: Nani aliye ziumba mbingu na ardhi? Bila ya shaka watasema: Mwenyezi Mungu. Wewe sema: Alhamdulillahi! Sifa njema zote ni za Mwenyezi Mungu. Lakini wengi wao hawajui"
        },
        {
            "chapter": 31,
            "verse": 26,
            "text": "Ni vya Mwenyezi Mungu vyote viliomo mbinguni na katika ardhi. Hakika Mwenyezi Mungu ndiye Mkwasi, Mwenye kusifiwa"
        },
        {
            "chapter": 31,
            "verse": 27,
            "text": "Na lau kuwa miti yote iliyomo duniani ikawa ni kalamu, na bahari (ikawa wino), na ikaongezewa juu yake bahari nyengine saba, maneno ya Mwenyezi Mungu yasingeli kwisha. Hakika Mwenyezi Mungu ni Mwenye nguvu, Mwenye hikima"
        },
        {
            "chapter": 31,
            "verse": 28,
            "text": "Hakukuwa kuumbwa kwenu, wala kufufuliwa kwenu ila ni kama nafsi moja tu. Hakika Mwenyezi Mungu ni Mwenye kusikia Mwenye kuona"
        },
        {
            "chapter": 31,
            "verse": 29,
            "text": "Kwani huoni kwamba Mwenyezi Mungu huuingiza usiku katika mchana, na huuingiza mchana katika usiku, na amedhalilisha jua na mwezi? Vyote hivyo vinakwenda mpaka wakati ulio wekwa. Na Mwenyezi Mungu anazo khabari za mnayo yatenda"
        },
        {
            "chapter": 31,
            "verse": 30,
            "text": "Hivi ni kwa sababu hakika Mwenyezi Mungu ndiye wa kweli, na hakika wanacho kiomba ni cha uwongo. Na kwamba hakika Mwenyezi Mungu ndiye Mtukufu na ndiye Mkubwa"
        },
        {
            "chapter": 31,
            "verse": 31,
            "text": "Kwani huoni kwamba marikebu hupita baharini zikichukua neema za Mwenyezi Mungu, ili kukuonyesheni baadhi ya Ishara zake? Hakika katika haya zipo Ishara kwa kila mwenye kusubiri, mwenye kushukuru"
        },
        {
            "chapter": 31,
            "verse": 32,
            "text": "Na wimbi linapo wafunika kama wingu, wao humwomba Mwenyezi Mungu kwa kumsafia dini. Lakini anapo waokoa wakafika nchi kavu, wapo baadhi yao huenda mwendo wa sawa. Wala hazikanushi Ishara zetu ila aliye khaini kafiri mkubwa"
        },
        {
            "chapter": 31,
            "verse": 33,
            "text": "Enyi watu! Mcheni Mola wenu Mlezi, na iogopeni siku ambayo mzazi hatamfaa mwana, wala mwana hatamfaa mzazi kwa lolote. Hakika ahadi ya Mwenyezi Mungu ni ya kweli. Basi yasikudanganyeni maisha ya dunia, wala asikudanganyeni na Mwenyezi Mungu mdanganyifu"
        },
        {
            "chapter": 31,
            "verse": 34,
            "text": "Hakika kuijua Saa (ya Kiyama) kuko kwa Mwenyezi Mungu. Na Yeye ndiye anaye iteremsha mvua. Na anavijua viliomo ndani ya matumbo ya uzazi. Na haijui nafsi yoyote itachuma nini kesho. Wala nafsi yoyote haijui itafia nchi gani. Hakika Mwenyezi Mungu ndiye Mwenye kujua, Mwenye khabari"
        },
        {
            "chapter": 32,
            "verse": 1,
            "text": "Alif Lam Mim (A. L. M)"
        },
        {
            "chapter": 32,
            "verse": 2,
            "text": "Huu ni mteremsho wa Kitabu kisicho kuwa na shaka yoyote kinacho toka kwa Mola Mlezi wa walimwengu wote"
        },
        {
            "chapter": 32,
            "verse": 3,
            "text": "Au wanasema: Amekizua? Bali hichi ni Kweli iliyo toka kwa Mola wako Mlezi ili uwaonye watu wasio fikiwa na mwonyaji kabla yako; huenda wakaongoka"
        },
        {
            "chapter": 32,
            "verse": 4,
            "text": "Mwenyezi Mungu ndiye aliye umba mbingu na ardhi na viliomo baina yao kwa siku sita, na akatawala kwenye Kiti cha Enzi. Nyinyi hamna mlinzi wala mwombezi isipo kuwa Yeye tu. Basi, je, hamkumbuki"
        },
        {
            "chapter": 32,
            "verse": 5,
            "text": "Anapitisha mambo yote yalio baina mbingu na ardhi, kisha yanapanda kwake kwa siku ambayo kipimo chake ni miaka elfu kwa mnavyo hisabu nyinyi"
        },
        {
            "chapter": 32,
            "verse": 6,
            "text": "Huyu ndiye Mwenye kuyajua yasiyo onekana na yanayo onekana. Mwenye nguvu, Mwenye kurehemu"
        },
        {
            "chapter": 32,
            "verse": 7,
            "text": "Ambaye ametengeneza vizuri umbo la kila kitu; na akaanzisha kumuumba mtu kwa udongo"
        },
        {
            "chapter": 32,
            "verse": 8,
            "text": "Na kisha akajaalia uzao wake utokane na kizazi cha maji madhaifu"
        },
        {
            "chapter": 32,
            "verse": 9,
            "text": "Kisha akamtengeneza, na akampulizia roho yake, na akakujaalieni kusikia na kuona, na nyoyo za kufahamu. Ni uchache mnavyo shukuru"
        },
        {
            "chapter": 32,
            "verse": 10,
            "text": "Nao husema: Tutapo kwisha potea chini ya ardhi, ni kweli tutarudishwa katika umbo jipya? Bali wao wanakanusha kwamba watakutana na Mola wao Mlezi"
        }
    ]
}
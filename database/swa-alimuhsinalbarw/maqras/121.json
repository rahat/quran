{
    "maqras": [
        {
            "chapter": 18,
            "verse": 75,
            "text": "AKASEMA: Je! Sikukwambia kwamba hakika wewe huwezi kuvumilia kuwa pamoja nami"
        },
        {
            "chapter": 18,
            "verse": 76,
            "text": "Akasema: Nikikuuliza kitu chochote baada ya haya usifuatane nami, kwani umekwisha pata udhuru kwangu"
        },
        {
            "chapter": 18,
            "verse": 77,
            "text": "Basi wakatoka mpaka wakawafikia watu wa mji mmoja. Wakawaomba watu wake wawape chakula, nao wakakataa kuwakaribisha. Hapo wakakuta ukuta unataka kuanguka, (yule mja mwema) akausimamisha. (Musa) akasema: Ungeli taka ungeli chukua ujira kwa haya"
        },
        {
            "chapter": 18,
            "verse": 78,
            "text": "(Yule mtu) akasema: Huku ndio kufarikiana baina yangu na wewe. Sasa nitakueleza maana ya yale uliyo kuwa huwezi kuyastahamilia"
        },
        {
            "chapter": 18,
            "verse": 79,
            "text": "Ama ile jahazi ilikuwa ya masikini za Mungu wafanyao kazi baharini. Nilitaka kuiharibu, kwani nyuma yao alikuwako mfalme anaghusubu majahazi yote"
        },
        {
            "chapter": 18,
            "verse": 80,
            "text": "Na ama yule kijana, wazazi wake walikuwa ni Waumini. Tukakhofu asije watia mashakani kwa uasi na ukafiri"
        },
        {
            "chapter": 18,
            "verse": 81,
            "text": "Basi tulitaka Mola wao Mlezi awabadilishie aliye bora zaidi kuliko huyo kwa kutakasika, na aliye karibu zaidi kwa huruma"
        },
        {
            "chapter": 18,
            "verse": 82,
            "text": "Na ama ukuta, huo ulikuwa ni wa vijana wawili mayatima kule mjini. Na chini yake ilikuwako khazina yao; na baba yao alikuwa ni mtu mwema. Basi Mola wako Mlezi alitaka wafikie utu uzima na wajitolee khazina yao wenyewe, kuwa ni rehema itokayo kwa Mola wako Mlezi. Wala mimi sikutenda hayo kwa amri yangu. Hiyo ndiyo tafsiri ya hayo ambayo wewe hukuweza kuyasubiria"
        },
        {
            "chapter": 18,
            "verse": 83,
            "text": "Na wanakuuliza khabari za Dhul- Qarnaini. Waambie: Nitakusimulieni baadhi ya hadithi yake"
        },
        {
            "chapter": 18,
            "verse": 84,
            "text": "Sisi tulimtilia nguvu katika ardhi na tukampa njia za kila kitu"
        },
        {
            "chapter": 18,
            "verse": 85,
            "text": "Basi akaifuata njia"
        },
        {
            "chapter": 18,
            "verse": 86,
            "text": "Hata alipo fika machwea-jua aliliona linatua katika checmchem yenye matope meusi. Na hapo akawakuta watu. Tukasema: Ewe Dhul-Qarnaini! Ama uwaadhibu au watwae kwa wema"
        },
        {
            "chapter": 18,
            "verse": 87,
            "text": "Akasema: Ama aliye dhulumu basi tutamuadhibu, na kisha atarudishwa kwa Mola wake Mlezi amuadhibu adhabu isiyo juulikana"
        },
        {
            "chapter": 18,
            "verse": 88,
            "text": "Na ama aliye amini na akatenda mema basi atapata malipo mazuri. Nasi tutamwambia lilio jepesi katika amri yetu"
        },
        {
            "chapter": 18,
            "verse": 89,
            "text": "Kisha akaifuata njia"
        },
        {
            "chapter": 18,
            "verse": 90,
            "text": "Hata alipo fika matokeo ya jua aliliona linawachomozea watu tusio wawekea pazia la kuwakinga nalo"
        },
        {
            "chapter": 18,
            "verse": 91,
            "text": "Ndio hivyo hivyo. Na Sisi tulizijua vilivyo khabari zake zote"
        },
        {
            "chapter": 18,
            "verse": 92,
            "text": "Kisha akaifuata njia"
        },
        {
            "chapter": 18,
            "verse": 93,
            "text": "Hata alipo fika baina ya milima miwili, alikuta nyuma yake watu ambao takriban hawakuwa wanafahamu lolote"
        },
        {
            "chapter": 18,
            "verse": 94,
            "text": "Wakasema: Ewe Dhul-Qarnaini! Hakika Juju-wa-maajuju wanafanya uharibifu katika nchi. Basi je, tukulipe ujira ili utujengee baina yetu na wao ngome"
        },
        {
            "chapter": 18,
            "verse": 95,
            "text": "Akasema: Yale Mola wangu aliyo niwezesha ni bora zaidi. Lakini nyinyi nisaidieni kwa nguvu zenu. Nitakujengeeni kizuizi baina yenu na wao"
        },
        {
            "chapter": 18,
            "verse": 96,
            "text": "Nileteeni vipande vya chuma. Hata alipo ijaza nafasi iliyo kati ya milima miwili, akasema: Vukuteni. Hata alipo kifanya (chuma) kama moto akasema: Nileteeni shaba iliyo yayuka niimwagie"
        },
        {
            "chapter": 18,
            "verse": 97,
            "text": "Basi hawakuweza kuukwea, wala hawakuweza kuutoboa"
        },
        {
            "chapter": 18,
            "verse": 98,
            "text": "Akasema: Hii ni rehema itokayo kwa Mola wangu Mlezi. Na itapo fika ahadi ya Mola wangu Mlezi atauvunja vunja. Na ahadi ya Mola wangu Mlezi ni kweli tu"
        }
    ]
}
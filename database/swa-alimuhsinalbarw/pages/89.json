{
    "pages": [
        {
            "chapter": 4,
            "verse": 66,
            "text": "Na lau kuwa tumewaamrisha: Jiueni, au tokeni majumbani kwenu, wasingeli fanya hayo ila wachache tu miongoni mwao. Na lau kama wangeli fanya walio waidhiwa ingeli kuwa bora kwao na uthibitisho wa nguvu zaidi"
        },
        {
            "chapter": 4,
            "verse": 67,
            "text": "Na hapo tunge wapa malipo makubwa kutoka kwetu"
        },
        {
            "chapter": 4,
            "verse": 68,
            "text": "Na tungeli waongoa Njia iliyo nyooka"
        },
        {
            "chapter": 4,
            "verse": 69,
            "text": "Na wenye kumt'ii Mwenyezi Mungu na Mtume, hao wa pamoja na wale alio waneemesha Mwenyezi Mungu miongoni mwa Manabii, na Masiddiqi, na Mashahidi, na Watu wema. Na uzuri ulioje kuwa pamoja na watu hao"
        },
        {
            "chapter": 4,
            "verse": 70,
            "text": "Hiyo ni fadhila itokayo kwa Mwenyezi Mungu. Na Mwenyezi Mungu ni Mjuzi wa kutosha"
        },
        {
            "chapter": 4,
            "verse": 71,
            "text": "Enyi mlio amini! Chukueni hadhari yenu! Na mtoke kwa vikosi au tokeni nyote pamoja"
        },
        {
            "chapter": 4,
            "verse": 72,
            "text": "Na yupo kati yenu anaye bakia nyuma; na ukikusibuni msiba husema: Mwenyezi Mungu kanifanyia kheri sikuwa nao"
        },
        {
            "chapter": 4,
            "verse": 73,
            "text": "Na ikikufikieni fadhila kutoka kwa Mwenyezi Mungu husema - kama kwamba hapakuwa mapenzi baina yenu naye: Laiti ningeli kuwa pamoja nao nikafanikiwa mafanikio makubwa"
        },
        {
            "chapter": 4,
            "verse": 74,
            "text": "Basi nawapigane katika Njia ya Mwenyezi Mungu wale ambao wanao uza uhai wa dunia kwa Akhera. Na anaye pigana katika Njia ya Mwenyezi Mungu kisha akauliwa au akashinda basi tutakuja mpa ujira mkubwa"
        }
    ]
}
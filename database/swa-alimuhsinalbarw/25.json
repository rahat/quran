{
    "chapter": [
        {
            "chapter": 25,
            "verse": 1,
            "text": "Ametukuka aliye teremsha Furqani kwa mja wake, ili awe mwonyaji kwa walimwengu wote"
        },
        {
            "chapter": 25,
            "verse": 2,
            "text": "Ambaye ni wake ufalme wa mbingu na ardhi, wala hakuwa na mwana, wala hakuwa na mshirika katika ufalme, na akaumba kila kitu na akakikadiria kwa kipimo"
        },
        {
            "chapter": 25,
            "verse": 3,
            "text": "Na wamechukua badala yake miungu ambayo haiumbi chochote, bali hiyo inaumbwa, haijimilikii nafsi zao madhara wala manufaa, wala haimiliki mauti, wala uhai, wala kufufuka"
        },
        {
            "chapter": 25,
            "verse": 4,
            "text": "Na wamesema walio kufuru: Haya si chochote ila ni uzushi alio uzua, na wamemsaidia kwa haya watu wengine! Hakika hawa wamekuja na dhulma na uwongo"
        },
        {
            "chapter": 25,
            "verse": 5,
            "text": "Na wakasema: Hivi ni visa vya watu wa kale alivyo viandikisha, anavyo somewa asubuhi na jioni"
        },
        {
            "chapter": 25,
            "verse": 6,
            "text": "Sema: Ameyateremsha haya ajuaye siri za katika mbingu na ardhi. Hakika Yeye ni Mwenye kusamehe Mwenye kurehemu"
        },
        {
            "chapter": 25,
            "verse": 7,
            "text": "Na wakasema: Ana nini Mtume huyu? Anakula chakula, na anatembea masokoni! Mbona hakuteremshiwa Malaika akawa mwonyaji pamoja naye"
        },
        {
            "chapter": 25,
            "verse": 8,
            "text": "Au akaangushiwa khazina juu yake, au akawa na bustani ale katika hiyo? Wakasema madhaalimu: Nyinyi hamumfuati ila mtu aliye rogwa"
        },
        {
            "chapter": 25,
            "verse": 9,
            "text": "Tazama jinsi wanavyo kupigia mifano. Basi wamepotea, wala hawataiweza Njia"
        },
        {
            "chapter": 25,
            "verse": 10,
            "text": "Ametukuka ambaye akitaka atakujaalia yaliyo bora kuliko hayo, nayo ni mabustani yapitayo mito kati yao, na atakujaalia majumba ya fakhari"
        },
        {
            "chapter": 25,
            "verse": 11,
            "text": "Bali wanaikanusha Saa (ya Kiyama). Na Sisi tumemuandalia Moto mkali kabisa huyo mwenye kuikanusha Saa"
        },
        {
            "chapter": 25,
            "verse": 12,
            "text": "Ule Moto ukiwaona tangu mahali mbali wao watasikia hasira yake na mngurumo wake"
        },
        {
            "chapter": 25,
            "verse": 13,
            "text": "Na watakapo tupwa humo mahali dhiki, hali wamefungwa, wataomba wafe"
        },
        {
            "chapter": 25,
            "verse": 14,
            "text": "Msiombe kufa mara moja tu, bali mfe mara nyingi"
        },
        {
            "chapter": 25,
            "verse": 15,
            "text": "Sema: Je! Haya ni bora au Pepo ya milele, ambayo wameahidiwa wachamngu, iwe kwao malipo na marejeo"
        },
        {
            "chapter": 25,
            "verse": 16,
            "text": "Watayapata humo wayatakayo daima dawamu. Hii ni ahadi juu ya Mola wako Mlezi, inayo ombwa"
        },
        {
            "chapter": 25,
            "verse": 17,
            "text": "Na siku atakapo wakusanya wao na hao wanao waabudu, na akasema: Je! Ni nyinyi mlio wapoteza waja wangu hawa, au wao wenyewe walipotea njia"
        },
        {
            "chapter": 25,
            "verse": 18,
            "text": "Watasema: Subhanak, Umetakasika na upungufu! Haikutupasia sisi kuchukulia walinzi badala yako, lakini Wewe uliwastarehesha wao na baba zao hata wakasahau kukumbuka, na wakawa watu walio angamia"
        },
        {
            "chapter": 25,
            "verse": 19,
            "text": "Basi walikukanusheni kwa mliyo yasema. Kwa hivyo hamwezi kujiondolea wala kujisaidia. Na atakaye dhulumu miongoni mwenu tutamwonjesha adhabu kubwa"
        },
        {
            "chapter": 25,
            "verse": 20,
            "text": "Na hatukuwatuma kabla yako Mitume wowote ila kwa hakika na yakini walikuwa wakila chakula, na wakenda masokoni. Na tumewajaalia baadhi yenu wawe ni majaribio kwa wengine; je! Mtasubiri? Na Mola wako Mlezi ni Mwenye kuona"
        },
        {
            "chapter": 25,
            "verse": 21,
            "text": "NA WALISEMA wale wasio taraji kukutana nasi: Mbona sisi hatuteremshiwi Malaika au hatumwoni Mola wetu Mlezi? Kwa yakini hawa wamejiona bora nafsi zao, na wamepanda kichwa vikubwa mno"
        },
        {
            "chapter": 25,
            "verse": 22,
            "text": "Siku watakayo waona Malaika haitakuwa furaha siku hiyo kwa wakosefu. Na watasema: Mungu apishe mbali"
        },
        {
            "chapter": 25,
            "verse": 23,
            "text": "Na tutayaendea yale waliyo yatenda katika vitendo vyao, tuvifanye kama mavumbi yaliyo tawanyika"
        },
        {
            "chapter": 25,
            "verse": 24,
            "text": "Watu wa Peponi siku hiyo watakuwa katika makaazi bora na mahali penye starehe nzuri"
        },
        {
            "chapter": 25,
            "verse": 25,
            "text": "Na siku zitapo funguka mbingu kwa mawingu, na wateremshwe Malaika kwa wingi"
        },
        {
            "chapter": 25,
            "verse": 26,
            "text": "Ufalme wa haki siku hiyo utakuwa wa Arrahman, Mwingi wa Rehema, na itakuwa siku ngumu kwa makafiri"
        },
        {
            "chapter": 25,
            "verse": 27,
            "text": "Na siku ambayo mwenye kudhulumu atajiuma mikono yake, na huku anasema: Laiti ningeli shika njia pamoja na Mtume"
        },
        {
            "chapter": 25,
            "verse": 28,
            "text": "Ee Ole wangu! Laiti nisingeli mfanya fulani kuwa rafiki"
        },
        {
            "chapter": 25,
            "verse": 29,
            "text": "Amenipoteza, nikaacha Ukumbusho, baada ya kwisha nijia, na kweli Shet'ani ni khaini kwa mwanaadamu"
        },
        {
            "chapter": 25,
            "verse": 30,
            "text": "Na Mtume alikuwa akisema: Ee Mola wangu Mlezi! Hakika watu wangu wameifanya hii Qur'ani ni kihame"
        },
        {
            "chapter": 25,
            "verse": 31,
            "text": "Na vivi hivi tumemfanyia kila Nabii adui miongoni mwa wakosefu, na Mola wako Mlezi anatosha kuwa Mwenye kuongoa na Mwenye kunusuru"
        },
        {
            "chapter": 25,
            "verse": 32,
            "text": "Na wakasema walio kufuru: Kwa nini hakuteremshiwa Qur'ani kwa jumla moja? Hayo ni hivyo ili tuuthibitishe moyo wako, na ndio tumeisoma kwa mafungu"
        },
        {
            "chapter": 25,
            "verse": 33,
            "text": "Wala hawatakuletea mfano wowote, ila na Sisi tutakuletea (jawabu) kwa haki, na tafsiri iliyo bora"
        },
        {
            "chapter": 25,
            "verse": 34,
            "text": "Wale ambao watakao kusanywa na kubururwa kifudifudi mpaka kwenye Jahannamu, hao watakuwa na mahali pabaya, ndio wenye kuipotea sana njia"
        },
        {
            "chapter": 25,
            "verse": 35,
            "text": "Na hakika tulimpa Musa Kitabu na tukamweka pamoja naye nduguye, Harun, kuwa waziri"
        },
        {
            "chapter": 25,
            "verse": 36,
            "text": "Tukawaambia: Nendeni kwa watu walio kanusha Ishara zetu. Basi tukawateketeza kabisa"
        },
        {
            "chapter": 25,
            "verse": 37,
            "text": "Na watu wa Nuhu, walipo wakanusha Mitume, tuliwazamisha, na tukawafanya ni Ishara kwa watu. Na tumewaandalia wenye kudhulumu adhabu chungu"
        },
        {
            "chapter": 25,
            "verse": 38,
            "text": "Na tuliwaangamiza kina A'di na Thamudi na watu wa Rass na vizazi vingi vilivyo kuwa kati yao"
        },
        {
            "chapter": 25,
            "verse": 39,
            "text": "Na wote tuliwapigia mifano, na wote tuliwaangamiza kabisa kabisa"
        },
        {
            "chapter": 25,
            "verse": 40,
            "text": "Na kwa yakini wao wanafika kwenye nchi ilio teremshiwa mvua mbaya. Basi, je, hawakuwa wakiiona? Bali walikuwa hawataraji kufufuliwa"
        },
        {
            "chapter": 25,
            "verse": 41,
            "text": "Na wanapo kuona hawakuchukulii ila ni mzaha tu, na (wanasema): Ati ndiye huyu Mwenyezi Mungu aliye mtuma kuwa Mtume"
        },
        {
            "chapter": 25,
            "verse": 42,
            "text": "Kwa hakika alikuwa karibu kutupoteza tuiache miungu yetu, ingeli kuwa hatukushikamana nayo kwa kuvumilia. Bado watakuja jua, watakapo iona adhabu, ni nani aliye potea njia"
        },
        {
            "chapter": 25,
            "verse": 43,
            "text": "Je! Umemwona aliye yafanya matamanio yake kuwa ndio mungu wake? Basi je, wewe utakuwa ni wakili wake"
        },
        {
            "chapter": 25,
            "verse": 44,
            "text": "Au wewe unadhani kwamba wengi wao wanasikia au wanaelewa? Hao hawakuwa ila ni kama nyama hoa tu, bali wao wamepotea zaidi njia"
        },
        {
            "chapter": 25,
            "verse": 45,
            "text": "Je! Huoni jinsi Mola wako Mlezi anavyo kitandaza kivuli. Na angeli taka angeli kifanya kikatulia tu. Kisha tumelifanya jua kuwa ni kiongozi wake"
        },
        {
            "chapter": 25,
            "verse": 46,
            "text": "Kisha tunakivutia kwetu kidogo kidogo"
        },
        {
            "chapter": 25,
            "verse": 47,
            "text": "Naye ndiye aliye kufanyieni usiku kuwa ni vazi, na usingizi kuwa mapumziko, na akakufanyieni mchana ni kufufuka"
        },
        {
            "chapter": 25,
            "verse": 48,
            "text": "Naye ndiye anaye zituma pepo kuwa bishara njema kabla ya rehema yake, na tunayateremsha kutoka mbinguni maji safi"
        },
        {
            "chapter": 25,
            "verse": 49,
            "text": "Ili kwa hayo tuihuishe nchi iliyo kufa, na tuwanyweshe wanyama na watu wengi tulio waumba"
        },
        {
            "chapter": 25,
            "verse": 50,
            "text": "Na kwa yakini tumeisarifu kati yao wapate kukumbuka. Lakini watu wengi wanakataa ila kukufuru"
        },
        {
            "chapter": 25,
            "verse": 51,
            "text": "Na tungeli taka tungeli peleka katika kila mji Mwonyaji"
        },
        {
            "chapter": 25,
            "verse": 52,
            "text": "Basi usiwat'ii makafiri. Na pambana nao kwayo kwa Jihadi kubwa"
        },
        {
            "chapter": 25,
            "verse": 53,
            "text": "Naye ndiye aliye zipeleka bahari mbili, hii tamu mno, na hii ya chumvi chungu. Na akaweka baina yao kinga na kizuizi kizuiacho"
        },
        {
            "chapter": 25,
            "verse": 54,
            "text": "Naye ndiye aliye muumba mwanaadamu kutokana na maji, akamjaalia kuwa na nasaba na ushemeji. Na Mola wako Mlezi ni Muweza"
        },
        {
            "chapter": 25,
            "verse": 55,
            "text": "Na wanayaabudu badala ya Mwenyezi Mungu yasiyo wafaa wala yasiyo wadhuru. Na kafiri daima ni msaidizi wa kumpinga Mola wake Mlezi"
        },
        {
            "chapter": 25,
            "verse": 56,
            "text": "Nasi hatukukutuma ila kuwa ni Mbashiri na Mwonyaji"
        },
        {
            "chapter": 25,
            "verse": 57,
            "text": "Sema: Sikukuombeni ujira juu yake; ila atakaye na ashike njia iendayo kwa Mola wake Mlezi"
        },
        {
            "chapter": 25,
            "verse": 58,
            "text": "Na mtegemee Aliye Hai, ambaye hafi. Na umtukuze kwa sifa zake. Na yatosha kwake kuwa yeye ni Mwenye khabari za dhambi za waja wake"
        },
        {
            "chapter": 25,
            "verse": 59,
            "text": "Ambaye ameziumba mbingu na ardhi, na viliomo ndani yake kwa siku sita. Kisha akatawala juu ya A'rshi, Arrahman, Mwingi wa Rehema! Uliza khabari zake kwa wamjuaye"
        },
        {
            "chapter": 25,
            "verse": 60,
            "text": "Na wanapo ambiwa: Msujudieni Arrahman! Wao husema: Ni nani Arrahman? Je! Tumsujudie unaye tuamrisha wewe tu? Na huwazidishia chuki"
        },
        {
            "chapter": 25,
            "verse": 61,
            "text": "Ametukuka aliye zijaalia nyota mbinguni, na akajaalia humo taa na mwezi unao ng'ara"
        },
        {
            "chapter": 25,
            "verse": 62,
            "text": "Naye ndiye aliye fanya usiku na mchana kufuatana kwa nafuu ya anaye taka kukumbuka, au anaye taka kushukuru"
        },
        {
            "chapter": 25,
            "verse": 63,
            "text": "Na waja wa Arrahman Mwingi wa Rehema ni wale wanao tembea ulimwenguni kwa staha, na wajinga wakiwasemeza hujibu: Salama"
        },
        {
            "chapter": 25,
            "verse": 64,
            "text": "Na wale wanao kesha kwa ajili ya Mola wao Mlezi kwa kusujudu na kusimama"
        },
        {
            "chapter": 25,
            "verse": 65,
            "text": "Na wale wanao sema: Mola wetu Mlezi! Tuondolee adhabu ya Jahannamu. Hakika adhabu yake ikimpata mtu haimwachi"
        },
        {
            "chapter": 25,
            "verse": 66,
            "text": "Hakika hiyo ni kituo na makao mabaya"
        },
        {
            "chapter": 25,
            "verse": 67,
            "text": "Na wale ambao wanapo tumia hawatumii kwa fujo wala hawafanyi ubakhili, bali wanakuwa katikati baina ya hayo"
        },
        {
            "chapter": 25,
            "verse": 68,
            "text": "Na wale wasio mwomba mungu mwengine pamoja na Mwenyezi Mungu, wala hawaui nafsi aliyo iharimisha Mwenyezi Mungu isipo kuwa kwa haki, wala hawazini - na atakaye fanya hayo atapata madhara"
        },
        {
            "chapter": 25,
            "verse": 69,
            "text": "Atazidishiwa adhabu Siku ya Kiyama, na atadumu humo kwa kufedheheka"
        },
        {
            "chapter": 25,
            "verse": 70,
            "text": "Isipo kuwa atakaye tubu, na akaamini, na akatenda vitendo vyema. Basi hao Mwenyezi Mungu atayabadilisha maovu yao yawe mema. Na Mwenyezi Mungu ni Mwenye kusamehe, Mwenye kurehemu"
        },
        {
            "chapter": 25,
            "verse": 71,
            "text": "Na aliye tubu na akafanya mema, basi hakika huyo ametubu kweli kweli kwa Mwenyezi Mungu"
        },
        {
            "chapter": 25,
            "verse": 72,
            "text": "Na wale ambao hawatoi ushahidi wa uwongo, na pindi wapitapo penye upuuzi, hupita kwa hishima yao"
        },
        {
            "chapter": 25,
            "verse": 73,
            "text": "Na wale ambao wanapo kumbushwa Ishara za Mola wao Mlezi hawajifanyi viziwi nazo, na vipofu"
        },
        {
            "chapter": 25,
            "verse": 74,
            "text": "Na wale wanao sema: Mola wetu Mlezi! Tupe katika wake zetu na wenetu yaburudishayo macho, na utujaalie tuwe waongozi kwa wachamngu"
        },
        {
            "chapter": 25,
            "verse": 75,
            "text": "Hao ndio watakao lipwa makao ya juu kwa kuwa walisubiri, na watakuta humo maamkio na salamu"
        },
        {
            "chapter": 25,
            "verse": 76,
            "text": "Wadumu humo - kituo na makao mazuri kabisa"
        },
        {
            "chapter": 25,
            "verse": 77,
            "text": "Sema: Mola wangu Mlezi asinge kujalini lau kuwa si kuomba kwenu. Lakini nyinyi mmemkadhibisha. Basi adhabu lazima iwe"
        }
    ]
}
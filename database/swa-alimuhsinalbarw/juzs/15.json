{
    "juzs": [
        {
            "chapter": 17,
            "verse": 1,
            "text": "SUBHANA, Ametakasika aliye mchukua mja wake usiku mmoja kutoka Msikiti Mtukufu mpaka Msikiti wa Mbali, ambao tumevibariki vilivyo uzunguka, ili tumuonyeshe baadhi ya Ishara zetu. Hakika Yeye ni Mwenye kusikia na Mwenye kuona"
        },
        {
            "chapter": 17,
            "verse": 2,
            "text": "Na tukampa Musa Kitabu, na tukakifanya uwongofu kwa Wana wa Israili. (Tukawambia): Msiwe na mtegemewa ila Mimi"
        },
        {
            "chapter": 17,
            "verse": 3,
            "text": "Enyi kizazi tuliyo wachukua pamoja na Nuhu! Hakika yeye alikuwa mja mwenye shukrani"
        },
        {
            "chapter": 17,
            "verse": 4,
            "text": "Na tukawahukumia Wana wa Israili katika Kitabu kwamba: Hakika nyinyi mtafanya fisadi katika nchi mara mbili, na kwa yakini mtapanda kiburi, kiburi kikubwa"
        },
        {
            "chapter": 17,
            "verse": 5,
            "text": "Basi itapo fika ahadi ya kwanza yake tutakupelekeeni waja wetu wa kali kwa vita. Watakuingilieni ndani ya majumba. Na hii ilikuwa ahadi iliyo timizwa"
        },
        {
            "chapter": 17,
            "verse": 6,
            "text": "Kisha tukakurudishieni nguvu zenu dhidi yao, na tukakusaidieni kwa mali na wana, na tukakujaalieni mkawa wengi zaidi"
        },
        {
            "chapter": 17,
            "verse": 7,
            "text": "Basi mkifanya wema, mnajifanyia wema nafsi zenu. Na mkifanya ubaya, mnajifanyia wenyewe. Na ikifika ahadi ya mwisho ili waziharibu nyuso zenu, na waingie Msikitini kama walivyo ingia mara ya kwanza, na waharibu kila walicho kiteka kwa uharibifu mkubwa"
        },
        {
            "chapter": 17,
            "verse": 8,
            "text": "Huenda Mola wenu Mlezi akakurehemuni. Na mkirudia na Sisi tutarudia. Na tumeifanya Jahannamu kuwa ni gereza kwa ajili ya makafiri"
        },
        {
            "chapter": 17,
            "verse": 9,
            "text": "Hakika hii Qur'ani inaongoa kwenye ya yaliyo nyooka kabisa, na inawabashiria Waumini ambao wanatenda mema ya kwamba watapata malipo makubwa"
        },
        {
            "chapter": 17,
            "verse": 10,
            "text": "Na yakwamba wale wasio iamini Akhera tumewaandalia adhabu chungu"
        },
        {
            "chapter": 17,
            "verse": 11,
            "text": "Na mwanaadamu huomba shari kama vile aombavyo kheri, kwani mwanaadamu ni mwenye pupa"
        },
        {
            "chapter": 17,
            "verse": 12,
            "text": "Na tumefanya usiku na mchana kuwa ishara mbili. Tena tukaifuta ishara ya usiku, na tukaifanya ishara ya mchana ni yenye mwangaza ili mtafute fadhila itokayo kwa Mola wenu Mlezi, na mpate kujua idadi ya miaka na hisabu. Na kila kitu tumekifafanua waziwazi"
        },
        {
            "chapter": 17,
            "verse": 13,
            "text": "Na kila mtu tumemfungia a'mali yake shingoni mwake. Na Siku ya Kiyama tutamtolea kitabu atakacho kikuta kiwazi kimekunjuliwa"
        },
        {
            "chapter": 17,
            "verse": 14,
            "text": "Ataambiwa: Soma kitabu chako! Nafsi yako inakutosha leo kukuhisabu"
        },
        {
            "chapter": 17,
            "verse": 15,
            "text": "Anaye ongoka basi anaongoka kwa ajili ya nafsi yake. Na anaye potea basi anapotea kwa khasara yake mwenyewe. Wala habebi mbebaji mzigo wa mwengine. Wala Sisi hatuadhibu mpaka tumpeleke Mtume"
        },
        {
            "chapter": 17,
            "verse": 16,
            "text": "Na pindi tukitaka kuuteketeza mji huwaamrisha wale wenye starehe na taanusi, lakini wao huendelea kutenda maovu humo. Basi hapo kauli huthibiti juu ya mji huo, nasi tukauangamiza kwa maangamizo makubwa"
        },
        {
            "chapter": 17,
            "verse": 17,
            "text": "Na kaumu ngapi tumeziangamiza baada ya Nuhu! Na Mola wako Mlezi anatosha kabisa kuwa ni Mwenye kuzijua na kuziona dhambi za waja wake"
        },
        {
            "chapter": 17,
            "verse": 18,
            "text": "Anaye taka yapitayo upesi upesi, tutafanya haraka kumletea hapa hapa tunayo yataka kwa tumtakaye. Kisha tumemwekea Jahannamu; ataingia humo hali ya kuwa ni mwenye kulaumiwa na kufurushwa"
        },
        {
            "chapter": 17,
            "verse": 19,
            "text": "Na anaye itaka Akhera, na akazifanyia juhudi a'mali zake, naye ni Muumini, basi hao juhudi yao itakuwa ni ya kushukuriwa"
        },
        {
            "chapter": 17,
            "verse": 20,
            "text": "Wote hao tunawakunjulia - hawa na hao - katika neema za Mola wako Mlezi. Wala neema za Mola wako Mlezi hazizuiliki"
        },
        {
            "chapter": 17,
            "verse": 21,
            "text": "Angalia vipi tulivyo wafadhili baadhi yao kuliko wenginewe. Na hakika Akhera ni yenye daraja kubwa zaidi na fadhila kubwa zaidi"
        },
        {
            "chapter": 17,
            "verse": 22,
            "text": "Usimfanye mungu mwengine pamoja na Mwenyezi Mungu, usije ukawa wa kulaumiwa uliye tupika"
        },
        {
            "chapter": 17,
            "verse": 23,
            "text": "Na Mola wako Mlezi ameamrisha kuwa msimuabudu yeyote ila Yeye tu, na wazazi wawili muwatendee wema. Mmoja wao akifikia uzee, naye yuko kwako, au wote wawili, basi usimwambie hata: Ah! Wala usiwakemee. Na sema nao kwa msemo wa hishima"
        },
        {
            "chapter": 17,
            "verse": 24,
            "text": "Na uwainamishie bawa la unyenyekevu kwa kuwaonea huruma. Na useme: Mola wangu Mlezi! Warehemu kama walivyo nilea utotoni"
        },
        {
            "chapter": 17,
            "verse": 25,
            "text": "Mola wenu anajua kabisa yaliyo nyoyoni mwenu. Ikiwa nyinyi mtakuwa wema, basi hakika Yeye ni Mwenye kuwaghufiria wanao tubia kwake"
        },
        {
            "chapter": 17,
            "verse": 26,
            "text": "Na mpe aliye jamaa yako haki yake, na masikini, na msafiri; wala usitumie ovyo kwa fujo"
        },
        {
            "chapter": 17,
            "verse": 27,
            "text": "Hakika wabadhirifu ni ndugu wa Mashet'ani. Na Shet'ani ni mwenye kumkufuru Mola wake Mlezi"
        },
        {
            "chapter": 17,
            "verse": 28,
            "text": "Na ikiwa unajikurupusha nao, nawe unatafuta rehema ya Mola wako Mlezi unayo itaraji, basi sema nao maneno laini"
        },
        {
            "chapter": 17,
            "verse": 29,
            "text": "Wala usiufanye mkono wako kama ulio fungwa shingoni mwako, wala usiukunjue wote kabisa, utabaki ukilaumiwa muflisi"
        },
        {
            "chapter": 17,
            "verse": 30,
            "text": "Hakika Mola wako Mlezi humkunjulia riziki amtakaye, na humpimia amtakaye. Hakika Yeye kwa waja wake ni Mwenye kuwajua na kuwaona"
        },
        {
            "chapter": 17,
            "verse": 31,
            "text": "Wala msiwauwe wana wenu kwa kuogopa umasikini. Sisi tunawaruzuku wao na nyinyi. Hakika kuwaua hao ni khatia kubwa"
        },
        {
            "chapter": 17,
            "verse": 32,
            "text": "Wala msikaribie uzinzi. Hakika huo ni uchafu na njia mbaya"
        },
        {
            "chapter": 17,
            "verse": 33,
            "text": "Wala msiuwe nafsi ambayo Mwenyezi Mungu amekataza isipo kuwa kwa haki. Na aliye uliwa kwa kudhulumiwa basi tumempa madaraka mrithi wake. Lakini asipite mpaka katika kuuwa. Kwani yeye anasaidiwa"
        },
        {
            "chapter": 17,
            "verse": 34,
            "text": "Wala msiyakaribie mali ya yatima, isipo kuwa kwa njia iliyo bora, mpaka afike utuuzimani. Na timizeni ahadi. Kwa hakika ahadi itasailiwa"
        },
        {
            "chapter": 17,
            "verse": 35,
            "text": "Na timizeni kipimo mpimapo. Na pimeni kwa mizani zilizo sawa. Hayo ni wema kwenu na khatimaye ndio bora"
        },
        {
            "chapter": 17,
            "verse": 36,
            "text": "Wala usiyafuate usiyo na ujuzi nayo. Hakika masikio, na macho, na moyo - hivyo vyote vitasailiwa"
        },
        {
            "chapter": 17,
            "verse": 37,
            "text": "Wala usitembee katika ardhi kwa maringo. Hakika wewe huwezi kuipasua ardhi wala kufikia urefu wa milima"
        },
        {
            "chapter": 17,
            "verse": 38,
            "text": "Haya yote ubaya wake ni wenye kuchukiza kwa Mola wako Mlezi"
        },
        {
            "chapter": 17,
            "verse": 39,
            "text": "Haya ni katika hikima alizo kufunulia Mola wako Mlezi. Wala usimweke pamoja na Mwenyezi Mungu mungu mwengine, usije ukatupwa katika Jahannamu ukilaumiwa na kufurushwa"
        },
        {
            "chapter": 17,
            "verse": 40,
            "text": "Je! Mola wenu Mlezi amekuteulieni wavulana, na Yeye akawafanya Malaika ni banati zake? Kwa hakika nyinyi mnasema usemi mkubwa"
        },
        {
            "chapter": 17,
            "verse": 41,
            "text": "Na tumekwisha bainisha katika Qur'ani hii ili wapate kukumbuka. Lakini haikuwazidisha ila kuwa mbali nayo"
        },
        {
            "chapter": 17,
            "verse": 42,
            "text": "Sema: Lau kuwa wangeli kuwa pamoja naye miungu mingine kama wasemavyo, basi wangeli tafuta njia ya kumfikia Mwenye Kiti cha Enzi"
        },
        {
            "chapter": 17,
            "verse": 43,
            "text": "Subhanahu Wa Taa'la, Ametakasika na Ametukuka juu kabisa na hayo wanayo yasema"
        },
        {
            "chapter": 17,
            "verse": 44,
            "text": "Zinamtakasa zote mbingu saba na ardhi na vyote viliomo ndani yake. Na hapana kitu ila kinamtakasa kwa sifa zake. Lakini nyinyi hamfahamu kutakasa kwake. Hakika Yeye ni Mpole na Mwenye maghfira"
        },
        {
            "chapter": 17,
            "verse": 45,
            "text": "Na unapo soma Qur'ani tunaweka baina yako na wale wasio iamini Akhera pazia linalo wafunika"
        },
        {
            "chapter": 17,
            "verse": 46,
            "text": "Na tunaweka vifuniko juu ya nyoyo zao wasije wakaifahamu, na tunaweka kwenye masikio yao uziwi. Na unapo mtaja katika Qur'ani Mola wako Mlezi peke yake, basi wao hugeuka nyuma wakenda zao"
        },
        {
            "chapter": 17,
            "verse": 47,
            "text": "Sisi tunajua vyema kabisa sababu wanayo sikilizia wanapo kusikiliza, na wanapo nong'ona. Wanapo sema hao madhaalimu: Nyinyi hamumfuati isipo kuwa mtu aliye rogwa"
        },
        {
            "chapter": 17,
            "verse": 48,
            "text": "Tazama vipi wanavyo kupigia mifano. Basi wamepotea. Kwa hivyo hawawezi kuipata njia"
        },
        {
            "chapter": 17,
            "verse": 49,
            "text": "Na walisema: Je! Tutapo kuwa mifupa na mapande yaliyo vurugika, tutafufuliwa kwa umbo jipya"
        },
        {
            "chapter": 17,
            "verse": 50,
            "text": "Sema: Kuweni hata mawe na chuma"
        },
        {
            "chapter": 17,
            "verse": 51,
            "text": "Au umbo lolote mnalo liona kubwa katika vifua vyenu. Watasema: Nani atakaye turudisha tena? Sema: Yule yule aliye kuumbeni mara ya kwanza! Watakutikisia vichwa vyao, na watasema: Lini hayo? Sema: A'saa yakawa karibu"
        },
        {
            "chapter": 17,
            "verse": 52,
            "text": "Siku atakapo kuiteni, na nyinyi mkamuitikia kwa kumshukuru, na mkadhani kuwa hamkukaa ila muda mdogo tu"
        },
        {
            "chapter": 17,
            "verse": 53,
            "text": "Waambie waja wangu waseme maneno mazuri, maana Shet'ani huchochea ugomvi baina yao. Hakika Shet'ani ni adui aliye dhaahiri kwa mwanaadamu"
        },
        {
            "chapter": 17,
            "verse": 54,
            "text": "Mola wenu Mlezi anakujueni vilivyo. Akipenda atakurehemuni, na akipenda atakuadhibuni. Na hatukukutuma ili uwe mlinzi juu yao"
        },
        {
            "chapter": 17,
            "verse": 55,
            "text": "Na Mola wako Mlezi anawajua vilivyo waliomo mbinguni na katika ardhi. Na hakika tumewafadhilisha baadhi ya Manabii kuliko wengine; na Daudi tulimpa Zaburi"
        },
        {
            "chapter": 17,
            "verse": 56,
            "text": "Sema: Waombeni hao mnao wadaia badala yake Yeye. Hawawezi kukuondoleeni madhara, wala kuyaweka pengine"
        },
        {
            "chapter": 17,
            "verse": 57,
            "text": "Hao wanao waomba, wao wenyewe wanatafuta njia ya kwendea kwa Mola wao Mlezi - hata miongoni mwao walio karibu mno - na wanataraji rehema zake na wanaikhofu adhabu yake. Hakika adhabu ya Mola wako Mlezi yafaa kutahadhari nayo"
        },
        {
            "chapter": 17,
            "verse": 58,
            "text": "Na hapana mji wowote ila Sisi tutauteketeza kabla ya Siku ya Kiyama, au tutaupa adhabu kali. Haya yamekwisha andikwa katika Kitabu"
        },
        {
            "chapter": 17,
            "verse": 59,
            "text": "Na hapana kinacho tuzuia kupeleka miujiza ila ni kuwa watu wa zamani waliikanusha. Na tuliwapa Wathamudi ngamia jike kuwa ni Ishara iliyo dhaahiri, lakini walidhulumu kwaye. Nasi hatupeleki Ishara ila kwa ajili ya kuhadharisha"
        },
        {
            "chapter": 17,
            "verse": 60,
            "text": "Na tulipo kwambia: Hakika Mola wako Mlezi amekwisha wazunguka hao watu. Na hatukuifanya ndoto tulio kuonyesha ila ni kuwajaribu watu, na mti ulio laaniwa katika Qur'ani. Na tunawahadharisha, lakini haiwazidishii ila uasi mkubwa"
        },
        {
            "chapter": 17,
            "verse": 61,
            "text": "Na pale tulipo waambia Malaika: Msujudieni Adam. Wakamsujudia isipo kuwa Iblisi. Akasema: Je! Nimsujudie uliye muumba kwa udongo"
        },
        {
            "chapter": 17,
            "verse": 62,
            "text": "Akasema: Hebu nambie khabari ya huyu uliye mtukuza juu yangu. Ukiniakhirisha mpaka Siku ya Kiyama, hapana shaka nitawaangamiza dhuriya zake wasipo kuwa wachache tu"
        },
        {
            "chapter": 17,
            "verse": 63,
            "text": "Akasema Mwenyezi Mungu: Ondokelea mbali! Atakaye kufuata katika wao, basi Jahannamu itakuwa ndiyo malipo yenu, malipo ya kutimia"
        },
        {
            "chapter": 17,
            "verse": 64,
            "text": "Na wachochee uwawezao katika wao kwa sauti yako, na wakusanyie jeshi lako la wapandao farasi na waendao kwa miguu. Na shirikiana nao katika mali na wana, na waahidi. Na Shet'ani hawapi ahadi ila ya udanganyifu"
        },
        {
            "chapter": 17,
            "verse": 65,
            "text": "Hakika wewe huna mamlaka juu ya waja wangu. Na Mola wako Mlezi anatosha kuwa ni wa kutegemewa"
        },
        {
            "chapter": 17,
            "verse": 66,
            "text": "Mola wenu Mlezi ndiye anaye kuendesheeni marikebu katika bahari ili mtafute katika fadhila zake. Hakika Yeye ni Mwenye kukurehemuni nyinyi"
        },
        {
            "chapter": 17,
            "verse": 67,
            "text": "Na inapo kufikieni taabu katika bahari, hao mnao waomba wanapotea, isipo kuwa Yeye tu. Na anapo kuvueni mkafika nchi kavu, mnageuka. Ama mwanaadamu ni mwingi wa kukanusha"
        },
        {
            "chapter": 17,
            "verse": 68,
            "text": "Je! Mmeaminisha ya kuwa hatakudidimizeni upande wowote katika nchi kavu, au kwamba hatakuleteeni tufani la kokoto? Kisha msipate wa kumtegemea"
        },
        {
            "chapter": 17,
            "verse": 69,
            "text": "Au mmeaminisha ya kuwa hatakurudisheni humo mara nyengine na kukupelekeeni kimbunga cha upepo akakuzamisheni kwa mlivyo kufuru, na kisha msipate wa kukunusuruni nasi"
        },
        {
            "chapter": 17,
            "verse": 70,
            "text": "Na hakika tumewatukuza wanaadamu, na tumewapa vya kupanda nchi kavu na baharini, na tumewaruzuku vitu vizuri vizuri, na tumewafadhilisha kwa fadhila kubwa kuliko wengi miongoni mwa tulio waumba"
        },
        {
            "chapter": 17,
            "verse": 71,
            "text": "Siku tutapo waita kila kikundi cha watu kwa mujibu wa wakifuatacho - basi atakaye pewa kitabu chake kwa mkono wake wa kulia, basi hao watasoma kitabu chao wala hawatadhulumiwa hata chembe"
        },
        {
            "chapter": 17,
            "verse": 72,
            "text": "Na aliye kuwa hapa kipofu, basi atakuwa kipofu Akhera, na atakuwa aliye ipotea zaidi Njia"
        },
        {
            "chapter": 17,
            "verse": 73,
            "text": "Na hakika walikaribia kukushawishi uache tuliyo kufunulia ili utuzulie mengineyo. Na hapo ndio wangeli kufanya rafiki"
        },
        {
            "chapter": 17,
            "verse": 74,
            "text": "Na lau kuwa hatukukuweka imara ungeli karibia kuwaelekea kidogo"
        },
        {
            "chapter": 17,
            "verse": 75,
            "text": "Hapo basi bila ya shaka tungeli kuonjesha adhabu mardufu ya uhai, na adhabu mardufu ya kifo. Kisha usinge pata mtu wa kukunusuru nasi"
        },
        {
            "chapter": 17,
            "verse": 76,
            "text": "Na walitaka kukukera ili uitoke nchi. Na hapo wao wasingeli bakia humo ila kwa muda mchache tu"
        },
        {
            "chapter": 17,
            "verse": 77,
            "text": "Huo ndio mwendo kwa Mitume tulio watuma kabla yako. Wala hupati mabadiliko katika mwendo wetu"
        },
        {
            "chapter": 17,
            "verse": 78,
            "text": "Shika Sala jua linapo pinduka mpaka giza la usiku, na Qur'ani ya al fajiri. Hakika Qur'ani ya alfajiri inashuhudiwa daima"
        },
        {
            "chapter": 17,
            "verse": 79,
            "text": "Na amka usiku kwa ibada; ni ziada ya sunna khasa kwako wewe. Huenda Mola wako Mlezi akakunyanyua cheo kinacho sifika"
        },
        {
            "chapter": 17,
            "verse": 80,
            "text": "Na sema: Mola wangu Mlezi! Niingize muingizo mwema, na unitoe kutoka kwema. Na unipe nguvu zinazo toka kwako zinisaidie"
        },
        {
            "chapter": 17,
            "verse": 81,
            "text": "Na sema: Kweli imefika, na uwongo umetoweka. Hakika uwongo lazima utoweke"
        },
        {
            "chapter": 17,
            "verse": 82,
            "text": "Na tunateremsha katika Qur'ani yaliyo ni matibabu na rehema kwa Waumini. Wala hayawazidishii madhaalimu ila khasara"
        },
        {
            "chapter": 17,
            "verse": 83,
            "text": "Na mwanaadamu tunapo mneemesha hugeuka na kujitenga kando. Na inapo mgusa shari hukata tamaa"
        },
        {
            "chapter": 17,
            "verse": 84,
            "text": "Sema: Kila mmoja anafanya kwa namna yake. Na Mola wenu Mlezi anajua aliye ongoka katika njia"
        },
        {
            "chapter": 17,
            "verse": 85,
            "text": "Na wanakuuliza khabari za Roho. Sema: Roho ni katika mambo ya Mola wangu Mlezi. Nanyi hamkupewa katika ilimu ila kidogo tu"
        },
        {
            "chapter": 17,
            "verse": 86,
            "text": "Na tungeli penda tungeli yaondoa tuliyo kufunulia. Kisha usingeli pata mwakilishi wa kukupigania kwetu kwa haya"
        },
        {
            "chapter": 17,
            "verse": 87,
            "text": "Isipo kuwa iwe rehema itokayo kwa Mola wako Mlezi. Hakika fadhila yake kwako ni kubwa"
        },
        {
            "chapter": 17,
            "verse": 88,
            "text": "Sema: Wangeli kusanyika watu na majini ili walete mfano wa hii Qur'ani basi hawaleti mfano wake, hata wakisaidiana wao kwa wao"
        },
        {
            "chapter": 17,
            "verse": 89,
            "text": "Na hakika tumewaeleza watu katika hii Qur'ani kwa kila mfano. Lakini watu wengi wanakataa isipo kuwa kukanusha tu"
        },
        {
            "chapter": 17,
            "verse": 90,
            "text": "Na walisema: Hatutakuamini mpaka ututimbulie chemchem katika ardhi hii"
        },
        {
            "chapter": 17,
            "verse": 91,
            "text": "Au uwe na kitalu cha mitende na mizabibu, na utupitishie mito kati yake ikimiminika"
        },
        {
            "chapter": 17,
            "verse": 92,
            "text": "Au utuangushie mbingu vipande vipande kama ulivyo dai; au utuletee Mwenyezi Mungu na Malaika uso kwa uso"
        },
        {
            "chapter": 17,
            "verse": 93,
            "text": "Au uwe na nyumba ya dhahabu, au upae mbinguni. Wala hatutaamini kupaa kwako mpaka ututeremshie kitabu tukisome. Sema: Subhana Rabbi, Ametakasika Mola wangu Mlezi! Kwani mimi ni nani isipo kuwa ni mwanaadamu na Mtume"
        },
        {
            "chapter": 17,
            "verse": 94,
            "text": "Na nini kilicho wazuilia watu kuamini ulipo wajia uwongofu isipo kuwa walisema: Je! Mwenyezi Mungu humtuma mwanaadamu kuwa ni Mtume"
        },
        {
            "chapter": 17,
            "verse": 95,
            "text": "Sema: Ingeli kuwa duniani wapo Malaika wanatembea kwa utulivu wao, basi bila ya shaka tungeli wateremshia Malaika kuwa ni Mtume wao"
        },
        {
            "chapter": 17,
            "verse": 96,
            "text": "Sema: Mwenyezi Mungu anatosha kuwa Shahidi baina yangu na nyinyi. Hakika Yeye anawajua vyema waja wake na anawaona"
        },
        {
            "chapter": 17,
            "verse": 97,
            "text": "Na anaye mhidi Mwenyezi Mungu basi huyo ndiye aliye hidika. Na anaye wapotoa basi huto wapatia walinzi badala yake. Na tutawakusanya Siku ya Kiyama hali wakikokotwa juu ya nyuso zao, nao ni vipofu na mabubu na viziwi. Na makaazi yao ni Jahannamu. Kila moto ukifanya kusinzia tutazidi kuuchochea uwake kwa nguvu"
        },
        {
            "chapter": 17,
            "verse": 98,
            "text": "Hayo ni malipo yao kwa sababu walizikataa ishara zetu, na wakasema: Hivyo tukisha kuwa mifupa na mapande yaliyo vurugika tutafufuliwa kwa umbo jipya"
        },
        {
            "chapter": 17,
            "verse": 99,
            "text": "Kwani hawakuona ya kwamba Mwenyezi Mungu aliye umba mbingu na ardhi ni Mwenye kuweza kuumba mfano wao? Na Yeye amewawekea muda usio na shaka yoyote. Lakini madhaalimu hawataki ila ukafiri"
        },
        {
            "chapter": 17,
            "verse": 100,
            "text": "Sema: Lau kuwa nyinyi mnazimiliki khazina za rehema za Mola wangu Mlezi, basi hapana shaka mngeli zuia kuzitumia kwa ajili ya kukhofu. Na mwanaadamu tangu hapo tabia yake ni mchoyo"
        },
        {
            "chapter": 17,
            "verse": 101,
            "text": "Na kwa yakini tulimpa Musa ishara tisa zilizo wazi. Waulize Wana wa Israili alipo wafikia, na Firauni akawaambia: Hakika mimi nakuona wewe Musa umerogwa"
        },
        {
            "chapter": 17,
            "verse": 102,
            "text": "Musa akasema: Wewe unajua bila ya shaka kuwa haya hakuyateremsha ila Mola Mlezi wa mbingu na ardhi ili kuwa ni ushahidi wa kuonekana. Na hakika mimi bila ya shaka nakuona wewe, Firauni, kuwa umekwisha angamia"
        },
        {
            "chapter": 17,
            "verse": 103,
            "text": "Basi Firauni akataka kuwafukuza katika nchi. Kwa hivyo tukamzamisha yeye na walio kuwa pamoja naye wote"
        },
        {
            "chapter": 17,
            "verse": 104,
            "text": "Na tukawaambia baada yake Wana wa Israili: Kaeni katika nchi. Itapo kuja ahadi ya Akhera tutakuleteni nyote pamoja"
        },
        {
            "chapter": 17,
            "verse": 105,
            "text": "Na kwa Haki tumeiteremsha, na kwa Haki imeteremka. Na hatukukutuma ila uwe mbashiri na mwonyaji"
        },
        {
            "chapter": 17,
            "verse": 106,
            "text": "Na Qur'ani tumeigawanya sehemu mbali mbali ili uwasomee watu kwa kituo, na tumeiteremsha kidogo kidogo"
        },
        {
            "chapter": 17,
            "verse": 107,
            "text": "Sema: Iaminini au msiiamini. Hakika wale walio pewa ilimu kabla yake, wanapo somewa hii, huanguka kifudifudi wanasujudu"
        },
        {
            "chapter": 17,
            "verse": 108,
            "text": "Na wanasema: Subhana Rabbina, Ametakasika Mola wetu Mlezi! Hakika ahadi ya Mola wetu Mlezi lazima itimizwe"
        },
        {
            "chapter": 17,
            "verse": 109,
            "text": "Na huanguka kifudifudi na huku wanalia, na inawazidisha unyenyekevu"
        },
        {
            "chapter": 17,
            "verse": 110,
            "text": "Sema: Mwombeni Allah (Mwenyezi Mungu), au mwombeni Rahman (Mwingi wa Rehema), kwa jina lolote mnalo mwita. Kwani Yeye ana majina mazuri mazuri. Wala usitangaze Sala yako kwa sauti kubwa, wala usiifiche kwa sauti ndogo, bali shika njia ya kati na kati ya hizo"
        },
        {
            "chapter": 17,
            "verse": 111,
            "text": "Na sema: Alhamdulillah, Himdi zote ni za Mwenyezi Mungu ambaye hana mwana, wala hana mshirika katika ufalme, wala hana rafiki wa kumsaidia kwa sababu ya udhaifu wake. Na mtukuze kwa utukufu mkubwa"
        },
        {
            "chapter": 18,
            "verse": 1,
            "text": "Kuhimidiwa ni kwa Mwenyezi Mungu, ambaye amemteremshia mja wake Kitabu, wala hakukifanya kina upogo"
        },
        {
            "chapter": 18,
            "verse": 2,
            "text": "Kimenyooka sawa, ili kitoe onyo kali kutoka kwake, na kiwabashirie Waumini watendao mema kwamba watapata ujira mzuri"
        },
        {
            "chapter": 18,
            "verse": 3,
            "text": "Wakae humo milele"
        },
        {
            "chapter": 18,
            "verse": 4,
            "text": "Na kiwaonye wanao nena: Mwenyezi Mungu ana mwana"
        },
        {
            "chapter": 18,
            "verse": 5,
            "text": "Wao hawana ujuzi wa jambo hili, wala baba zao. Ni neno kuu hilo litokalo vinywani mwao. Hawasemi ila uwongo tu"
        },
        {
            "chapter": 18,
            "verse": 6,
            "text": "Huenda ukajihiliki nafsi yako kwa ajili yao, kuwasikitikia kwa kuwa hawayaamini mazungumzo haya"
        },
        {
            "chapter": 18,
            "verse": 7,
            "text": "Kwa hakika tumevifanya vilioko juu ya ardhi kuwa ni pambo lake ili tuwafanyie mtihani, ni nani kati yao wenye vitendo vizuri zaidi"
        },
        {
            "chapter": 18,
            "verse": 8,
            "text": "Na hakika Sisi tutavifanya vyote vilio juu ya ardhi kuwa kama nchi ilio pigwa na ukame"
        },
        {
            "chapter": 18,
            "verse": 9,
            "text": "Bali unadhani ya kwamba wale Watu wa Pangoni na Maandishi walikuwa ni ajabu miongoni mwa ishara zetu"
        },
        {
            "chapter": 18,
            "verse": 10,
            "text": "Vijana hao walipo kimbilia kwenye pango walisema: Mola wetu Mlezi! Tupe rehema itokayo kwako, na tutengezee uwongofu katika jambo letu"
        },
        {
            "chapter": 18,
            "verse": 11,
            "text": "Tukayaziba masikio yao kuwalaza humo pangoni kwa muda wa miaka kadhaa wa kadhaa"
        },
        {
            "chapter": 18,
            "verse": 12,
            "text": "Kisha tukawazindua ili tujue ni lipi katika makundi mawili lilio hisabu sawa muda walio kaa"
        },
        {
            "chapter": 18,
            "verse": 13,
            "text": "Sisi tunakusimulia khabari zao kwa kweli. Hakika wao walikuwa ni vijana walio muamini Mola wao Mlezi. Na Sisi tukawazidisha uwongofu"
        },
        {
            "chapter": 18,
            "verse": 14,
            "text": "Na tukazitia nguvu nyoyo zao walipo simama na wakasema: Mola wetu Mlezi ni Mola Mlezi wa mbingu na ardhi. Hatutamwita mwenginewe kabisa badala yake kuwa ni Mungu. Hivyo itakuwa tumesema jambo la kuvuka mpaka"
        },
        {
            "chapter": 18,
            "verse": 15,
            "text": "Hawa watu wetu wameshika miungu mingine badala yake Yeye. Kwa nini basi hawawatolei uthibitisho ulio dhaahiri? Na nani aliye dhaalimu zaidi kuliko anaye mzulia uwongo Mwenyezi Mungu"
        },
        {
            "chapter": 18,
            "verse": 16,
            "text": "Na mkijitenga nao na vile wanavyo viabudu badala ya Mwenyezi Mungu, basi kimbilieni pangoni, akufungulieni Mola wenu Mlezi rehema yake, na akutengenezeeni ya kukufaeni katika mambo yenu"
        },
        {
            "chapter": 18,
            "verse": 17,
            "text": "Na unaliona jua linapo chomoza linainamia kuliani mwao kutoka hapo pangoni; na linapo kuchwa linawakwepa kushotoni, na wao wamo katika uwazi wa pango. Hizo ni katika ishara za Mwenyezi Mungu. Ambaye Mwenyezi Mungu anamwongoa basi huyo ni mwenye kuongoka. Na anaye muacha kupotea basi hutampatia mlinzi wala mwongozi"
        },
        {
            "chapter": 18,
            "verse": 18,
            "text": "Nawe utawadhania wamacho, na hali wamelala. Nasi tunawageuza kulia na kushoto. Na mbwa wao amenyoosha miguu yake ya mbele kizingitini. Kama ungeli watokea hapana shaka ungeli geuka kuwakimbia, nawe umejaa khofu"
        },
        {
            "chapter": 18,
            "verse": 19,
            "text": "Na kwa namna hii tuliwainua usingizini wapate kuulizana wao kwa wao. Alisema msemaji katika wao: Mmekaa muda gani? Wakasema: Tumekaa siku moja au sehemu ya siku. Wakasema: Mola wenu Mlezi anajua zaidi muda mlio kaa. Hebu mtumeni mmoja wenu na hizi fedha zenu ende mjini, akatazame chakula chake kipi kilicho bora kabisa akuleteeni cha kukila. Naye afanye mambo hayo kwa busara, wala asikutajeni kabisa kwa yeyote"
        },
        {
            "chapter": 18,
            "verse": 20,
            "text": "Kwani wao wakikutambueni watakupigeni mawe, au watakurudisheni katika dini yao; na hapo hamtafanikiwa kabisa"
        },
        {
            "chapter": 18,
            "verse": 21,
            "text": "Na namna hivi tuliwa juulisha kwa watu wapate kujua ya kwamba ahadi ya Mwenyezi Mungu ni ya kweli, na kwamba Saa haina shaka. Walipo kuwa wakigombania jambo lao wao kwa wao walisema: Jengeni jengo juu yao. Mola wao Mlezi anawajua vyema. Wakasema walio shinda katika shauri yao: Bila ya shaka tutawajengea msikiti juu yao"
        },
        {
            "chapter": 18,
            "verse": 22,
            "text": "Watasema: Walikuwa watatu, wa nne wao ni mbwa wao. Na wanasema: Walikuwa watano, wa sita wao ni mbwa wao. Wanavurumisha ovyo. Na wanasema: Walikuwa saba, na wa nane wao ni mbwa wao. Sema: Mola wangu Mlezi ndiye anaye jua sawa sawa hisabu yao. Hawawajui ila wachache tu. Basi usibishane juu yao ila kwa mabishano ya juu juu tu hivi. Wala usiulize khabari zao kwa yeyote yule"
        },
        {
            "chapter": 18,
            "verse": 23,
            "text": "Wala usisema kamwe kwa jambo lolote lile: Hakika nitalifanya hilo kesho"
        },
        {
            "chapter": 18,
            "verse": 24,
            "text": "Isipo kuwa Mwenyezi Mungu akipenda. Na mkumbuke Mola wako Mlezi pale unapo sahau, na sema: Asaa Mola wangu Mlezi ataniongoa kwenye uwongozi ulio karibu zaidi kuliko huu"
        },
        {
            "chapter": 18,
            "verse": 25,
            "text": "Na walikaa katika pango lao miaka mia tatu, na wakazidisha tisa"
        },
        {
            "chapter": 18,
            "verse": 26,
            "text": "Sema: Mwenyezi Mungu anajua zaidi muda walio kaa. Ni zake tu siri za mbingu na ardhi. Kuona kulioje na kusikia kwake! Hawana mlinzi isipo kuwa Yeye, wala hamshirikishi yeyote katika hukumu yake"
        },
        {
            "chapter": 18,
            "verse": 27,
            "text": "Na soma uliyo funuliwa katika Kitabu cha Mola wako Mlezi. Hapana wa kubadilisha maneno yake. Wala nawe hutapata makimbilio isipo kuwa kwake"
        },
        {
            "chapter": 18,
            "verse": 28,
            "text": "Na isubirishe nafsi yako pamoja na wanao muomba Mola wao Mlezi asubuhi na jioni, hali ya kuwa wanataka radhi yake. Wala macho yako yasiwaruke kwa kutaka pambo la maisha ya dunia. Wala usimt'ii tuliye mghafilisha moyo wake asitukumbuke, na akafuata matamanio yake yakawa yamepita mpaka"
        },
        {
            "chapter": 18,
            "verse": 29,
            "text": "Na sema: Hii ni kweli itokayo kwa Mola wako Mlezi. Basi atakaye, aamini. Na atakaye, akatae. Hakika Sisi tumewaandalia wenye kudhulumu Moto ambao utawazunguka kama khema. Na wakiomba msaada watasaidiwa kwa kupewa maji kama mafuta yaliyo tibuka. Yatayo wababua nyuso zao. Kinywaji hicho ni kiovu mno! Na matandiko hayo ya kupumzikia ni maovu mno"
        },
        {
            "chapter": 18,
            "verse": 30,
            "text": "Hakika wale walio amini na wakatenda mema - hakika Sisi hatupotezi ujira wa anaye tenda mema"
        },
        {
            "chapter": 18,
            "verse": 31,
            "text": "Hao watapata Bustani za milele, zinazo pita mito kati yake. Humo watapambwa kwa mavazi ya mikononi ya dhahabu, na watavaa nguo za kijani za hariri na at'ilasi, huku wakiegemea humo juu ya makochi. Ni malipo bora hayo! Na matandiko mazuri mno ya kupumzikia"
        },
        {
            "chapter": 18,
            "verse": 32,
            "text": "Na wapigie mfano wa watu wawili: mmoja wao tulimpa vitalu viwili vya mizabibu, na tukavizungushia mitende, na kati yake tukatia mimea ya nafaka"
        },
        {
            "chapter": 18,
            "verse": 33,
            "text": "Na hivyo vitalu viwili vikitoa mazao yake, wala hapana kitu katika hayo kilicho tindikia. Na ndani yake tukapasua mito"
        },
        {
            "chapter": 18,
            "verse": 34,
            "text": "Naye alikuwa na mazao mengi. Basi akamwambia mwenzake naye akibishana naye: Mimi nimekushinda wewe kwa mali na nguvu za watu"
        },
        {
            "chapter": 18,
            "verse": 35,
            "text": "Na akaingia kitaluni kwake, naye hali anajidhulumu nafsi yake. Akasema: Sidhani kabisa kuwa haya yataharibika"
        },
        {
            "chapter": 18,
            "verse": 36,
            "text": "Wala sidhani kuwa hiyo Saa (ya Kyama) itatokea. Na ikiwa nitarudishwa kwa Mola wangu Mlezi, bila ya shaka nitapata marejeo bora zaidi kuliko haya"
        },
        {
            "chapter": 18,
            "verse": 37,
            "text": "Mwenzake akamwambia kwa kubishana naye: Je! Unamkufuru aliye kuumba kutokana na udongo, tena kutokana na tone la manii, kisha akakufanya mtu kaamili"
        },
        {
            "chapter": 18,
            "verse": 38,
            "text": "Lakini Yeye Mwenyezi Mungu ndiye Mola wangu Mlezi. Wala simshirikishi na yeyote"
        },
        {
            "chapter": 18,
            "verse": 39,
            "text": "Na lau kuwa ulipo ingia kitaluni kwako ungeli sema: Mashaallah! Alitakalo Mwenyezi Mungu huwa! Hapana nguvu ila kwa Mwenyezi Mungu. Ikiwa unaniona mimi nina mali kidogo na watoto kuliko wewe"
        },
        {
            "chapter": 18,
            "verse": 40,
            "text": "Basi huenda Mola wangu Mlezi akanipa kilicho bora kuliko kitalu chako, naye akapitisha kudra yake kutoka mbinguni kukilitea hicho chako, na kikageuka ardhi tupu inayo teleza"
        },
        {
            "chapter": 18,
            "verse": 41,
            "text": "Au maji yake yakadidimia wala usiweze kuyagundua"
        },
        {
            "chapter": 18,
            "verse": 42,
            "text": "Yakateketezwa matunda yake, akabaki akipindua pindua viganja vyake, kwa vile alivyo yagharimia, na miti imebwagika juu ya chanja zake. Akawa anasema: Laiti nisingeli mshiriki Mola wangu Mlezi na yeyote"
        },
        {
            "chapter": 18,
            "verse": 43,
            "text": "Wala hakuwa nacho kikundi cha kumsaidia badala ya Mwenyezi Mungu, wala mwenyewe hakuweza kujisaidia"
        },
        {
            "chapter": 18,
            "verse": 44,
            "text": "Huko ulinzi ni wa Mwenyezi Mungu wa Haki tu. Yeye ndiye mbora wa malipo, na mbora wa matokeo"
        },
        {
            "chapter": 18,
            "verse": 45,
            "text": "Na wapigie mfano wa maisha ya dunia. Hayo ni kama maji tunayo yateremsha kutoka mbinguni, yakachanganyika na mimea ya ardhi, kisha hiyo mimea ikawa vibuwa vinavyo peperushwa na upepo. Na Mwenyezi Mungu ni Mwenye uweza juu ya kila kitu"
        },
        {
            "chapter": 18,
            "verse": 46,
            "text": "Mali na wana ni pambo la maisha ya dunia. Na mema yanayo bakia ni bora mbele ya Mola wako Mlezi kwa malipo, na bora kwa matumaini"
        },
        {
            "chapter": 18,
            "verse": 47,
            "text": "Na siku tutapo iondoa milima na ukaiona ardhi iwazi, na tukawafufua - wala hatutamwacha hata mmoja kati yao"
        },
        {
            "chapter": 18,
            "verse": 48,
            "text": "Na wakahudhurishwa mbele ya Mola wako Mlezi kwa safu (wakaambiwa): Mmetujia kama tulivyo kuumbeni mara ya kwanza! Bali mlidai kwamba hatutakuwekeeni miadi"
        },
        {
            "chapter": 18,
            "verse": 49,
            "text": "Na kitawekwa kitabu. Basi utawaona wakosefu wanavyo ogopa kwa yale yaliomo humo. Na watasema: Ole wetu! Kitabu hichi kina nini! Hakiachi dogo wala kubwa ila huliandika? Na watayakuta yote waliyo yatenda yamehudhuria hapo. Na Mola wako Mlezi hamdhulumu yeyote"
        },
        {
            "chapter": 18,
            "verse": 50,
            "text": "Na tulipo waambia Malaika: Msujudieni Adam! Walimsjudia isipo kuwa Iblisi. Yeye alikuwa miongoni mwa majini, na akavunja amri ya Mola wake Mlezi. Je! Mnamshika yeye na dhuriya zake kuwa marafiki badala yangu, hali wao ni adui zenu? Ni ovu mno badala hii kwa wenye kudhulumu"
        },
        {
            "chapter": 18,
            "verse": 51,
            "text": "Sikuwashuhudisha kuumbwa kwa mbingu na ardhi, wala kuumbwa kwa nafsi zao. Wala sikuwafanya wapotezao kuwa ni wasaidizi"
        },
        {
            "chapter": 18,
            "verse": 52,
            "text": "Na siku atakapo sema (Mwenyezi Mungu): Waiteni hao mlio dai kuwa ni washirika wangu. Basi watawaita, na wao hawato waitikia. Nasi tutaweka baina yao maangamio"
        },
        {
            "chapter": 18,
            "verse": 53,
            "text": "Na wakhalifu watauona Moto na watajua ya kwamba wao lazima wataingia humo; wala hawatapata pa kuuepuka"
        },
        {
            "chapter": 18,
            "verse": 54,
            "text": "Na bila ya shaka tumewaelezea watu katika hii Qur'ani kila namna ya mfano. Lakini mwanaadamu amezidi kuliko kila kitu kwa ubishi"
        },
        {
            "chapter": 18,
            "verse": 55,
            "text": "Na hapana kilicho wazuia watu kuamini ulipo wajia uwongofu na wakaomba maghfira kwa Mola wao Mlezi, isipo kuwa yawafikie ya wale wa zamani, au iwafikie adhabu jahara"
        },
        {
            "chapter": 18,
            "verse": 56,
            "text": "Na hatuwatumi Mitume ila wawe wabashiri na waonyaji. Na walio kufuru wanabishana kwa uwongo, ili kwa uwongo huo waivunje kweli. Na wanazifanya Ishara zangu na yale waliyo onywa kuwa ni mzaha"
        },
        {
            "chapter": 18,
            "verse": 57,
            "text": "Na ni nani dhaalimu mkubwa zaidi kuliko yule anaye kumbushwa Ishara za Mola wake Mlezi, naye akazipuuza na akasahau yaliyo tangulizwa na mikono yake? Hakika Sisi tumeweka vifuniko juu ya nyoyo zao ili wasifahamu, na uziwi kwenye masikio yao. Na ukiwaita kwenye uwongofu hawakubali kabisa kuongoka"
        },
        {
            "chapter": 18,
            "verse": 58,
            "text": "Na Mola wako Mlezi ni Msamehevu Mwenye rehema. Lau angeli wachukulia kwa mujibu waliyo yachuma, bila ya shaka angeli wafanyia haraka kuwaadhibu. Lakini wanayo miadi ambayo hawatapata makimbilio yoyote ya kuepukana nayo"
        },
        {
            "chapter": 18,
            "verse": 59,
            "text": "Na miji hiyo tuliwaangamiza watu wake walipo dhulumu. Na tukawawekea miadi ya maangamizo yao"
        },
        {
            "chapter": 18,
            "verse": 60,
            "text": "Na pale Musa alipo mwambia kijana wake: Sitoacha kuendelea mpaka nifike zinapo kutana bahari mbili, au nitaendelea kwa muda mrefu"
        },
        {
            "chapter": 18,
            "verse": 61,
            "text": "Basi wawili hao walipo fika zinapo kutana hizo bahari mbili walimsahau samaki wao, naye akashika njia yake kaporonyokea baharini"
        },
        {
            "chapter": 18,
            "verse": 62,
            "text": "Walipo kwisha pita alimwambia kijana wake: Tupe chakula chetu cha mchana. Kwa hakika tumepata machofu kweli kwa hii safari yetu"
        },
        {
            "chapter": 18,
            "verse": 63,
            "text": "Akasema (kijana): Waona! Pale tulipo pumzika penye jabali basi mimi nilimsahau yule samaki. Na hapana aliye nisahaulisha nisimkumbuke ila Shet'ani tu. Naye akashika njia yake baharini kwa ajabu"
        },
        {
            "chapter": 18,
            "verse": 64,
            "text": "(Musa) akasema: Hayo ndiyo tuliyo kuwa tunayataka. Basi wakarudi nyuma kwa kufuata njia waliyo jia"
        },
        {
            "chapter": 18,
            "verse": 65,
            "text": "Basi wakamkuta mja katika waja wangu tuliye mpa rehema kutoka kwetu, na tukamfunza mafunzo yaliyo toka kwetu"
        },
        {
            "chapter": 18,
            "verse": 66,
            "text": "Musa akamwambia: Nikufuate ili unifunze katika ule uwongofu ulio funzwa wewe"
        },
        {
            "chapter": 18,
            "verse": 67,
            "text": "Akasema: Hakika wewe hutaweza kuvumilia kuwa pamoja nami"
        },
        {
            "chapter": 18,
            "verse": 68,
            "text": "Na utawezaje kuvumilia yale usiyo yajua vilivyo undani wake"
        },
        {
            "chapter": 18,
            "verse": 69,
            "text": "Akasema: Inshaallah, Mwenyezi Mungu akipenda, utaniona mvumilivu, wala sitoasi amri yako"
        },
        {
            "chapter": 18,
            "verse": 70,
            "text": "Akasema: Basi ukinifuata usiniulize kitu mpaka mimi nianze kukutajia"
        },
        {
            "chapter": 18,
            "verse": 71,
            "text": "Basi wawili hao wakatoka, hata walipo panda jahazi (yule mtu) akaitoboa. (Musa) akasema: Unaitoboa uwazamishe watu wake? Hakika umefanya jambo baya"
        },
        {
            "chapter": 18,
            "verse": 72,
            "text": "Akasema: Sikukwambia hutaweza kuvumilia kuwa pamoja nami"
        },
        {
            "chapter": 18,
            "verse": 73,
            "text": "(Musa) akasema: Usinichukulie kwa niliyo sahau, wala usinipe uzito kwa jambo langu"
        },
        {
            "chapter": 18,
            "verse": 74,
            "text": "Basi wakatoka wawili hao mpaka wakamkuta kijana, akamuuwa. (Musa) akasema: Ala! Umemuuwa mtu asiye na kosa, na wala hakuuwa! Ama hakika umefanya jambo baya kabisa"
        }
    ]
}
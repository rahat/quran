{
    "juzs": [
        {
            "chapter": 23,
            "verse": 1,
            "text": "HAKIKA wamefanikiwa Waumini"
        },
        {
            "chapter": 23,
            "verse": 2,
            "text": "Ambao ni wanyenyekevu katika Sala zao"
        },
        {
            "chapter": 23,
            "verse": 3,
            "text": "Na ambao hujiepusha na mambo ya upuuzi"
        },
        {
            "chapter": 23,
            "verse": 4,
            "text": "Na ambao wanatoa Zaka"
        },
        {
            "chapter": 23,
            "verse": 5,
            "text": "Na ambao wanazilinda tupu zao"
        },
        {
            "chapter": 23,
            "verse": 6,
            "text": "Isipo kuwa kwa wake zao au kwa iliyo wamiliki mikono yao ya kulia. Kwani hao si wenye kulaumiwa"
        },
        {
            "chapter": 23,
            "verse": 7,
            "text": "Lakini anaye taka kinyume cha haya, basi hao ndio warukao mipaka"
        },
        {
            "chapter": 23,
            "verse": 8,
            "text": "Na ambao wanazitimiza amana zao na ahadi zao"
        },
        {
            "chapter": 23,
            "verse": 9,
            "text": "Na ambao Sala zao wanazihifadhi"
        },
        {
            "chapter": 23,
            "verse": 10,
            "text": "Hao ndio warithi"
        },
        {
            "chapter": 23,
            "verse": 11,
            "text": "Ambao watairithi Pepo ya Firdausi, wadumu humo"
        },
        {
            "chapter": 23,
            "verse": 12,
            "text": "Na kwa yakini tumemuumba mtu kutokana na asli ya udongo"
        },
        {
            "chapter": 23,
            "verse": 13,
            "text": "Kisha tukamjaalia awe tone ya mbegu ya uzazi katika kalio madhubuti"
        },
        {
            "chapter": 23,
            "verse": 14,
            "text": "Kisha tukaiumba tone kuwa damu iliyo ganda, na tukaiumba damu kuwa pande la nyama, kisha tukaliumba pande la nyama kuwa mifupa, na mifupa tukaivika nyama. Kisha tukamfanya kiumbe mwengine. Basi ametukuka Mwenyezi Mungu Mbora wa waumbaji"
        },
        {
            "chapter": 23,
            "verse": 15,
            "text": "Kisha hakika nyinyi baada ya hayo mtakufa"
        },
        {
            "chapter": 23,
            "verse": 16,
            "text": "Kisha hakika nyinyi Siku ya Kiyama mtafufuliwa"
        },
        {
            "chapter": 23,
            "verse": 17,
            "text": "Na kwa yakini tumeziumba juu yenu njia saba. Nasi hatukuwa wenye kughafilika na viumbe"
        },
        {
            "chapter": 23,
            "verse": 18,
            "text": "Na tumeteremsha kutoka mbinguni maji kwa kiasi na tukayatuliza katika ardhi. Na hakika Sisi tunaweza kuyaondoa"
        },
        {
            "chapter": 23,
            "verse": 19,
            "text": "Kwa maji hayo tukakufanyieni bustani za mitende na mizabibu, mnapata humo matunda mengi, na katika hayo mnakula"
        },
        {
            "chapter": 23,
            "verse": 20,
            "text": "Na mti utokao katika mlima wa Sinai, unatoa mafuta na kuwa kitoweo kwa walao"
        },
        {
            "chapter": 23,
            "verse": 21,
            "text": "Na hakika mnayo mazingatio makubwa katika nyama hoa - tunakunywesheni katika vile viliomo matumboni mwao, na nyinyi mnapata katika hao manufaa mengi, na pia mnawala"
        },
        {
            "chapter": 23,
            "verse": 22,
            "text": "Na juu yao na juu ya marikebu mnabebwa"
        },
        {
            "chapter": 23,
            "verse": 23,
            "text": "Na hakika tulimtuma Nuhu kwa watu wake, akasema: Enyi watu wangu! Muabuduni Mwenyezi Mungu. Nyinyi hamna mungu asiye kuwa Yeye. Basi je! Hamwogopi"
        },
        {
            "chapter": 23,
            "verse": 24,
            "text": "Walisema wale wakuu walio kufuru katika watu wake: Huyu si chochote ila ni mtu tu kama nyinyi. Anataka kujipa ubora juu yenu. Na lau kuwa Mwenyezi Mungu amependa basi yakini angeli teremsha Malaika. Hatukusikia haya kwa baba zetu wa zamani"
        },
        {
            "chapter": 23,
            "verse": 25,
            "text": "Huyu si lolote ila ni mtu mwenye wazimu. Basi mngojeeni tu kwa muda"
        },
        {
            "chapter": 23,
            "verse": 26,
            "text": "Akasema (Nuhu): Mola wangu Mlezi! Ninusuru kwa kuwa wamenikanusha"
        },
        {
            "chapter": 23,
            "verse": 27,
            "text": "Tukampa wahyi: Unda jahazi mbele ya macho yetu na uwongozi wetu! Basi itapo fika amri yetu na ikafurika tanuri, hapo waingize ndani yake wa kila namna dume na jike, na ahali zako, isipo kuwa yule ambaye katika wao juu yake imekwisha tangulia kauli. Wala usinitajie hao walio dhulumu. Kwani hao bila ya shaka watazamishwa"
        },
        {
            "chapter": 23,
            "verse": 28,
            "text": "Basi utakapo tulia wewe na walio pamoja nawe humo marikebuni, sema: Alhamdulillahi Sifa zote njema ni za Mwenyezi Mungu, aliye tuokoa na watu madhaalimu"
        },
        {
            "chapter": 23,
            "verse": 29,
            "text": "Na sema: Mola wangu Mlezi! Niteremshe mteremsho wenye baraka, na Wewe ni Mbora wa wateremshaji"
        },
        {
            "chapter": 23,
            "verse": 30,
            "text": "Hakika katika hayo yapo mazingatio. Na kwa yakini Sisi ni wenye kuwafanyia mtihani"
        },
        {
            "chapter": 23,
            "verse": 31,
            "text": "Kisha baada yao tukaanzisha kizazi kingine"
        },
        {
            "chapter": 23,
            "verse": 32,
            "text": "Tukawapelekea Mtume miongoni mwao, kuwaambia: Muabuduni Mwenyezi Mungu! Hamna mungu asiye kuwa Yeye. Jee, hamwogopi"
        },
        {
            "chapter": 23,
            "verse": 33,
            "text": "Na wakubwa katika watu wake walio kufuru na wakakanusha mkutano wa Akhera, na tukawadekeza kwa starehe katika maisha ya dunia, walisema: Huyu si chochote ila ni binaadamu kama nyinyi; anakula mlacho, na anakunywa mnywacho"
        },
        {
            "chapter": 23,
            "verse": 34,
            "text": "Na nyinyi mkimt'ii mtu kama nyinyi basi hakika mtakuwa khasarani"
        },
        {
            "chapter": 23,
            "verse": 35,
            "text": "Hivyo anakuahidini ati ya kwamba mtakapo kufa na mkawa udongo na mifupa kuwa mtatolewa"
        },
        {
            "chapter": 23,
            "verse": 36,
            "text": "Hayawi! Hayawi hayo mnayo ahidiwa"
        },
        {
            "chapter": 23,
            "verse": 37,
            "text": "Hapana ila uhai wetu wa duniani tu, tunakufa na kuishi basi. Wala sisi hatutafufuliwa"
        },
        {
            "chapter": 23,
            "verse": 38,
            "text": "Huyu si lolote ila ni mtu anaye mzulia Mwenyezi Mungu uwongo, wala sisi sio wa kumuamini"
        },
        {
            "chapter": 23,
            "verse": 39,
            "text": "Akasema: Mola wangu Mlezi! Ninusuru kwa sababu wananikanusha"
        },
        {
            "chapter": 23,
            "verse": 40,
            "text": "(Mwenyezi Mungu) akasema: Baada ya muda mchache watakuwa wenye kujuta"
        },
        {
            "chapter": 23,
            "verse": 41,
            "text": "Basi ukawanyakua ukelele kwa haki, na tukawafanya kama takataka zinazo elea juu ya maji. Ikapotelea mbali kaumu ya madhaalimu"
        },
        {
            "chapter": 23,
            "verse": 42,
            "text": "Kisha tukaleta baada yao vizazi vingine"
        },
        {
            "chapter": 23,
            "verse": 43,
            "text": "Hapana umma uwezao kutanguliza ajali yake wala kuikawiza"
        },
        {
            "chapter": 23,
            "verse": 44,
            "text": "Kisha tukawatuma Mitume wetu, mmoja baada ya mmoja. Kila umma alipo wafikia Mtume wao walimkanusha. Tukawafuatanisha hawa baada ya hawa, na tukawafanya ni hadithi za kusimuliwa. Wakapotelea mbali watu wasio amini"
        },
        {
            "chapter": 23,
            "verse": 45,
            "text": "Kisha tukamtuma Musa na nduguye, Haaruni, pamoja na ishara zetu na hoja zilizo wazi"
        },
        {
            "chapter": 23,
            "verse": 46,
            "text": "Kumwendea Firauni na wakuu wake. Lakini walijivuna, nao walikuwa watu majeuri"
        },
        {
            "chapter": 23,
            "verse": 47,
            "text": "Wakasema: Je, tuwaamini wanaadamu wawili hawa kama sisi, na ambao watu wao ni watumwa wetu"
        },
        {
            "chapter": 23,
            "verse": 48,
            "text": "Basi wakawakanusha, na wakawa miongoni mwa walio angamizwa"
        },
        {
            "chapter": 23,
            "verse": 49,
            "text": "Na hakika tulimpa Musa Kitabu ili wapate kuongoka"
        },
        {
            "chapter": 23,
            "verse": 50,
            "text": "Na tukamfanya mwana wa Mariamu na mama yake kuwa ni Ishara, na tukawapa makimbilio kwenda mahali palipo inuka penye utulivu na chemchem za maji"
        },
        {
            "chapter": 23,
            "verse": 51,
            "text": "Enyi Mitume! Kuleni vyakula vizuri na tendeni mema. Hakika Mimi ni Mjuzi wa mnayo yatenda"
        },
        {
            "chapter": 23,
            "verse": 52,
            "text": "Na kwa yakini huu Umma wenu ni Umma mmoja, na Mimi ni Mola wenu Mlezi, basi nicheni Mimi"
        },
        {
            "chapter": 23,
            "verse": 53,
            "text": "Lakini walikatiana jambo lao mapande mbali mbali. Kila kundi likifurahia kwa waliyo nayo"
        },
        {
            "chapter": 23,
            "verse": 54,
            "text": "Basi waache katika ghafla yao kwa muda"
        },
        {
            "chapter": 23,
            "verse": 55,
            "text": "Je! Wanadhani ya kuwa kwa vile tunavyo wapa mali na watoto"
        },
        {
            "chapter": 23,
            "verse": 56,
            "text": "Ndio tunawahimizia kheri? Lakini wenyewe hawatambui"
        },
        {
            "chapter": 23,
            "verse": 57,
            "text": "Kwa hakika hao ambao kwa kumwogopa Mola wao Mlezi wananyenyekea"
        },
        {
            "chapter": 23,
            "verse": 58,
            "text": "Na wale ambao Ishara za Mola wao Mlezi wanaziamini"
        },
        {
            "chapter": 23,
            "verse": 59,
            "text": "Na wale ambao Mola wao Mlezi hawamshirikishi"
        },
        {
            "chapter": 23,
            "verse": 60,
            "text": "Na wale ambao wanatoa walicho pewa, na hali nyoyo zao zinagopa kwa kuwa watarejea kwa Mola wao Mlezi"
        },
        {
            "chapter": 23,
            "verse": 61,
            "text": "Basi wote hao ndio wanao kimbilia katika mambo ya kheri, na ndio watakao tangulia kuyafikia"
        },
        {
            "chapter": 23,
            "verse": 62,
            "text": "Na hatuilazimishi nafsi ila kwa kadri ya uwezo wake. Na tunacho kitabu kisemacho kweli. Nao hawatadhulumiwa"
        },
        {
            "chapter": 23,
            "verse": 63,
            "text": "Lakini nyoyo zao zimeghafilika na hayo, na wanavyo vitendo vinginevyo wanavyo vifanya"
        },
        {
            "chapter": 23,
            "verse": 64,
            "text": "Hata tutakapo watia katika adhabu wale walio dekezwa kwa starehe kati yao, hapo ndipo watapo yayatika"
        },
        {
            "chapter": 23,
            "verse": 65,
            "text": "Msiyayatike leo! Hakika nyinyi hamtanusurika nasi"
        },
        {
            "chapter": 23,
            "verse": 66,
            "text": "Hakika zilikuwa Aya zangu mkisomewa, nanyi mkirudi nyuma juu ya visigino vyenu"
        },
        {
            "chapter": 23,
            "verse": 67,
            "text": "Na huku mkitakabari na usiku mkiizungumza (Qur'ani) kwa dharau"
        },
        {
            "chapter": 23,
            "verse": 68,
            "text": "Je, hawakuifikiri kauli, au yamewajia yasiyo wafikia baba zao wa zamani"
        },
        {
            "chapter": 23,
            "verse": 69,
            "text": "Au hawakumjua Mtume wao, ndio maana wanamkataa"
        },
        {
            "chapter": 23,
            "verse": 70,
            "text": "Au wanasema: Ana wazimu? Bali amewajia kwa Haki, na wengi wao wanaichukia Haki"
        },
        {
            "chapter": 23,
            "verse": 71,
            "text": "Na lau kuwa Haki ingeli fuata matamanio yao, basi zingeli haribika mbingu na ardhi na waliomo ndani. Bali tumewaletea ukumbusho wao, nao wanajitenga mbali na ukumbusho wao"
        },
        {
            "chapter": 23,
            "verse": 72,
            "text": "Au unawaomba ujira? Lakini ujira wa Mola wako Mlezi ni bora, na Yeye ndiye Mbora wa wanao ruzuku"
        },
        {
            "chapter": 23,
            "verse": 73,
            "text": "Na kwa yakini wewe unawaita kwenye Njia Iliyo Nyooka"
        },
        {
            "chapter": 23,
            "verse": 74,
            "text": "Na hakika wale wasio iamini Akhera wanajitenga na Njia hiyo"
        },
        {
            "chapter": 23,
            "verse": 75,
            "text": "Na lau tungeli warehemu na tukawaondolea shida waliyo nayo bila ya shaka wangeli endelea katika upotofu wao vile vile, wakitangatanga"
        },
        {
            "chapter": 23,
            "verse": 76,
            "text": "Na hakika tuliwatia adhabu kali; lakini hawakuelekea kwa Mola wao Mlezi wala hawakunyenyekea"
        },
        {
            "chapter": 23,
            "verse": 77,
            "text": "Mpaka tulipo wafungulia mlango wa adhabu kali, hapo ndipo wakawa wenye kukata tamaa"
        },
        {
            "chapter": 23,
            "verse": 78,
            "text": "Na Yeye ndiye aliye kuumbieni kusikia na kuona na nyoyo za kufahamu. Ni kuchache mno kushukuru kwenu"
        },
        {
            "chapter": 23,
            "verse": 79,
            "text": "Na Yeye ndiye aliye kuenezeni katika ardhi, na kwake Yeye mtakusanywa"
        },
        {
            "chapter": 23,
            "verse": 80,
            "text": "Na Yeye ndiye anaye huisha na kufisha, na yake Yeye mabadiliko ya usiku na mchana. Basi je! Hamfahamu"
        },
        {
            "chapter": 23,
            "verse": 81,
            "text": "Bali wanasema kama walivyo sema watu wa kwanza"
        },
        {
            "chapter": 23,
            "verse": 82,
            "text": "Walisema: Je! Tukisha kufa tukawa udongo na mifupa ndio tutafufuliwa"
        },
        {
            "chapter": 23,
            "verse": 83,
            "text": "Tuliahidiwa haya sisi na baba zetu zamani. Hayakuwa haya ila ni visa vya uwongo vya watu wa zamani"
        },
        {
            "chapter": 23,
            "verse": 84,
            "text": "Sema: Ni ya nani ardhi na viliomo ndani yake, kama nyinyi mnajua"
        },
        {
            "chapter": 23,
            "verse": 85,
            "text": "Watasema: Ni vya Mwenyezi Mungu! Sema: Basi, je, hamkumbuki"
        },
        {
            "chapter": 23,
            "verse": 86,
            "text": "Sema: Ni nani Mola Mlezi wa mbingu saba na Mola Mlezi wa A'rshi Kuu"
        },
        {
            "chapter": 23,
            "verse": 87,
            "text": "Watasema: Ni vya Mwenyezi Mungu. Sema: Basi je, hamwogopi"
        },
        {
            "chapter": 23,
            "verse": 88,
            "text": "Sema: Ni nani mkononi mwake umo Ufalme wa kila kitu, naye ndiye anaye linda, wala hakilindwi asicho taka, kama mnajua"
        },
        {
            "chapter": 23,
            "verse": 89,
            "text": "Watasema: (Ufalme huo) ni wa Mwenyezi Mungu. Sema: Basi vipi mnadanganyika"
        },
        {
            "chapter": 23,
            "verse": 90,
            "text": "Bali tumewaletea Haki, na kwa yakini hao ni waongo"
        },
        {
            "chapter": 23,
            "verse": 91,
            "text": "Mwenyezi Mungu hana mwana yeyote, wala hanaye mungu mwengine. Inge kuwa hivyo basi kila mungu angeli chukua alivyo umba, na baadhi yao wangeli washinda wengine. Mwenyezi Mungu ameepukana na sifa wanazo msifu"
        },
        {
            "chapter": 23,
            "verse": 92,
            "text": "Mjuzi wa siri na dhaahiri, na ametukuka juu ya hayo wanayo mshirikisha nayo"
        },
        {
            "chapter": 23,
            "verse": 93,
            "text": "Sema: Mola wangu Mlezi! Ukinionyesha adhabu waliyo ahidiwa"
        },
        {
            "chapter": 23,
            "verse": 94,
            "text": "Mola wangu Mlezi! Usinijaalie katika watu madhaalimu hao"
        },
        {
            "chapter": 23,
            "verse": 95,
            "text": "Na hakika Sisi ni waweza wa kukuonyeshsa tuliyo waahidi"
        },
        {
            "chapter": 23,
            "verse": 96,
            "text": "Kinga maovu kwa kutenda yaliyo mema zaidi. Sisi tunajua wayasemayo"
        },
        {
            "chapter": 23,
            "verse": 97,
            "text": "Na sema: Mola wangu Mlezi! Najikinga kwako na wasiwasi wa mashet'ani"
        },
        {
            "chapter": 23,
            "verse": 98,
            "text": "Na najikinga kwako, Mola wangu Mlezi, wasinikaribie"
        },
        {
            "chapter": 23,
            "verse": 99,
            "text": "Mpaka yanapo mfikia mmoja wao mauti, husema: Mola wangu Mlezi! Nirudishe"
        },
        {
            "chapter": 23,
            "verse": 100,
            "text": "Ili nitende mema sasa badala ya yale niliyo yaacha. Wapi! Hii ni kauli aisemayo yeye tu. Na nyuma yao kipo kizuizi mpaka siku watapo fufuliwa"
        },
        {
            "chapter": 23,
            "verse": 101,
            "text": "Basi litapo pulizwa baragumu hapo hautakuwapo ujamaa baina yao siku hiyo, wala hawataulizana"
        },
        {
            "chapter": 23,
            "verse": 102,
            "text": "Ama wale ambao mizani zao zitakuwa nzito, hao ndio wenye kufanikiwa"
        },
        {
            "chapter": 23,
            "verse": 103,
            "text": "Na wale ambao mizani zao zitakuwa nyepesi, hao ndio walio zitia khasarani nafsi zao, na katika Jahannamu watadumu"
        },
        {
            "chapter": 23,
            "verse": 104,
            "text": "Moto utababua nyuso zao, nao watakuwa na nyuso zilizo kunjana"
        },
        {
            "chapter": 23,
            "verse": 105,
            "text": "Je! Hazikuwa Aya zangu mkisomewa, na nyinyi mkizikanusha"
        },
        {
            "chapter": 23,
            "verse": 106,
            "text": "Mola wetu Mlezi! Tulizidiwa na uovu wetu na tukawa watu tulio potea"
        },
        {
            "chapter": 23,
            "verse": 107,
            "text": "Mola wetu Mlezi! Tutoe humu Motoni. Na tufanyapo tena basi kweli sisi ni wenye kudhulumu"
        },
        {
            "chapter": 23,
            "verse": 108,
            "text": "Atasema Mwenyezi Mungu: Tokomeeni humo, wala msinisemeze"
        },
        {
            "chapter": 23,
            "verse": 109,
            "text": "Bila ya shaka lilikuwapo kundi katika waja wangu likisema: Mola wetu Mlezi! Tumeamini; basi tusamehe na uturehemu, nawe ndiwe Mbora wa wanao rehemu"
        },
        {
            "chapter": 23,
            "verse": 110,
            "text": "Lakini nyinyi mliwakejeli hata wakakusahaulisheni kunikumbuka, na mlikuwa mkiwacheka"
        },
        {
            "chapter": 23,
            "verse": 111,
            "text": "Hakika Mimi leo nimewalipa kwa vile walivyo subiri. Bila ya shaka hao ndio wenye kufuzu"
        },
        {
            "chapter": 23,
            "verse": 112,
            "text": "Atasema: Mlikaa muda gani katika ardhi kwa hisabu ya miaka"
        },
        {
            "chapter": 23,
            "verse": 113,
            "text": "Watasema: Tulikaa siku moja au sehemu ya siku. Basi waulize wanao weka hisabu"
        },
        {
            "chapter": 23,
            "verse": 114,
            "text": "Atasema: Nyinyi hamkukaa huko duniani ila kidogo, laiti ingeli kuwa mnajua"
        },
        {
            "chapter": 23,
            "verse": 115,
            "text": "Je! Mlidhani ya kwamba tulikuumbeni bure na ya kwamba nyinyi kwetu hamtarudishwa"
        },
        {
            "chapter": 23,
            "verse": 116,
            "text": "Ametukuka Mwenyezi Mungu, Mfalme wa Haki, hapana mungu ila Yeye, Mola Mlezi wa A'rshi Tukufu"
        },
        {
            "chapter": 23,
            "verse": 117,
            "text": "Na anaye muomba - pamoja na Mwenyezi Mungu - mungu mwenginewe hana ushahidi wa hili; basi bila ya shaka hisabu yake iko kwa Mola wake Mlezi. Kwa hakika makafiri hawafanikiwi"
        },
        {
            "chapter": 23,
            "verse": 118,
            "text": "Nawe sema: Mola wangu Mlezi! Samehe na urehemu nawe ni Mbora wa wanao rehemu"
        },
        {
            "chapter": 24,
            "verse": 1,
            "text": "HII NI SURA Tuliyo iteremsha na tukailazimisha; tukateremsha ndani yake Aya zilizo wazi ili mkumbuke"
        },
        {
            "chapter": 24,
            "verse": 2,
            "text": "Mzinifu mwanamke na mzinifu mwanamume, mtandikeni kila mmoja katika wao bakora mia. Wala isikushikeni huruma kwa ajili yao katika hukumu ya Mwenyezi Mungu, ikiwa nyinyi mnamuamini Mwenyezi Mungu na Siku ya Mwisho. Na lishuhudie adhabu yao kundi la Waumini"
        },
        {
            "chapter": 24,
            "verse": 3,
            "text": "Mwanamume mzinifu hamwoi ila mwanamke mzinifu au mwanamke mshirikina. Na mwanamke mzinifu haolewi ila na mwanamume mzinifu au mshirikina. Na hayo yameharimishwa kwa Waumini"
        },
        {
            "chapter": 24,
            "verse": 4,
            "text": "Na wanao wasingizia wanawake mahashumu, kisha wasilete mashahidi wane, basi watandikeni bakora thamanini, na msiwakubalie ushahidi wao tena. Na hao ndio wapotovu"
        },
        {
            "chapter": 24,
            "verse": 5,
            "text": "Isipo kuwa wale walio tubu baada ya hayo na wakatengenea; kwani bila ya shaka Mwenyezi Mungu ni Msamehevu, Mwenye kurehemu"
        },
        {
            "chapter": 24,
            "verse": 6,
            "text": "Na wale wanao wasingizia wake zao na hawana mashahidi ila nafsi zao, basi ushahidi wa mmoja wao utakuwa kushuhudilia mara nne kwa kiapo cha Mwenyezi Mungu ya kwamba hakika yeye ni katika wasema kweli"
        },
        {
            "chapter": 24,
            "verse": 7,
            "text": "Na mara ya tano kwamba laana ya Mwenyezi Mungu iwe juu yake ikiwa ni miongoni mwa waongo"
        },
        {
            "chapter": 24,
            "verse": 8,
            "text": "Na mke itamwondokea adhabu kwa kutoa shahada mara nne kwa kiapo cha Mwenyezi Mungu ya kwamba huyu mume ni miongoni mwa waongo"
        },
        {
            "chapter": 24,
            "verse": 9,
            "text": "Na mara ya tano ya kwamba ghadhabu ya Mwenyezi Mungu iwe juu yake kama mumewe yu miongoni mwa wanao sema kweli"
        },
        {
            "chapter": 24,
            "verse": 10,
            "text": "Na lau kuwa si fadhila ya Mwenyezi Mungu juu yenu na rehema yake, na ya kuwa Mwenyezi Mungu ni Mpokeaji toba"
        },
        {
            "chapter": 24,
            "verse": 11,
            "text": "Hakika wale walio leta uwongo ni kundi miongoni mwenu. Msifikiri ni shari kwenu, bali hiyo ni kheri kwenu. Kila mtu katika wao atapata aliyo yachuma katika madhambi. Na yule aliyejitwika sehemu yake kubwa miongoni mwao, atapata adhabu kubwa"
        },
        {
            "chapter": 24,
            "verse": 12,
            "text": "Kwa nini mlipo sikia khabari hii, wanaume Waumini na wanawake Waumini hawakuwadhania wenzao mema, na kusema: Huu ni uzushi dhaahiri"
        },
        {
            "chapter": 24,
            "verse": 13,
            "text": "Kwa nini hawakuleta mashahidi wane? Na ilivyo kuwa hawakuleta mashahidi wane basi hao mbele ya Mwenyezi Mungu ni waongo"
        },
        {
            "chapter": 24,
            "verse": 14,
            "text": "Na lau kuwa si fadhila ya Mwenyezi Mungu juu yenu na rehema yake katika dunia na Akhera, bila ya shaka ingeli kupateni adhabu kubwa kwa sababu ya yale mliyo jiingiza"
        },
        {
            "chapter": 24,
            "verse": 15,
            "text": "Mlipo yapokea kwa ndimi zenu na mkasema kwa vinywa vyenu msiyo yajua, na mlifikiri ni jambo dogo, kumbe mbele ya Mwenyezi Mungu ni kubwa"
        },
        {
            "chapter": 24,
            "verse": 16,
            "text": "Na kwa nini mlipo yasikia msiseme: Haitufalii kuzungumza haya. Subhanak Umetakasika! Huu ni uzushi mkubwa"
        },
        {
            "chapter": 24,
            "verse": 17,
            "text": "Mwenyezi Mungu anakuonyeni msirejee tena kufanya kama haya kabisa, ikiwa nyinyi ni Waumini"
        },
        {
            "chapter": 24,
            "verse": 18,
            "text": "Na Mwenyezi Mungu anakubainisheni Aya. Na Mwenyezi Mungu ni Mjuzi Mwenye hikima"
        },
        {
            "chapter": 24,
            "verse": 19,
            "text": "Kwa hakika wale wanao penda uenee uchafu kwa walio amini, watapata adhabu chungu katika dunia na Akhera. Na Mwenyezi Mungu anajua na nyinyi hamjui"
        },
        {
            "chapter": 24,
            "verse": 20,
            "text": "Na lau kuwa si fadhila ya Mwenyezi Mungu juu yenu na rehema yake, na kuwa hakika Mwenyezi Mungu ni Mpole, Mwenye kurehemu"
        },
        {
            "chapter": 24,
            "verse": 21,
            "text": "Enyi mlio amini! Msizifuate nyayo za Shet'ani. Na atakaye fuata nyayo za Shet'ani basi yeye huamrisha machafu na maovu. Na lau kuwa si fadhila ya Mwenyezi Mungu na rehema yake juu yenu, asingeli takasika miongoni mwenu kabisa hata mmoja. Lakini Mwenyezi Mungu humtakasa amtakaye, na Mwenyezi Mungu ni Mwenye kusikia, Mwenye kujua"
        },
        {
            "chapter": 24,
            "verse": 22,
            "text": "Na wale katika nyinyi wenye fadhila na wasaa wasiape kutowapa jamaa zao na masikini na walio hama kwa Njia ya Mwenyezi Mungu. Na wasamehe, na waachilie mbali. Je! Nyinyi hampendi Mwenyezi Mungu akusameheni? Na Mwenyezi Mungu ni Mwenye kusamehe Mwenye kurehemu"
        },
        {
            "chapter": 24,
            "verse": 23,
            "text": "Hakika wanao wasingizia wanawake, wanao jihishimu, walio ghafilika, Waumini, wamelaaniwa duniani na Akhera, nao watapata adhabu kubwa"
        },
        {
            "chapter": 24,
            "verse": 24,
            "text": "Siku ambayo zitawashuhudia ndimi zao na mikono yao na miguu yao kwa waliyo kuwa wakiyatenda"
        },
        {
            "chapter": 24,
            "verse": 25,
            "text": "Siku hiyo Mwenyezi Mungu atawapa sawa sawa malipo yao ya haki, na watajua kwamba hakika Mwenyezi Mungu ndiye Haki Iliyo Wazi"
        },
        {
            "chapter": 24,
            "verse": 26,
            "text": "Wanawake waovu ni wa wanaume waovu, na wanaume waovu ni wa wanawake waovu. Na wanawake wema ni wa wanaume wema, na wanaume wema ni wa wanawake wema. Hao wameepushwa na hayo wanayo yasema; wao watapata msamaha na riziki ya ukarimu"
        },
        {
            "chapter": 24,
            "verse": 27,
            "text": "Enyi mlio amini! Msiingie nyumba zisio nyumba zenu mpaka mwombe ruhusa, na mwatolee salamu wenyewe. Hayo ni bora kwenu mpate kukumbuka"
        },
        {
            "chapter": 24,
            "verse": 28,
            "text": "Na msip o mkuta mtu humo basi msiingie mpaka mruhusiwe. Na mkiambiwa: Rudini! Basi rudini. Hivi ni usafi zaidi kwenu. Na Mwenyezi Mungu anajua mnayo yatenda"
        },
        {
            "chapter": 24,
            "verse": 29,
            "text": "Si vibaya kwenu kuingia nyumba zisio kaliwa ambazo ndani yake yamo manufaa yenu. Na Mwenyezi Mungu anajua mnayo yadhihirisha na mnayo yaficha"
        },
        {
            "chapter": 24,
            "verse": 30,
            "text": "Waambie Waumini wanaume wainamishe macho yao, na wazilinde tupu zao. Hili ni takaso bora kwao. Hakika Mwenyezi Mungu anazo khabari za wanayo yafanya"
        },
        {
            "chapter": 24,
            "verse": 31,
            "text": "Na waambie Waumini wanawake wainamishe macho yao, na wazilinde tupu zao, wala wasionyeshe uzuri wao isipo kuwa unao dhihirika. Na waangushe shungi zao juu ya vifua vyao, wala wasionyeshe uzuri wao ila kwa waume zao, au baba zao, au baba wa waume zao, au watoto wao, au watoto wa waume zao, au kaka zao, au wana wa kaka zao, au wana wa dada zao, au wanawake wenzao, au iliyo wamiliki mikono yao ya kuume, au wafwasi wanaume wasio na matamanio, au watoto ambao hawajajua mambo yaliyo khusu uke. Wala wasipige chini miguu yao ili yajuulikane mapambo waliyo yaficha. Na tubuni nyote kwa Mwenyezi Mungu, enyi Waumini, ili mpate kufanikiwa"
        },
        {
            "chapter": 24,
            "verse": 32,
            "text": "Na waozeni wajane miongoni mwenu na wema katika watumwa wenu na wajakazi wenu. Wakiwa mafakiri Mwenyezi Mungu atawatajirisha kwa fadhila yake. Na Mwenyezi Mungu ni Mwenye wasaa Mwenye kujua"
        },
        {
            "chapter": 24,
            "verse": 33,
            "text": "Na wajizuilie na machafu wale wasio pata cha kuolea, mpaka Mwenyezi Mungu awatajirishe kwa fadhila yake. Na wanao taka kuandikiwa uhuru katika wale ambao mikono yenu ya kulia imewamiliki, basi waandikieni kama mkiona wema kwao. Na wapeni katika mali ya Mwenyezi Mungu aliyo kupeni. Wala msiwashurutishe vijakazi vyenu kufanya zina kwa ajili ya kutafuta pato la maisha ya dunia, ilhali wao wanataka kujihishimu. Na atakaye walazimisha basi Mwenyezi Mungu baada ya kulazimishwa kwao huko, atawasamehe, kwani Mwenyezi Mungu ni Mwenye kusamehe, Mwenye kurehemu"
        },
        {
            "chapter": 24,
            "verse": 34,
            "text": "Na kwa yakini tumekuteremshieni Ishara zilizo wazi na mifano kutokana na walio tangulia kabla yenu na mawaidha kwa wachamngu"
        },
        {
            "chapter": 24,
            "verse": 35,
            "text": "Mwenyezi Mungu ni Nuru ya Mbingu na Ardhi. Mfano wa Nuru yake ni kama shubaka lenye kuwekwa ndani yake taa. Taa ile imo katika tungi. Tungi lile ni kama nyota inayo meremeta, inayo washwa kwa mafuta yanayo toka katika mti ulio barikiwa, mzaituni. Si wa mashariki wala magharibi. Yanakaribia mafuta yake kung'aa wenyewe ingawa moto haujayagusa - Nuru juu ya Nuru. Mwenyezi Mungu humwongoa kwenye Nuru yake amtakaye. Na Mwenyezi Mungu huwapigia watu mifano. Na Mwenyezi Mungu ni Mwenye kujua kila kitu"
        },
        {
            "chapter": 24,
            "verse": 36,
            "text": "Katika Nyumba ambazo Mwenyezi Mungu ameamrisha zitukuzwe, na humo litajwe jina lake, wanamtakasa humo asubuhi na jioni"
        },
        {
            "chapter": 24,
            "verse": 37,
            "text": "Watu ambao biashara wala kuuza hakuwashughulishi na kumdhukuru Mwenyezi Mungu, na kushika Sala, na kutoa Zaka. Wanaikhofu Siku ambayo nyoyo na macho yatageuka"
        },
        {
            "chapter": 24,
            "verse": 38,
            "text": "Ili Mwenyezi Mungu awalipe bora ya waliyo yatenda, na awazidishie katika fadhila zake. Na Mwenyezi Mungu humruzuku amtakaye bila ya hisabu"
        },
        {
            "chapter": 24,
            "verse": 39,
            "text": "Na walio kufuru vitendo vyao ni kama sarabi (mazigazi) uwandani. Mwenye kiu huyadhania ni maji. Hata akiyaendea hapati chochote. Na atamkuta Mwenyezi Mungu hapo naye amlipe hisabu yake sawa sawa. Na Mwenyezi Mungu ni Mwepesi wa kuhisabu"
        },
        {
            "chapter": 24,
            "verse": 40,
            "text": "Au ni kama giza katika bahari kuu, iliyo funikwa na mawimbi juu ya mawimbi, na juu yake yapo mawingu. Giza juu ya giza. Akiutoa mtu mkono wake anakaribia asiuone. Na ambaye Mwenyezi Mungu hakumjaalia kuwa na nuru hawi na nuru"
        },
        {
            "chapter": 24,
            "verse": 41,
            "text": "Je! Huoni kwamba Mwenyezi Mungu vinamtakasa vilivyomo katika mbingu na ardhi, na ndege wakikunjua mbawa zao? Kila mmoja amekwisha jua Sala yake na namna ya kumtakasa kwake. Na Mwenyezi Mungu ni Mwenye kuyajua wayatendayo"
        },
        {
            "chapter": 24,
            "verse": 42,
            "text": "Na ni wa Mwenyezi Mungu ufalme wa mbingu na ardhi, na kwa Mwenyezi Mungu ndio marejeo ya wote"
        },
        {
            "chapter": 24,
            "verse": 43,
            "text": "Je! Huoni ya kwamba Mwenyezi Mungu huyasukuma mawingu, kisha huyaambatisha, kisha huyafanya mirundi? Basi utaona mvua ikitoka kati yake. Na huteremsha kutoka juu kwenye milima ya mawingu mvua ya mawe, akamsibu nayo amtakaye na akamuepusha nayo amtakaye. Hukurubia mmetuko wa umeme wake kupofua macho"
        },
        {
            "chapter": 24,
            "verse": 44,
            "text": "Mwenyezi Mungu hubadilisha usiku na mchana. Hakika katika hayo yapo mazingatio kwa wenye kuona"
        },
        {
            "chapter": 24,
            "verse": 45,
            "text": "Na Mwenyezi Mungu ameumba kila kinyama kutokana na maji. Wengine katika wao huenda kwa matumbo yao, na wengine huenda kwa miguu miwili, na wengine huenda kwa miguu mine. Mwenyezi Mungu huumba ayatakayo. Hakika Mwenyezi Mungu ni Muweza wa kila kitu"
        },
        {
            "chapter": 24,
            "verse": 46,
            "text": "Kwa yakini tumeteremsha Ishara zinazo bainisha. Na Mwenyezi Mungu hummwongoa amtakaye kwenye Njia Iliyo Nyooka"
        },
        {
            "chapter": 24,
            "verse": 47,
            "text": "Na wanasema: Tumemuamini Mwenyezi Mungu na Mtume, na tumet'ii. Kisha kikundi katika hao hugeuka baada ya hayo. Wala hao si wenye kuamini"
        },
        {
            "chapter": 24,
            "verse": 48,
            "text": "Na wanapo itwa kumuendea Mwenyezi Mungu na Mtume wake ili ahukumu baina yao, kipo kikundi katika wao kinakataa"
        },
        {
            "chapter": 24,
            "verse": 49,
            "text": "Na ikiwa haki ni yao, wanamjia kwa kut'ii"
        },
        {
            "chapter": 24,
            "verse": 50,
            "text": "Je! Wana maradhi katika nyoyo zao, au wanaona shaka, au wanaogopa ya kuwa Mwenyezi Mungu na Mtume wake watawadhulumu? Bali hao ndio madhaalimu"
        },
        {
            "chapter": 24,
            "verse": 51,
            "text": "Haiwi kauli ya Waumini wanapo itwa kwa Mwenyezi Mungu na Mtume wake ili ahukumu baina yao, ila ni kusema: Tumesikia, na tumet'ii! Na hao ndio wenye kufanikiwa"
        },
        {
            "chapter": 24,
            "verse": 52,
            "text": "Na wenye kumt'ii Mwenyezi Mungu na Mtume wake, na wakamwogopa Mwenyezi Mungu na wakamcha, basi hao ndio wenye kufuzu"
        },
        {
            "chapter": 24,
            "verse": 53,
            "text": "Na wanaapa kwa Mwenyezi Mungu ukomo wa kiapo chao ya kwamba ukiwaamrisha kwa yakini watatoka. Sema: Msiape! Ut'iifu unajuulikana. Hakika Mwenyezi Mungu anazo khabari za mnayo yatenda"
        },
        {
            "chapter": 24,
            "verse": 54,
            "text": "Sema: Mt'iini Mwenyezi Mungu, na mt'iini Mtume. Na mkigeuka, basi yaliyo juu yake ni aliyo bebeshwa, na yaliyo juu yenu ni mliyo bebshwa nyinyi. Na mkimt'ii yeye mtaongoka. Na hapana juu ya Mtume ila kufikisha Ujumbe wazi wazi"
        },
        {
            "chapter": 24,
            "verse": 55,
            "text": "Mwenyezi Mungu amewaahidi wale walio amini miongoni mwenu na wakatenda mema, ya kwamba atawafanya makhalifa katika ardhi kama alivyo wafanya makhalifa wa kabla yao, na kwa yakini atawasimamishia Dini yao aliyo wapendelea, na atawabadilishia amani baada ya khofu yao. Wawe wananiabudu Mimi, wala wasinishirikishe na chochote. Na watao kufuru baada ya hayo, basi hao ndio wapotovu"
        },
        {
            "chapter": 24,
            "verse": 56,
            "text": "Na shikeni Sala, na toeni Zaka, na mt'iini Mtume, ili mpate kurehemewa"
        },
        {
            "chapter": 24,
            "verse": 57,
            "text": "Msiwadhanie walio kufuru kwamba watashinda katika nchi. Na makaazi yao ni Motoni, na hakika ni maovu kweli marejeo yao"
        },
        {
            "chapter": 24,
            "verse": 58,
            "text": "Enyi mlio amini! Nawakutakeni idhini iliyo wamiliki mikono yenu ya kulia na walio bado kubaalighi miongoni mwenu mara tatu - kabla ya Sala ya alfajiri, na wakati mnapo vua nguo zenu adhuhuri, na baada ya Sala ya isha. Hizi ni nyakati tatu za faragha kwenu. Si vibaya kwenu wala kwao baada ya nyakati hizi, kuzungukiana nyinyi kwa nyinyi. Hivyo ndivyo Mwenyezi Mungu anavyo kuelezeni Aya zake, na Mwenyezi Mungu ni Mjuzi Mwenye hikima"
        },
        {
            "chapter": 24,
            "verse": 59,
            "text": "Na watoto wanapo fikilia umri wa kubaalighi basi nawatake ruhusa, kama walivyo taka ruhusa wa kabla yao. Hivyo ndivyo anavyo kubainishieni Mwenyezi Mungu Aya zake, na Mwenyezi Mungu ni Mjuzi Mwenye hikima"
        },
        {
            "chapter": 24,
            "verse": 60,
            "text": "Na wanawake wazee wasio taraji kuolewa, si vibaya kwao kupunguza nguo zao, bila ya kujishaua kwa mapambo. Na wakijihishimu ni bora kwao. Na Mwenyezi Mungu ni Mwenye kusikia, Mwenye kujua"
        },
        {
            "chapter": 24,
            "verse": 61,
            "text": "Si vibaya kwa kipofu, wala si vibaya kwa kiguru, wala si vibaya kwa mgonjwa, wala kwenu nyinyi, mkila katika nyumba zenu, au nyumba za baba zenu, au nyumba za mama zenu, au nyumba za kaka zenu, au nyumba za dada zenu, au nyumba za ami zenu, au nyumba za shangazi zenu, au nyumba za wajomba zenu, au nyumba za dada wa mama zenu, au za mlio washikia funguo zao, au rafiki yenu. Si vibaya kwenu mkila pamoja au mbali mbali. Na mkiingia katika nyumba, toleaneni salamu, kuwa ni maamkio yanayo toka kwa Mwenyezi Mungu, yenye baraka na mema. Hivyo ndivyo Mwenyezi Mungu anavyo kubainishieni Aya zake mpate kuelewa"
        },
        {
            "chapter": 24,
            "verse": 62,
            "text": "Hakika Waumini wa kweli ni walio muamini Mwenyezi Mungu na Mtume wake; na wanapo kuwa pamoja naye kwa jambo la kuwakhusu wote hawaondoki mpaka wamtake ruhusa. Kwa hakika wale wanao kuomba ruhusa, hao ndio wanao muamini Mwenyezi Mungu na Mtume wake. Na wakikuomba ruhusa kwa baadhi ya kazi zao, mruhusu umtakaye miongoni mwao, uwaombee msamaha kwa Mwenyezi Mungu. Hakika Mwenyezi Mungu ni Mwenye kusamehe, Mwenye kurehemmu"
        },
        {
            "chapter": 24,
            "verse": 63,
            "text": "Msifanye wito wa Mtume baina yenu kama wito wa nyinyi kwa nyinyi. Hakika Mwenyezi Mungu anawajua miongoni mwenu wanao ondoka kwa uficho. Basi nawatahadhari wanao khalifu amri yake, usije ukawapata msiba au ikawapata adhabu chungu"
        },
        {
            "chapter": 24,
            "verse": 64,
            "text": "Jueni kuwa hakika ni vya Mwenyezi Mungu vilivyomo mbinguni na ardhini. Hakika Yeye anajua mlio nayo. Na siku mtapo rudishwa kwake atawaeleza waliyo yafanya. Na Mwenyezi Mungu ni Mjuzi wa kila kitu"
        },
        {
            "chapter": 25,
            "verse": 1,
            "text": "Ametukuka aliye teremsha Furqani kwa mja wake, ili awe mwonyaji kwa walimwengu wote"
        },
        {
            "chapter": 25,
            "verse": 2,
            "text": "Ambaye ni wake ufalme wa mbingu na ardhi, wala hakuwa na mwana, wala hakuwa na mshirika katika ufalme, na akaumba kila kitu na akakikadiria kwa kipimo"
        },
        {
            "chapter": 25,
            "verse": 3,
            "text": "Na wamechukua badala yake miungu ambayo haiumbi chochote, bali hiyo inaumbwa, haijimilikii nafsi zao madhara wala manufaa, wala haimiliki mauti, wala uhai, wala kufufuka"
        },
        {
            "chapter": 25,
            "verse": 4,
            "text": "Na wamesema walio kufuru: Haya si chochote ila ni uzushi alio uzua, na wamemsaidia kwa haya watu wengine! Hakika hawa wamekuja na dhulma na uwongo"
        },
        {
            "chapter": 25,
            "verse": 5,
            "text": "Na wakasema: Hivi ni visa vya watu wa kale alivyo viandikisha, anavyo somewa asubuhi na jioni"
        },
        {
            "chapter": 25,
            "verse": 6,
            "text": "Sema: Ameyateremsha haya ajuaye siri za katika mbingu na ardhi. Hakika Yeye ni Mwenye kusamehe Mwenye kurehemu"
        },
        {
            "chapter": 25,
            "verse": 7,
            "text": "Na wakasema: Ana nini Mtume huyu? Anakula chakula, na anatembea masokoni! Mbona hakuteremshiwa Malaika akawa mwonyaji pamoja naye"
        },
        {
            "chapter": 25,
            "verse": 8,
            "text": "Au akaangushiwa khazina juu yake, au akawa na bustani ale katika hiyo? Wakasema madhaalimu: Nyinyi hamumfuati ila mtu aliye rogwa"
        },
        {
            "chapter": 25,
            "verse": 9,
            "text": "Tazama jinsi wanavyo kupigia mifano. Basi wamepotea, wala hawataiweza Njia"
        },
        {
            "chapter": 25,
            "verse": 10,
            "text": "Ametukuka ambaye akitaka atakujaalia yaliyo bora kuliko hayo, nayo ni mabustani yapitayo mito kati yao, na atakujaalia majumba ya fakhari"
        },
        {
            "chapter": 25,
            "verse": 11,
            "text": "Bali wanaikanusha Saa (ya Kiyama). Na Sisi tumemuandalia Moto mkali kabisa huyo mwenye kuikanusha Saa"
        },
        {
            "chapter": 25,
            "verse": 12,
            "text": "Ule Moto ukiwaona tangu mahali mbali wao watasikia hasira yake na mngurumo wake"
        },
        {
            "chapter": 25,
            "verse": 13,
            "text": "Na watakapo tupwa humo mahali dhiki, hali wamefungwa, wataomba wafe"
        },
        {
            "chapter": 25,
            "verse": 14,
            "text": "Msiombe kufa mara moja tu, bali mfe mara nyingi"
        },
        {
            "chapter": 25,
            "verse": 15,
            "text": "Sema: Je! Haya ni bora au Pepo ya milele, ambayo wameahidiwa wachamngu, iwe kwao malipo na marejeo"
        },
        {
            "chapter": 25,
            "verse": 16,
            "text": "Watayapata humo wayatakayo daima dawamu. Hii ni ahadi juu ya Mola wako Mlezi, inayo ombwa"
        },
        {
            "chapter": 25,
            "verse": 17,
            "text": "Na siku atakapo wakusanya wao na hao wanao waabudu, na akasema: Je! Ni nyinyi mlio wapoteza waja wangu hawa, au wao wenyewe walipotea njia"
        },
        {
            "chapter": 25,
            "verse": 18,
            "text": "Watasema: Subhanak, Umetakasika na upungufu! Haikutupasia sisi kuchukulia walinzi badala yako, lakini Wewe uliwastarehesha wao na baba zao hata wakasahau kukumbuka, na wakawa watu walio angamia"
        },
        {
            "chapter": 25,
            "verse": 19,
            "text": "Basi walikukanusheni kwa mliyo yasema. Kwa hivyo hamwezi kujiondolea wala kujisaidia. Na atakaye dhulumu miongoni mwenu tutamwonjesha adhabu kubwa"
        },
        {
            "chapter": 25,
            "verse": 20,
            "text": "Na hatukuwatuma kabla yako Mitume wowote ila kwa hakika na yakini walikuwa wakila chakula, na wakenda masokoni. Na tumewajaalia baadhi yenu wawe ni majaribio kwa wengine; je! Mtasubiri? Na Mola wako Mlezi ni Mwenye kuona"
        }
    ]
}
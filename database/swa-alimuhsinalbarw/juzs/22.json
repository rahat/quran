{
    "juzs": [
        {
            "chapter": 33,
            "verse": 31,
            "text": "NA MIONGONI mwenu atakeye mt'ii Mwenyezi Mungu na Mtume wake, na akatenda mema, tutampa malipo yake mara mbili, na tutamwandalia riziki ya ukarimu"
        },
        {
            "chapter": 33,
            "verse": 32,
            "text": "Enyi wake wa Nabii! Nyinyi si kama yeyote katika wanawake wengine. Kama mnamcha Mungu basi msiregeze sauti zenu, akaingia tamaa mwenye maradhi katika moyo wake. Na semeni maneno mema"
        },
        {
            "chapter": 33,
            "verse": 33,
            "text": "Na kaeni majumbani kwenu, wala msijishauwe kwa majishauwo ya kijahilia ya kizamani. Na shikeni Sala, na toeni Zaka, na mt'iini Mwenyezi Mungu na Mtume wake. Hakika Mwenyezi Mungu anataka kukuondoleeni uchafu, enyi Watu wa Nyumba ya Mtume, na kukusafisheni baarabara"
        },
        {
            "chapter": 33,
            "verse": 34,
            "text": "Na kumbukeni yasomwayo majumbani mwenu katika Aya za Mwenyezi Mungu na hikima. Kwa hakika Mwenyezi Mungu ni Mjuzi wa mambo ya siri, na Mwenye khabari"
        },
        {
            "chapter": 33,
            "verse": 35,
            "text": "Hakika Waislamu wanaume na Waislamu wanawake, na Waumini wanaume na Waumini wanawake, na wat'iifu wanaume na wat'iifu wanawake, na wasemao kweli wanaume na wanawake, na wanao subiri wanaume na wanawake, na wanyenyekevu wanaume na wanawake, na watoao sadaka wanaume na wanawake, na wanao funga wanaume na wanawake, na wanao jihifadhi tupu zao wanaume na wanawake, na wanao mdhukuru Mwenyezi Mungu kwa wingi wanaume na wanawake, Mwenyezi Mungu amewaandalia msamaha na ujira mkubwa"
        },
        {
            "chapter": 33,
            "verse": 36,
            "text": "Haiwi kwa Muumini mwanamume wala Muumini mwanamke kuwa na khiari katika jambo, Mwenyezi Mungu na Mtume wake wanapo kata shauri katika jambo lao. Na mwenye kumuasi Mwenyezi Mungu na Mtume wake basi hakika amepotea upotofu ulio wazi"
        },
        {
            "chapter": 33,
            "verse": 37,
            "text": "Na ulipo mwambia yule Mwenyezi Mungu aliye mneemesha, nawe ukamneemesha: Shikamana na mkeo, na mche Mwenyezi Mungu. Na ukaficha nafsini mwako aliyo taka Mwenyezi Mungu kuyafichua, nawe ukawachelea watu, hali Mwenyezi Mungu ndiye mwenye haki zaidi kumchelea. Basi Zaid alipo kwisha haja naye tulikuoza wewe, ili isiwe taabu kwa Waumini kuwaoa wake wa watoto wao wa kupanga watapo kuwa wamekwisha timiza nao shuruti za t'alaka. Na amri ya Mwenyezi Mungu ni yenye kutekelezwa"
        },
        {
            "chapter": 33,
            "verse": 38,
            "text": "Hapana ubaya kwa Nabii kufanya aliyo mhalalishia Mwenyezi Mungu. Huo ndio mwendo wa Mwenyezi Mungu kwa walio pita zamani. Na amri ya Mwenyezi Mungu ni kudura iliyo kwisha kadiriwa"
        },
        {
            "chapter": 33,
            "verse": 39,
            "text": "(Hao wa zamani) walio kuwa wakifikisha risala za Mwenyezi Mungu na wanamwogopa Yeye, na wala hawamwogopi yeyote isipo kuwa Mwenyezi Mungu. Na Mwenyezi Mungu ndiye atoshaye kuhisabu"
        },
        {
            "chapter": 33,
            "verse": 40,
            "text": "Muhammad si baba wa yeyote katika wanaume wenu, bali ni Mtume wa Mwenyezi Mungu na Mwisho wa Manabii, na Mwenyezi Mungu ni Mjuzi wa kila kitu"
        },
        {
            "chapter": 33,
            "verse": 41,
            "text": "Enyi mlio amini! Mdhukuruni Mwenyezi Mungu kwa wingi wa kumdhukuru"
        },
        {
            "chapter": 33,
            "verse": 42,
            "text": "Na mtakaseni asubuhi na jioni"
        },
        {
            "chapter": 33,
            "verse": 43,
            "text": "Yeye na Malaika wake ndio wanakurehemuni ili kukutoeni gizani mwende kwenye nuru. Naye ni Mwenye kuwarehemu Waumini"
        },
        {
            "chapter": 33,
            "verse": 44,
            "text": "Maamkiano yao siku ya kukutana naye yatakuwa: Salama! Na amewaandalia malipo ya ukarimu"
        },
        {
            "chapter": 33,
            "verse": 45,
            "text": "Ewe Nabii! Hakika Sisi tumekutuma uwe shahidi na mbashiri na mwonyaji"
        },
        {
            "chapter": 33,
            "verse": 46,
            "text": "Na mwitaji kumwendea Mwenyezi Mungu kwa idhini yake, na taa yenye kutoa nuru"
        },
        {
            "chapter": 33,
            "verse": 47,
            "text": "Na wabashirie Waumini ya kwamba wana fadhila kubwa inayo toka kwa Mwenyezi Mungu"
        },
        {
            "chapter": 33,
            "verse": 48,
            "text": "Wala usiwat'ii makafiri na wanaafiki, na usijali udhia wao. Nawe mtegemee Mwenyezi Mungu. Na Mwenyezi Mungu anatosha kuwa Mtegemewa"
        },
        {
            "chapter": 33,
            "verse": 49,
            "text": "Enyi mlio amini! Mkiwaoa wanawake, Waumini, kisha mkawapa t'alaka kabla ya kuwagusa, basi hamna eda juu yao mtakayo ihisabu. Basi wapeni cha kuwaliwaza, na muwawache kwa kuwachana kwa wema"
        },
        {
            "chapter": 33,
            "verse": 50,
            "text": "Ewe Nabii! Tumekuhalalishia wake zako ulio wapa mahari yao, na ulio wamiliki kwa mkono wako wa kulia katika alio kupa Mwenyezi Mungu, na mabinti ami zako, na mabinti wa shangazi zako, na mabinti wa wajomba zako, na mabinti wa dada za mama yako walio hama pamoja nawe; na mwanamke Muumini akijitoa mwenyewe kwa Nabii, kama mwenyewe Nabii akitaka kumwoa. Ni halali kwako wewe tu, si kwa Waumini wengine. Sisi tunajua tuliyo wafaridhia wao katika wake zao na wanawake ilio wamiliki mikono yao ya kulia. Ili isiwe dhiki kwao. Na Mwenyezi Mungu ni Mwenye kusamehe, Mwenye kurehemu"
        },
        {
            "chapter": 33,
            "verse": 51,
            "text": "Unaweza kuakhirisha zamu kwa umtakaye katika wao, na umsogeze umtakaye. Na kama ukimtaka yule uliye mtenga, basi si vibaya kwako. Kufanya hivi kutapelekea yaburudike macho yao, wala wasihuzunike, na wawe radhi juu ya kile unacho wapa wao wote. Na Mwenyezi Mungu anajua yaliyomo nyoyoni mwenu, na Mwenyezi Mungu ni Mwenye kujua, Mwenye hikima"
        },
        {
            "chapter": 33,
            "verse": 52,
            "text": "Baada ya hawa hawakuhalalikii wewe wanawake wengine, wala kuwabadilisha kwa wake wengine ingawa uzuri wao ukikupendeza; isipo kuwa yule uliye mmiliki kwa mkono wako wa kulia. Na Mwenyezi Mungu anachungua kila kitu"
        },
        {
            "chapter": 33,
            "verse": 53,
            "text": "Enyi mlio amini! Msiingie nyumba za Nabii ila mpewe ruhusa kwenda kula, sio kungojea kiwive. Lakini mtakapo itwa basi ingieni, na mkisha kula tawanyikeni, wala msiweke mazungumzo. Hakika hayo yanamuudhi Nabii naye anakustahini, lakini Mwenyezi Mungu hastahi kwa jambo la haki. Na mnapo wauliza wakeze haja waulizeni nyuma ya mapazia. Hivyo ndio usafi zaidi kwa nyoyo zenu na nyoyo zao. Wala haikufalieni kumuudhi Mtume wa Mwenyezi Mungu, wala kuwaoa wake zake baada yake kabisa. Hakika jambo hilo ni kubwa mbele ya Mwenyezi Mungu"
        },
        {
            "chapter": 33,
            "verse": 54,
            "text": "Mkidhihirisha chochote kile, au mkikificha, basi hakika Mwenyezi Mungu ni Mwenye kujua kila kitu"
        },
        {
            "chapter": 33,
            "verse": 55,
            "text": "Hapana ubaya kwao (wake za Mtume) kuonana na baba zao, wala watoto wao, wala ndugu zao, wala watoto wa ndugu zao wanaume, wala watoto wa ndugu zao wanawake, wala wanawake wenzao, wala wale iliyo wamiliki mikono yao ya kulia. Na enyi wanawake, mcheni Mwenyezi Mungu. Hakika Mwenyezi Mungu ni Mwenye kushuhudia kila kitu"
        },
        {
            "chapter": 33,
            "verse": 56,
            "text": "Hakika Mwenyezi Mungu na Malaika wake wanamsalia Nabii. Enyi mlio amini! Msalieni na mumsalimu kwa salamu"
        },
        {
            "chapter": 33,
            "verse": 57,
            "text": "Hakika wanao muudhi Mwenyezi Mungu na Mtume wake, Mwenyezi Mungu amewalaani duniani na Akhera, na amewaandalia adhabu ya kufedhehi"
        },
        {
            "chapter": 33,
            "verse": 58,
            "text": "Na wale wanao waudhi Waumini wanaume na wanawake pasina wao kufanya kosa lolote, bila ya shaka wamebeba dhulma kubwa na dhambi zilio dhaahiri"
        },
        {
            "chapter": 33,
            "verse": 59,
            "text": "Ewe Nabii! Waambie wake zako, na binti zako, na wake za Waumini wajiteremshie nguo zao. Hivyo ni karibu zaidi kuweza kutambulikana wasiudhiwe. Na Mwenyezi Mungu ni Mwenye kusamehe, Mwenye kurehemu"
        },
        {
            "chapter": 33,
            "verse": 60,
            "text": "Kama wanaafiki na wale wenye maradhi nyoyoni mwao, na waenezao fitna katika Madina hawatoacha, basi kwa yakini tutakusalitisha juu yao, kisha hawatakaa humo karibu yako ila muda mchache tu"
        },
        {
            "chapter": 33,
            "verse": 61,
            "text": "Wamelaanika! Popote watakapo onekana watakamatwa na watauliwa kabisa"
        },
        {
            "chapter": 33,
            "verse": 62,
            "text": "Hii ni ada ya Mwenyezi Mungu iliyo kuwa kwa wale walio pita zamani. Wala hutapata mabadiliko katika ada ya Mwenyezi Mungu"
        },
        {
            "chapter": 33,
            "verse": 63,
            "text": "Watu wanakuuliza khabari ya Saa (ya Kiyama). Sema: Ujuzi wake uko kwa Mwenyezi Mungu. Na nini kitakujuvya? Pengine hiyo Saa iko karibu"
        },
        {
            "chapter": 33,
            "verse": 64,
            "text": "Hakika Mwenyezi Mungu amewalaani makafiri na amewaandalia Moto unao waka kwa nguvu"
        },
        {
            "chapter": 33,
            "verse": 65,
            "text": "Watadumu humo milele. Hawampati mlinzi wala wa kuwanusuru"
        },
        {
            "chapter": 33,
            "verse": 66,
            "text": "Siku ambayo nyuso zao zitapinduliwa pinduliwa katika Moto. Watasema: Laiti tungeli mt'ii Mwenyezi Mungu, na tungeli mt'ii Mtume"
        },
        {
            "chapter": 33,
            "verse": 67,
            "text": "Na watasema: Mola wetu Mlezi! Hakika sisi tuliwat'ii bwana zetu na wakubwa wetu; nao ndio walio tupoteza njia"
        },
        {
            "chapter": 33,
            "verse": 68,
            "text": "Mola wetu Mlezi! Wape wao adhabu mara mbili, na uwalaani laana kubwa"
        },
        {
            "chapter": 33,
            "verse": 69,
            "text": "Enyi mlio amini! Msiwe kama wale walio mtaabisha Musa, lakini Mwenyezi Mungu akamtakasa na waliyo yasema, naye alikuwa mwenye hishima mbele ya Mwenyezi Mungu"
        },
        {
            "chapter": 33,
            "verse": 70,
            "text": "Enyi mlio amini! Mcheni Mwenyezi Mungu na semeni maneno ya sawasawa"
        },
        {
            "chapter": 33,
            "verse": 71,
            "text": "Apate kukutengenezeeni vitendo vyenu na akusameheni madhambi yenu. Na anaye mt'ii Mwenyezi Mungu na Mtume wake, bila ya shaka amefanikiwa mafanikio makubwa"
        },
        {
            "chapter": 33,
            "verse": 72,
            "text": "Kwa hakika Sisi tulikadimisha amana kwa mbingu na ardhi na milima; na vyote hivyo vikakataa kuichukua na vikaogopa. Lakini mwanaadamu akaichukua. Hakika yeye amekuwa dhaalimu mjinga"
        },
        {
            "chapter": 33,
            "verse": 73,
            "text": "Kwa hivyo Mwenyezi Mungu anawaadhibu wanaafiki wanaume, na wanaafiki wanawake, na washirikina wanaume, na washirikina wanawake; na anawapokelea toba Waumini wanaume, na Waumini wanawake. Na Mwenyezi Mungu ni Mwenye kusamehe, Mwenye kurehemu"
        },
        {
            "chapter": 34,
            "verse": 1,
            "text": "Sifa njema zote ni za Mwenyezi Mungu, ambaye ni vyake vyote viliomo mbnguni na katika ardhi. Na sifa ni zake Yeye katika Akhera. Naye ni Mwenye hikima, Mwenye khabari"
        },
        {
            "chapter": 34,
            "verse": 2,
            "text": "Anajua yanayo ingia katika ardhi na yanayo toka humo, na yanayo teremka kutoka mbinguni, na yanayo panda huko. Na Yeye ni Mwenye kurehemu, Mwenye kusamehe"
        },
        {
            "chapter": 34,
            "verse": 3,
            "text": "Na walisema walio kufuru: Haitatufikia Saa (ya Kiyama). Sema: Kwani? Hapana shaka itakufikieni, naapa kwa haki ya Mola wangu Mlezi, Mwenye kujua ya ghaibu! Hapana kinacho fichikana kwake hata chenye uzito wa chembe tu, si katika mbingu wala katika ardhi, wala kilicho kidogo kuliko hivyo, wala kikubwa zaidi; ila vyote hivyo vimo katika Kitabu chake chenye kubainisha"
        },
        {
            "chapter": 34,
            "verse": 4,
            "text": "Ili awalipe walio amini na wakatenda mema. Hao watapata msamaha na riziki ya ukarimu"
        },
        {
            "chapter": 34,
            "verse": 5,
            "text": "Na wale walio jitahidi kuzipinga Ishara zetu wakaona watashinda, hao watapata adhabu mbaya yenye uchungu"
        },
        {
            "chapter": 34,
            "verse": 6,
            "text": "Na walio pewa ilimu wanaona ya kuwa ulio teremshiwa kutoka kwa Mola wako Mlezi ni haki, nayo huongoa kwendea njia ya Mwenye nguvu, Mwenye kusifiwa"
        },
        {
            "chapter": 34,
            "verse": 7,
            "text": "Na walio kufuru walisema: Je! Tukujuulisheni mtu anaye kuambieni kwamba mtakapo chambuliwa mapande mapande mtakuwa katika umbo jipya"
        },
        {
            "chapter": 34,
            "verse": 8,
            "text": "Ama amemzulia Mwenyezi Mungu uwongo, au ana wazimu. Bali wasio amini Akhera wamo adhabuni na upotofu wa mbali kabisa"
        },
        {
            "chapter": 34,
            "verse": 9,
            "text": "Kwani hawaoni yaliyo mbele yao na yaliyo nyuma yao ya mbingu na ardhi? Tungeli penda tungeli wadidimiza ndani ya ardhi, au tungeli wateremshia juu yao vipande vya mbingu. Hakika katika haya zipo Ishara kwa kila mja aliye tubia"
        },
        {
            "chapter": 34,
            "verse": 10,
            "text": "Na tulimpa Daudi fadhila kutoka kwetu, (tukasema): Enyi milima! Karirini kumtakasa Mwenyezi Mungu pamoja naye! Na ndege pia. Na tukamlainishia chuma"
        },
        {
            "chapter": 34,
            "verse": 11,
            "text": "(Tukamwambia:) Tengeneza nguo za chuma pana, na kadiria sawa katika kuunganisha. Na tendeni mema. Hakika Mimi nayaona vyema mnayo yatenda"
        },
        {
            "chapter": 34,
            "verse": 12,
            "text": "Na Suleiman tuliufanya upepo umtumikie. Safari yake ya asubuhi ni mwendo wa mwezi mmoja, na safari yake ya jioni ni mwendo wa mwezi mmoja. Na tukamyayushia chemchem ya shaba. Na katika majini walikuwako walio kuwa wakifanya kazi mbele yake kwa idhini ya Mola wake Mlezi. Na kila anaye jitenga na amri yetu katika wao, tunamwonjesha adhabu ya Moto unao waka"
        },
        {
            "chapter": 34,
            "verse": 13,
            "text": "Walikuwa wakimfanyia alipendalo, kama mihrabu, na masanamu, na madeste makubwa kama mahodhi, na masufuria makubwa yasiyo ondolewa mahala pake. Enyi watu wa Daudi! Fanyeni kazi kwa kushukuru. Ni wachache katika waja wangu wanao shukuru"
        },
        {
            "chapter": 34,
            "verse": 14,
            "text": "Na tulipo mhukumia kufa, hapana aliye wajuulisha kufa kwake ila mnyama wa ardhi aliye kula fimbo yake. Na alipo anguka majini walitambua lau kuwa wangeli jua ya ghaibu wasingeli kaa katika adhabu hiyo ya kufedhehesha"
        },
        {
            "chapter": 34,
            "verse": 15,
            "text": "Hakika ilikuwapo Ishara kwa (watu wa nchi ya) Sabaa katika maskani yao - bustani mbili, kulia na kushoto. Kuleni katika riziki ya Mwenyezi Mungu, na mumshukuru. Mji mzuri na Mola Mlezi aliye Msamehevu"
        },
        {
            "chapter": 34,
            "verse": 16,
            "text": "Lakini wakaacha. Tukawapelekea mafuriko makubwa, na tukawabadilishia badala ya bustani zao hizo kwa bustani nyengine zenye matunda makali machungu, na mivinje, na kidogo katika miti ya kunazi"
        },
        {
            "chapter": 34,
            "verse": 17,
            "text": "Hayo tuliwalipa kwa sababu ya walivyo kufuru. Nasi kwani tunamuadhibu isipo kuwa anaye kufuru"
        },
        {
            "chapter": 34,
            "verse": 18,
            "text": "Na baina yao na miji mingine tuliyo ibariki tuliweka miji iliyo dhaahiri, na tukaweka humo vituo vya safari. Tukawaambia: Nendeni humo usiku na mchana kwa amani"
        },
        {
            "chapter": 34,
            "verse": 19,
            "text": "Lakini wakasema: Mola wetu Mlezi! Weka mwendo mrefu baina ya safari zetu. Na wakazidhulumu nafsi zao. Basi tukawafanya ni masimulizi tu, na tukawatawanya tawanya. Hakika katika hayo bila ya shaka zimo Ishara kwa kila mwenye kusubiri sana na akashukuru"
        },
        {
            "chapter": 34,
            "verse": 20,
            "text": "Na bila ya shaka Iblisi alihakikisha ile dhana yake juu yao. Nao walimfuata, isipo kuwa kundi la Waumini"
        },
        {
            "chapter": 34,
            "verse": 21,
            "text": "Na yeye hakuwa na mamlaka yoyote juu yao, ila kwa sababu ya kuwajaribu tujue nani mwenye kuamini Akhera, na nani anaye tilia shaka. Na Mola wako Mlezi ni Mwenye kuhifadhi kila kitu"
        },
        {
            "chapter": 34,
            "verse": 22,
            "text": "Sema: Waite mnao wadaia kuwa ni badala ya Mwenyezi Mungu. Hawamiliki hata uzito wa chembe hichi katika mbingu wala ardhi. Wala hawana ushirika wowote humo. Wala Yeye hana msaidizi miongoni mwao"
        },
        {
            "chapter": 34,
            "verse": 23,
            "text": "Wala uombezi mbele yake hautafaa kitu, isipo kuwa kwa aliye mpa idhini. Hata itapo ondolewa khofu kwenye nyoyo zao watasema: Mola wenu Mlezi kasema nini? Watasema: Yaliyo kweli! Na Yeye ndiye Aliye juu, Mkubwa"
        },
        {
            "chapter": 34,
            "verse": 24,
            "text": "Sema: Ni nani anaye kuruzukuni kutoka mbinguni na kwenye ardhi? Sema: Mwenyezi Mungu! Na hakika sisi au nyinyi bila ya shaka tuko kwenye uwongofu au upotofu ulio wazi"
        },
        {
            "chapter": 34,
            "verse": 25,
            "text": "Sema: Nyinyi hamtaulizwa kwa makosa tuliyo yafanya, wala sisi hatutaulizwa kwa mnayo yatenda nyinyi"
        },
        {
            "chapter": 34,
            "verse": 26,
            "text": "Sema: Mola wetu Mlezi atatukusanya, kisha atatuhukumu kwa haki; na Yeye ndiye Hakimu Mwenye kujua"
        },
        {
            "chapter": 34,
            "verse": 27,
            "text": "Sema: Nionyesheni mlio waunganisha naye kuwa washirika. Hasha! Bali Yeye ndiye Mwenyezi Mungu Mwenye nguvu, Mwenye hikima"
        },
        {
            "chapter": 34,
            "verse": 28,
            "text": "Na hatukukutuma ila kwa watu wote, uwe mbashiri, na mwonyaji. Lakini watu wengi hawajui"
        },
        {
            "chapter": 34,
            "verse": 29,
            "text": "Na wanasema: Ahadi hii itakuwa lini, ikiwa nyinyi mnasema kweli"
        },
        {
            "chapter": 34,
            "verse": 30,
            "text": "Sema: Nyinyi mnayo miadi ya Siku ambayo hamtaakhirika nayo kwa saa moja, wala hamtaitangulia"
        },
        {
            "chapter": 34,
            "verse": 31,
            "text": "Na walisema walio kufuru: Hatutaiamini Qur'ani hii, wala yaliyo kuwa kabla yake. Na ungeli waona madhaalimu watapo simamishwa mbele ya Mola wao Mlezi, wakirudishiana maneno wao kwa wao! Wanyonge wakiwaambia walio takabari: Lau kuwa si nyinyi, bila ya shaka tungeli kuwa Waumini sisi"
        },
        {
            "chapter": 34,
            "verse": 32,
            "text": "Walio takabari watawaambia wanyonge: Kwani sisi ndio tulio kuzuieni na uwongofu baada ya kukujieni? Bali nyinyi wenyewe ni wakosefu"
        },
        {
            "chapter": 34,
            "verse": 33,
            "text": "Na wanyonge wakawaambia walio takabari: Bali ni vitimbi vyenu vya usiku na mchana, mlipo kuwa mkituamrisha tumkufuru Mwenyezi Mungu, na tumfanyie washirika. Nao wataficha majuto watakapo iona adhabu. Na tutaweka makongwa shingoni mwao walio kufuru. Kwani wanalipwa ila kwa waliyo kuwa wakiyatenda"
        },
        {
            "chapter": 34,
            "verse": 34,
            "text": "Na hatukumtuma mwonyaji yeyote kwenye mji, ila walisema walio jidekeza kwa starehe zao wa mji huo: Hakika sisi tunayakataa hayo mliyo tumwa nayo"
        },
        {
            "chapter": 34,
            "verse": 35,
            "text": "Na wakasema: Sisi tuna mali mengi zaidi na watoto, wala sisi hatutaadhibiwa"
        },
        {
            "chapter": 34,
            "verse": 36,
            "text": "Sema: Hakika Mola wangu Mlezi humkunjulia riziki na humdhikisha amtakaye. Lakini watu wengi hawajui"
        },
        {
            "chapter": 34,
            "verse": 37,
            "text": "Na si mali yenu wala watoto wenu watakao kukaribisheni kwetu muwe karibu, isipo kuwa aliye amini na akatenda mema. Hao basi watapata malipo mardufu kwa walio yafanya. Nao watakuwa salama katika maghorofa"
        },
        {
            "chapter": 34,
            "verse": 38,
            "text": "Na wanao jitahidi kuzipinga Ishara zetu, wakaona watashinda, hao watahudhurishwa kwenye adhabu"
        },
        {
            "chapter": 34,
            "verse": 39,
            "text": "Sema: Kwa hakika Mola wangu Mlezi humkunjulia riziki na humdhikisha amtakaye katika waja wake. Na chochote mtakacho kitoa Yeye atakilipa. Naye ni Mbora wa wanao ruzuku"
        },
        {
            "chapter": 34,
            "verse": 40,
            "text": "Na siku atakayo wakusanya wote, kisha atawaambia Malaika: Je! Hawa walikuwa wakikuabuduni"
        },
        {
            "chapter": 34,
            "verse": 41,
            "text": "Waseme: Subhanak, Umetakasika. Wewe ndiye kipenzi chetu si hao. Bali wao walikuwa wakiwaabudu majini; wengi wao wakiwaamini hao"
        },
        {
            "chapter": 34,
            "verse": 42,
            "text": "Hii leo hataweza yeyote kumletea nafuu wala madhara mwenzie. Na tutawaambia walio dhulumu: Onjeni adhabu ya Moto mlio kuwa mkiukanusha"
        },
        {
            "chapter": 34,
            "verse": 43,
            "text": "Na wanapo somewa Aya zetu zilizo wazi wanasema: Huyu si chochote ila ni mtu anaye taka kukuzuieni na waliyo kuwa wakiabudu baba zenu. Na wakasema: Haya si chochote ila ni uwongo ulio zuliwa. Na walio kufuru waliiambia Haki ilipo wajia: Haya si chochote ila ni uchawi ulio dhaahiri"
        },
        {
            "chapter": 34,
            "verse": 44,
            "text": "Wala hatukuwapa Vitabu wavisome, wala hatukuwatumia Mwonyaji kabla yako wewe"
        },
        {
            "chapter": 34,
            "verse": 45,
            "text": "Na walikadhibisha walio kuwa kabla yao. Na hawakufikilia hata sehemu moja katika kumi ya tulivyo wapa hao. Nao waliwakadhibisha Mitume wangu. Basi kuangamiza kwangu kulikuwa namna gani"
        },
        {
            "chapter": 34,
            "verse": 46,
            "text": "Sema: Mimi nakunasihini kwa jambo moja tu - ya kwamba msimame kwa ajili ya Mwenyezi Mungu, wawili-wawili na mmoja-mmoja; kisha mfikiri. Mwenzenu huyu hana wazimu. Yeye si chochote ila ni Mwonyaji kwenu kabla ya kufika adhabu kali"
        },
        {
            "chapter": 34,
            "verse": 47,
            "text": "Sema: Ujira nilio kuombeni ni wenu nyinyi. Sina ujira ila kwa Mwenyezi Mungu. Na Yeye ni Shahidi juu ya kila kitu"
        },
        {
            "chapter": 34,
            "verse": 48,
            "text": "Sema: Hakika Mola wangu Mlezi anaondoa upotovu kwa Haki. Yeye ndiye Mwenye kujua vyema yaliyo ghaibu"
        },
        {
            "chapter": 34,
            "verse": 49,
            "text": "Sema: Kweli imefika, na uwongo haujitokezi, wala haurudi"
        },
        {
            "chapter": 34,
            "verse": 50,
            "text": "Sema: Ikiwa mimi nimepotea, basi nimepotea kwa kudhuru nafsi yangu mwenyewe. Na ikiwa nimeongoka, basi ni kwa sababu ya kunifunulia Mola wangu Mlezi. Hakika Yeye ni Mwenye kusikia, Aliye karibu"
        },
        {
            "chapter": 34,
            "verse": 51,
            "text": "Na lau ungeli ona watapo babaika, basi hapana pa kukimbilia! Na watakamatwa mahala pa karibu"
        },
        {
            "chapter": 34,
            "verse": 52,
            "text": "Na watasema: Tunaiamini! Lakini wataipata wapi kutoka huko mahala mbali"
        },
        {
            "chapter": 34,
            "verse": 53,
            "text": "Na hapo kabla yake waliikataa, na wakiyatupilia mbali maneno ya ghaibu kutoka mahali mbali"
        },
        {
            "chapter": 34,
            "verse": 54,
            "text": "Na watatiliwa kizuizi baina yao na hayo wanayo yatamani, kama walivyo fanyiwa wenzao zamani. Hakika hao walikuwa na shaka ya kutia wasiwasi"
        },
        {
            "chapter": 35,
            "verse": 1,
            "text": "Sifa zote njema ni za Mwenyezi Mungu, Muumba wa mbingu na ardhi, aliye wafanya Malaika kuwa wajumbe wenye mbawa, mbili-mbili, na tatu- tatu, na nne-nne. Huzidisha katika kuumba apendavyo. Hakika Mwenyezi Mungu ni Muweza juu ya kila kitu"
        },
        {
            "chapter": 35,
            "verse": 2,
            "text": "Rehema ambayo Mwenyezi Mungu anawafungulia watu hapana wa kuizuia. Na anayo izuia hapana wa kuipeleka isipo kuwa Yeye. Naye ndiye Mwenye nguvu, Mwenye hikima"
        },
        {
            "chapter": 35,
            "verse": 3,
            "text": "Enyi watu! Kumbukeni neema za Mwenyezi Mungu juu yenu. Ati yupo muumba mwengine asiye kuwa Mwenyezi Mungu anaye kupeni riziki kutoka mbinguni na kwenye ardhi? Hapana mungu ila Yeye tu. Basi wapi mnako geuzwa"
        },
        {
            "chapter": 35,
            "verse": 4,
            "text": "Na wakikukanusha, basi walikwisha kanushwa Mitume kabla yako. Na mambo yote yatarudishwa kwa Mwenyezi Mungu"
        },
        {
            "chapter": 35,
            "verse": 5,
            "text": "Enyi watu! Hakika ahadi ya Mwenyezi Mungu ni ya kweli. Basi yasikudanganyeni maisha ya dunia, wala mdanganyifu asikudanganyeni juu ya Mwenyezi Mungu"
        },
        {
            "chapter": 35,
            "verse": 6,
            "text": "Hakika Shet'ani ni adui yenu, basi mfanyeni kuwa ni adui. Kwani yeye analiita kundi lake liwe katika watu wa Motoni"
        },
        {
            "chapter": 35,
            "verse": 7,
            "text": "Walio kufuru watakuwa na adhabu kali; na walio amini na wakatenda mema watapata msamaha na ujira mkubwa"
        },
        {
            "chapter": 35,
            "verse": 8,
            "text": "Je! Yule aliye pambiwa a'mali zake mbaya na akaziona ni njema - basi hakika Mwenyezi Mungu humwacha akapotea amtakaye, na humwongoa amtakaye. Basi nafsi yako isijihiliki kwa kuwasikitikia. Hakika Mwenyezi Mungu anajua wanayo yafanya"
        },
        {
            "chapter": 35,
            "verse": 9,
            "text": "Na Mwenyezi Mungu ndiye anaye zituma Pepo ziyatimue mawingu, nasi tukayafikisha kwenye nchi iliyo kufa, tukaifufua ardhi baada ya kufa kwake. Ndivyo kama hivyo kutakavyo kuwa kufufuliwa"
        },
        {
            "chapter": 35,
            "verse": 10,
            "text": "Mwenye kutaka utukufu basi utukufu wote uko kwa Mwenyezi Mungu. Kwake Yeye hupanda neno zuri, na a'mali njema Yeye huitukuza. Na wanao panga vitimbi vya maovu watapata adhabu kali. Na vitimbi vya hao vitaondokea patupu"
        },
        {
            "chapter": 35,
            "verse": 11,
            "text": "Na Mwenyezi Mungu amekuumbeni kutokana na udongo. Kisha kwa tone la manii. Kisha akakufanyeni mwanamume na mwanamke. Na mwanamke yeyote hachukui mimba, wala hazai, ila kwa ilimu yake. Na wala hapewi umri mwenye umri mrefu, wala hapunguziwi katika umri wake, ila yamo hayo katika Kitabu. Hakika hayo ni mepesi kwa Mwenyezi Mungu"
        },
        {
            "chapter": 35,
            "verse": 12,
            "text": "Na bahari mbili haziwi sawa; haya ni matamu yenye ladha, mazuri kunywa. Na haya ni ya chumvi, machungu. Na kutokana na bahari zote mnakula nyama mpya (isiyo chacha). Na mnatoa mapambo mnayo yavaa. Na unaona ndani yake marikebu zinakata maji ili mtafute fadhila zake, na ili mpate kushukuru"
        },
        {
            "chapter": 35,
            "verse": 13,
            "text": "Anauingiza usiku katika mchana, na anauingiza mchana katika usiku. Na amelifanya jua na mwezi kutumikia. Kila kimojapo kinakwenda kwa muda maalumu. Huyo ndiye Mwenyezi Mungu Mola wenu Mlezi. Ufalme ni wake. Na hao mnao waomba badala yake hawamiliki hata ugozi wa kokwa ya tende"
        },
        {
            "chapter": 35,
            "verse": 14,
            "text": "Mkiwaomba hawasikii maombi yenu; na hata wakisikia hawakujibuni. Na Siku ya Kiyama watakataa ushirikina wenu. Na hapana atakaye kupa khabari vilivyo kama Yeye Mwenye khabari"
        },
        {
            "chapter": 35,
            "verse": 15,
            "text": "Enyi watu! Nyinyi ndio wenye haja kwa Mwenyezi Mungu, na Mwenyezi Mungu ndiye Mwenye kujitosha, Msifiwa"
        },
        {
            "chapter": 35,
            "verse": 16,
            "text": "Akitaka atakuondoeni na alete viumbe vipya"
        },
        {
            "chapter": 35,
            "verse": 17,
            "text": "Na hilo si gumu kwa Mwenyezi Mungu"
        },
        {
            "chapter": 35,
            "verse": 18,
            "text": "Na mbebaji habebi mzigo wa mwingine. Na aliye topewa na mzigo wake akiomba uchukuliwe hautachukuliwa hata kidogo, na angamwomba jamaa yake. Hakika wewe unawaonya wale wanao mcha Mola wao Mlezi kwa ghaibu, na wanashika Sala. Na anaye jitakasa, basi anajitakasa kwa ajili ya nafsi yake. Na marejeo ni kwa Mwenyezi Mungu"
        },
        {
            "chapter": 35,
            "verse": 19,
            "text": "Na kipofu na mwenye kuona hawalingani"
        },
        {
            "chapter": 35,
            "verse": 20,
            "text": "Wala giza na mwangaza"
        },
        {
            "chapter": 35,
            "verse": 21,
            "text": "Wala kivuli na joto"
        },
        {
            "chapter": 35,
            "verse": 22,
            "text": "Wala hawalingani walio hai na maiti. Hakika Mwenyezi Mungu humsikilizisha amtakaye. Wala wewe si wa kuwasikilizisha walio makaburini"
        },
        {
            "chapter": 35,
            "verse": 23,
            "text": "Hukuwa wewe ila ni mwonyaji"
        },
        {
            "chapter": 35,
            "verse": 24,
            "text": "Hakika Sisi tumekutuma wewe kwa Haki, kuwa ni mbashiri na mwonyaji. Na hapana umma wowote ila ulipata mwonyaji kati yao"
        },
        {
            "chapter": 35,
            "verse": 25,
            "text": "Na wakikukanusha basi walikwisha wakanusha walio kuwa kabla yao. Mitume wao waliwajia kwa dalili wazi wazi na kwa maandiko na Kitabu chenye nuru"
        },
        {
            "chapter": 35,
            "verse": 26,
            "text": "Kisha nikawakamata walio kufuru. Basi kuchukia kwangu kulikuwaje"
        },
        {
            "chapter": 35,
            "verse": 27,
            "text": "Je! Huoni kwamba Mwenyezi Mungu ameteremsha maji kutoka mbinguni, na kwayo tumeyatoa matunda yenye rangi mbali mbali. Na katika milima imo mistari myeupe na myekundu yenye rangi mbali mbali, na myeusi sana"
        },
        {
            "chapter": 35,
            "verse": 28,
            "text": "Na katika watu, na wanyama, na mifugo, pia rangi zao zinakhitalifiana. Kwa hakika wanao mcha Mwenyezi Mungu miongoni mwa waja wake ni wanazuoni. Hakika Mwenyezi Mungu ni Mwenye nguvu, Mwenye kusamehe"
        },
        {
            "chapter": 35,
            "verse": 29,
            "text": "Hakika wale wanao soma Kitabu cha Mwenyezi Mungu, na wakashika Sala, na wakatoa kwa siri na kwa dhaahiri katika tulivyo waruzuku, hao hutaraji biashara isiyo bwaga"
        },
        {
            "chapter": 35,
            "verse": 30,
            "text": "Ili Yeye awalipe ujira wao kwa ukamilifu, na awazidishie kutokana na fadhila zake. Hakika Yeye ni Mwenye kusamehe Mwenye shukrani"
        },
        {
            "chapter": 35,
            "verse": 31,
            "text": "Na hayo tuliyo kufunulia kutoka Kitabuni ni Kweli yenye kusadikisha yaliyo kuwa kabla yake. Hakika Mwenyezi Mungu kwa waja wake ni Mwenye khabari na Mwenye kuona"
        },
        {
            "chapter": 35,
            "verse": 32,
            "text": "Kisha tumewarithisha Kitabu hao ambao tuliwateuwa miongoni mwa waja wetu. Kati yao yupo aliye jidhulumu nafsi yake, na yupo wa katikati, na yupo aliye tangulia katika mambo ya kheri, kwa idhini ya Mwenyezi Mungu. Hiyo ndiyo fadhila kuu"
        },
        {
            "chapter": 35,
            "verse": 33,
            "text": "Mabustani ya milele watayaingia. Huko watavikwa vikuku vya dhahabu, na lulu, na nguo zao humo ni za hariri"
        },
        {
            "chapter": 35,
            "verse": 34,
            "text": "Na watasema: Alhamdulillahi, Sifa njema zote ni za Mwenyezi Mungu aliye tuondolea huzuni zote. Hakika Mola wetu Mlezi bila ya shaka ni Mwenye kusamehe, Mwenye shukrani"
        },
        {
            "chapter": 35,
            "verse": 35,
            "text": "Ambaye kwa fadhila yake ametuweka makao ya kukaa daima; humu haitugusi taabu wala humu hakutugusi kuchoka"
        },
        {
            "chapter": 35,
            "verse": 36,
            "text": "Na walio kufuru watakuwa na Moto wa Jahannamu, hawahukumiwi wakafa, wala hawatapunguziwa adhabu yake. Hivyo ndivyo tunavyo mlipa kila mwenye kuzidi ukafiri"
        },
        {
            "chapter": 35,
            "verse": 37,
            "text": "Na humo watapiga makelele: Mola wetu Mlezi! Tutoe tufanye mema sio yale tuliyo kuwa tukiyafanya. Kwani hatukukupeni umri wa kutosha kukumbuka mwenye kukumbuka? Na akakujieni Mwonyaji? Basi onjeni! Kwani walio dhulumu hawana wa kuwanusuru"
        },
        {
            "chapter": 35,
            "verse": 38,
            "text": "Kwa hakika Mwenyezi Mungu ni Mjuzi wa siri za mbinguni na ardhi. Hakika Yeye ni Mjuzi wa yaliomo vifuani"
        },
        {
            "chapter": 35,
            "verse": 39,
            "text": "Yeye ndiye aliye kufanyeni manaibu katika ardhi. Na anaye kufuru, basi kufuru yake ni juu yake; na kufuru za makafiri haziwazidishii kwa Mola wao Mlezi ila kuchukiwa. Wala kufuru za makafiri haziwazidishii ila khasara"
        },
        {
            "chapter": 35,
            "verse": 40,
            "text": "Sema: Mnawaona hawa miungu wenu wa kishirikina mnao waomba badala ya Mwenyezi Mungu! Nionyesheni wameumba sehemu gani katika ardhi? Au wana ushirika wowote katika mbingu? Au tumewapa Kitabu nao kwa hicho wakawa na hoja zilizo wazi? Lakini madhaalimu hawaahidiani wao kwa wao ila udanganyifu tu"
        },
        {
            "chapter": 35,
            "verse": 41,
            "text": "Hakika Mwenyezi Mungu ndiye anaye zuilia mbingu na ardhi zisiondoke. Na zikiondoka hapana yeyote wa kuzizuia isipo kuwa Yeye. Hakika Yeye ni Mpole Mwenye kusamehe"
        },
        {
            "chapter": 35,
            "verse": 42,
            "text": "Na waliapa kwa Mwenyezi Mungu ukomo wa kuapa kwao, kwamba akiwajia mwonyaji bila ya shaka watakuwa waongofu zaidi kuliko taifa jingine lolote. Lakini alipo wajia mwonyaji hakuwazidishia ila kuikimbia hiyo Haki"
        },
        {
            "chapter": 35,
            "verse": 43,
            "text": "Kwa kutakabari kwao katika nchi, na kufanya vitimbi vya uovu. Na vitimbi viovu havimsibu ila mwenyewe aliye vifanya. Hebu hawangojei yalio wasibu watu wa kale? Basi hutapata mabadiliko katika mtindo wa Mwenyezi Mungu. Wala hutapata mageuko katika mwendo wa Mwenyezi Mungu"
        },
        {
            "chapter": 35,
            "verse": 44,
            "text": "Je! Hawakusafiri katika ardhi wakaona vipi ulikuwa mwisho wa walio kuwa kabla yao? Na hao walikuwa wana nguvu zaidi kuliko wao. Na hapana kitu kinacho weza kumshinda Mwenyezi Mungu mbinguni wala katika ardhi. Hakika Yeye ni Mwenye kujua, Mwenye uweza"
        },
        {
            "chapter": 35,
            "verse": 45,
            "text": "Na lau kuwa Mwenyezi Mungu angeli wachukulia watu kwa waliyo yachuma, basi asingeli muacha juu ya ardhi hata mnyama mmoja. Lakini Yeye anawachukulia mpaka ufike muda maalumu. Basi ukifika muda wao basi hakika Mwenyezi Mungu ni Mwenye kuwaona waja wake baraabara"
        },
        {
            "chapter": 36,
            "verse": 1,
            "text": "Ya-Sin (Y. S)"
        },
        {
            "chapter": 36,
            "verse": 2,
            "text": "Kwa Haki ya Qur'ani yenye hikima"
        },
        {
            "chapter": 36,
            "verse": 3,
            "text": "Hakika wewe ni miongoni mwa walio tumwa"
        },
        {
            "chapter": 36,
            "verse": 4,
            "text": "Juu ya Njia Iliyo Nyooka"
        },
        {
            "chapter": 36,
            "verse": 5,
            "text": "Uteremsho wa Mwenye nguvu, Mwenye kurehemu"
        },
        {
            "chapter": 36,
            "verse": 6,
            "text": "Ili uwaonye watu ambao baba zao hawakuonywa, basi wao wamekuwa wenye kughafilika"
        },
        {
            "chapter": 36,
            "verse": 7,
            "text": "Bila ya shaka kauli imekwisha thibiti juu ya wengi katika wao, kwa hivyo hawaamini"
        },
        {
            "chapter": 36,
            "verse": 8,
            "text": "Tumeweka makongwa shingoni mwao, yakawafika videvuni. Kwa hivyo vichwa vyao viko juu tu"
        },
        {
            "chapter": 36,
            "verse": 9,
            "text": "Tumeweka kizuizi mbele yao, na kizuizi nyuma yao, na tumewafunika macho yao; kwa hivyo hawaoni"
        },
        {
            "chapter": 36,
            "verse": 10,
            "text": "Ni sawa sawa kwao ukiwaonya au usiwaonye, hawataamini"
        },
        {
            "chapter": 36,
            "verse": 11,
            "text": "Hakika wewe unamwonya mwenye kufuata ukumbusho, na akamcha Arrahman, Mwingi wa Rehema, kwa ghaibu. Basi mbashirie huyo msamaha na ujira mwema"
        },
        {
            "chapter": 36,
            "verse": 12,
            "text": "Hakika Sisi tunawafufua wafu, na tunayaandika wanayo yatanguliza, na wanayo yaacha nyuma. Na kila kitu tumekihifadhi katika daftari asli lenye kubainisha"
        },
        {
            "chapter": 36,
            "verse": 13,
            "text": "Na wapigie mfano wa wakaazi wa mji walipo wafikia walio tumwa"
        },
        {
            "chapter": 36,
            "verse": 14,
            "text": "Tulipo watumia wawili, wakawakanusha. Basi tukawazidishia nguvu kwa mwingine wa tatu. Wakasema: Hakika sisi tumetumwa kwenu"
        },
        {
            "chapter": 36,
            "verse": 15,
            "text": "Wakasema: Nyinyi si chochote ila ni watu kama sisi. Na Mwingi wa Rehema hakuteremsha kitu. Nyinyi mnasema uwongo tu"
        },
        {
            "chapter": 36,
            "verse": 16,
            "text": "Wakasema: Mola wetu Mlezi anajua kwamba hakika sisi tumetumwa kwenu"
        },
        {
            "chapter": 36,
            "verse": 17,
            "text": "Wala si juu yetu ila kufikisha ujumbe ulio wazi"
        },
        {
            "chapter": 36,
            "verse": 18,
            "text": "Wakasema: Sisi tumeagua kuwa nyinyi ni wakorofi. Ikiwa hamtaacha basi kwa yakini tutakupigeni mawe, na mtapata adhabu chungu kutoka kwetu"
        },
        {
            "chapter": 36,
            "verse": 19,
            "text": "Wakasema: Ukorofi wenu mnao wenyewe! Je! Ni kwa kuwa mnakumbushwa? Ama nyinyi ni watu walio pindukia mipaka"
        },
        {
            "chapter": 36,
            "verse": 20,
            "text": "Na akaja mtu mbio kutokea upande wa mbali wa mjini, akasema: Enyi watu wangu! Wafuateni hawa walio tumwa"
        },
        {
            "chapter": 36,
            "verse": 21,
            "text": "Wafuateni ambao hawakutakini ujira, hali ya kuwa wenyewe wameongoka"
        },
        {
            "chapter": 36,
            "verse": 22,
            "text": "NA KWA NINI nisimuabudu yule aliye niumba na kwake mtarejeshwa"
        },
        {
            "chapter": 36,
            "verse": 23,
            "text": "Je! Niishike miungu mingine badala yake? Arrahmani, Mwingi wa Rehema, akinitakia madhara uombezi wa hao hautanifaa kitu, wala hawataniokoa"
        },
        {
            "chapter": 36,
            "verse": 24,
            "text": "Basi hakika mimi hapo nitakuwa katika upotovu ulio dhaahiri"
        },
        {
            "chapter": 36,
            "verse": 25,
            "text": "Hakika mimi nimemuamini Mola wenu Mlezi, basi nisikilizeni"
        },
        {
            "chapter": 36,
            "verse": 26,
            "text": "Akaambiwa: Ingia Peponi! Akasema: Laiti kuwa watu wangu wangeli jua"
        },
        {
            "chapter": 36,
            "verse": 27,
            "text": "Jinsi Mola wangu Mlezi alivyo nisamehe, na akanifanya miongoni mwa walio hishimiwa"
        }
    ]
}
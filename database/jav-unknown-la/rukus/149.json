{
    "rukus": [
        {
            "chapter": 8,
            "verse": 29,
            "text": "E, sira kang padha angestu! Manawa sira prayitna ing Allah, Panjenengane ba- kal amaringi panyilah marang sira, sarta bakal ambirat alanira saka ing sira tuwin angapura marang sira; lan Allah iku Ingkang kagungan kanugrahan agung"
        },
        {
            "chapter": 8,
            "verse": 30,
            "text": "Lan nalikane para kang padha kafir angrancang upaya tumanduk ing sira arep angunjara sira utawa arep amateni sira, utawa arep anundhung sira; lan dheweke padha agawe rancangan, sarta Allah iya adamel rancangan; lan Allah iku Becik-becike para juru- rancang"
        },
        {
            "chapter": 8,
            "verse": 31,
            "text": "Lan kalane timbalan-timba- lan-Ingsun diwacakake marang dheweke, padha acalathu: Temen aku wis padha ngrungu; upama aku karepa, sayekti aku padha bisa angucapake papadhane iki; iki ora liya kajaba caritane para kuna"
        },
        {
            "chapter": 8,
            "verse": 32,
            "text": "Lan kalane dheweke padha ngucap: Dhuh Allah! manawi pu- nika barang yakti saking ngarsa Tuwan, lah mugi Tuwan anjawah- aken sela saking langit dhateng kawula, utawi andhatengaken siksa ingkang nyakiti dhateng kawula"
        },
        {
            "chapter": 8,
            "verse": 33,
            "text": "Ananging ora bakal Allah aniksa dheweke ing sasuwene sira ana ing antarane, lan ora bakal Allah aniksa dheweke, manawa dheweke padha nyuwun panga- pura"
        },
        {
            "chapter": 8,
            "verse": 34,
            "text": "Lan apa ta tumrap dheweke, dene Allah ora aniksa dheweke, kang mangka dheweke padha anyegah saka Masjid Suci, sarta padha ora juru-rumeksane; ora liya juru-rumeksane iku kajaba wong kang padha prayitna , ananging dheweke iku sing akeh padha ora weruh"
        },
        {
            "chapter": 8,
            "verse": 35,
            "text": "Lan ora liya sembahyange ana sangareping Padaleman iku kajaba mung singsot lan keplok; mulane padha angrasakna siksane, amarga saka anggonira padha kafir"
        },
        {
            "chapter": 8,
            "verse": 36,
            "text": "Sayekti, para kang padha kafir iku padha angetokake bandhane kanggo anyegah saka da- dalaning Allah; mulane dheweke bakal padha angetokake iku, tumuli iku ingatase dheweke bakal dadi piduwung kang abanget, tumuli dheweke padha kasoran; lan para kang padha kafir bakal padha di- giring marang naraka"
        },
        {
            "chapter": 8,
            "verse": 37,
            "text": "Supaya Allah amisahake kang jember saka kang becik, sarta andadekake kang jember iku atum- pang tindih; banjur Panjenengane angumpuk-undhung kabeh iku, tumuli anglebokake ing naraka; iki para kang padha kapitunan"
        }
    ]
}
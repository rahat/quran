{
    "rukus": [
        {
            "chapter": 5,
            "verse": 94,
            "text": "E, para kang padha angestu, yekti Allah bakal anyoba ing sira tumrap sawenehing buburon, kang bisa kacekel dening tangan- tanganira lan towokira, supaya Allah anguningani sapa sing wedi marang Panjenengane ana ing pasepen; mulane, sapa sing anerak wates sawuse mangkene iki, iya bakal oleh bagean siksa kang nglarani"
        },
        {
            "chapter": 5,
            "verse": 95,
            "text": "E, para kang padha angestu! aja padha mateni buburon sajrone sira isih nglakoni haji, lan sira, sapa sing amateni kalawan jaragan, lah wawalese kewan ingon sa- timbange apa kang wis dipateni, miturut anggone ambebeneri golo- nganira wong loro kang padha ngadil, minangka atur-atur tinekak- ake ing Ka’bah, utawa, tebusane, aweh pangan marang wong-wong miskin, utawa puwasa satimbange iki, supaya dheweke angrasakna ora beciking kadadeaning pang- gawene; Allah angapura apa kang wis kapungkur; lan sapa sing angambali maneh, Allah bakal ani- bakake wawales marang dheweke; lan Allah iku Minulya, Gustining Wawales"
        },
        {
            "chapter": 5,
            "verse": 96,
            "text": "Dikenakake tumrape sira burone sagara sarta pangane, minangka pangan tumrap ing sira sarta tumrap para lalaku, lan dilarangi ingatase sira buroning dharatan sasuwene sira anglakoni haji, lan padha di bekti maring Allah, kang sira iku bakal padha ingimpun marang Panjenengane"
        },
        {
            "chapter": 5,
            "verse": 97,
            "text": "Allah wus andadekake Ka’- bah, Padaleman Suci, dadi minangka pikuwat tumrap para manusa apa dene sasi suci sarta atur-atur tuwin babanten kang linungsir-lungsir;a mangkene iki supaya sira padha weruha, yen Allah iku anguningani sabarang kang ana ing langit-langit lan sabarang kang ana ing bumi, lan yen Allah iku Ingkang-Mahawikan ing samubarang"
        },
        {
            "chapter": 5,
            "verse": 98,
            "text": "Padha weruha, yen Allah iku abanget piwalese , sarta yen Allah iku Aparamarta, Mahaasih"
        },
        {
            "chapter": 5,
            "verse": 99,
            "text": "Sasangganing Utusan iku ora liya kajaba anekakake , lan Allah iku anguningani apa kang padha sira wedhar lan apa kang padha sira singidake"
        },
        {
            "chapter": 5,
            "verse": 100,
            "text": "Calathua: Ora padha barang ala karo barang becik iku sanajan ta anggumunake marang sira kehe barang ala iku; mulane padha di bekti maring Allah, e, para kang ana akale, supaya sira padha begja"
        }
    ]
}
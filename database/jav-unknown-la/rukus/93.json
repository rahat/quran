{
    "rukus": [
        {
            "chapter": 5,
            "verse": 51,
            "text": "E, para kang padha angestu, aja sira padha angalap mitra para Yahudi lan para Nasrani;a kang saweneh iku mitrane sawenehe, lan sapa sira sing amimitran karo dheweke, lah sayekti iya golo- ngane; sayekti Allah iku ora anuntun para wong kang padha atindak dudu"
        },
        {
            "chapter": 5,
            "verse": 52,
            "text": "Mulane sira weruh para kang ing jeroning ati-atine padha isi lalara, padha gagancangan ang- golong dheweke, calathune: Aku padha kuwatir yen babaya angenani aku kabeh; ananging manawa-manawa Allah bakal ama- ringake kamenangan utawa pidana saka ing ngarsa-Ne, satemah dheweke bakal padha kaduwung, amarga saka anggone padha an- dhelikake barang ana ing jiwane"
        },
        {
            "chapter": 5,
            "verse": 53,
            "text": "Lan para kang padha angestu bakal padha calathu: Apa iki para kang padha supata kanthi Allah kalawan man- thenging supatane, yen dheweke sayekti temen-temen rewangira? Muspra sakeh panggawene, mula- ne padha dadi wong kang padha kapitunan"
        },
        {
            "chapter": 5,
            "verse": 54,
            "text": "E, para kang padha angestu! sapa sira yen ana kang ambalik saka agamane, iku Allah bakal anekakake wong-wong kang padha Ditresnani sarta padha tresna ing Panjenengane, andhap-asor ma- rang para angestu, minulya atas para kafir; bakal padha nyrempeng ing dadalaning Allah lan ora padha wedi marang panacade wong kang nacad; iki lubere kadarmaning Allah, kaparingake sapa kang dadi kapareng-E; lan Allah iku Jembar- paparinge, Ngudaneni"
        },
        {
            "chapter": 5,
            "verse": 55,
            "text": "Mitranira iku mung Allah lan Utusan-E sarta para angestu, para kang padha anjumenengake salat, lan padha ambayar zakat, lan dheweke padha rukuk"
        },
        {
            "chapter": 5,
            "verse": 56,
            "text": "Lan sapa sing ngapek mitra Allah lan utusan-E sarta para angestu, lah sayekti, papanthaning Allah, iku kang padha menang"
        }
    ]
}
{
    "rukus": [
        {
            "chapter": 8,
            "verse": 11,
            "text": "Nalika Panjenengane wus anurunake anteng marang sira, minangka aman saka Panjenengane, sarta anurunake banyu saka ing mendhunga marang sira, amrih Panjenengane anuceni sira, asarana iku, sarta ambirat leletheking setan saka ing sira, lan amrih Panjenengane angukuhake marang atinira tuwin – asarana iku – anetepake dalamakan"
        },
        {
            "chapter": 8,
            "verse": 12,
            "text": "Nalika Pangeranira amedhar sabda marang para malaikat: Ing- sun iki anyartani sira, mulane padha tetepna para kang padha angestu; Ingsun bakal andekekake miris ing dalem ati-atine para kang padha kafir. Mulane padha gepu- ken sadhuwuring tenggoke sarta paruthulen kabeh pucuking dariji- ne"
        },
        {
            "chapter": 8,
            "verse": 13,
            "text": "Mangkono iku amarga saka anggone padha lumawan Allah lan utusan-E; lan sapa sing lumawan Allah lan utusan-E, lah sayekti Allah iku abanget walese"
        },
        {
            "chapter": 8,
            "verse": 14,
            "text": "Mangkono iku – lah iku padha rasakna, lan yen bubuhane para kafir iku siksa geni"
        },
        {
            "chapter": 8,
            "verse": 15,
            "text": "E, para kang padha angestu! Manawa sira kepapag para kang padha kafir mangsah perang, lah aja sira padha amalik gegerira ing dheweke"
        },
        {
            "chapter": 8,
            "verse": 16,
            "text": "Lan sapa sing amalik gegere ing dheweke ing dina iku, _ kajaba manawa anggone bali iku karana perluning perang utawa anggolong marang papanthan, lah sayekti wis mungguh oleh bebenduning Allah, sarta panggonane naraka; iku pa- dunungan ala"
        },
        {
            "chapter": 8,
            "verse": 17,
            "text": "Mulane, dudu sira kang mateni dheweke, ananging Allah kang mateni dheweke, lan dudu sira kang ambalang nalikane sira ambalang, ananging Allah kang ambalang lan amrih Panjene- ngane amaringi paparing kang becik saka Panjenengane marang para angestu; sayekti Allah iku Amiyarsa, Angudaneni"
        },
        {
            "chapter": 8,
            "verse": 18,
            "text": "Iki, sarta Allah iku kang angapesake jurite para kafir"
        },
        {
            "chapter": 8,
            "verse": 19,
            "text": "Manawa sira padha nyuwun putusan, lah temen putusan iku wus tumeka marang sira; lan manawa sira padha anguwisi, lah iku luwih becik tumrape sira; lan manawa sira padha angambali maneh, Ingsun bakal angambali, sarta wadyabala-nira ora bakal makolehi marang sira babar pisan, sanajan akeha, lan yen Allah iku anyartani para angestu"
        }
    ]
}
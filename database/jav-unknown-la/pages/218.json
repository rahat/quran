{
    "pages": [
        {
            "chapter": 10,
            "verse": 79,
            "text": "Lan Fir’aun calathu: Tekakna mrene sarupane ahli kemayan kang wegig"
        },
        {
            "chapter": 10,
            "verse": 80,
            "text": "Lah bareng para ahli kema- yan wus padha teka, Musa acalathu marang dheweke kabeh: Padha tibakna apa kang bakal padha kok tibakake"
        },
        {
            "chapter": 10,
            "verse": 81,
            "text": "Lah bareng dheweke wis padha anibakake, Musa acalathu: Apa kang padha kotekakake iku kemayan; sayekti Allah bakal anjugarake iku;a sayekti Allah iku ora bakal nyempulurake pangga- wene para kang agawe wisuna"
        },
        {
            "chapter": 10,
            "verse": 82,
            "text": "Lah Allah bakal anetepake kayektening barang yakti kalawan sabda-sabda-Ne sanajan para dura- ka padha gething"
        },
        {
            "chapter": 10,
            "verse": 83,
            "text": "Ananging ora ana wong angestu marang Musa kajaba turuning bangsane, saking wedine marang Fir’aun sarta kepala- kepalane yen bakal padha kinuya- kuya; lan sayekti Fir’aun iku luhur temenan ana ing bumi , lan sayekti dheweke iku ewone wong kang padha keladuk"
        },
        {
            "chapter": 10,
            "verse": 84,
            "text": "Lan Musa acalathu: E, bang- saku, manawa kowe padha angestu ing Allah, lah padha sumendhea marang Panjenengane , manawa kowe iku padha wong sumarah"
        },
        {
            "chapter": 10,
            "verse": 85,
            "text": "Mulane dheweke padha cala- thu: Ing Allah sendhen kawula: Dhuh Pangeran kawula! mugi kawula sampun Tuwan dadosaken puruging panguya-uyanipun titi- yang ingkang atindak aniaya"
        },
        {
            "chapter": 10,
            "verse": 86,
            "text": "Saha mugi kawula Tuwan wilujengaken saking titiyang ing- kang kafir kalayan wilasa Tuwan"
        },
        {
            "chapter": 10,
            "verse": 87,
            "text": "Lan Ingsun amedhar sabda marang Musa sarta sadulure, sabda-Ningsun: Ameka omah ing Mesir kanggo wong-wongira, sarta omah-omahira padha sira dadekna pasalatan, tuwin padha anju- menengna salat, apa dene aweha warta bubungah marang para angestu"
        },
        {
            "chapter": 10,
            "verse": 88,
            "text": "Sarta Musa munjuk: Pange- ran kawula! Saestu Tuwan sampun maringi Fir’aun dalah para kepala- kepalanipun papaes saha bandha ing salebetipun gesang ing donya, Pangeran kawula! temah sami dipun angge nasaraken saking margi Tuwan: Pangeran kawula! mugi Tuwan nyirnakaken bandhanipun saha angatosaken manah-manahipun, lah piyam- bakipun sami boten angestu ngan- tos sami aningali siksa ingkang nyakiti"
        }
    ]
}
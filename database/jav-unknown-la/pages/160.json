{
    "pages": [
        {
            "chapter": 7,
            "verse": 74,
            "text": "Lan padha elinga nalikane Panjenengane andadekake sira dadi para pamarentah ing sapung- kure bangsa ‘Ada sarta anetepake sira ana ing bumi – sira padha yasa pura ana ing tanahe rata sarta padha anatahi gunung minangka omah – mulane padha elinga kadarmaning Allah, sarta aja padha agawe piala ing bumi, agawe wisuna"
        },
        {
            "chapter": 7,
            "verse": 75,
            "text": "Kepala-kepalaning bangsane para kang padha gumedhe acalathu marang para kang padha ingang- gep apes, marang para kang padha angestu saka ing antarane: Apa kowe padha weruh, yen Shalih iku utusan saka Pangerane? Dheweke padha acalathu: Sayekti aku iki padha wong angestu marang ba- rang kang diampil anggone kautus"
        },
        {
            "chapter": 7,
            "verse": 76,
            "text": "Para kang padha gumedhe acalathu: Sayekti aku iki para wong kang angafiri kang padha koestu"
        },
        {
            "chapter": 7,
            "verse": 77,
            "text": "Banjur padha ambeleh unta wadon iku sarta padha andaga parentahing Pangerane lan padha acalathu: E, Shalih, tekakna ma- rang aku apa kang koancamake ing aku manawa kowe iku ewone para utusan"
        },
        {
            "chapter": 7,
            "verse": 78,
            "text": "Tumuli lindhu anekani dhe- weke, banjur padha dadi awak kang ora obah ana ing omahe"
        },
        {
            "chapter": 7,
            "verse": 79,
            "text": "Tumuli dheweke aninggal kono kalawan calathu: E, bangsa- ku! Sayekti temen aku anekakake marang sira ayahaning Pangeranku sarta aku apitutur becik ing sira, ananging sira iku padha ora dhemen para juru-pitutur becik"
        },
        {
            "chapter": 7,
            "verse": 80,
            "text": "Lan Luth, nalikane acalathu marang bangsane: Apa! apa sira padha anindakake panggawe nistha, kang ora ana wong siji-sijia ing jagad ing sadurungira kang nindakake mangkono"
        },
        {
            "chapter": 7,
            "verse": 81,
            "text": "Sayekti sira iku padha aneka- ni karep karo padha wong lanang ora karo wong wadon, lah, sira iku bangsa kang langkah"
        }
    ]
}
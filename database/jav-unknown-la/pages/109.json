{
    "pages": [
        {
            "chapter": 5,
            "verse": 10,
            "text": "Lan para kang padha kafir sarta anggorohake timbalan-timba- lan-Ingsun, iki padha mitraning geni murub"
        },
        {
            "chapter": 5,
            "verse": 11,
            "text": "E, para kang padha angestu! Padha elinga nugrahaning Allah marang sira, nalikane sawijining golongan anetepake sedya anibak- ake tangane marang sira, tumuli Panjenengane angendhakake ta- ngane saka ing sira; lan padha di bekti ing Allah; mulane marang Allah kudune sumendhene para kang padha angestu"
        },
        {
            "chapter": 5,
            "verse": 12,
            "text": "Lan sayekti temen Allah wus mundhut janjine para turun Israila lan ana rolas sing Ingsun degake dadi lulurah; lan Allah angan- dika: sayekti Ingsun anyartani sira; manawa sira padha anjumene- ngake salat sarta ambayar zakat tuwin padha angestu ing para utusan-Ingsun apa dene padha angrewangi dheweke, lan padha angunjukake ing Allah pisung- sung kang luhung,a sayekti temen Ingsun bakal angalingi ing sira saka panggawe-panggawenira kang ala, lan sayekti temen sira bakal padha Ingsun lebokake ing pata- manan kang ing jerone kali-kaline padha mili; lah sapa ing antaranira kang angafiri sawise mangkono iku, temen kasasar saka dalan kang bener"
        },
        {
            "chapter": 5,
            "verse": 13,
            "text": "Ananging, amarga saka ang- gone padha anyidrani prajanjiane, padha Ingsun bendoni sarta ati- atine padha Ingsun dadekake atos; padha angowahi tembung-tembung saka ing panggonane,b lan padha anglirwakake saperangane kang dianggo angelingake dheweke; lan sira bakal tansah amanoni pala- cidrane, kajaba ana sathithik sing ora; mulane padha sira puwunga lan padha singkirana; sayekti Allah iku remen marang wong kang padha agawe becik"
        }
    ]
}
{
    "pages": [
        {
            "chapter": 7,
            "verse": 121,
            "text": "Padha calathu: Kula sami angestu dhateng Pangeranipun ngalam sadaya"
        },
        {
            "chapter": 7,
            "verse": 122,
            "text": "Pangeranipun Musa lan Harun"
        },
        {
            "chapter": 7,
            "verse": 123,
            "text": "Fir’aun calathu: Apa kowe angestu ing dheweke sadurunge aku angidini marang kowe? Sayekti iki temen sandi upaya kang padha korancang sajroning kutha, pamrihmu arep padha angetokake wonge saka ing kono; ananging kowe bakal padha weruh"
        },
        {
            "chapter": 7,
            "verse": 124,
            "text": "Sayekti aku bakal padha angethok tangan-tanganmu lan sikil-sikilmu seling sisih, tumuli temen bakal padha dak pentheng kabeh"
        },
        {
            "chapter": 7,
            "verse": 125,
            "text": "Dheweke padha calathu: Saestu, dhateng Pangeran kawula anggen kawula sami badhe wangsul"
        },
        {
            "chapter": 7,
            "verse": 126,
            "text": "Saha Panjenengan boten ba- dhe anandukaken wawales, kajawi amargi anggen kula sami angestu ing timbalan-timbalanipun Pange- ran kula nalika sami dumugi ing kula: Pangeran kawula! Mugi Tuwan anjawahaken kasabaran dhateng kawula saha mugi Tuwan andadosaken pejah kawula suma- rah"
        },
        {
            "chapter": 7,
            "verse": 127,
            "text": "Lan para gedhene wonge Fir’aun calathu: Punapa Panjene- ngan kendelaken kemawon Musa dalah titiyangipun sami adamel wisuna ing bumi saha anilar Pan- jenengan sarta sesembahan Panje- nengan? Calathune: Aku bakal mateni anak-anake lanang sarta anguripi para wadone, lan sayekti aku iki kang murba-wisesa marang dheweke"
        },
        {
            "chapter": 7,
            "verse": 128,
            "text": "Musa acalathu marang wonge: Padha nyuwuna pitulung ing Allah sarta padha disabar: sayekti bumi iku kagungane Allah; iku Panjenengane amarisake ma- rang kawula-Ne, sapa kang dadi kapareng-E, lan wekasan iku kadarbe para kang anjaga dhirine"
        },
        {
            "chapter": 7,
            "verse": 129,
            "text": "Dheweke padha calathu: Kula punika sami dipun sia-sia saking saderengipun panjenengan rawuh ing ngriki sarta sasampun- ipun panjenengan rawuh ing ngri- ki. Calathune: Manawa-manawa Pangeranira karsa anyirnakake mungsuhira sarta amisuda sira dadi pamarentah ing bumi; tumuli Pan- jenengane bakal amirsani kapriye panggawenira"
        },
        {
            "chapter": 7,
            "verse": 130,
            "text": "Lan sayekti temen Ingsun wus amatrapi wong-wonge Fir’aun kalawan bethatan sarta sudaning woh-wohana supaya dheweke pa- dha elinga"
        }
    ]
}
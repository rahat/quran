{
    "pages": [
        {
            "chapter": 41,
            "verse": 47,
            "text": "Kaweruh bakal kelakone dina Qiyamat disumanggakake ing Allah, mangkono maneh paparinging woh - wohan saka ing kembange lan enggal lawase wenangane wong wadon apa dene dina lahiring bayi, iku kabeh Allah musthi nguningani. Besuk Qiyamat Allah ndangu marang wong mangro tingal, \"Hendi rupane brahala kang jarene dadi titimbanganmu?\" padha mangsuli, \"Kawula sadaya mboten sami mestani bilih Paduka punika wonten ingkan nimbangi"
        },
        {
            "chapter": 41,
            "verse": 48,
            "text": "Sarupane brahala kang padha disembah dening wong kafir biyen padha ora ana ing kono, wong kafir padha rumongso ora ana maneh dalan metu"
        },
        {
            "chapter": 41,
            "verse": 49,
            "text": "Para manungsa tansah nyuwun kabegjan menawa kambuh ing reribed, banjur sirna pangarep - arepe marang asihe Allah"
        },
        {
            "chapter": 41,
            "verse": 50,
            "text": "Manungsa iku manawa mentas nandhang sangsara banjur Ingsun paringi weruh rasaning kabegjan banjur padha ngucap iki wis benere duwekku. Aku ora ngandel yen dina Qiyamat bakal kelakon, manawa aku dihimpun marang ngarsane mesthi mung becik. (Pangandikaning Allah) Para wong kafir bakal Ingsun weleh - welehake anggone padha nglakoni hala ana ing donya, lan bakal Ingsun paringi weruh rasaning siksa kang abot"
        },
        {
            "chapter": 41,
            "verse": 51,
            "text": "Nalika Ingsun paring kabungahan marang manungsa, ora gedhe panarimane, malah ora syukur mung gumedhe. Kabungahan mau diaku duweke dhewe. Dene manawa kambuh reribed banjur nyenyuwun ing Allah kelawan akeh - akeh"
        },
        {
            "chapter": 41,
            "verse": 52,
            "text": "(Muhammad) dhawuha, \"Padha pikiren manawa al-Quran iku temen terang saka ngarsane ALlah kangmongka kowe padha maido al-Quran, \"Sapa kang luwih kesasar tinimbang kowe? Awit kalebu nyulayani banget marang bener"
        },
        {
            "chapter": 41,
            "verse": 53,
            "text": "Ingsun bakal nuntunake marang wong kafir, ayatingsun pirang - pirang kang ana salumahing bumi lan kang ana ing awake dhewe nganti terang gamblang yen al-Quran temen saka Allah. Mungguh Pangeranira anggone mirsani samu barang iku wae apa ora wis cukup kanggo tondho"
        },
        {
            "chapter": 41,
            "verse": 54,
            "text": "Wong kafir banget anggone mamang yen ing tembe bakal disowanake ana ngarsane Allah Pangerane. Kaweruhing Allah nglimputi samubarang"
        }
    ]
}
{
    "pages": [
        {
            "chapter": 5,
            "verse": 32,
            "text": "Amarga saka mangkono iku, Ingsun anamtokake ing angger ma- rang para turun Israil, sapa-sapa sing amateni jiwa ora jalaran jiwa utawa agawe wisuna ing bumi, lah iku kaya amateni manusa kabeh; lan sapa sing anguripi jiwa, lah iku kaya nguripi manusa kabeh lan sayekti temen wis tu- meka para utusan-Ingsun marang dheweke kalawan tandha-tandha yekti, ananging akeh-akehe, ana ing bumi padha keladuk tindake"
        },
        {
            "chapter": 5,
            "verse": 33,
            "text": "Pidanane para kang padha amerangi Allah lan utusan-E sarta padha anindakake agawe wisuna ing bumi iku kang mesthi kudu padha dipateni utawa padha di- pentheng utawa dikethok tangane lan sikile aseling sisih, utawa dikunjara; mangkene iki mi- nangka pangina tumrap dheweke ana ing bumi, lan ana ing akhirat bakal oleh siksa kang gedhe"
        },
        {
            "chapter": 5,
            "verse": 34,
            "text": "Kajaba para kang padha tobat ing sadurunge dheweke padha ana ing kuwasanira; mulane padha weruha, yen Allah iku Aparamarta, Mahaasih"
        },
        {
            "chapter": 5,
            "verse": 35,
            "text": "E, para kang padha angestu! Padha di bekti ing Allah sarta angupayaa lantaran kang marekake marang Panjenengane tuwin padha nyrempenga ing dadalan-E, supaya sira padha begja"
        },
        {
            "chapter": 5,
            "verse": 36,
            "text": "Sayekti para kang padha kafir, sanajan ta padha andar- benana sabarang kang ana ing bumi kabeh, sarta samono engkas, iku padha dienggoa nebusi siksa ing dina kiyamat: ora bakal padha kinabulake, lan bakal padha oleh siksa kang nglarani"
        }
    ]
}
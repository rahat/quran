{
    "pages": [
        {
            "chapter": 5,
            "verse": 18,
            "text": "Lan para Yahudi lan Nasrani padha calathu: Aku iki padha putraning Allah sarta kakasih-E. Dhawuha: Yagene Panjenengane aniksa ing kowe amarga saka kaluputanmu? Balik sira iku padha manusa, ewoning titah; Panjenenange iku angapura ma- rang sapa sing dadi karsa-Ne sarta aniksa sapa sing dadi karsa-Ne; lan kagungane Allah karatoning langit-langit lan bumi iku dalah apa kang ana ing saantarane, lan marang Panjenengane pantoging paran iku"
        },
        {
            "chapter": 5,
            "verse": 19,
            "text": "E, para pandhereking Kitab! Temen wis tumeka marang sira utusan-Ingsun, anerangake marang sira ing sabubaring komplange para utusan, supaya sira ora bakal padha angucap: Ora ana juru-warta bubungah lan juru- pepeling kang tumeka marang aku kene. Mulane temen, wis tumeka marang sira juru-warta bubungah sarta juru-pepeling; lan Allah iku marang samubarang kawasa"
        },
        {
            "chapter": 5,
            "verse": 20,
            "text": "Lan nalikane Musa calathu marang kaume: O, kaumku! Padha elinga nugrahaning Allah marang kowe, nalikane Panjenengane andadekake para nabi ana ing antaramu sarta andadekake para ratu marang kowe apa dene amaringi kowe barang kang ora kaparingake marang para bangsa siji-sijia"
        },
        {
            "chapter": 5,
            "verse": 21,
            "text": "O, kaumku! Padha malebua Tanah Suci, kang wus tinamtu ing Allah dadi bageanira, sarta aja padha ambalik ing gegerira, mun- dhak sira padha dadi wong kapitunan"
        },
        {
            "chapter": 5,
            "verse": 22,
            "text": "Dheweke padha calathu: O, Musa! saestu, ing nglebetipun wonten tiyangipun ingkang sami prakosa, lan saestu kula boten badhe sami malebet mriku, ngan- tos samedalipun saking ngriku, lah manawi piyambakipun medal sa- king ngriku, saestu kula tumunten sami malebet"
        },
        {
            "chapter": 5,
            "verse": 23,
            "text": "Wong lanang loro golongane para kang padha wedi, kang sakarone wus kaparingan nugraha dening Allah, acalathu: Dheweke padha lebonana metu gapurane, mengko manawa kowe wis padha malebu mrono, lah sayekti kowe padha wong menang, lan marang Allah kudune sumendhemu ma- nawa kowe iku padha wong angestu"
        }
    ]
}
{
    "manzils": [
        {
            "chapter": 26,
            "verse": 1,
            "text": "Thaa' Siiim, Miim"
        },
        {
            "chapter": 26,
            "verse": 2,
            "text": "Surat iki, ayat - ayate kitab kang pratela (nerangake kabeh hukum bener lan luput)"
        },
        {
            "chapter": 26,
            "verse": 3,
            "text": "(Muhammad) bokmenawa sira ngenes ngrasakake para wong kafir anggone padha ora gelem iman ing Allah"
        },
        {
            "chapter": 26,
            "verse": 4,
            "text": "Upama ana keparenging kersaningsun, wong - wong kang padha kafir iku Ingsun kersakake iman ing Allah, kena uga Ingsun nurunake tandha yekti saka ing langit kang nggegirisi, ing kono gulune won gkafir kepeksa padha tumungkul konjem ing salawase (nanging kersaningsun ora mengkunu)"
        },
        {
            "chapter": 26,
            "verse": 5,
            "text": "Samangsa Allah kang Maha Murah kersa nganyarake dhawuh wong kafir iya mesthi banjur padha nganyarake pamopone (anggone mlengos)"
        },
        {
            "chapter": 26,
            "verse": 6,
            "text": "Wis kelakon marambah-rambah wong - wong kafir iku padha ora percaya marang (Nabi Muhammad). Wong - wong kafir mau ora wurung bakal padha weruh kenyataane utawa kewusanane anggone padha anggeguyu al-Qur'an"
        },
        {
            "chapter": 26,
            "verse": 7,
            "text": "Wong - won gkafir apa padha ora sumurup gumelaring bumi, wis pira bae anggoningsun nukulake thethukulan ana ing bumi kang becik - becik, migunani marang wong - wong kabeh"
        },
        {
            "chapter": 26,
            "verse": 8,
            "text": "Kang mengkono mau satemene dadi tandha yekti menawa kuwasaning Allah iku sampurna, ewadene akeh - akehe manungsa padha ora percaya ing Allah"
        },
        {
            "chapter": 26,
            "verse": 9,
            "text": "Satemene Allah Pangeranira iku yekti Maha Mulya tur Maha Asih"
        },
        {
            "chapter": 26,
            "verse": 10,
            "text": "(Muhammad), sira nyritakna nalikane Allah Pangeranira nimbali Musa, kanthi didhawuhi mengkene, \"Sira Ingsun utus menyanga panggonane wongkang nganiaya, yaiku wong kang duraka"
        },
        {
            "chapter": 26,
            "verse": 11,
            "text": "Yaiku kaume (ummate) Fir'aun, padha pituturana, yagene teka padha ora bekti (taqwa) marang Allah"
        },
        {
            "chapter": 26,
            "verse": 12,
            "text": "Musa munjuk, \"Dhuh Pangran kawula, sayketosipun kawula kuwatos menawi kaumipun Fir'aun sami maiben (ngogorohaken) dhateng kawula"
        },
        {
            "chapter": 26,
            "verse": 13,
            "text": "Iba anggenipun rupeg dada (kaken manah) kawula, sarta lisan (ilat) kawula boten saged wicanten (trampil). Mila bilih amarengaken, Panjenengan mugi kersaha ngutus sedherek kawula Harun, dados sesulih (mbantu) kawula"
        },
        {
            "chapter": 26,
            "verse": 14,
            "text": "Makaten malih kawula punika nandhang kalepatan dhumateng Fir'aun sekaumipun. Mila kula kuwatos bokmenawi Fir'aun wau lajeng mejahi kawula"
        },
        {
            "chapter": 26,
            "verse": 15,
            "text": "Allah paring pangandika, \"Fir'aun ora bakal mateni sira. Mulane saiki sira mangkata lan sedulur ira Harun, klawan anggawa tandha yekti saka Ingsun. Ingsun anjungkung marang sira, sarta mirengaki aturira"
        },
        {
            "chapter": 26,
            "verse": 16,
            "text": "Sira sakloron padha nemonana Fir'aun sarta dhawuhna, \"Sayektosipun kita kekalih punika utusanipun Pangeraning Alam sadoya"
        },
        {
            "chapter": 26,
            "verse": 17,
            "text": "Mugi panjenegan ngandikani supados tiyang Bani Israil tumut kula tiyang kalih (mantuk dhateng tanah Palistina=kan'an)"
        },
        {
            "chapter": 26,
            "verse": 18,
            "text": "(Musa lan Harun banjur ngestokake dhawuhe Allah bareng wis andhawuhake apa dhawuhing Allah), Fir'aun mangsuli, \"Apa sira lali anggonira ingsun openi ana ing kene kaya dene anak, lan sira melu ingsun wiwit bayi nganti (umur tahun) tatahunan"
        },
        {
            "chapter": 26,
            "verse": 19,
            "text": "LAn maneh sira wis nindakake keluputan (mateni wong Qibti benere Ingsun patrapi apa - apa , saiki sira duwe tindak kang mengkono). Dadi tetela sira ora weruh marang kebecikangingsun"
        },
        {
            "chapter": 26,
            "verse": 20,
            "text": "Musa paring wangsulan, \"Kula nindakaken ingkang mekaten punika wau, jalaran kala semanten kula taksih kelebet golonganipun tiyang ingkang klentu"
        },
        {
            "chapter": 26,
            "verse": 21,
            "text": "Ewa semanten, saking ajrih kula, lajeng kesah saking ngriki, (dhateng ing madyan). Wonten ingriku kula dipun paringi kawicaksanan dening ALlah Pangeran kula, sarta dipun junjung dados Nabi, punapa dene dipun piji dados Utusaning Pangeran"
        },
        {
            "chapter": 26,
            "verse": 22,
            "text": "(Punapa maneh kula mejahi tiyang boten panjenengan patrapi hukum qisos, utawi dumeh kula boten panjenengan pasrahi pandamelan awrat tur siya - siya, kados tiyang - tiyang bani Israil sanes - sanesipun). Punapa kula ingkang panjenengan wastani kesaenan panjenengan dateng kula, lajeng paduka angatiplakaken para turun Israil"
        },
        {
            "chapter": 26,
            "verse": 23,
            "text": "Fir'aun pitakon, \"Pangerane wong sajagad iku sapa"
        },
        {
            "chapter": 26,
            "verse": 24,
            "text": "Musa paring wangsulan, \"Menawi panjenengan sumerep, samukawis ingkang dumadi punika wonten urusanipun, ingkang Mangerani tiyang sajagad punika, Pangeraning bumi kaliyan langit, ugi Pangeranipun samu kawis ingkang wonten antawisipun bumi kaliyan langit"
        },
        {
            "chapter": 26,
            "verse": 25,
            "text": "Fir'aun banjur tumuleh marang para panggedhe kang padha saba ana ing kiwatengene, pangucape, \"Apa sira ora padha krungu wangsulane Musa, teka dudu kang Ingsun tekokake"
        },
        {
            "chapter": 26,
            "verse": 26,
            "text": "Musa paring wangsulan maneh, \"Pangeranipun tiyang sajagad punika ugi Pangeran panjenengan saha Pangeranipun leluhur panjenengan rumiyin"
        },
        {
            "chapter": 26,
            "verse": 27,
            "text": "Fir'aun celathu marang wong kang padha ana ing kono, \"Rasulmu kang diutus dening Pangeran, nerang - nerangake marang sira iki edan, ketara anggone ora mangerti pitakone wong"
        },
        {
            "chapter": 26,
            "verse": 28,
            "text": "Musa paring wangsulan maneh, \"Manawi panjenengan gadah akal budi, temtu sumerep bilih Pangeran tiyang sajagad punika Pangeraning masyriq (panggenan medaling surya/wetan)\" kaliyan maghrib (panggenan seraping surya/kulon), ugi Pangeranipun samu kawis ingkang wonten antawasipun masyriq lan maghrib"
        },
        {
            "chapter": 26,
            "verse": 29,
            "text": "Fir'aun mangsuli, \"Menawa sira mangeran marang saliyane ingsun, mesthi bakal ngunjara mrang sira, awor karo wong kang dikunjara"
        },
        {
            "chapter": 26,
            "verse": 30,
            "text": "Musa mangsuli, \"Menawi kula angwontenaken kaelokan minangka tandha yektinipun, bilih kula punika utusanipun Allah sayektos, punapa inggih meksa panjenengan kunjara"
        },
        {
            "chapter": 26,
            "verse": 31,
            "text": "Fir'aun mangsuli, \"Menawa aturira iku temen, mara gaweya kaelokan kaya kang sira kandhakake"
        },
        {
            "chapter": 26,
            "verse": 32,
            "text": "Musa nuli mangsuli nguncalake tekene, sanalika tekene Musa iku dadi ula kang gedhe, galak anggegirisi"
        },
        {
            "chapter": 26,
            "verse": 33,
            "text": "Musa nuli ngetokake epek - epeke tangane saka ing klambine, sanalika mencorong putih (kaya srengenge amblerengi) marang wong kang padha ndeleng"
        },
        {
            "chapter": 26,
            "verse": 34,
            "text": "Fir'aun banjur dhawuh marang pra panggedhe kang padha saba ing kiwa tengene, \"Musa iku tetela juru sihir kang pinunjul"
        },
        {
            "chapter": 26,
            "verse": 35,
            "text": "Sumedya nudhung marang sira kabeh saka negaramu (ing Mesir) kene sarana sihire, Saiki kepriye kang dadi rembugira"
        },
        {
            "chapter": 26,
            "verse": 36,
            "text": "(Para panggedhe mau) banjur padha matur, \"Pamanggih kula Musa lan sedherekipun punika prayogi dipun srantosaken rumiyin. Sapunika sang nata utusana dhateng sakatha hing kitha wewengkon ing ngriki, nimbali sowan pepak"
        },
        {
            "chapter": 26,
            "verse": 37,
            "text": "Para pangageng kala wau kadhawuhana nyaosaken para juru sihir ingkang pinunjul, dhateng sngarsaning sang nata"
        },
        {
            "chapter": 26,
            "verse": 38,
            "text": "Ing kono para juru sihir banjur dikumpulake (ana ing Mesir) ing dina kang wis katemtokake"
        },
        {
            "chapter": 26,
            "verse": 39,
            "text": "(Bareng wis tekan ing dina kang tinemtokake), Banjur padha tampa dhawuh (wong ing Mesir) apa wis padha kumpul, mara enggal padha ngumpula"
        },
        {
            "chapter": 26,
            "verse": 40,
            "text": "Menawa para juru sihir menang, bokmenawa aku lestari manut agamane para juru sihir, aja nganti manut marang Musa"
        },
        {
            "chapter": 26,
            "verse": 41,
            "text": "Bareng para juru sihir wis padha nglumpuk, banjur padh amatur marang Fir'aun, \"Menawi kita mimpang, punapa badhe tampi ganjaran, sang nata"
        },
        {
            "chapter": 26,
            "verse": 42,
            "text": "Fir'aun mangsuli, \"Iya bakal tampa ganjaran, sarta yen sira menang, sira mesthi bakal kecedhak marang aku"
        },
        {
            "chapter": 26,
            "verse": 43,
            "text": "Musa ditantang para juru sihir banjur mangsuli, \"Lah sira bae luwih dhisik, anggelarna sihir (ingkono sira bakal weruh kawusanane)"
        },
        {
            "chapter": 26,
            "verse": 44,
            "text": "Para juru sihir mau nulu padh anguncalake tampare (dhadhunge) lan tekene, pengucape, \"Demi kamulyane Fir'aun, ingsun sakonca para juru sihir mesthi padha menang"
        },
        {
            "chapter": 26,
            "verse": 45,
            "text": "Musa nuli nguncalake tekene, sanalika tekene mau dadi ula kang gedhe, banjur nguntali ulane anggone nyulap para juru sihir mau (nganti sirna kabeh)"
        },
        {
            "chapter": 26,
            "verse": 46,
            "text": "Para juru sihir banjur padha weruh menawa mu'jizate Musa iku dudu sihir, nuli padh anjungkel padha sujud kabeh"
        },
        {
            "chapter": 26,
            "verse": 47,
            "text": "Wong - wong ahli juru sihir mau padha ngucap, \"Sapunika kita sami percador(iman) dhateng Allah, pangeranipun alam sedaya"
        },
        {
            "chapter": 26,
            "verse": 48,
            "text": "Inggih punika Pangeranipun Musa lan Harun"
        },
        {
            "chapter": 26,
            "verse": 49,
            "text": "Fir'aun banget nepsune, pangucape, \"He para juru sihir, yagene sira padha wani percaya marang Musa, sadurunge pikantuk palilahingsun. Yen mengkono Musa iku penggodhamu, kang mulang sihir marang sira. Sira bakal weruh kuwasane awakira. Sira bakal ingsun tugel tanganira lan sikilira diseling - seling (dijunjang) sarta ingsun penthang utawa tak tanjir kabeh"
        },
        {
            "chapter": 26,
            "verse": 50,
            "text": "Para ahli sirih padha mangsuli, \"Pangancam panjenengan makaten punika boten dados punapa, Sanajan kula pejaha, temtu badhe wangsul dhateng ngarsaning Pangeran kula"
        },
        {
            "chapter": 26,
            "verse": 51,
            "text": "Kula ngajeng - ajeng mugi - mugi Allah Pangeran kula kersa paring pangapunten sakathahing kalepatan kula, Dene kula sedaya punika dados kawitanipun tiyang ingkang pitados ing Allah lan dhateng Musa"
        },
        {
            "chapter": 26,
            "verse": 52,
            "text": "Ingsun paring wahyu (prentah) marang Musa, \"He Musa, sira mangkata lunga (saka ing Mesir), bebarengan karo kawulaningsun wong Bani Israil kabeh, Sira bakal dioyak dening Fir'aun dalah para kaume"
        },
        {
            "chapter": 26,
            "verse": 53,
            "text": "Bareng Fir'aun krungu menawa wong Bani Israil padha lunga, banjur nglumpukake wong - wong ing kutha - kutha wewengkone, padha diajak ngoyak wong Bani Israil"
        },
        {
            "chapter": 26,
            "verse": 54,
            "text": "Pangucape Fir'aun, \"Para kaumku kabeh aja padha wedi. Wong bani Israil iku mung sethithik cacahe"
        },
        {
            "chapter": 26,
            "verse": 55,
            "text": "Nanging sejatine wong Bani ISrail mau anggregetake, gawe napsuku"
        },
        {
            "chapter": 26,
            "verse": 56,
            "text": "Dene para kaumk wong Mesir iku padha wong prayitna, gagah prakosa, tur miranti gegamane"
        },
        {
            "chapter": 26,
            "verse": 57,
            "text": "Pangandikane Allah, \"Ingsun nuli nundhung wong - wong mau (Fir'aun dalah para kaume) ninggalale palemahane (pakebonan) kang ana kaline pating sreweh"
        },
        {
            "chapter": 26,
            "verse": 58,
            "text": "Lan ninggalake gedung - gedung isi rajabrana sarta palinggihan (panggonan) kang indah - indah (becik - becik)"
        },
        {
            "chapter": 26,
            "verse": 59,
            "text": "Wis mengkono anggoningsun ngetokake Fir'aun: Sasirnane Fir'aun dalah para kaum kelem an aing segara, raja dabeke Ingsun paringake dadi warisan marang wong bani Israil, padha dibaleni marang ing Mesir"
        },
        {
            "chapter": 26,
            "verse": 60,
            "text": "Fir'aun dalah para kaume mau padh angoyak wong Bani Israil, ing wayah metune srengenge meh kecandhak ana ing pinggiring segara"
        },
        {
            "chapter": 26,
            "verse": 61,
            "text": "Barang owng Bani Israil lan wong Mesir (kaume Fir'aun) wis padha arep - arepan, ing kono para sahabate Musa padha matur, \"Kados pundi kita punika badhe sami kecepeng (ketututan)"
        },
        {
            "chapter": 26,
            "verse": 62,
            "text": "Musa paring wangsulan, \"Ora. Sira aja padha kuwatir, Satemene Ingsun iki dijangkung dening Allah Pangeraningsun, kang bakal paring pitedah dalan keslamten marang ingsun"
        },
        {
            "chapter": 26,
            "verse": 63,
            "text": "Ingsun banjur paring wahyu marang Musa,\"He Musa, tekenira iku gitikna (sabetna) ing segara (Qulzum)\". Bareng segara disabet (digitek) dening Musa, banyune banjur piyak dadi rosal lurung, antarane lurung - lurung mau banyune anggenggeng kaya gunung dhuwur"
        },
        {
            "chapter": 26,
            "verse": 64,
            "text": "Ingsun anggiring Fir'aun dalah pra kaume mlebu ing segara, ngoyak Musa dalah wong Bani Israil"
        },
        {
            "chapter": 26,
            "verse": 65,
            "text": "Lan Ingsun paring selamet marang Musa lan wong Bani Israil kabeh padha metu saka ing segara"
        },
        {
            "chapter": 26,
            "verse": 66,
            "text": "Sawise MUsa dalah wong Bani Israil padha metu saka ing segara, Fir'aun dalah para kaume padha Ingsun tumpes sarana Ingsun tungkebi (keremake) banyu segara"
        },
        {
            "chapter": 26,
            "verse": 67,
            "text": "Mungguh satemene tumpese Fir'aun dalah para kaume, iku yekti dadi tandha yekti, kanggo lupiya marang wong sapungkure Fir'aun. Lan akeh - akehe wong - wong mau padha ora gelem mukmin"
        },
        {
            "chapter": 26,
            "verse": 68,
            "text": "Lan satemene Pangeranira iku Maha Mulya sarta asih"
        },
        {
            "chapter": 26,
            "verse": 69,
            "text": "(Muhammad) wong - wong kafir iku padha sira wacakna cerita lelakone Ibrahim"
        },
        {
            "chapter": 26,
            "verse": 70,
            "text": "Nalikane Ibrahim matur marang Bapakne utawa ngendika mituturi marang para ummate, \"Panjenengan punika sami manembah punapa"
        },
        {
            "chapter": 26,
            "verse": 71,
            "text": "Bapakne lan para kaume padha mangsuli, \"Kita padha manembah brahala salawas - lawase"
        },
        {
            "chapter": 26,
            "verse": 72,
            "text": "Ibrahim bacutake pitakone, \"Menawi panjenengan matur punapa - punapa dhateng brahala - brahala wau, punapa brahala - brahala wau saged mrieng"
        },
        {
            "chapter": 26,
            "verse": 73,
            "text": "Utawa punapa saged mikantuki (damel manfaat) punapadene mlarati dhateng panjenengan"
        },
        {
            "chapter": 26,
            "verse": 74,
            "text": "Bapakne Ibrahim lan para umate padha mangsuli, \"Ora bisa, nanging para leluhur kita biyen iya padha manembah brahala kaya kita iki"
        },
        {
            "chapter": 26,
            "verse": 75,
            "text": "Ibrahim pitakon maneh, \"Punapa sampun panjenengan galih sayekto anggen panjenengan manembah brahala punika"
        },
        {
            "chapter": 26,
            "verse": 76,
            "text": "Panjenengan piyambah lan para leluhur panjenengan rumiyin"
        },
        {
            "chapter": 26,
            "verse": 77,
            "text": "Sejatosipun brahala - brahala pnika (ingkang kula sembah) dados satru kula, kajawi Allah Pangeranipun alam sadaya, punika Pangeran kula"
        },
        {
            "chapter": 26,
            "verse": 78,
            "text": "Inggih Allah punika ingkang nitahaken badan kula, sarta paring pitedah margi ingkang leres"
        },
        {
            "chapter": 26,
            "verse": 79,
            "text": "Inggih Allah punika ingkang paring tedha sarta omben - omben dhateng kula"
        },
        {
            "chapter": 26,
            "verse": 80,
            "text": "Menawi kula nandhang sakit, panjenenganipun Allah punika ingkang nyarasaken dhateng kula"
        },
        {
            "chapter": 26,
            "verse": 81,
            "text": "Sarta panjenenganipun ingkang badhe mejahi kula. Sasampunipun pejah, benjing dinten Qiyamat anggesangaken dhateng kula"
        },
        {
            "chapter": 26,
            "verse": 82,
            "text": "Inggih Allah punika ingkang kula ajeg - ajeg paring pangapunten kelepatan kula benjing dinten Qiyamat"
        },
        {
            "chapter": 26,
            "verse": 83,
            "text": "Dhuh Allah Pangeran kawula, Panjenengan mugi paringa kawicaksanan dhumateng kawula. Mugi Panjenengan lebetaken (golongaken) kapanggihaken kaliyan pra tiyang ingkang sae"
        },
        {
            "chapter": 26,
            "verse": 84,
            "text": "Kawula mugi Panjenengan dadosaken pengaleman saha tetuladhanipun tiyang Islam sapengker kawula"
        },
        {
            "chapter": 26,
            "verse": 85,
            "text": "Saha kawula mugi panjenengan dadosaken ahli waris, ingkang badhe nampi pandumanipun suwarga Na'im"
        },
        {
            "chapter": 26,
            "verse": 86,
            "text": "Mekaten malih bapak kawula punika ewonipun tiyang kesasar, punika mugi Panjenengan kersakaken tobat, salajengipun Panjenengan paringi pangapunten kalepatanipun"
        },
        {
            "chapter": 26,
            "verse": 87,
            "text": "Ing benjing dinten QIyamat, dinten tanginipun tiyang pejah, Panjenengan mugi sampun ngasoraken (meleh - melehaken) awon kawula"
        },
        {
            "chapter": 26,
            "verse": 88,
            "text": "Inggih punika dinten (Qiyamat) kalanipun bandha tuwin anak mboten ngayunanipun Pangeran kanthi manah ingkang resik"
        },
        {
            "chapter": 26,
            "verse": 89,
            "text": "Kajawi tiyang ingkang sowan wonten ngayunanipun Pangeran kanthi manah ingkang resik"
        },
        {
            "chapter": 26,
            "verse": 90,
            "text": "Ing dina iku suwarga dicedhakake marang wong kang padha bekti (taqwa)"
        },
        {
            "chapter": 26,
            "verse": 91,
            "text": "Dene neraka jahim dikatonake marang wong - wong kang padha lacut (kafir)"
        },
        {
            "chapter": 26,
            "verse": 92,
            "text": "Wong - won gkafir mau padha didangu, \"Endi rupane brahala kang padha sira sembah biyen"
        },
        {
            "chapter": 26,
            "verse": 93,
            "text": "Sira milih manembah saliyane ALlah? Brahala apa bisa aweh pitulung marang sira utawa marang awake dhewe, jugarake siksane Allah"
        },
        {
            "chapter": 26,
            "verse": 94,
            "text": "Brahala - brahala mau nuli dipunjungkelake, dicemplungake ing neraka karo wong - wong kafir"
        },
        {
            "chapter": 26,
            "verse": 95,
            "text": "Lan para wadya balane iblis kabeh"
        },
        {
            "chapter": 26,
            "verse": 96,
            "text": "Wong - wong kafir mau ana ing sajrone neraka padha padu rame karo brahalane, pangucape wong kafir"
        },
        {
            "chapter": 26,
            "verse": 97,
            "text": "Demi Allah, satemene Ingsun iki tetela wong kang kesasar saka dalan keslametan"
        },
        {
            "chapter": 26,
            "verse": 98,
            "text": "Amarga anggoningsun manembah marang sira, ingsun padhakake Pangerane wong alam kabeh"
        },
        {
            "chapter": 26,
            "verse": 99,
            "text": "Dene kang nasarake (anjnlomprongake) ingsun iki, ora ana maneh kajaba syetan"
        },
        {
            "chapter": 26,
            "verse": 100,
            "text": "Saiki ora ana wong kang bisa aweh pitulungan apa - apa marang ingsun"
        },
        {
            "chapter": 26,
            "verse": 101,
            "text": "Lan ingsun ora duwe kanca kang mbelani aweh pitulungan marang ingsun"
        },
        {
            "chapter": 26,
            "verse": 102,
            "text": "Upama ingsun diparengake bali marang donya maneh, ingsun saguh dadi wong mukmin, nindakake apa tumindake wong mukmin"
        },
        {
            "chapter": 26,
            "verse": 103,
            "text": "Satemene cerita kang kasebut mau dadi piwulang tumrap wong kang padha gelem mikir-mikir. Nanging manungsa ora akeh sing padha gelem mukmin"
        },
        {
            "chapter": 26,
            "verse": 104,
            "text": "Lan saktemene Allah Pangeranira iku Maha Mulya tur Maha Asih"
        },
        {
            "chapter": 26,
            "verse": 105,
            "text": "Para ummate Nuh padha nggorohake para utusan"
        },
        {
            "chapter": 26,
            "verse": 106,
            "text": "Nuh dalah para ummate iku isih sedulur. Nalika semana Nuh dhawuh marang para ummate, \"Ya gene sira padha ora wedi marang Allah"
        },
        {
            "chapter": 26,
            "verse": 107,
            "text": "Satemene Ingsun iki Utusane Allah kang mitayani anggoningsun andhawuhake dhawuhe Allah, ora nambahi, ora ngurangi lan ora ngowahi"
        },
        {
            "chapter": 26,
            "verse": 108,
            "text": "Sira padh awediya ing Allah lan ngestokna marang Ingsun"
        },
        {
            "chapter": 26,
            "verse": 109,
            "text": "Anggoningsun andhawuhake dhawuhe Allah iki ora pisan - pisan pituwas apa - apa saka sira. Dene kang bakal maringi ganjaran marang Ingsun, ora ana maneh kajaba Allah Pangerane ngalam kabeh"
        },
        {
            "chapter": 26,
            "verse": 110,
            "text": "Sira padha bektia ing Allah lan ngestokna marang ingsun"
        },
        {
            "chapter": 26,
            "verse": 111,
            "text": "Para umate Nuh padha matur mangsuli, \"Kenging punapa kita manut dhewek panjenengan lan tiyang ingkang sami manut ndherek panjenengan punika sami tiyang ingkang asor (andhahan urakan) sadaya"
        },
        {
            "chapter": 26,
            "verse": 112,
            "text": "Nuh paring wangsulan marang para ummate, \"(Ingsun mau diutus murih para manungsa padha iman marang Allah) ora susah nyumurupi luguning para panganggepe kang dibathin"
        },
        {
            "chapter": 26,
            "verse": 113,
            "text": "Menawa sira padha weruh\". dene panimbange penganggep kang dibathin iku ana astane Allah"
        },
        {
            "chapter": 26,
            "verse": 114,
            "text": "Lan Ingsun ora bakal nulak wong - wong kang padha mukmin ing Allah"
        },
        {
            "chapter": 26,
            "verse": 115,
            "text": "Ingsun iki ora liya kajaba juru pepeling klawan cetha, lan ora ningali sapa wonge"
        },
        {
            "chapter": 26,
            "verse": 116,
            "text": "Para umate Nuh padha kaku atine, pangucape, \"He Nuh, anggen panjenengan munasika dhateng kita punika menawi boten panjenengan kendeli, panjenengan mesthi badhe kita balangi sela"
        },
        {
            "chapter": 26,
            "verse": 117,
            "text": "Nuh banjur matur marang Allah, \"Dhuh Pangeran kawula, sejatosipun para umat kawula sami maiben (anggorohaken) dhateng kawula"
        },
        {
            "chapter": 26,
            "verse": 118,
            "text": "Mila panjenengan mugi kaparenga andhawuhaken bilih punapa ingkang kawula dhawuhaken punika leres tumrap anggen kawula pasulayan kaliyan ummat kawula wau, punapa dene Panjenengan mugi paring wilujeng dhumateng kawula dalah para tiyang ingkang tumut dhateng kawula para tiyang mukmin"
        },
        {
            "chapter": 26,
            "verse": 119,
            "text": "Ingsun paring selamet marang Nuh dalah para kaume para wong mukmin, ana ing perahu kang kebak (isi wong lan sawarnaning kewan daratan)"
        },
        {
            "chapter": 26,
            "verse": 120,
            "text": "Sawise mengkono, para ummate Nuh liya - liyane padha Ingsun sirnakake sarana Ingsun kelem"
        },
        {
            "chapter": 26,
            "verse": 121,
            "text": "Carita lelakone Nuh lan para ummate mau, satemene dadi piwulang tumrap wong kang padha gelem mikir. Nanging akeh - akehe padha ora gelem mukmin"
        },
        {
            "chapter": 26,
            "verse": 122,
            "text": "Lan saktemene Allah Pangeranira iku Maha Mulya tur Maha Asih"
        },
        {
            "chapter": 26,
            "verse": 123,
            "text": "Wong 'Aad uga padha anggorohake (maido) para Rasul"
        },
        {
            "chapter": 26,
            "verse": 124,
            "text": "Sedulure kaum 'Aad yaiku Hud, ngendika maringi pitutur marang wong - wong mau, \"Yagene sira padha ora wedi marang Allah"
        },
        {
            "chapter": 26,
            "verse": 125,
            "text": "Satemene Ingsun iki utusane Allah, anggoningsun medharake dhawuhe Allah iku mitayani. Ingsun diutus marang sira kabeh"
        },
        {
            "chapter": 26,
            "verse": 126,
            "text": "Sira padha wediya marang Allah lan ngestokna marang ingsun"
        },
        {
            "chapter": 26,
            "verse": 127,
            "text": "Anggoningsun medharake dhawuhe Allah iki ora pisan - pisan pituwas apa - apa saka sira. Dene kang bakal maringi ganjarang marang Ingsun, ora ana maneh kajaba mung Allah Pangerane 'alam kabeh"
        },
        {
            "chapter": 26,
            "verse": 128,
            "text": "Ya gene sira padha ngedegake omah dhuwur ana ing ngendi - endi panggonan, perlu mung kanggo dolanan lan nyenyenges tumrap wong kang liwat"
        },
        {
            "chapter": 26,
            "verse": 129,
            "text": "Apa dene sira padha gawe blumbang utawa segaran, pangarep - arepira sira langgenga urip, aja mati - mati"
        },
        {
            "chapter": 26,
            "verse": 130,
            "text": "Mengkono maneh sira buteng sarta cengkiling, menawa sira mara tangan siya - siya"
        },
        {
            "chapter": 26,
            "verse": 131,
            "text": "Sira padha bektia ing Allah lan ngestokna marang Ingsun"
        },
        {
            "chapter": 26,
            "verse": 132,
            "text": "Lan padha bektia ing Pangeran kang paring kenikmatan (kabungahan) marang sira, kaya kang wis padha sira sumurupi"
        },
        {
            "chapter": 26,
            "verse": 133,
            "text": "Panjenengane Allah wis maringi kabungahan marang sira rupa raja kaya sarta turunan"
        },
        {
            "chapter": 26,
            "verse": 134,
            "text": "Apa dene palemahan (pakebonan) lan kali pirang - pirang"
        },
        {
            "chapter": 26,
            "verse": 135,
            "text": "Satemene (menawa sira padha ora gelem manut marang pangandikaningsun) ingsun kuwatir, ora wurung sira bakal nandhang siksane Allah, ana ing donya lan akherat"
        },
        {
            "chapter": 26,
            "verse": 136,
            "text": "(Wong 'Aad) padha matur mangsuli, \"Dhuh Huud, kita panjenengan wulang makaten punika kaliyan boten, sami kemawon boten badhe melu dhateng piwulang panjenengan"
        },
        {
            "chapter": 26,
            "verse": 137,
            "text": "Sayektosipun, piwulang ingkang panjenengan angge ngajrih - ngajriih dhateng kita punika kados ngajrih - ngajrihi lare alit, punika mboten liya damel - damelanipun para tiyang kina rumiyin"
        },
        {
            "chapter": 26,
            "verse": 138,
            "text": "Sampun mboten kemawon kita badhe nandhang siksa"
        },
        {
            "chapter": 26,
            "verse": 139,
            "text": "Wong 'Aad padha maido (anggorohake) marang Huud, mulane banjur Ingsun tumpes. Kang mengkono mau satemene dadi lupiya tumrap wong kang gelem mikir - mikir. Nanging akeh - akehe para manugsa padha ora gelem mukmin"
        },
        {
            "chapter": 26,
            "verse": 140,
            "text": "Lan satemene Allah Pangeranira iku Maha Mulya tur Maha Asih"
        },
        {
            "chapter": 26,
            "verse": 141,
            "text": "Wong Tsamud uga padha nggorohake para Rasul"
        },
        {
            "chapter": 26,
            "verse": 142,
            "text": "Nalika semana sedulure wong Tsamud yaiku Shalih paring dhawuh marang wong Tsamud, \"He para seduluringsun, yagene sira padha ora wedi marang Allah"
        },
        {
            "chapter": 26,
            "verse": 143,
            "text": "Satemene Ingsun iku Utusane Allah tur kena dipercaya"
        },
        {
            "chapter": 26,
            "verse": 144,
            "text": "Sira padha manuta ing Allah, lan ngestokna marang Ingsun"
        },
        {
            "chapter": 26,
            "verse": 145,
            "text": "Anggoningsun medharake dhawuhe Allah iki, ingsun ora amrih pituwas apa - apa saka sira. Dene kang bakal maringi ganjaran marang ingsun ora liya mung Allah Pangerane ngalam kabeh"
        },
        {
            "chapter": 26,
            "verse": 146,
            "text": "Apa sira padha duwe pangira menawa anggonira urip iku ditogake bae tentrem salawase, ora ana apa - apa (luput pangairanira)"
        },
        {
            "chapter": 26,
            "verse": 147,
            "text": "Saiki sira duwe palemahan akeh lan kali - kali"
        },
        {
            "chapter": 26,
            "verse": 148,
            "text": "Lan duwe tanduran gandum lan wit kurma kang wohe mateng - mateng"
        },
        {
            "chapter": 26,
            "verse": 149,
            "text": "Lan padha gawe guwa ana ing gungung - gunung kanggo omah, pancen padha baut"
        },
        {
            "chapter": 26,
            "verse": 150,
            "text": "Sira padha wediya ing Allah lan ngestokna pituturingsun"
        },
        {
            "chapter": 26,
            "verse": 151,
            "text": "Lan sira aja manut perintahe wong (kafir) kang ngliwati wates"
        },
        {
            "chapter": 26,
            "verse": 152,
            "text": "Yaiku wong kang padha gawe rusak ana ing bumi sarana panganiaya, lan ora gawe becik, sarana 'adil lan iman marang Allah"
        },
        {
            "chapter": 26,
            "verse": 153,
            "text": "Wong Tsamud padha mangsuli, \"Panjenengan punika mesthi tiyang ingkang kenging ing sihir"
        },
        {
            "chapter": 26,
            "verse": 154,
            "text": "Boten sanes panjenengan punika inggih tiyang kados kita kemawon. (Wangsul panjenengan ngaken Utusanipun Allah) menawi dhasar temen cobi panjenengan angawontenaken tandha yekti"
        },
        {
            "chapter": 26,
            "verse": 155,
            "text": "Nabi Shalih mangsuli, \"(Tandha yektine delengen) iki unta (peparinge Allah metu saka ing watu, kaya carane unta lahir saka biyunge, tetep kaya panyuwunira). Unta iki duwe pepancen ngombe ing sendhang iki, sira uga duwe pepancen, giliran sedina endhing, aja padha nyahak gilirane unta mau"
        },
        {
            "chapter": 26,
            "verse": 156,
            "text": "Lan aja pisan - pisan ngganggu gawe marang unta iki, (menawa sira nganti ngganggu gawe), mesthi bakal nandhang siksane Allah kang abot, ana ing dina kang anggegirisi"
        },
        {
            "chapter": 26,
            "verse": 157,
            "text": "Wong tsamud banjur padha amragad unta mau. Bareng padha sumurup bakal tekane siksa, padha banget getun lan keduwange"
        },
        {
            "chapter": 26,
            "verse": 158,
            "text": "Wong Tsamud banjur tumpes kena ing siksane Allah, kaya pangancame Nabi Shalih, kang mengkono mau mesthi dadi kaca benggala tumrap wong kang gelem mikir - mikir, nanging sethithik banget kang padha gelem percaya"
        },
        {
            "chapter": 26,
            "verse": 159,
            "text": "Lan satemene Allah Pangeranira iku Maha Mulya Maha Asih"
        },
        {
            "chapter": 26,
            "verse": 160,
            "text": "Para ummate LUth uga padha anggorohake (maido) marang para Rasul"
        },
        {
            "chapter": 26,
            "verse": 161,
            "text": "Nalika semana sedulure kang aran Luth paring pitutur mengkene, \"Yagene sira padha ora bekti ing Allah"
        },
        {
            "chapter": 26,
            "verse": 162,
            "text": "Satemene Ingsun iki Utusane Allah kang percaya marang sira kabeh"
        },
        {
            "chapter": 26,
            "verse": 163,
            "text": "Sira padha bektia ing Allah lan ngestokna marang ingsun"
        },
        {
            "chapter": 26,
            "verse": 164,
            "text": "Anggoningsun nekaake dhawuhe Allah, ora amrih opah. Dene kang bakal maringi ganjaran mung Allah Pangerane alam kabeh"
        },
        {
            "chapter": 26,
            "verse": 165,
            "text": "Yagene sira padha milih cumbana padha wong lanang, kamungka ora kurang wong wadon"
        },
        {
            "chapter": 26,
            "verse": 166,
            "text": "Sira padha nampik para bojonira, kang wis dicawisake lan diwenangake dening Allah Pangeranira marang sira. Dadi sira iki tetep wong kebangeten, nampik barang kang diwenangake, milih kang dadi larangan"
        },
        {
            "chapter": 26,
            "verse": 167,
            "text": "(Para ummate Luth) padha mangsuli, \"Dhuh Luth, menawi mboten panjenengan mantuni anggen panjenengan munasika dhateng kita punika, panjenengan mesthi kita tundhung saking mriki"
        },
        {
            "chapter": 26,
            "verse": 168,
            "text": "(Luth ganti paring) wangsulan, \"Sakarepira, satemene ingsun gething banget lan ora sudi marang tindakira kang mengkono iku"
        },
        {
            "chapter": 26,
            "verse": 169,
            "text": "Luth munjuk ing Allah, \"Dhuh Pangeran kawula, panjenengan mugi paring wilujeng dhumateng kawula sakulawarga, saking siksa patrapanipun kalepatan, ingkang dipun lampahi dening para ummat kawula"
        },
        {
            "chapter": 26,
            "verse": 170,
            "text": "(Pandandikane Allah), Ingsun paring selamet marang Luth dalah kaluwargane kabeh"
        },
        {
            "chapter": 26,
            "verse": 171,
            "text": "Kajaba bojone tuwa Luth, iku katut ingsun siksa, amarga mbiyantu marang ummate Luth"
        },
        {
            "chapter": 26,
            "verse": 172,
            "text": "Para ummate Luth liya - liyane banjur Ingsun tumpes"
        },
        {
            "chapter": 26,
            "verse": 173,
            "text": "Para ummate Luth mau Ingsun udani watu welirang kang murup, sabanjure Ingsun walik bumine. Ala temen udan siksane wong kafir kang wis diwedeni, meksa padha wangkot"
        },
        {
            "chapter": 26,
            "verse": 174,
            "text": "Lelakone para ummate Luth mau, satemene dadi kaca benggala tumrap wong kang padha gelem mikir - mikir, ewodene akeh - akehe manungsa padha ora gelem percaya"
        },
        {
            "chapter": 26,
            "verse": 175,
            "text": "Satemene Allah Pangeranira iu Maha Mulya tur Maha Asih"
        },
        {
            "chapter": 26,
            "verse": 176,
            "text": "(Kaume Syu'aib) wong ing Madyan kang padha duwe palemahan loh isi tetanduran, padha maido marang para Rasul"
        },
        {
            "chapter": 26,
            "verse": 177,
            "text": "Nalika semana Syu'aib paring pitutur marang wong - wong madyan, \"Yagene sira padha ora bekti ing Allah"
        },
        {
            "chapter": 26,
            "verse": 178,
            "text": "Satemene Ingsun iki Utusane ALlah kang pinitaya marang sira kabeh"
        },
        {
            "chapter": 26,
            "verse": 179,
            "text": "Sira padha bektia ing Allah lan ngestokake marang ingsun"
        },
        {
            "chapter": 26,
            "verse": 180,
            "text": "Anggoningsun nekake dhawuhe Allah iki, ingsun ora amrih opah apa - apa saka sira. Dene kang bakal maringi ganjaran marang ingsun, ora liya mung Allah Pangerane alam kabeh"
        },
        {
            "chapter": 26,
            "verse": 181,
            "text": "Sira padha nyampurnakna timbangan, lan poma dipoma aja dadi golongane wong - wong kang padha ngurangi timbangan"
        },
        {
            "chapter": 26,
            "verse": 182,
            "text": "Lan sira nimbanga kanthi timbangan kang jejeg"
        },
        {
            "chapter": 26,
            "verse": 183,
            "text": "Lan aja padha gawe suda ajining barang - baranging wong, lan aja padha rusuh gawe kerusakan ana ing bumi"
        },
        {
            "chapter": 26,
            "verse": 184,
            "text": "Lan padha bektia ing allah kang nitahake marang sira, lan para umat ing jaman kuna"
        },
        {
            "chapter": 26,
            "verse": 185,
            "text": "Wong Madyan mangsuli, \"Dhuh Syu'aib, panjenengan punika mesthi tiyang ingkang kenging sihir"
        },
        {
            "chapter": 26,
            "verse": 186,
            "text": "Panjenengan punika mboten sanes inggih tiyang kados kita kemawon, (sanes malaikat) lan kita kinten dhateng panjenengan punika klebet tiyang ingkang goroh"
        },
        {
            "chapter": 26,
            "verse": 187,
            "text": "Menawi panjenengan punika temen, yektos Utusanipun Allah cobi kita pnejengan turuni siksa jawah gegempilaning langit"
        },
        {
            "chapter": 26,
            "verse": 188,
            "text": "(Syu'aib) paring wangsulan, \"Allah Pangeraningsun mesthi luwih nguningani kabeh barang kang sira tindakake"
        },
        {
            "chapter": 26,
            "verse": 189,
            "text": "Won ging madyan padha kebanjur - banjur anggone nggorohake (Nabi Syu'aib) mulane banjur ketekan siksane Allah ana ing dina eyub kang gegirisi"
        },
        {
            "chapter": 26,
            "verse": 190,
            "text": "Satemene lelakone wong Madyan mau dadi tuladha tumrap wong kang gelem mikir - mikir, nanging akeh - akehe wong padha ora gelem mukmin"
        },
        {
            "chapter": 26,
            "verse": 191,
            "text": "Lan satemene Allah Pangeranira iku Maha Mulya tur Maha Asih"
        },
        {
            "chapter": 26,
            "verse": 192,
            "text": "Lan satemene al-Qur'an iki diturunake dening Allah Pangerane Alam kabeh"
        },
        {
            "chapter": 26,
            "verse": 193,
            "text": "Malaikat Jibril kang pinitaya tumurun klawan ngampil al-Qur'an"
        },
        {
            "chapter": 26,
            "verse": 194,
            "text": "Didhawuhake marang atinira Muhammad, supaya sira anggo ngelingake lan ambebungah marang para manungsa"
        },
        {
            "chapter": 26,
            "verse": 195,
            "text": "Nganggo tetembungan arab kang cetha"
        },
        {
            "chapter": 26,
            "verse": 196,
            "text": "Lan satemene al-Qur'an iki wis diwaca (disebutaken) ana ing kitab kuna - kuna"
        },
        {
            "chapter": 26,
            "verse": 197,
            "text": "Ya gene wong kafir padha nyelaki tandha yektine menawa al-Qur'an iku temen dhawuhe Allah, yaiku anggone wis kasebut ana ing kitab - kitab kuna, sarta wis disumurupi dening para pendhitane wong Bani Israil"
        },
        {
            "chapter": 26,
            "verse": 198,
            "text": "Upama al-Qur'an iku Ingsun dhawuhake marang sawenehe wong 'Ajam (yaiku liyane wong Arab)"
        },
        {
            "chapter": 26,
            "verse": 199,
            "text": "Wong 'Ajam iku banjur diwacakake al-Qur'an, mesthi wong mau ora iman"
        },
        {
            "chapter": 26,
            "verse": 200,
            "text": "Kaya mengkono uga atine wong kafir padha Ingsun leboni sifat kafir (ora percaya) marang al-Qur'an"
        },
        {
            "chapter": 26,
            "verse": 201,
            "text": "Dadi padha ora percaya ing al-Qur'an, nganti tumeka anggone padha sumurup siksa neraka kang nglarani"
        },
        {
            "chapter": 26,
            "verse": 202,
            "text": "Bareng wis tekan wektune, siksa neraka mau banjur teka marang wong kafir, kanthi ngegetake, wong kafir ora ngira babar pisan menawa bakal ketekan siksa"
        },
        {
            "chapter": 26,
            "verse": 203,
            "text": "(Wong kafir) banjur padha munjuk ing Allah, \"Punapa kawula kepareng nyuwun dipun srantosaken sekedhap kemawon, kawula badhe pitadhos dhateng al-Qur'an"
        },
        {
            "chapter": 26,
            "verse": 204,
            "text": "(Wong kafir) banjur tompa dhawuh, \"Ora kena, yagene sira padha ndang - ndang lan angge tekane siksa"
        },
        {
            "chapter": 26,
            "verse": 205,
            "text": "(Muhammad) apa sira sumurup, wong kafir iku Ingsun bungahake sawatara lawase"
        },
        {
            "chapter": 26,
            "verse": 206,
            "text": "Bareng wis tekan wektune, banjur padha ketekan siksa kang maune wis dinajekkake lan diancamake"
        },
        {
            "chapter": 26,
            "verse": 207,
            "text": "Kabungahane sawatara mau apa bisa murungake utawa mayarake siksa? (mesthi ora)"
        },
        {
            "chapter": 26,
            "verse": 208,
            "text": "Ingsun ora pisan - pisan numpes wong ing padesan, kajaba menawa ing kono wis ana Utusaningsun kang memedeni lan nerangake dhawuh ingsun"
        },
        {
            "chapter": 26,
            "verse": 209,
            "text": "Supaya dadi pepeling, lan ingsun ora pisan - pisan gawe kaniaya"
        },
        {
            "chapter": 26,
            "verse": 210,
            "text": "Kang nurunake al-Qur'an iku dudu Syetan"
        },
        {
            "chapter": 26,
            "verse": 211,
            "text": "Para syetan ora patut lan ora bisa nurunake al-Qur'an"
        },
        {
            "chapter": 26,
            "verse": 212,
            "text": "Amarga syetan iku menawa arep nginjen, (ngrungok - ngrungokkake guneme para malaikat) banjur dihalangi"
        },
        {
            "chapter": 26,
            "verse": 213,
            "text": "(Muhammad) manungsa iku anggone mangeran marang Allah aja karo Mangeran marang liyane. Menawa nganti mangkono, bakal padha nampa siksa saka Allah"
        },
        {
            "chapter": 26,
            "verse": 214,
            "text": "(Lan sira Muhammad) Aweha pepeling marang kerabatira kang klebu isih cedhak"
        },
        {
            "chapter": 26,
            "verse": 215,
            "text": "Sawis sira paringi pitutur, sira nagjenana para wong mukmin kang padha manut lan tha'at"
        },
        {
            "chapter": 26,
            "verse": 216,
            "text": "Menawa dheweke padha ambangkang, sira dhawuha, \"Ingsun wisuh, ora melu - melu anggonira padha tumindak manembah saliyane Allah"
        },
        {
            "chapter": 26,
            "verse": 217,
            "text": "Lan sumaraha marang Allah kang Maha Lumya Tur Maha Asih"
        },
        {
            "chapter": 26,
            "verse": 218,
            "text": "Yaiku Pangeran kang mriksani ing wektu sira nindakake shalat"
        },
        {
            "chapter": 26,
            "verse": 219,
            "text": "Lan Panjenengane mriksani mobah mosikira ana ing antarane wong kang sujud"
        },
        {
            "chapter": 26,
            "verse": 220,
            "text": "Satemene Allah Midhanget lan Ngudaneni marang kabeh barang dumadi"
        },
        {
            "chapter": 26,
            "verse": 221,
            "text": "(Dhawuha Sira Muhammad), \"Apa sira kabeh gelem ingsun paringi sumurp marang sapa tumuruning syetan iku"
        },
        {
            "chapter": 26,
            "verse": 222,
            "text": "Syetan iku tumrape marang wong kang dhemen goroh lan duraka"
        },
        {
            "chapter": 26,
            "verse": 223,
            "text": "Biyen para syetan iku padha ngrungokake pangucape para malaikat, banjur diwisikake marang para juru pethek (ahli nujum), dene pametheke juru pethek iku kang akeh goroh"
        },
        {
            "chapter": 26,
            "verse": 224,
            "text": "Para wong kang podho kang kesasar ska dalan keslametan padha manut marang para jur nganggit tembang (penyair), ngucap goroh (ngarani manawa al-Qur'an iku tembang)"
        },
        {
            "chapter": 26,
            "verse": 225,
            "text": "Apa sira ora sumurp menawa (juru nganggit tembang iku), kang akeh padha ambawur rasaning tetembungan"
        },
        {
            "chapter": 26,
            "verse": 226,
            "text": "Lan satemene dheweke (ahli nganggit tembang) padha ngucapake apa kang ora padh ditindakkake"
        },
        {
            "chapter": 26,
            "verse": 227,
            "text": "Kajaba para kang padha angestu, lan padha nindakake kebecikan, lan padha akeh anggone nyebut (eling) asmane Allah, lan padha pikantuk pitulung sawisa dianiaya. Dene wong kafir kang padha nganiaya mau, ing tembe bakal sumurup kawusananae ana ing akherat"
        },
        {
            "chapter": 27,
            "verse": 1,
            "text": "Thaa Siiin. Iki ayat - ayate al-Qur'an iya kitabe Allah kang cetha (anggone nerangake ala lan becik)"
        },
        {
            "chapter": 27,
            "verse": 2,
            "text": "Minangka dadi pitedah lan bebungah marang para wong angestu"
        },
        {
            "chapter": 27,
            "verse": 3,
            "text": "Yaiku wong - wong kang padh anglakoni shalat sarta aweh zakat, apadene yakin ing tembe bakal ana dina Qiyamat lan akherat"
        },
        {
            "chapter": 27,
            "verse": 4,
            "text": "Satemene wong - wong kang padha ora iman menyang bakal anane dina Qiyamat lan Akherat, iuk padha Ingsun pesthi dhemen marang tindak ala, mulane banjur padha bingung"
        },
        {
            "chapter": 27,
            "verse": 5,
            "text": "Wong kang mengkono mau padha pikantuk siksa kang ala lan abot ana ing donya, dene besuk ana ing akherat padha luwih kapitunan"
        },
        {
            "chapter": 27,
            "verse": 6,
            "text": "(Muhammad) Satemene sira wis diparingi al-Qur'an saka ngarsane Allah kang Maha WIcaksana sarta Ngudaneni"
        },
        {
            "chapter": 27,
            "verse": 7,
            "text": "(Muhammad) sira nyritakna lelakone Musa, nalika ana ing ngalas wayah wengi, mituturi (ngendikani) marang garwane, \"Ingsun sumurup geni, sira lerena ana kene dhisik Ingsun arep marani geni kae, bokmenawa baliningsun bakal pikantuk warta pitedah dalan bener, utawa pikantuk obor kang murub, supaya kena sira anggo gegeni"
        },
        {
            "chapter": 27,
            "verse": 8,
            "text": "Bareng Musa wis tekan ing panggonan geni, didhawuhi dening Allah, pangandikane, berkahing Allah dhumawaha marang Musa kang ana ing sajrone geni, lan marang para malaikat kang ana ing sakiwa tengene. Maha Suci Allah Pangerane wong ngalam kabeh"
        },
        {
            "chapter": 27,
            "verse": 9,
            "text": "Musa, sumurupa, satemene Ingsun iki Allah Kang Maha Mulya tur Maha Wicaksana"
        },
        {
            "chapter": 27,
            "verse": 10,
            "text": "Lan tekenira iku sira uncalna. Bareng Musa wis nguncalake tekene kaget lan gumeter sumurp tekene dadi ula kang galak. Musa mungkur lumayu tanpa noleh. Allah ngendika, \"He Musa sira aja wedi. para Utusaningsnu ana ngarsaningsun tanpa kuwatir lan ora wedi apa - apa"
        },
        {
            "chapter": 27,
            "verse": 11,
            "text": "Kajaba wong kang nganiaya (duraka) nanging banjur padha tobat, sarta banjur ngijoli tumindake ala kanthi kabecikan, iku naliknae rumangsa kaluputan, duwe wedi. Satemene Ingsun iki Maha Pangapura tur Maha Asih"
        },
        {
            "chapter": 27,
            "verse": 12,
            "text": "Lan epek - epekira lebokna ing klambi, nuli wetokna, mesthi dadi putih, dudu putihe belang, (nanging mencorong amblerengi). Saiki sira mangkata, nemonanan lan nerang - nerangna Fir'aun sawadyabalane, kanthi tandha yekti kaelokan sangang werna klebu loro iki, awit Fir'aun sawadyabalane iku klebu wong duraka (fasiq)"
        },
        {
            "chapter": 27,
            "verse": 13,
            "text": "Fir'aun sawadyabale bareng katekan tandha yektiningsun terang katon cetha, banjur padha ngucap mengkene, \"Kaelokan iki sihir kang cetha"
        },
        {
            "chapter": 27,
            "verse": 14,
            "text": "Lan padha maido (angas) marang tandha yekti mau, tur ing bathin dheweke wis sumurp cetha (menawa kaelokan iku temen saka Allah). Anggone maudo mau saking gumedhe, moh manut. Mara sira ndelenga kapriye kawusanane wong kang padha gawe kerusakan ana ing bumi"
        },
        {
            "chapter": 27,
            "verse": 15,
            "text": "Lan yekti Ingsun wis maring kawruh marang Dawud lan Sulaiman, sakarone mau padha manglembana mengkene, \"Sedaya pangalembana punika kagunganipun Allah, ingkang sampun paring kautaman dhumateng kawula, ngungkuli para kawulanipun pinten - pinten ingkang sami mukmin"
        },
        {
            "chapter": 27,
            "verse": 16,
            "text": "Sulaiman anggenti kratone Dawud lan kenabiyane apadne kaweruhe, dumunung waris. Sulaiman paring pitutur mengkene, \"He para manungsa, Ingsun iki terang nampa kanugrahane Allah, (yaiku kajaba ingsun anggenteni kraton lan kenabiyane mau), ingsun diparingi kawruh mangerti bahasaning manuk (lan kewan liya - liyane) lan uga diparingi kabeh kang diparingake marang para Nabi lan ratu\". Sayekti iki temen lubering paparing kang tetela"
        },
        {
            "chapter": 27,
            "verse": 17,
            "text": "Nalika Sulaiman pepara, wadyabalane jin, manungsa lan liya - liyane padha dikumpulake, anggerbeg anggone pepara, sarta ditata ing panggedhene dhewe - dhewe"
        },
        {
            "chapter": 27,
            "verse": 18,
            "text": "Bareng Sulaiman tekan ing jurang negarane semut, ing kono ratune semut (kang jeneng raja Jurma) animbali para semut, \"He para semut, sira padha mlebuwa ing lengira dhewe - dhewe aja nganti kepidak ing Sulaiman utawa para wadyabalane, awit saka dene saking cilikira, kang ngidak nganti ora kerasa"
        },
        {
            "chapter": 27,
            "verse": 19,
            "text": "Sulaiman krungu (pangundange raja Jurma) mau mesem, banjur munjuk ing Allah, \"Dhuh Pangeran kawula, mugi Panjenengan maringi ilham supados kawula saged syukur dhumateng peparingin kabingahan dhumateng kawula, punapa dene mugi saged nindakaken pendamel sae, kados ingkang dados paringipun kersa Panjejengan, saha mugi Panjenengan lebetaken para kawula Panjenengan ingkang sae - sae, tuwuh saking sih panarima Panjenengan"
        },
        {
            "chapter": 27,
            "verse": 20,
            "text": "Ing sawijining dina Sulaiman goleki manuk Hud-hud (kuthilang utawa manuk platuk-bawang) nanging ora bisa ketemu, banjur dangu marang kang padha ngadhep, \"Yagene wis sawatara dina ingsun ora sumurp kelanganku manuk, patute apa miruda?\" (apa deweke pancen ora teka)"
        },
        {
            "chapter": 27,
            "verse": 21,
            "text": "(Mara padha golekana), menawa ketemu bakal ingsun patrapi kang abot, utawa bakal ingsun beleh, kajaba menawa ngaturake sebab anggone lunga mau"
        },
        {
            "chapter": 27,
            "verse": 22,
            "text": "Ora antara suwe manuk (hud-hud) mau teka, (sowan ing Nabi Sulaiman) ature, \"Kesah kit apunika angsal pawartos ingkang panjenengan dereng wuninga Kula dhateng saking negeri Sabaa' angsal pawartos ingkang nyata"
        },
        {
            "chapter": 27,
            "verse": 23,
            "text": "Wonten ing Sabaa' kita sumerep ratu esteri, (endahing warni, nama sang ratu Bilqis) punika ngratoni tiyang saisining negeri Sabaa', gadhah sedaya kabetahaning ratu, sarta gadhah ngaras ageng"
        },
        {
            "chapter": 27,
            "verse": 24,
            "text": "Kula sumerep, sang ratu (Bilqies) dalah wadyabalanipun sami Mangeran sanesipun Allah, inggih punika sami manembah surya, syetan anggodha dhateng sang ratu. Mila sami remen anglampahi awon, Wasana sami kapepetan marginipun kawilujengan dados boten sami angsal pitedah"
        },
        {
            "chapter": 27,
            "verse": 25,
            "text": "Mila syetan wau anggodha, supados sang ratu Bilqis wau sampun ngantos sujud ing Allah, ingkang ngedalaken simpenan ingkang wonten ing langit lan bumi, sarta nguningani sadaya perkawis ingkang dipun simpen lan dipun lahiraken"
        },
        {
            "chapter": 27,
            "verse": 26,
            "text": "Allah punika Pangeran ingkang sejati, boten wonten sesembahan kaliyan leres, kajawi namung Allah, Pangeranipun 'Arsy ingkang Agung"
        },
        {
            "chapter": 27,
            "verse": 27,
            "text": "Sulaiman paring wangsulan, \"Iya, Ingsun bakal deleng nyatane aturira iku teman apa goroh"
        },
        {
            "chapter": 27,
            "verse": 28,
            "text": "Saiki sira mangkata menyang negara Sabaa', mundhi layang ingsun iki, paringna marang ratu Bilqis, tumuli balia, saka kana, nuli ngrungok - ngrungokna anggone bakal mangsuli (manuk ngistokake dhawuh)"
        },
        {
            "chapter": 27,
            "verse": 29,
            "text": "(Sang ratu Balqis bareng pirsa ana layang kang tumiba saka ing dhuwur kang digawa dening manuk) banjur paring dhawuh, \"He para punggawa, iki ingsun tampa layang tiban kang nganggo cap\"(iki wujude, mara padha delengen)"
        },
        {
            "chapter": 27,
            "verse": 30,
            "text": "(Bareng layang mau dibukak), unine mengkene, \"Layang iki saka Sulaiman (tumekaa marang sang ratu Bilqis ing negara Sabaa')\" klawan nyebut Asma Allah Kang Maha Welas sarta Maha Asih"
        },
        {
            "chapter": 27,
            "verse": 31,
            "text": "(Surasane layang: Ratu Bulqis) sira aja kumaluhur ora gelem ngestokake marang ingsun, mulane satampane layang iki, sira banjur sowana marang ingsun mlebu agama Islam, dalah sawadya balanira"
        },
        {
            "chapter": 27,
            "verse": 32,
            "text": "(Sang Ratu Bilqis bareng mireng surasane layang mau) banjur dhawuh, \"He para punggawa, kepriye kang padha dadi aturrira perkara kelakon iki. Ingsun ora nemtokake kang bakal ingsun tindakake, ngenteni panemunira"
        },
        {
            "chapter": 27,
            "verse": 33,
            "text": "(Para punggawa) padha matur, \"Kita punika sami gagah perkosa sugih bala, mirantos ing dedamel, tur sami kendel - kendel, sakersanipyn sang ratu sendika nindakake, boten langkung namung sami cumadhong dhawuh"
        },
        {
            "chapter": 27,
            "verse": 34,
            "text": "(Sang ratu Bilqis) dhawuh, \"Para ratu iku menawa nglurug, nganti mlebu ing negara, mesthi ngrusakake negara, sarta panggedhene negara kono padha digawe asor, wis mengkono iku pengadate tindake para ratu"
        },
        {
            "chapter": 27,
            "verse": 35,
            "text": "Saiki kersaningsun mengkene, Ingsun utusan arep nyahosi pisungsung marang Sulaiman, lan ingsun ngenteni sabaline utusan mau. (kepriye mungguh keterangan pisungsung mau apa ditampik apa ditampa)"
        },
        {
            "chapter": 27,
            "verse": 36,
            "text": "(Manuk mau bareng wis sumurup mangkate utusan, banjur miber mulih, nyahosi pirsa marang Sulaiman). Bareng utusane sang ratu Bilqis wis sowan ing Sulaiman, nyahosake pisungsung, Sulaiman dhawuh, \"Yagene gustinira teka kudu ngurugi bandha marang ingsun? (iku dudu kersaningsun). Gustinira mesthi gedhe atine dene bisa ngurugi bandha, sumurupa, peparinge Allah marang Ingsun luwih becik lan luwih akeh, ngungkuli pisungsunge gustinira tikel pirang - pirang"
        },
        {
            "chapter": 27,
            "verse": 37,
            "text": "Sira muliha, (lan matura marang gustimu menawa kesuwen anggone sowan perlu mlebu agama Islam) mesthi ingsun lurugi wadyabala kang tanpa wilangan. Dene gustinira lan wong saisine negara ing Sabaa' bakal ingsun tundhungi lan ingsun siya - siya. Para panggedhe ingsun copoti dadi wong cilik. (Satemene Utusan ing Sabaa' ngaturake oleh - oleh anggone diutus, sang ratu Bilqis banjur dandan mangkat sowan marang Nabi Sulaiman)"
        },
        {
            "chapter": 27,
            "verse": 38,
            "text": "(Sapungkure utusan ing Sabaa') Sulaiman dhawuh, \"He para kawulaningsun, apa sira bisa anjupuk singgasanane mrene, sadurunge deweke teka mrene, kelawan sumarah mlebu agama Islam"
        },
        {
            "chapter": 27,
            "verse": 39,
            "text": "Sawenehing jin keliwat kendel matur, \"Kula punika gagah perkosa tur mitadosi, kula sagah andhatengaken ('arasy-ipun ratu Bilqis) mriki, saderengipun sang nata jengkar saking pasekawan\". lan kula punika (para jin) kiat lan saget dipun percados"
        },
        {
            "chapter": 27,
            "verse": 40,
            "text": "Kang kadunungan ilmu kitab matur mengkene, \"Kula sagah andhatengaken punika mriki saderengipun sang nata kedep\". Sanalika Sulaiman mirsani (Arsye ratu Bilqis) wis ana ngarsane. Banjur dhawuh, \"Kang mengkene iki tetla saka sih kanugrahane Allah Pangeraningsun, kanggo nyoba marang ingsun, apa syukur marang Allah, apa ora. Dene sing sapa syukur bakal bali marang awake dhewe. Naning sing kafir (ora gelem syukur) iku sumurap satemene Pangeraningsun iku Maha Sugih tur Maha Mulya"
        },
        {
            "chapter": 27,
            "verse": 41,
            "text": "(Sulaiman) dhawuh, \"Singgasanane iku owahana pemasange, coba kepriye, dheweke weruh apa ora"
        },
        {
            "chapter": 27,
            "verse": 42,
            "text": "Bareng dheweke wis sowan, banjur didangu dening Sulaiman, \"He ratu Bilqis, Arsy ira apa kaya Arsy iku\", Ratu Bilqis matur, \"Inggih kados mekaten!\" Saderengipun kula kaparingan sumere (Mu'jizatipun sang nata). Mila sapunika kula mlebet agama Islam (sumarah)"
        },
        {
            "chapter": 27,
            "verse": 43,
            "text": "(Sulaiman dhawuh) Lan sapa sing manembah saliyane Allah, (yaiku manembah srengenge). Satemene sang ratu Bilqis dhek semona isih klebu wong kafir"
        },
        {
            "chapter": 27,
            "verse": 44,
            "text": "Ratu Bilqis didhawuhi, \"He ratu Bilqis, saiki sira mlebuwa ing kedaton (sabrangane menyang bale kambang mau tinutup ing kaca, nanging ora ketara) panyanane ratu Bilqis, sabrangan mau banyu kang sawatara jerone banjur cincing dhuwur nganti katon kempole loro pisan (tuhu anengsemake)\". (Sulaiman) dhawuh, \"Saestunipun punika kedaton mawi kaca\". Sang ratu Bilqis munjuk, \"Dhuh Pangeran kawula, kawula punika tiyang nandhang dosa, nganiaya dhateng badan kula piyambak, (awit anggen kula manembah surya) sapunika kula nglampahi agami Islam, nunggil agamanipun Sulaiman, ngestokaken dhawuhipun Allah Pangeranipun ngalam sadaya\". (Sang ratu bilqis banjur kagarwa ing nabi Sulaiman)"
        },
        {
            "chapter": 27,
            "verse": 45,
            "text": "Ingsun wis ngutus Shalih andhawuhi para sadulure, yaiku wong Tsamud, dhawuhe Shalih, \"He para wong Tsamud sira padha manembaha ing Allah\". Ing kono wong Tsamud dadi rong golongan, (kang segolongan ngestokake, dene kang sagolongan padha kafir, maido marang Shalih) mulane padha dikaniaya"
        },
        {
            "chapter": 27,
            "verse": 46,
            "text": "Shalih andhangu, \"He para seduluringsun, yagene sira padha nantang tekane siksa, ora malah ngarep -arep sih pangapurane Allah? Yagene sira ora padha nyuwun pangapuraning Allah anggonira padha musyrik? Supaya sira padha pikantuk piwalese Allah"
        },
        {
            "chapter": 27,
            "verse": 47,
            "text": "Wong Tsamud matur mangsuli, \"Kita sampun nandhang sangsara jalaran panjenengan lan para kanca panjenengan\". Shalih ngandika, \"Sangsaranira iku saka kersane Allah, minangka patrapning tindakira kang ala. Sumurupa menawa sira iku diparingi coba dening Allah"
        },
        {
            "chapter": 27,
            "verse": 48,
            "text": "Ana ing sajroning kutho kono ana wong lanang cacahe padha nekad gawe karusakan ing bumi, babar pisan ora gawe kabecikan"
        },
        {
            "chapter": 27,
            "verse": 49,
            "text": "(Wong sanga mau padha antep-antepan supata nyebut asmane Allah) prasetyane, \"Kita mesthi mateni Shalih sakeluargane, ingsun cidra ing wayah wengi, lan kita bakal ngucap marang ahli warise temen ora sumurup perkara bab mateni Shalih sakulawargane, lan sejatine kita iki wong - wong sing temen"
        },
        {
            "chapter": 27,
            "verse": 50,
            "text": "(Pangandikane Allah), \"Lan dheweke padha ngrancang - rancangan (pangreka daya kaya kang wis dirancang nanging ora bisa kaleksanan) Ingsun uga ngrancang - rancangan, ananging dheweke padha ora ngrasa (ora ngira lan ora mangerteni)"
        },
        {
            "chapter": 27,
            "verse": 51,
            "text": "Mara sira rasakna, kepriye kawusanane rancangane, satemene Ingsun numpes dheweke dalah wong kang padha ambiyantu kabeh"
        },
        {
            "chapter": 27,
            "verse": 52,
            "text": "Apadene omahe (wong mau) padha ambruk, amarga anggone padha nganiaya. Kang mengkono mau mesthi dadi tandha yekti lan piwulang tumrap wong kang padha mangerti marang kuwasaningsun"
        },
        {
            "chapter": 27,
            "verse": 53,
            "text": "Kabeh wong mukmin kang padha ngestokake parentahingsun, padha Ingsun paringi selamet, banjur lestari anggone padha bekti marang Ingsun"
        },
        {
            "chapter": 27,
            "verse": 54,
            "text": "(Lan sira nyritakna lelakone) Luth, nalikane dhawuh marang umate, \"Yagene sira padha tumindak ala, (cumbana padha wong lanang) tur sira wis padha sumurp yen mangkono iku tindak sing ala"
        },
        {
            "chapter": 27,
            "verse": 55,
            "text": "Ya gene sira padha dhemen cumbana padha wong lanang nampik marang wong wadon? dadi sira padha tetep wong kang bodho"
        },
        {
            "chapter": 27,
            "verse": 56,
            "text": "Para umate Luth tanpa mangsuli apa - apa, mung ngucap, \"Luth sakulawargane padha tundhungen saka ing negara kene. Satemene dheweke iku ngaku - ngaku wong suci"
        },
        {
            "chapter": 27,
            "verse": 57,
            "text": "Wusana para umate Luth mau Ingsun tumpes. Luth dalah para kulawargane padha Ingsun paringi selamat, mung garwane Ingsun temtokake kari, melu katumpes"
        },
        {
            "chapter": 27,
            "verse": 58,
            "text": "Lan Ingsun nurunake udan watu marang para umate Luth (sabanjure bumine Ingsun walik). Ala temen udane wong kang wis dipepeling nanging padha ora gelem manut"
        },
        {
            "chapter": 27,
            "verse": 59,
            "text": "(Muhammad) sira memujiya, \"Sedaya pangalembana punika kagunganipun Allah. Lan mugi - mugi Allah paring kawilujengan dhateng para kawulanipun ingkang kapilih\". Becik endi Allah lan brahala kang padha dianggo musyrik? (mesthi becik Allah)"
        },
        {
            "chapter": 27,
            "verse": 60,
            "text": "Sapa kang nitahake langit lan bumi sarta maringi banyu udan saka ing langit marang sira ? Pangandikane Allah, \"Banyu udan mau Ingsun anggo nukulake wit - witan kang asri dineleng. Sira padha ora bisa nukulake kekayoning palemahan mau. (Saiki kepriye panemunira) Apa ana Pangeran kang ngembari Allah?\" Saiki wong - wong kafir iku tetep wong kang nyimpang saka agama kang bener"
        },
        {
            "chapter": 27,
            "verse": 61,
            "text": "Becik endi brahala karo Pangeran kang ngrata bumi kanggo panggonane manungsa, sarta ngilekake kali - kali ana tengahe bumi mau, dokoki gunung - gunung sarta misahake segara loro, asin lan tawa. (saiki kepriye panemunira), apa ana Pangeran kang ngembari Allah? (mangsa anaha), nanging akhe - akehe wong kafir padha ora sumurup"
        },
        {
            "chapter": 27,
            "verse": 62,
            "text": "Becik endi brahala karo Pangeran kang nyembadani panyuwune kang nemureribet sesambat ing Allah, lan kuwasa ambengkas reribed mau, apa dene anggenggonake sira ana ing bumi, anggenteni para leluhurira. (Saiki kepriye panemunira), Apa ana Pangean kang ngembari Allah? (mangsa anaha). Nanging sethithik banget wong kang padha eling"
        },
        {
            "chapter": 27,
            "verse": 63,
            "text": "Becik endi brahala karo pangeran kang paring pitedah marang sira ana ing pepetenging dharatan lan pepetenging segara? apa dene nglakokake angin dadi cecalane udan, minangka kanggo ambebungah marang sira. (saiki kapriye panemunira). Apa ana Pangeran kang ngembari? (mangsa anaha). Allah iku Maha Luhur, saka barang kang disakuthokake"
        },
        {
            "chapter": 27,
            "verse": 64,
            "text": "Becik endi brahala karo Pangeran kang miwiti nitahake kabeh kang dumadi, sawise dadi banjur dibalekake kaya maune (sirna) apa dene paring pangan marang sira metu saka bumi lan langit. (saiki kepriye panemunira) Apa ana Pangeran kang ngembari Alah? (mangsa anaha). Menawa pangucapira ana Pangeran kang ngembari Allah iku temen, mara nekakna tandha yekti"
        },
        {
            "chapter": 27,
            "verse": 65,
            "text": "(Muhammad) sira dhawuha, \"Sasisine langit lan bumi iki ora ana kang padha sumurup ing barang kang ghaib (samar - samar) kajaba mung Allah piyambak kang wuningani. Sarta dheweke padha ora sumurup. Besuk kapan anggone padha ditangekake saka ing pati (kubur)"
        },
        {
            "chapter": 27,
            "verse": 66,
            "text": "Saiki wong kafir padh amamang bakal anane akherat, malah persasat wuta ora sumurup babar pisan (nanging besuk yen wis ana ing akherat, mesthi sumurup)"
        },
        {
            "chapter": 27,
            "verse": 67,
            "text": "Wong kafir padha ngucap mengkene, \"Besuk yen kita wis padha dadi lemah, apa dene para leluhur kita apa nyata bakal padha urip maneh, metu saka ing pakuburan"
        },
        {
            "chapter": 27,
            "verse": 68,
            "text": "Sayekti, temen iki dhek biyen wis dijanjekake marang aku, lan para bapak - bapakku. Ora liwat, mung dedongengane gawe - gawene para wong kuno bae"
        },
        {
            "chapter": 27,
            "verse": 69,
            "text": "Muhammad, sira dhawuha, \"Menawa sira padha maido, padha anjajaha ing bumi, delenga sakehing patilaan lupiyane wong kuna kang padha dirusak dening Allah, amarga anggone apdha maido para Rasul, kepriye kedadeyane wong kang wangkot maido marang para Rasul"
        },
        {
            "chapter": 27,
            "verse": 70,
            "text": "SIra aja pisan - pisan susah dening ngrasakake para wong kafir dupeh ora padha gelem percaya, lan aja kuwati menawa direka daya, Ingsun mesthi paring pitulungan marang sira"
        },
        {
            "chapter": 27,
            "verse": 71,
            "text": "Para wong kafir mau padha matur marang Muhammad, \"Menaw pangandika panjenengan punika temen, benjing punapa kalampahanipun siksa ingkang dipun anacamaken"
        },
        {
            "chapter": 27,
            "verse": 72,
            "text": "Muhammad, sira dhawuha, \"Siksa kang sira ajap iku iya ana sawatara kang wis cedhak mangsani tumiba ing sira"
        },
        {
            "chapter": 27,
            "verse": 73,
            "text": "Lan satemene Allah Pangeranira iku kagungan sih palimarma marang para manungsa, nanging akeh - akehe manungsa padha ora gelem syukur marang Allah"
        },
        {
            "chapter": 27,
            "verse": 74,
            "text": "Lan satemene Pangeranira iku nguningani kabeh barang kang mung dibathin bae dening won gkafir lan barang kang dilahirake (diedhengake)"
        },
        {
            "chapter": 27,
            "verse": 75,
            "text": "Kabeh barang kang ghaib ana ing langit lan bumi iku kabeh mesthi wis tinulis ana ing kitab kang terang"
        },
        {
            "chapter": 27,
            "verse": 76,
            "text": "Satemene al-Qur'an iki nerangake marang wong Bani Israil pirang - pirang perkara bab agama kang padha dadi pasulayan"
        },
        {
            "chapter": 27,
            "verse": 77,
            "text": "Lan satemene al-Qur'an iki dadi pitedah lan rahmat tumrap para wong mukmin"
        },
        {
            "chapter": 27,
            "verse": 78,
            "text": "Satemene (ing besuk dina Qiyamat) Allah Pangeranira mutusi perkara (wong kang padha pasulayan perkara agama), diputus kelawan adiling Allah. Dene Allah iku Maha Mulya tur sarta maha Ngudaneni"
        },
        {
            "chapter": 27,
            "verse": 79,
            "text": "Sira padha ngandle lan pasraha (tawakkala ing Allah bae), awit satemene sira wis terang anglungguhi bener"
        },
        {
            "chapter": 27,
            "verse": 80,
            "text": "Satemene piwulangira ora bisa tumama marang wong kang atine mati, (yaiku wong kafir) apa dene pangundangira ora bisa tumama marang wong kang budheg kang mungkur lan mlengos"
        },
        {
            "chapter": 27,
            "verse": 81,
            "text": "Lan maneh sira ora bisa nuduhake dalan bener marang wong kang atine wuta, supaya nyingkirana penasaran, bisane tumama piwulangira mung tumrap wong kang iman ing al-Qur'an ayatingsun, dadi wong mau padha Islam"
        },
        {
            "chapter": 27,
            "verse": 82,
            "text": "Ing besuk nalinae dhawuh bebenduning Allah wis tumiba marang wong kafir, Ingsun ngetokake titah (kang anggegirisi) metu saka ing bumi bakal anatoi dheweke lan bakal ngucap marang wong - wong mengkene, \"Wong kafir iku padha ora gelem iman marang al-Qur'an ayatingsun"
        },
        {
            "chapter": 27,
            "verse": 83,
            "text": "(Muhammad) sira nyritakna bab dina Qiyamat, nalikane Ingsun nglumpukake wong kang padha maido ing ayatingsun. Siji - sijining umat dadi sepantha - pantha, kabeh ora kena lunga"
        },
        {
            "chapter": 27,
            "verse": 84,
            "text": "Bareng wis teka nglumpuk kabeh, Allah paring pangandika, \"Ya gene sira padha wani - wani maido marang ayatingsun, tanpa sira pikir, sira ora sumurp katerangane apa bener, apa luput. Saiki endi perintah ingsun kang padha sira tindakake"
        },
        {
            "chapter": 27,
            "verse": 85,
            "text": "Ing kono dhawuhe Allah nemtokake siksane tumeka marang wong kafir mau, amarga anggone tumindak duraka kafir, dadi kabeh banjur padha ora bisa ngucap sakecap - sakecapa"
        },
        {
            "chapter": 27,
            "verse": 86,
            "text": "Yagene padha ora andeleng anggoningsun nitahake wengi kanggo wayahe wong padha leren, sarta nitahake rina kanggo wayahe wong melek andeleng barang - barang? kang mengkono iku dadi tandha yekti sampurnane kuwasaningsun tumrap kaum kang padha iman"
        },
        {
            "chapter": 27,
            "verse": 87,
            "text": "Nalinake (malaikat Israfil) andamu sempronge (slomprete), ing kono saisining langit lan bumi padha giris kabeh, mung sapa kang diparengake dening Allah , iku ora wedi. Kabeh mau (bareng wis padha ditangekake saka ing pati) banjur padha sowan ana ing ngarsane Allah, sarta padha cilik atine"
        },
        {
            "chapter": 27,
            "verse": 88,
            "text": "Nalika iku sira sumurp gunung saking dening gedhene, dikira meneng bae, nanging satemene mlaku rikat, kaya lakune mega ginawa ing angin. Kang mangkono iku pandamele Allah kang nindakake kabeh barang sarwa sampurna. Satemeen Allah iku Maha waspadha marang barang kang sira tindakake"
        },
        {
            "chapter": 27,
            "verse": 89,
            "text": "Sing sapa nindakake kabecikan (ngucap laa ilaaha illallah), wong iku (ana ing akherat), pikantuk ganjaran kang luwih becik tinimbang kabecikan kang ditindakake. Sarta ana ing dina Qiyamat selamet saka barang kang diewedeni"
        },
        {
            "chapter": 27,
            "verse": 90,
            "text": "Dene sing sapa nindakake ala (kafir, musyrik) wong mau rahine dijungkelake ing neraka. (malaikat kang anjaga neraka ngucap), \"Siksa mengkene iki piwalese apa ta? ora liya iya piwale ala kang padha sira tindakake biyen"
        },
        {
            "chapter": 27,
            "verse": 91,
            "text": "(Muhammad) sira dhawuha, \"Satemeen Ingsun diperintah manembah ing Allah, Pangerane negara (Mekkah) kang dimulyakake iki, kabeh barang iku kagungane Allah, lan Ingsun didhawuhi nglakoni agama Islam"
        },
        {
            "chapter": 27,
            "verse": 92,
            "text": "Lan maneh Ingsun didawuhi taberi macakake al-Quran (marang sira para manungsa kabeh, apadene ngajak percaya marang Allah). lan sing sapa pikantuk pitedah, (banjur percaya marang Allah) ganjarane maedahi marang awake dhewe, dene sing sapa kesasar, ngucapa, \"Kewajibaningsun ora liya mung nekakake dhawuh, panunggalane juru pepeling"
        },
        {
            "chapter": 27,
            "verse": 93,
            "text": "Lan sira dhawuha, \"Kabeh pangalemba iku kagungane Allah, Allah bakal maringi sumurp ayat - ayat marang sira kanggo tandha yekti kuwasane Allah, sira bakal padha sumurup tandha yekti mau, Dene Allah Pangeranira ora pisa - pisan kesupen marang kabeh barang kang padha sira tindakake"
        },
        {
            "chapter": 28,
            "verse": 1,
            "text": "Thaa Siinm Miiim"
        },
        {
            "chapter": 28,
            "verse": 2,
            "text": "Surat iki, ayate kitab al-Qur'an kang nerangake bener lan luput (halal lan haram)"
        },
        {
            "chapter": 28,
            "verse": 3,
            "text": "(Muhammad) Ingsun nyritakake (macakake) lelakone sejarahe Musa lan Fir'aun marang sira. Cerita iki temen, migunani marang para wong mukmin"
        },
        {
            "chapter": 28,
            "verse": 4,
            "text": "Satemene Fir'aun iku kumaluhur ana ing bumi (kabeh wong ora kena ngukuhi nyawane dhewe, pati uripe gumantung sakarepe Fir'aun). Wong ing negara kono digawe rong werna, kang sagolongan (bangsa Qibthi), iku bangsa luhur, kang sagolongan maneh (bangsa Israil), iku bangsa asor. (Dhek samana ana juru nujum memeca menawa ing Mesir bakal ana bayi lahir metu lanang, iku ing tembe bakal nyirnakake keratone Fir'aun). Dhewe banjur dhawuh belehi bari kang lahir metu lanang, dene kang wadon padha diuripi. Fir'aun iku klebu wong kang gawe kerusakan ana ing bumi"
        },
        {
            "chapter": 28,
            "verse": 5,
            "text": "Lan Ingsun kepareng nulungi (bangsa Bani Israil) kang digawe asor lan kalah ana ing bumi (Mesir). Ingsun dadekake ahli wari, lan padha pikantuk panduman padha dhadi pemimpin"
        },
        {
            "chapter": 28,
            "verse": 6,
            "text": "Ingsun netepake (nglulusake) dheweke (Fir'aun sawadya-balane) manggon ana ing bumi(Mesir). Wusana Fir'aun lan patihe aran Haman, sarta wadyabalane padha Ingsun paringi pirsa barang kang maune dikuwatirake, (yaiku pemetheke para juru nujum, ing tembe bakal ana bocak kang bakal nyirnakake Kratone Fir'aun)"
        },
        {
            "chapter": 28,
            "verse": 7,
            "text": "Ingsun andhawuhi (parnig wahyu) marang ibune Musa, \"Sira nesepana putranira. Manawa kuwatir anggonira rumeksa putranira, wadhahana ing pethi banjur kelekna ing bengawan (Nil) bae. AJa kuwatir lan susah. Ing tembe Ingsun balekake marang sira, sarta putranira mau bakal Ingsun angkat dadi Utusaningsun"
        },
        {
            "chapter": 28,
            "verse": 8,
            "text": "(Bareng dheweke) wis dikelekake ing bengawan Nil, banjur ditemu dening, pramaisurine Fir'aun Nanging wekasane, dadi satru nusahake Fir'aun sawadhayabalane. Satemene Fir'aun lan Haman sawadyabalane mau padha duraka"
        },
        {
            "chapter": 28,
            "verse": 9,
            "text": "Fir'aun banjur arep mateni marang (bayi) Musa) Pramisurine banjur matur, \"Tumraping kula lan panjenengan punika damel asreping paningal, mila sampun teka badhe dipun pejahi, lare punika kula pendhet anak, pangajeng - ajeng kula ing tembe migunana dhateng kula (Fir'aun sawadya balane krungu memanising tetembungan nuruti apa sapanjaluke bayi banjur dijenengi Musa.)\" Fir'aun sawadyabalane ora babar pisan ngira (menawa bayi iku babare kang diweca dening para nujum)"
        },
        {
            "chapter": 28,
            "verse": 10,
            "text": "Ibune Musa (bareng mireng menawa putrane dipanggih Fir'aun) banget bingunge, upama atine ora Ingsun taleni klawan diparingi shabar lan teguh, supaya dadiya wong kang percaya marang janjiningsun, meh bae anjerit mblakakake menawa bayi iku putrane"
        },
        {
            "chapter": 28,
            "verse": 11,
            "text": "Ibune Musa ngakon marang Maryam sedulure Musa, \"Adhimu kinthilen supaya sira sumurupa kapriye kedadeyane\". Maryam banjur nginthil saka ing kadohan bae. Kabeh wong ora padha ngira (menawa iku sedulure bayi kang ditemu dening Fir'aun)"
        },
        {
            "chapter": 28,
            "verse": 12,
            "text": "(Saka kuasaningsun) Musa sadurunge ibune teka ora gelem disesepi sapa - sapa, ing kono Maryam matur (marang pramaisuri), \"Punapa panjenengan kersa kula tedhahaken tiyang ingkang dados inya sarta ngopeni dhateng bayi punika kaliyan temen - temen?\", (Maryam banjur ngundang ibune, lan Musa disesepi ibune dhewe)"
        },
        {
            "chapter": 28,
            "verse": 13,
            "text": "Ing dina iku Musa Ingsun balakake marang tangane ibune, supaya ibune anyepa pandelenge, lan ilanga susahe sarta Sumurupa menawa janjine Allah iku nyata lan bener. Nanging wong akeh padha ora sumurp. (Menawa iki ibune Musa pikantuk perjanjiyane Allah lan ing sawijining dina Musa kaluputan marang Fir'aun, nganti Musa ditundhung banjur lunga adoh)"
        },
        {
            "chapter": 28,
            "verse": 14,
            "text": "Bareng Musa wis dhewasa lan wis cukup umure, Ingsun paringi kawicaksanan lan ilmu. Kaya mangkono uga Ingsun angganjar marang para wong mukmin kang padha tumindak kabecikan"
        },
        {
            "chapter": 28,
            "verse": 15,
            "text": "Musa banjur mlebu ing telatah negara (Mesir), kanti sesingidan, aja nganti konangan wong. Dumadakan pira wong loro padha padudon, kang siji sedhereke Musa wong Bani Israil, sijine satrune Musa wong Qibthi. Sedulure Musa sesambat nyuwun tulung marang Musa supaya ucula saka siya - siyane (wong Qibthi). Musa banjur duka, (wong Qibthi) diantemi, tekan ing patine. Musa banjur ngendika, \"Kang mengkene iki, tetela penggawening syetan. Satemene syetan iku kang gawene nasarake"
        },
        {
            "chapter": 28,
            "verse": 16,
            "text": "Musa banjur munjuk marang Alah, \"Dhuh Pangeran kawula, sayektosipun kawula punika lepat, nganiaya dhateng badan kawula piyambak. Panjenengan mugi kersa paring pangapunten dhumateng kawula. Allah banjur kersa paring pangapunten marang Musa. Satemene Allah iku dzat kang paring pangapura tur Maha Asih"
        },
        {
            "chapter": 28,
            "verse": 17,
            "text": "Musa munjuk maneh, \"Dhuh Pangeran kawula, sarehning Panjenengan sampun kersa paring pangapunten saha nutupi kawula, kawula boten badhe tetulung dhateng tiyang kafir ingkang sami dosa"
        },
        {
            "chapter": 28,
            "verse": 18,
            "text": "Musa (sawise mateni wong Qibthi) ana ing sajerone negara tansahngandhut kuwatir, mulane banget prayitnane bakmenawa nemu alangan. Dumadakan wong kang mentas ditulungi dhek wingi, (Kerengan karo wong Qibthi maneh) sesambatan nyuwun tulung marang Musa, Musa celathu duka marang wong mau, \"Sira iku tetela wong luput"
        },
        {
            "chapter": 28,
            "verse": 19,
            "text": "Musa banjur tumandang arep ngantem marang mungsuhe mau, lan uga satrune Musa. Dheweke mula banjur matur, \"Dhuh Musa! punapa panjenengan badhe mejahi dhateng kula, kados anggen panjenengan mejahi tiyang (Qibthi) kala wingi? Dados kersa panjenengan punika namung badhe nguja nepsu memejahi tiyang wonten ing bumi, boten badhe damel sae\". (Nabi Musa bareng mireng pangucape wong Bani Israil mau, sangsaya banget kuwatire)"
        },
        {
            "chapter": 28,
            "verse": 20,
            "text": "Ing bageane negara ana wong lanang kang tresna marang Musa, mlaku - mlaku ana ing sajrone negara, nemoni Musa banjur matur, \"Dhuh Musa! para punggawa (ing Mesir) sami ngupados panjenengan, badhe mejahi, mila sapunika enggal kula aturi kesah saking mriki. Kula punika nyahosi pamrayogi pitutur murih sae dhateng panjenengan"
        },
        {
            "chapter": 28,
            "verse": 21,
            "text": "Musa banjur lunga saka ing negara (Mesir), ana ing ndalan tansha kuwatir lan prayitna, lan munjuk ing Allah, \"Dhuh Pangeran kawula! kawula nyuwun wilujeng saking piawinipun tiyang kafir ingkang sami nganiaya"
        },
        {
            "chapter": 28,
            "verse": 22,
            "text": "Lungane Musa sumedya marang Desa Madya. Musa munjuk marang Allah, \"Dhuh Pangeran kawula! Panjenengan mugi paring pitedah margi ingkang leres dhateng kawula"
        },
        {
            "chapter": 28,
            "verse": 23,
            "text": "Bareng tindake Musa teka ing sumure wong ing Madyan, ing pinggir sumur kono ana wong akeh padha ngombeni khewane. Liyane wong lanang akeh mau ana bocah wadon loro ora melu ngombeni weduse, Musa banjur pitakon (dangu barang bocah wadon loro mau), \"Ya gene sira ora melu ngombeni wedhusmu?\" Bocah wadon loro mau banjur mangsuli, \"Anggen kita ngombeni menda kita, ngentosi menawa para tiyang jaler punika sampun rampung. Kita lare estri kepeksa ngombeni menda, awit bapa kita sampun sepuh tur pikun"
        },
        {
            "chapter": 28,
            "verse": 24,
            "text": "Musa banjur paring pitulungan marang bocah wadon loro mau, wedhuse diombeni (ing sumur mau liyane sachedeka, nanging sumur mau ditutupi watu gedhe, ora kuwat diobahake wong satus, iku dibrengkal dening Musa dhewe). Musa sawise ngombeni wedhus mau, banjur ngeyub ana sangisore kekayon, sarta munjuk ing Allah, \"Dhuh Pangeran kawula, kawula ngajeng - ngajeng peparing Panjenengan, kathah utawi sekedhik"
        },
        {
            "chapter": 28,
            "verse": 25,
            "text": "Ora antara suwe bocak wadon loro mau kang siji bali sowan marang Panggonane Musa, (anggone mlaku kudhung klambine semu isin). Matur marang Musa, \"Panjenengan dipun aturi bapak kula dhateng griyanipun. Bapak kula badhe males kesaenan panjenengan anggen panjenengan paring pitulungan ngombeni menda kula\". (Musa banjur tut wuri bocah wadon mau). Bareng tekan ngomahe, (bapakne aran Nabi Syu'aib), Musa banjur ngandharake lelakone, wiwitan tekan ing pungkasan, (Nabi Syu'aib) banjur paring pitutur, \"Sira aja kuwatir Allah mesti paring selamet marang sira saka pialane wong kafir kang nganiaya"
        },
        {
            "chapter": 28,
            "verse": 26,
            "text": "Bocah wadon loro mau kang siji matur marang bapakne, \"Dhuh Bapak! Musa punika mugi panjenengan dadosaken rencang kemawon, awit punika prayogi, gagah prakosa tur mitadosi"
        },
        {
            "chapter": 28,
            "verse": 27,
            "text": "(Nabi Syu'aib) mituturi marang Musa, \"He Musa, putraningsun loro iki salah siji bakal ingsun dhaupake karo sira, nanging kanthi janji sira kudu dadi rencang kulo dhisik, lawase wolung tahun, dene menawa sira gelem nutugake nganti sepuluh tahun saka kerepira dhewe, iya banget panarimaningsun. Ingsun ora neja gawe rekasanira, marata lakonana. Menawa diparengake dening Allah ing tembe bakal sumurup becik kedadeyane, tunggal paratulus"
        },
        {
            "chapter": 28,
            "verse": 28,
            "text": "Musa matur mangsuli, \"Makaten punika perjanjian panjenengan kaliyan kula. Wondene wewangen panjenengan kalih warni, (wolung tahun kaliyan sedaa tahun) wau salah satunggalipun kula boten badhe awrat anglampahi. Allah ingkang nguningani kesagahan kula punika"
        },
        {
            "chapter": 28,
            "verse": 29,
            "text": "Bareng Musa anggone nglakoni dadi pangon wis pundhat wewangene, (banjur dihaupake karo putrane Nabi Syu'aib kang anom, aran Shufairaa'. bareng wis antara lawas) Musa mangkat mulih (menyang negara Mesir) sarimbit karo garwane. Kocapa ana ing dalan ing wayah wengi kang peteng Musa sumurup ing gunung Thursina ana geni murup. Banjur ngendika marang garwane, \"Sira ana ing kene bae, ingsun arep marani geni kae, bokmenawa baliningsun pikantuk pitedah lan utawa bisa naggawa obor, supaya kena sira enggo api - api"
        },
        {
            "chapter": 28,
            "verse": 30,
            "text": "Bareng wis tekan ing panggonane geni, katerangane kang murub mau kekayon ijo lan seger, ana ing palemahan kang binerkahan dening Allah, sapernah pinggir tengene Musa, ing kono tampa dhawuh, pangandikane, \"He Musa satemene Ingsun iki Allah Pangeranira ngalam kabeh"
        },
        {
            "chapter": 28,
            "verse": 31,
            "text": "Musa, tekenira iku sira uncalna\", Musa banjur nguncalake tekene, sanalika tekene mau dadi ula gedhe. Bareng Musa sumurup, banjur mungkur mlayu ora noleh. Musa nuli di timbali dening Allah, \"He Musa, sira amadhepa lan aja wedi, satemene sira bakal disentosake, ora kena pialane ula"
        },
        {
            "chapter": 28,
            "verse": 32,
            "text": "Tangan sira lebokna ing dhadhanira, nuli sira wetokna\". (Musa banjur nglebokaka tangane ing dhadhane bareng diwetokake), bakal putih warnane, tanpa cacad. Lan sira rapetna tanganira, jalaran saka wedi mesthi bali kaya maune\". Loro iku padha tandha yekti saka Allah Pangeranira, kanggo wewaton nerang - nerangake marang Fir'aun dalah para kaume) awit kabeh iku padha duraka lan kafir"
        },
        {
            "chapter": 28,
            "verse": 33,
            "text": "Musa munjuk, \"Dhuh Pangeran kawula, kawula punika sampun mejahi (tiyang Qibthi), panungilanipun wadyabalanipun Fir'aun, mila kawula kuwatos menawi Fir'aun lajeng mejahi dhateng kawula"
        },
        {
            "chapter": 28,
            "verse": 34,
            "text": "Sedherek kawula Harun punika langkung teteh patitis wicantenipun, ngungkuli kawula, mugi Panjenengan ngutus Harun dados kanca kawula, supados nekseni menawi kawula temen dados utusan Panjenengan, awit kawula kuwatos bokmenawi Fir'aun maiben"
        },
        {
            "chapter": 28,
            "verse": 35,
            "text": "Allah paring pangandika, Ingsun bakal nguwatake sira sarana pambiyantune sedulurira Harun, lan sira wong loro, Ingsun paringi prabawa, dadi tindak ala paringi prabawa, dadi tindak ala kang ditandukake Fir'aun dalah para kaume ora bisa tumama marang sira wong loro, marga mu'jizat tandha yekti saka Ingsun. Sira lan wong kang padha manut marang sira, kabeh padha pikantuk kemenangan"
        },
        {
            "chapter": 28,
            "verse": 36,
            "text": "Bareng Musa wis tekan ing pasewakane Fir'aun, nerangake anggone diutus ing Allah lan nglahirake mu'jizat kaelokan, minangka tandha yekti, Fir'aun dalah para kaume padha ngucap, \"Kaelokan iki ora liya mung sihir, di akokake tandha yekti saka Allah. Ingsun ora krungu ceritakna para leluhuringsun biyen (padha didhawuhi manembah ing Allah kaya kandhane Musa iki)"
        },
        {
            "chapter": 28,
            "verse": 37,
            "text": "Musa mangsuli, \"Pangeran kula temtu ngawuningani dhateng tiyang ingkang nedahake pitedah leres, terang saking Allah, sarta dhumateng tiyang ingkang benjing wonten ing akherat badhe angsal pangalembana. Tiyang kafir temtu boten badhe pikantuk kabegjan"
        },
        {
            "chapter": 28,
            "verse": 38,
            "text": "Fir'aun mangsuli, \"He para punggawa! ingsun ora sumurup menawa sira duwe pangeran saliyane ingsun. He Haman saiki parentaha gawe bata, ingsun yasakna panggung kang dhuwur, supaya ingsun bisa sumurup marang Pangerane Musa. Satemene Panemuningsun, pangucape Musa iku kabeh goroh"
        },
        {
            "chapter": 28,
            "verse": 39,
            "text": "Fir'aun dalah sawadyabalane padha gumedhe ana ing bumi (mesir) tur ora bener lan padha nyana ing tembe ora bakal dibalekake marang ngarsaningsun"
        },
        {
            "chapter": 28,
            "verse": 40,
            "text": "Mulane ing wekasan, Fir'aun sawadyabalane mau Ingsun tumpes kelem ana ing segara. Mara sira ngelenga, kapriye kedadeyane wong kang padha duraka"
        },
        {
            "chapter": 28,
            "verse": 41,
            "text": "Fir'aun dalah wadyabalane mau padha Ingsun dadekake pengarep kang nuntun wong mlebu ing neraka. Ing besuk dina Qiyamat ora pisan - pisan pikantuk pitulung"
        },
        {
            "chapter": 28,
            "verse": 42,
            "text": "Sajerone ana donya iki, Fir'aun sawadyabalane wong kafir kabeh, padha Ingsun tungkebi siksa (laknat), dene besuk dina Qiyamat, padha Ingsun paringi tetenger ala"
        },
        {
            "chapter": 28,
            "verse": 43,
            "text": "Sawise Ingsun tumpes para umat kuna - kuna, (kayata para umate Nabi Uh, wong 'Aad, wong Tsamud lan liya - liyane), kanggo conto wong akeh, supaya padha oleh pitedah bener, lan minangka rahmat marang wong kang padha percaya marang Allah, Ingsun banjur maringi kitab Taurat marang Musa, supaya para ummate padha elinga"
        },
        {
            "chapter": 28,
            "verse": 44,
            "text": "(Muhammad) Nalikane Ingsn imbal pangandika karo Musa (ana ing gungun Thursina), dhek samana sira ora ana igkulon, lan sira ora maneni anggoningsun imbal pangandika mau"
        },
        {
            "chapter": 28,
            "verse": 45,
            "text": "Sapungkure Musa, Ingsun nitahake manungsa pirang - pirang kang padha dawa - dawa umure. Mengkono maneh sira ora omah - omah tetanggan karo wong Madyan (ing panggonane Syu'aib biyen) amacakake timbalan - timbalan Ingsun marang dheweke, (mesthi sira ora sumurup lelakone Syu'aib lan Musa mau). Ewadene sarehne Ingsun ngutus marang sira, dadi sira Ingsun sumurupake"
        },
        {
            "chapter": 28,
            "verse": 46,
            "text": "Mengkono uga nalikane Musa Ingsun timbali nampani kitab Taurat ana gunung Thursina, sira ora ana ing gunung kono, ewadene sira Ingsun utus, minangka rahmat saka Pangeranira, supaya sira anggo mulang marang wong -wong ing alam kabeh sapungkure 'Isa, supaya padha gelem ngestokake (eling) marang prentah Ingsun"
        },
        {
            "chapter": 28,
            "verse": 47,
            "text": "Lan supaya wong mau menawa ing tembe ketaman ing siksa amarga saka kaluputane kang ditindakake dhewe, aja nganti sesambat mengkene, \"Dhuh ALlah, kenging punapa Panjenengan boten kersa utusan Rosul anedah - nedahaken dhumateng kawula. Upami Panjenengan kersa Utusan, kawula temtu ngestokaken dhawuh Panjenengan, sarta kawula lajeng klebet ewonipun tiyang mukmin"
        },
        {
            "chapter": 28,
            "verse": 48,
            "text": "Bareng wong kafir mau ketekan utusan kang bener saka Ingsun, banjur padha madoni, \"Kenging punapa Muhammad boten dipun paringi dening Allah, kados peparingipun dhateng Musa rumiyin? (Mhammad), sira dhawuha, \"Wong kafir apa ora maido marang dhawuhe Musa biyen?\" Padha ngucap, \"AL-Quran lan Taurat iku loro pisan sihir kabeh kang padha sabiyantu (tulung - tinulung) mulane loro pisan Ingsun maido"
        },
        {
            "chapter": 28,
            "verse": 49,
            "text": "(Muhammad) sira dhawuha, \"Menawa pangucapira iku temen lan bener, mara nekakna kitab terang saka Allah, kang ngungkuli al-Qur'an lan Taurat anggone nuduhake dalan keselametan, ingun bakal manut"
        },
        {
            "chapter": 28,
            "verse": 50,
            "text": "Menawa won gkafir ora bias nymbadani nganakake apa kang dadi penjalukira,iku sira sumurupa, menawa wong kafir mau satemene mung brengkele nuruti karepa (nafsune) dhewe bae. Ora ana wong kang kesasar banget ngungkuli wong kang berkunung nuruti karepe dhewe, tanpa pitedah saka Allah. Satemene Allah ora kersa paring pitedah lan keselametan marang wong kafir"
        },
        {
            "chapter": 28,
            "verse": 51,
            "text": "Lan yekti temen Ingsun wis nerangake al-Qur'an pangandikaningsun marang para manungsa, supaya padha eling marang Ingsun"
        },
        {
            "chapter": 28,
            "verse": 52,
            "text": "(Muhammad) wong kang padha Ingsun paringi cecekelan kitab kuna (yaiku 'Abdullah bin salam, sakancane wong ) saiki banjur padha iman lang ngestokake dhawuhingsun"
        },
        {
            "chapter": 28,
            "verse": 53,
            "text": "Lan nalika diwacakake al-Qur'an, banjur padha ngucap, \"Kita pitados sarta ngestokaken dhateng al-Qur'an, awit al-Qur'an punika haq (leres), terang saking pangeran kita, malah saderengipun al-QUr'an punika dipun turunaken, kita sampun pitados\". (Awit sampun dipun weca wonten ing kitab cecepangan kita)"
        },
        {
            "chapter": 28,
            "verse": 54,
            "text": "(Abdullah bin Salam sakancane wong mau) mesthi padha diparingi ganjarang rong perkara, (kang siji ganjarang anggone iman marang cecekelane kitab lawas, liyane ganjarang anggone iman marang al-Qur'an), awit anggone padha teguh atine, ngestokake kita loro mau, lan padha nyirnakake alane kanti nindakake kebecikan, apadene padha nanjakake rejeki peparingsun"
        },
        {
            "chapter": 28,
            "verse": 55,
            "text": "(Lan maneh wong mau) Menawa krungu tetembungan ala saka wong kafir, pisah sepadhane, padha mlengos, pangucape, \"Tindakingsung bakal manfa'ati marang ingsun dhewe, dene tindakira, kadadeyane iya bakal bali marang awakira dhewe. Ingsun lan sira andum selamet bae, ingsun ora gelem kekancan karo wong bodho (ora sumurup marang agama kang bener)"
        },
        {
            "chapter": 28,
            "verse": 56,
            "text": "(Muhammad) sira mangsa bisaha nuduhake dalan keselamatan marang wong kang sira tresnane, nanging Allah kang kuwasa paring pitedah dalan keselametan marang wong kang dadi keparang kersane. Allah luwih nguningani marang wong kang pinaringan pitedah"
        },
        {
            "chapter": 28,
            "verse": 57,
            "text": "Wong mau (iya iku turune wong Quraisy) padha ngucap, \"Menawi kita manut pitedahipun agama Islam kaliyan panjenengan, kita kuwatos, bade dipun usir saking negari punika\", (Pangandikane Allah), \"(Wong - wong Quraisy) apa ora wis Ingsun wenangake manggon ana ing Mekkah bumi suci kelawan tentrem, ora ana pangaru-biru, pirang - pirang woh - wohan kang warna-warna minangka peparingingsun rejeki? ewadene wong - wong mau kang akeh padha ora sumurup"
        },
        {
            "chapter": 28,
            "verse": 58,
            "text": "Pira bae kehe kutho kang padha mubra -mubru panguripane, babar pisan ora gelem syukur marang Allah, kang wus Ingsun rusak. Dene petilasane seprene Isih. Sapungkure wong mau, ora ana wong kang gelem manggon ing kono, kajaba mung (kaggo palerenane wong mlaku) sawatara suwene. Lan Ingsun kang dadi waris"
        },
        {
            "chapter": 28,
            "verse": 59,
            "text": "Pangeranira ora kersa numpes wong ing kutho - kutho marga saka dosane, kajaba menawa wis ngutus rasul ana ing pusating kutho mau, ngratakake dhawuhingsun marang wong - wong ing kono, kang mangka wong ing kono ora perduli. Ingsun ora kersa numpes wong kutho - kutho kejaba menawa ong ing kono padha duraka"
        },
        {
            "chapter": 28,
            "verse": 60,
            "text": "Kabeh kabungahan kang diparingake amrang sira, ora luya kabungahan lan rerengganing donya, kang mung sawatara suwene banjur sirna. Dene ganjaran ana ing ngarsane ALlah iku luwih becik tur langgeng. Apa sira ora sumurup"
        },
        {
            "chapter": 28,
            "verse": 61,
            "text": "Wong kang Ingsun paringi prasetya becik bakal kaganjar suwarga, iku mesthi kaleksanan. Apa iku padha wae karo wong kang Ingsun lulu, kauripan (kabungahan) ing donya? ing besuk ana ing akherat bakal padha anampani pidana"
        },
        {
            "chapter": 28,
            "verse": 62,
            "text": "(Muhamad)sira nyritakna bab dina Qiyamat nalikane Allah meleh - melehake marang won gkang padha musyrik, pangandikane, \"Endi rupane brahala kang padha sira anggep dadi timbanganingsun"
        },
        {
            "chapter": 28,
            "verse": 63,
            "text": "Para pengarepe wong kafir kang wis tetep padha munjuk ing ALlah, \"Dhuh Pangeran kawula!, para tiyang kafir punika tiyang ingkang sami kawula sasaraken, kesasaripun sami kemawon kaliyan kesasar kawula, sapunika kawula wisuh, awit para tiyang kafir punika boten nate manembah dhumateng kawula"
        },
        {
            "chapter": 28,
            "verse": 64,
            "text": "Para wong kafir mau bakal padha didhawuhi (dening malaikat), \"Mara padha ngundhanga brahala kang padha sira sembah biyen, supaya padha nulungi\". Wong kafir mau banjur padha ngundang brahalane nanging padha ora mangsuli. Para wong kafir padha sumurp siksa neraka, entek atine. Upama wong kafir mau nalika ana ing donya manut ptedah agama Islam, wis mesthi padha ora sumurup siksa neraka"
        },
        {
            "chapter": 28,
            "verse": 65,
            "text": "(Muhammad), Nalikane Allah andangu marang para wong kafir, pangadikane, \"Kepriye aturira nalikane sira didhawuhi dening para Rasul"
        },
        {
            "chapter": 28,
            "verse": 66,
            "text": "Sanalika wong - wong kafir padha ilang pikire, ora bisa mangsuli pangandikne Allah, lan ora bisa takon tinakon padha kancane"
        },
        {
            "chapter": 28,
            "verse": 67,
            "text": "Dene wong kang banjur tobat nalika ana ing donya, lan banjur iman marang Allah, lan banjur nindakake penggawe becik iku kena diarep - arep, dadi ewone wong kang begja"
        },
        {
            "chapter": 28,
            "verse": 68,
            "text": "Pangeranira iku kang nitahake kabeh barang kang dadi kepareng kersane, dikersakake setia tuhu ngabekti marang Allah. {ara kawula ora bisa duwe pilihan apa - apa kang nganti kaleksanan, kajaba kelawan keparenging Allah. Allah iku Maha suci lan Maha luhur, adoh banget saka barang kang padha disekutokake dening wong - wong kafir}"
        },
        {
            "chapter": 28,
            "verse": 69,
            "text": "Pangeranira nguningani kabeh barang kang mung dibathin ana ing sajroning ati dening wong kafir, lan barang kang kawetu ing pangucape"
        },
        {
            "chapter": 28,
            "verse": 70,
            "text": "Yaiku Allah, ora ana sesembahan klawan bener kajaba Allah. Kabeh puji lan pangalembana ana ing donya lan ana ing kaherat iku kabeh kagungane Allah. Allah iku kuwasa ngukumi perkarane kawula kabeh. Ing tembe para kawula iku padha disowanake ana ing ngersane Allah"
        },
        {
            "chapter": 28,
            "verse": 71,
            "text": "(Muhammad) sira dhawuha, \"Kapriye upama keparenge Allah wektu iki digawe wengi kabeh tanpa awan lan selawas - lawase, nganti tumeka dina Qiyamat? Sapa pangeran kang bisa nekakake pepadhang marang sira saliyane Allah? Apa sira padha ora krungu"
        },
        {
            "chapter": 28,
            "verse": 72,
            "text": "(Muhammad) sira dhawuha, \"Kepriye upama keparenging Allah wektu iki digawe awan kabeh ing selawas - lawase mgamto tumeka dina Qiyamat? tanpa ana wengine? sapa Pangeran kang bisa nekakae wengi kang bakal sira naggo ngaso utawa leren, kajaba mung ALlah? Apa sira padha ora sumurup"
        },
        {
            "chapter": 28,
            "verse": 73,
            "text": "Panjenengan Allah ndadekake wengi lan rina genta - genti kabeh mau migunani marang sira, supaya wengi mau sira anggo ngaso lan leren, lan rina mau sira anggo wektu pangupa jiwa golek sih peparinge Allah, lan supaya sira padha syukur marang Allah. Kang mengkono iku ewone sihing Allah marang sira"
        },
        {
            "chapter": 28,
            "verse": 74,
            "text": "(Muhammad) sira nyritakna babagan dina Qiyamat, nalikane Allah nimbali marang wong kafir, banjur padha didangu ,\"Endi wujude brahala kang padha saira degake Pangeran"
        },
        {
            "chapter": 28,
            "verse": 75,
            "text": "Ingsun bakal mundut saksi siji saka umate dhewe - dhewe. Ingsun banjur dangu marang wong kafir, \"ENdhi tandha yektinira?\" Ing kono wong kafir banjur padha sumurup menawa sesembahan kang bener iku mung Allah piyambak. ANggone padha gawe - gawe dhewe bakal padha sirna saka ing kono"
        },
        {
            "chapter": 28,
            "verse": 76,
            "text": "Satemene Qarun iku kelebu umate Musa (malah isih pernah anak sanak). Qarun iku mau gumedhe, ngremehake marang dheweke, ngendelake anggone Ingsun paring kasugihan kang tanpa upama. Sogoking (kunci) gedhong bae saking akehe, ora kuwat dipikul wong (patang puluh) kang padha rosa - rosa. Dhek samana para umate Musa padha mituturi marang Qarun, \"Panjenengan punika sampun bingah - bingah, awit Allah boten remen dhateng tiyang ingkang kalimput ing kabingahan"
        },
        {
            "chapter": 28,
            "verse": 77,
            "text": "Peparinging Allah kasugihan dhateng panjenengan punika prayoginipun panjenengan angge ngangkah kabegjan ing akherat (sarana kadamel mitulungi tiyang ingkang sami kemlaratan), nanging inggih sampun ngatos kesupen dhateng kabetahan panjenengan piyambak ing donya sacekapipun. Panjenengan nyaenana para kawulanipun Allah, kados dene anggenipun Allah ngaeni dhateng panjenengan lan sampun remen damel kerisakan, duraka wanten ing bumi. Awit Allah boten remen dhateng tiyang ingkang sami damel kerisakan"
        },
        {
            "chapter": 28,
            "verse": 78,
            "text": "Qarun mangsuli, \"Anggeningsun diparingi kasugihan dening Allah semene iki, amarga akeh ilmuningsun, dadi ora mligi peparingi Allah.\" (Pangandikane Allah), Qarun mau apa sumurup ceritane dhek biyen Allah wis nate numpes wong kang luwih dening santosa lan akeh kancane, ngungkuli Qarun mau? Para wong kafir wis ora usah ditakoni dosane"
        },
        {
            "chapter": 28,
            "verse": 79,
            "text": "Ing sawiji dina Qarun metu marang umate Musa ginarubyuk wong akeh kang padha nganggo - anggo kang sarwa indah, para wong mukmin kang padha kepengin kabungahan ing donya padha ngucap, \"Adhuh mbok ingsun iki diparingi dening Allah kaya peparinge marang Qarun! sayekti dheweke iku duwe kabegjan gedhe temenan"
        },
        {
            "chapter": 28,
            "verse": 80,
            "text": "Pra kang padha kedunungan kawruh padha mangsuli, \"He cilaka temen sira, sumurupa, ganjarane Allah marang wong kang padha percaya marang panjenengane sarta padha nindakake kebecikan, iku luwih dening becik, ngungkuli peparinge marang Qarun iku, ewadene ora ana won gkang tumindak mengkono mau kajaba wong kang teguh atine"
        },
        {
            "chapter": 28,
            "verse": 81,
            "text": "Saka kersaningsun, Qarun mau dalah omahe lan bandhane diuntal ing bumi, mulane ora ana kang bisa nulungi marang Qarun mau, kajaba mung ALlah kang bisa paringi pitulung, Dadi Qarun mau tetep wong kang ora pikantuk pitulung"
        },
        {
            "chapter": 28,
            "verse": 82,
            "text": "Para wong kang maune padha kepengin sugih kaya Qarun, padha gegetun, pangucape, \"Ingsun sumurup menawa Allah iku paring rejeki akeh marang para kawulane ora dadi keparenging kersane, lan ana uga kang mung dicumpi bae. Upama ingsun ora diparingi pitulung dening Allah , kedunungan iman, kaya - kaya ingsun melu diuntal dening bumi kaya Qarun. Ingsun temen sumurup temenan menawa wong kafir iku ora bakal pikantuk kabegjan"
        },
        {
            "chapter": 28,
            "verse": 83,
            "text": "Kabegjan ing kaherat iku ingsun parengake marang wong kang ora kumaluhur ana ing bumi, ngremehake marang liyane, lan ora gawe kerusakan kalawan nganiaya, dene pungkasan kang becik iku tinemtokake marang wong kang bekti ing Allah"
        },
        {
            "chapter": 28,
            "verse": 84,
            "text": "Sing sapa nindakake penggawe becik iku dheweke pikantuk ganjaran kang luwih becik tinimbang timbangane kebecikane. Dene sing sapa tumindak ala, iku patrapane mung samurwate tumindake ala kang ditindakake"
        },
        {
            "chapter": 28,
            "verse": 85,
            "text": "(Muhammad) satemene Allah kang nemtokake marang sira, ngundhangake al-Qur'an lan ngestokake, mesthi bakal ambalekkake sira marang bumi wutah rahira (Mekkah). Sira dhawuha, \"Pangeraningsun nguningani marang wong kang ngundhangake pitutur bener, lan marang wong kang cetha - cetha kesasar"
        },
        {
            "chapter": 28,
            "verse": 86,
            "text": "Sira ora duwe pangarep - arep supaya al-QUr'an iku didhawuhake lantaran sira, ewadene Allah andhawuhake al-Qur'an lantaran sira, iku ora liya minangka sih kamurahane Pangeran marang sira, mulane sira aja pisan - pisan ngrojongi marang wong kafir"
        },
        {
            "chapter": 28,
            "verse": 87,
            "text": "(Muhammad) sawise al-Qur'an didhawuhake marang sira, wong Islam padha mantep sungkeme, pangucape wong kafir aja pisan - pisan mekewuhi wong Islam anggone ngestokake al-Qur'an ayate Allah. Para manungsa padha sira tuntunen ngabekti ing ALlah, aja padha tumindak musrik"
        },
        {
            "chapter": 28,
            "verse": 88,
            "text": "Sira aja ngarani ana sesembahan klawan bener saliyane Allah. Ora ana sesembahan klawan bener kajaba mung Allah piyambak. Kabeh barang kang dumadi iku kabeh bakal sirna mung Dzate ALlah kang langgeng. Allah iku Maha Kuwasa gawe putusan perkarane para titah. Besuk ana ing akherat, para titah mau bakal padha bali sowan marang ngarsane Allah"
        },
        {
            "chapter": 29,
            "verse": 1,
            "text": "Alif Laam Miim"
        },
        {
            "chapter": 29,
            "verse": 2,
            "text": "Apa para manungsa duwe pangira menawa wis ngucap, \"Ingsun percaya ing Allah lan marang rasul\", iku banjur ditogake bae, tanpa diparingi coba, (dinyatakake keimanane kang wis diucapake mau)"
        },
        {
            "chapter": 29,
            "verse": 3,
            "text": "Para ummat ing jaman kuna sadurunge umat MUhammad iki wis padha Ingsun paringi coba. Allah banjur wuningo marang wong kang padha temen anggone iman lan wong kang padha goroh anggone iman"
        },
        {
            "chapter": 29,
            "verse": 4,
            "text": "Wong kang padha nindakake barang ala, musyrik utawa duraka liyane, apa padha duwe kira, bakal anglancangi marang Ingsun. (tegese ora bisa nglarani marang dheweke). Ala temen panemune wong - wong mau"
        },
        {
            "chapter": 29,
            "verse": 5,
            "text": "Sing sapa percaya sarta ngarep - arep menawa ing tembe bakal sowan ana ing ngarsane Allah, iku padha sedhiyaha bae awit satemene wewangene Allah mesthi bakal kaleksanan. Allah iku midhanget sarta Nguningani"
        },
        {
            "chapter": 29,
            "verse": 6,
            "text": "Lan sing sapa kang temen - temen (perang lan berjuang) ana ing agamane Allah, ganjarane anggone tumindak kaa mangkono mau tumrap marang awake dhewe. Satemene Allah iku yekti Dzat Kang Maha Sugih (ora mbutuhake) marang 'alam saisine iki"
        },
        {
            "chapter": 29,
            "verse": 7,
            "text": "Dene wong - wong mukmin lan padha nindakake kebecikan, iku tindake kang ala padha Ingsun paringi pangapura, lan bakal Ingsun paringi ganjaran kang luwih becik tinimbang amal kang ditindakake"
        },
        {
            "chapter": 29,
            "verse": 8,
            "text": "Parintah Ingsun marang para manungsa, padha ngajenana (gaweya kabecikan) lan ngabektiya marang wong tuwane loro. Dene menawa wong tuwanira loro mau meksa marang sira ngakon supaya sira musyrik anggonira Mangeran marang Ingsun, kang sira ora sumurup tandha yektine iku sira aja manut. Sira iku ora wurung bakal padha bali sowan marang ngarsaningsun. Ing kono Ingsun maringi keterangan kabeh barang kang wis padha sira tindakake"
        },
        {
            "chapter": 29,
            "verse": 9,
            "text": "Dene wong kang padha mukmin lan padha nindakake kebecikan, iku padha Ingsun lebokake (golongane) para wong becik"
        },
        {
            "chapter": 29,
            "verse": 10,
            "text": "Sawenehe manungsa ana kang ngucap: \"Kitra pracaya ing Allah\". Nanging menawa dialani dening wong kafir, wedine marang brahalaning manungsa digawe padha karo wedine marang siksane Allah. Dene menawa ana pitulungane Pangeranira marang wong mukmin, banjur celathu, \"Temen aku iki salawase bareng sira kabeh\". \"Allah iku apa ora wuninga marang sakrenteging atine sa-alam kabeh"
        },
        {
            "chapter": 29,
            "verse": 11,
            "text": "Lan yekti Allah mesthi wuninga wong kang temen - temen anggone nglakoni agma, sarta ngudaneni para wong lamis"
        },
        {
            "chapter": 29,
            "verse": 12,
            "text": "Wong - wong kafir padha ngucap marang para wong mukmin, \"Sira padha manuta marang dalan (agama) ningsun iki, menawa sira keluputan anggonira manut marang Ingsun, Ingsun kang nanggung patrapane. Pangucape wong kafir kaduga nanggung iku goroh. Wong kafir ora bisa nanggung kaluputane wong kang manut ing dheweke sethithik - thithika"
        },
        {
            "chapter": 29,
            "verse": 13,
            "text": "Lan yekti wong kafir bakal mikul dosa kang ditindakake dhewe anggone kafir, lan dosa anggone nasarake dosa. Ing besuk dina Qiyamat, bakal padha didangu anggone padha gawe - gawe"
        },
        {
            "chapter": 29,
            "verse": 14,
            "text": "Lan yekti temen Ingsun wis ngutus Nuh, nuduhake manungsa para umate. Nuh anggone nerang - nerangake para ummate mau tansah dipadone bae. Bareng wis cetha para umate padha maido, banjur tinumpes sarana dikeleming banyu banjir Thufan, kabeh padha mati kafir"
        },
        {
            "chapter": 29,
            "verse": 15,
            "text": "Nuh sakancane kang padha ana perahu, padha Ingsun paringi selamet, ora melu tumpes. Perahune Nuh Ingsun dadekake lupira lan tandha yekti dening wong sangalam kabeh. (Perahu mahu ngangrang ana pucuking gungung nganti pirang - pirang tahun lawase)"
        },
        {
            "chapter": 29,
            "verse": 16,
            "text": "Lan maneh Ingsun ngutus Ibrahim, nalika samana Ibrahim maringi pitutur marang umate, \"Sira padha manembaha ing Allah lan bektia ing Panjenengane. Kang kaya mengkono iku luwih becik tumrap ing sira menawa sira padha mangerti"
        },
        {
            "chapter": 29,
            "verse": 17,
            "text": "Sejatine sira iku padha manembah saliyane Allah, yaiku brahala, sarta padha gawe - gawe, ngucap goroh, ngarani menawa brahala iku Pangeran ngembari Allah. Bareng liyane Allah kang sira sembah iku ora kagungan rejeki kaya kang sira pangan iku (rejeki iku kagungane Allah). Mulane sira padha nyuwuna rejeki marang Allah, sarta gelema syukur ing Allah. Lan ing tembe sira bakal disowanake bali ana ing ngarsane Allah"
        },
        {
            "chapter": 29,
            "verse": 18,
            "text": "(Pangandikane Allah), \"WOng kafir apa ora sumurup anggone Allah miwitit nitahake barang kang dumadi. Besuk ana ing akherat banjur disowanake marang ngarsane Allah kang mengkono iku mungguhing Allah gampang bae"
        },
        {
            "chapter": 29,
            "verse": 19,
            "text": "Lan manawa kowe padha anggorohake (kasunyatan), lah para umat ing sadurungmu wus padha anggorohake (kasunyatan); lan tanggunganing utusan iku ora liya kajaba mung anekakake (ayahan) kalawan terang"
        },
        {
            "chapter": 29,
            "verse": 20,
            "text": "(Muhammad) Sira dhawuha marang wong kang padha maido bakal tangine wong kang wis padha mati, mara padha anjajaha ing bumi, andelenga kabeh patilasan, lan mikira. Allah anggone nganakake kabeh kang dumadi kang semono akeheh, sawise padha dirusak, ing tembe Allah nguripake barang kang wis padha mati, Satemene Allah iku kuwasa nganakake kabeh barang"
        },
        {
            "chapter": 29,
            "verse": 21,
            "text": "Panjenengane Allah paring siksa marang wong kang dadi kepareng kersane, lan sih marang wong kang dadi kepareng kersane, Kabeh mau padha dibalekake marang ngersane Allah"
        },
        {
            "chapter": 29,
            "verse": 22,
            "text": "Sira kebh senadyan ana ing bumi utawa ing langit, padha ora bisa nguwasani pangadilane Allah, lan ora ana kang nguwasani marang sira utawa kang bisa menehi pitulungan marang sira, kajaba mung Allah"
        },
        {
            "chapter": 29,
            "verse": 23,
            "text": "(Pangandikane Allah) \"Kabeh wong kang maido ing ayate Allah lan maido bakal tangine wong kang wis mati, iku kabeh padha adoh saka rahmatingsun, sarta padha diparingi patrapan siksa kang nglarani"
        },
        {
            "chapter": 29,
            "verse": 24,
            "text": "Para ummate Ibrahim tanpa mangsuli apa - apa, mung padha ngucap mangkene, \"Ibrahim iku patenana bae, utawa obongen (wusana Ibrahim kelakon diobong)\", nanging dheweke Ingsun paringi selamet saka ing geni, (geni mau tumrape Ibrahim dadi adhem), kang mangkono mau mesthi dadi tandha yekti tumrap wong kang padha mukmin"
        },
        {
            "chapter": 29,
            "verse": 25,
            "text": "(Ibrahim) ngendika, \"Sira padha mangeran marang brahala, kanggo lantaran anggonira sih sinisihan karo kancanira ana ing donya iki, nanging sira padha sumurupa besuk ing dina Qiyamat, wong kang dadi penuntun manembah braha iku bakal mungkin (nyelaki) marang kang dituntun, dheweke, iya bakal nyelaki marang wong kang menuntun. Ora wurung panggonanira bakal ana ing nereka, sarta ora ana kang bakal bisa nulungi marang sira"
        },
        {
            "chapter": 29,
            "verse": 26,
            "text": "Luth banjur percaya marang Ibrahim, Pangucape, \"Ingsun iki nglungani, ninggal para ummatingsun, dherek marang Allah Pangeraningsun. Satemene Allah iku Maha Mulya tur Maha Wicaksana"
        },
        {
            "chapter": 29,
            "verse": 27,
            "text": "Ibrahim (sawise duwe putra Isma'il) Ingsun paringi putra maneh aran Ishaq, lan Ya'qub. Ingsun temtokake padha turune Ibrahim dhadhi Utusan lan padha Ingsun paringi kitab. Ibrahing Ingsun paringi ganjaran ana ing donya, (yaiku diaji - aji lan dialembana dening para wong agama). Dene ana ing akherat Ingsun golongake wong kang becik - becik"
        },
        {
            "chapter": 29,
            "verse": 28,
            "text": "(Muhammad) Sira nyritakna lelakone Luth, nalikane paring pangandika marang para ummate, \"Sira iku padha nindakake penggawe ala, (cumbana padha wong lanang). Wong - wong kuna ing jama iki durung nate kang nglakoni ala kaya mengkono iku"
        },
        {
            "chapter": 29,
            "verse": 29,
            "text": "Ja gene sira teka cumbana padha wong lanang, sarta padha ambegal ana ing dalan, apa dene padha tumindak ala ana ing pakumpulanira\". Para umate Luth wangsulane ora ana mung mengkene,\"Dhuh Luth, manawi pangandika panjenengan punika leres, cobi panjenengan andhadhatengaken siksaning ALlah kajengipun dipun dhawahaken dhateng kita"
        },
        {
            "chapter": 29,
            "verse": 30,
            "text": "Luth munjuk ing Allah, \"Dhuh Allah Pangeran kawula, Panjenengan mugi maringi pitulungan dhumateng kawula, ngawonaken para tiyang ingkang sami damel kerisakan punika\". (Para umate Nabi Luth banjur dituruni udan watu sarta diwalik bumine)"
        },
        {
            "chapter": 29,
            "verse": 31,
            "text": "Para malaikat utusaningsun (sadurunge numpes para umate Nabi Luth) teka ing daleme Ibrahim, paring khabar marang panjenengane, (menawa bakal kaparingan putra lanang). Kajaba iku para Malaikat matur mengkene, \"Kita punika badhe numpes para tiyang ing Sadzum (Sodom), umatipun Luth, awit piyambake sami nganiaya, duraka kafir"
        },
        {
            "chapter": 29,
            "verse": 32,
            "text": "Ibrahim matur marang Malaikat utusan mau, \"Ing Sadzum(Sodom) punika wonten tiyangipun sae, inggih punika Luth\". Malaikat mangsuli, \"Kita sampun sumerap para tiyang sae ingkang sami wonten ing Sodom (Sadzum). Luth dalah para pendherekipun temtu kita wilujengaken, namung semahipun Luth, sarehne piyambakipun ngrojongi tiyang awon, mila pinasthi tumut katumpes"
        },
        {
            "chapter": 29,
            "verse": 33,
            "text": "Para Malaikat utusaningsun mau bareng wis teka ing daleme Luth, dheweke sedhih lan bingung (amarga katemunan wong - wong bagus, kuwatir ora wurung digrejeg dicumbaana ing para umate). Ature, \"Dhuhu Luth, panjenengan dalah pandherek panjenengan, kita wilujengaken, namung garwa panjenengan, punika pinasthi kantun, tumut katumpes\". (awit piyambakipun ngrodjongi tiyang awon)"
        },
        {
            "chapter": 29,
            "verse": 34,
            "text": "(Sapunika panjenengan kula aturi sumingkir tebih saking mriki), kita lajeng nurunaken siksa (jawah sela) saking langit, dhateng para tiyang Sadzum (Sodom) punika (sarta lajeng kita walik buminipun), amargi anggenipun sami duraka"
        },
        {
            "chapter": 29,
            "verse": 35,
            "text": "Dene patilasane (wong ing sadzum/sodom kang tinumpes mau), Ingsun lestarekake anane, minangka tandha yekti kang cetha tumrap wong kang padha gelem migunakake akale"
        },
        {
            "chapter": 29,
            "verse": 36,
            "text": "Ingsun wis ngutus Syu'aib, Ingsun kersakake nekakake lan nerang - nerangake marang para sedulure, yaiku wong - wong ing Madyan, Syu'aib ngendika mengkene, \"Para seduluringsun kabeh, sira padha manembaha ing Allah, wediya bakal tekane dina Qiyamat. Lan aja padha gawe kerusakan ana ing bumi"
        },
        {
            "chapter": 29,
            "verse": 37,
            "text": "Wong ing Madyan anggorohake marang Syu'aib, wusana padha tumpes dening lindu gedhe anempuh ingkono padha mati ing ngenggon, ana ing padunungane"
        },
        {
            "chapter": 29,
            "verse": 38,
            "text": "Lan maneh Ingsun wis numpes wong 'Aad lan Tsamud, sira wis padha sumurup cetha patilasan panggonane. Syetan anggodha marang wong 'Aad lan Tsamud mau, padha dhemen marang tindake dhewe, anggone duraka lan nasarake banjur nyimpang sadalan keselametan, tur dheweke mau padha duwe akal kang waskitha"
        },
        {
            "chapter": 29,
            "verse": 39,
            "text": "Lan maneh Ingsun wis numpes Qarun lan Fir'aun sarta Haman, kabeh mau sadurunge ingsun tumpes, wis ditekake dening Musa, kanthi tandha yekti pirang - pirang nanging meksa padha gumedhe ana ing bumi. Kabeh mau ora bisa ngoncati saka siksaningsun"
        },
        {
            "chapter": 29,
            "verse": 40,
            "text": "Siji - sijine wong kafir kasebut mau kabeh, padha Ingsun paringi patrapan siksa, amarga dosane. Saweneh ana Ingsun udani watu, lan ana kang diuntal ing bumi, lan ana kang Ingsun kelem ing banyu banjir. Lan Allah iku ora pisan - pisan nganiaya marang para wong kafir mau, nanging wong kafir mau sing nganiaya marang awake dhewe"
        },
        {
            "chapter": 29,
            "verse": 41,
            "text": "Sanepane wong kang padha mangeran marang liyane Allah, iku kaya upamane khewan kemangga gawa omah. Sumurupa, omah kang kemangga, lamun-ta dheweke padha weruha"
        },
        {
            "chapter": 29,
            "verse": 42,
            "text": "Satemene Allah iku nguningani brahala kang padha disembah dening wong kafir. Dene Allah iku Maha Mulya tur Maha Wicaksana"
        },
        {
            "chapter": 29,
            "verse": 43,
            "text": "Lupiya utawa gegambaran kang padha kasebut ing al-QUr'an iki Ingsun terang - terangake marang para manungsa kabeh. Nanging ora ana kang bisa mangerti kajaba wong kang anduweni kaweruh saka Allah"
        },
        {
            "chapter": 29,
            "verse": 44,
            "text": "Panjenengane Allah wis nitahake langit lan bumi iku klawan bener lan nyata, satemene kang mengkono iku, mesthi dadi tandha yekti kasampurnane Allah tumrap wong - wong mukmin"
        },
        {
            "chapter": 29,
            "verse": 45,
            "text": "(Muhammad) Sira macaa kang wis didhawuhake marang sira yaiku kitab sarta nglakonana shalat, awit sholat iku ngalang - alangi laku hala lan duraka. Eling ing Allah iku (luwih gedhe ganjarane) ngungkuli kabecikan liyane. Allah nguningani semu barang kang padha sira lakoni"
        },
        {
            "chapter": 29,
            "verse": 46,
            "text": "Sira aja pasulayan (rembug) karo wong kang duwe cecekelan kitab, kajaba yen luwih becik, lan kitab, kajaba yen luwih becik, (hiya iku nganggo wewatin Al-Qur'an) kajoba ana kang ngelawan perang (banjur sira layanana). Lan ucapna mengkene, \"Aku percaya marang al-Qur'an kang wis didhawuhake marang aku, lan uga percaya marang kitab kuna kang wis didhawuhake marang kowe, Pangeranku tunggal karo Pangeranmu, hiya iku Allah kang Esa. Aku kabeh padha ngabekti marang Allah"
        },
        {
            "chapter": 29,
            "verse": 47,
            "text": "Mangkono uga Ingsun nurunake Kitab Al-Quran marang sira (Muhammad) dene wong kang padha Ingsun paringi cecekelan Kitab Taurat padha ngestokake Al-Quran. Sawenehe wong Mekkah hiya ana kang ngestokake. Dene maido ayatingsun iku ora ana maneh kajaba wong kafir"
        },
        {
            "chapter": 29,
            "verse": 48,
            "text": "Sira ora pisan maca Kitab kuna sadurunge Al-QUr'an, lan uga ora nulis al-Qur'an kelawan tanganira. Upama sira bisa maca lan nulis, patut wong yahudi kang padha maido iku mamang"
        },
        {
            "chapter": 29,
            "verse": 49,
            "text": "Al-Qur'an iku tondha yekti kang terang, tumrap ana ing atine para wong. Mukmin kang padha pinaringan goroh. Dene wong kang maido al-Qur'an iku ora ana maneh kajaba wong kafir. Dheweke nganiaya awake dhewe"
        },
        {
            "chapter": 29,
            "verse": 50,
            "text": "Wong kafir padha ngucap, \"Ya gene dheweke ora diparingi tandha yekti kahelokan dening Pangerane kaya Nabi kang kuna?\". Sira dhawuha, \"Kahelokan iku ana ngastane Allah. Diturunake miturut saka parenging Allah. Wajibku mung ngelingake"
        },
        {
            "chapter": 29,
            "verse": 51,
            "text": "Apa wis cukup Ingsun nurunake Kitab al-Qur'an marang sira sabanjure wong padha diwacakake. Satemene al-Qur'an mahu isi rohmat lan wulangan marang para wong mukmin"
        },
        {
            "chapter": 29,
            "verse": 52,
            "text": "(Muhammad) Sira dhawuha mangkene, \"Anggonku pasulayan marang kowe, cukup disekseni dening Allah piyambak\". Allah nguningani isining barang ing langit lan bumi. Dene sarupane wong kang percaya marang barang kang luput, nyembah liyane Allah sarta maido, iku tetep wong kang kapitunan"
        },
        {
            "chapter": 29,
            "verse": 53,
            "text": "Wong kafir padha nantang marang sira (Muhammad) anggege tekane siksa. Upama ora wis tetep wewangene kang pinasthi, wong kafir mesthi katekan siksa, Sanalika sarta ngagetake. Nganti padha ora ngerti"
        },
        {
            "chapter": 29,
            "verse": 54,
            "text": "Wong kafir padha nantang marang sira (Muhammad) anggege siksa ana ing donya, satemene besuk dina Qiyamat, neraka Jahanam nungkebi marang wong kafir"
        },
        {
            "chapter": 29,
            "verse": 55,
            "text": "Ing dina Qiyamat iku, siksa neraka nempuh marang wong kafir saka dhuwur lan ngisore sikile. Allah ngandika, \"Padha ngrasakna wewalese barang kang wis padha sira lakone biyen"
        },
        {
            "chapter": 29,
            "verse": 56,
            "text": "Para kawulaningsun kang padha mukmin, bumi iku jembar, mulane padha nembaha marang Ingsun"
        },
        {
            "chapter": 29,
            "verse": 57,
            "text": "Sarupane awak kang urip mesthi ngrasakake mati, tumuli banjur padha dibalekake marang ngarsaningsun"
        },
        {
            "chapter": 29,
            "verse": 58,
            "text": "Wong mukmin kang padha ngelakoni penggawe becik, mesthi Ingsun panggonake ana ing panggonan kang luhur ing suwarga, kang ana banyune mili ana sangisore kekayon kang langgeng. Becik temen ganjaren wong kang padha ngelakoni bekti"
        },
        {
            "chapter": 29,
            "verse": 59,
            "text": "Hiya iku wong kang teguh atine anggone ketaman pihalane wong kafir, sarta padha pasrah ing Allah"
        },
        {
            "chapter": 29,
            "verse": 60,
            "text": "Pira bahe hewan kang ora anggawa rizkine, nanging Allah paring rizki marang hewan mahu. Apa maneh marang sira. Allah Mirsa tur Nguningani"
        },
        {
            "chapter": 29,
            "verse": 61,
            "text": "Menawa sira takon marang wong kafir, \"Sapa kang gawe bumi lan langit. Kang marentah srengenge lan rembulan. Padha mangsuli, \"Inggih Allah\". Yen mangkono apa kang makewuhi anggone arep percaya ing Allah"
        },
        {
            "chapter": 29,
            "verse": 62,
            "text": "Allah paringi rizki marang para kawulane kang dadi parenging kersane, lan ana uga kang diparingi rizki kurang, satemene Allah Nguningani samu barang"
        },
        {
            "chapter": 29,
            "verse": 63,
            "text": "Menawa sira takon marang dheweke sapa kang nurunake banyu udan saka langit, banjur dianggo nguripake bumi kang wis mati? Padha mangsuli, \"Inggih Allah\". DHawuha, \"Sakabehing puji iku konjuk Allah. (Aku bungah dene kowe padha weruh kuwasaning Allah). Hewa dene wong akeh padha ora duwe pikir"
        },
        {
            "chapter": 29,
            "verse": 64,
            "text": "Kahuripan donya iki kena dibasakake dholanan lan tanpa guna. Menawa padha weruh menawa pomahan akherat iku panguripan kang sejati, menawa padha ngerti"
        },
        {
            "chapter": 29,
            "verse": 65,
            "text": "Nalikane nunggang kapal (ana satengahing segara), banjur kuwatir kelem, banjur padha sumungkem nyuwun selamet ing Alah kaya wong kang suci atine, anggone ngelakoni agama konjen ing Allah. bareng wis selamet tekan dharatan, banjur bali kafir maneh"
        },
        {
            "chapter": 29,
            "verse": 66,
            "text": "Wusana wong kafir mahu tanpa panarima anggone diparingi kabungahan, Pahd bungah - bungah anggone pakumpulan nyembah brahala. Ing tembe bakal weruh kawusanane"
        },
        {
            "chapter": 29,
            "verse": 67,
            "text": "Apa padha ora weruh yen Ingsun dhadekake Tanah Suci Mekkah negara santosa lan tata tentrem. Lan negara kiwatengenen padha ngrebut ngrampas ? Apa dheweke percaya perkara kang batal lan maido marang kabungahan paringe Allah"
        },
        {
            "chapter": 29,
            "verse": 68,
            "text": "Ora ana wong kang luwih duraka katimbang wong kang gawe - gawe celathu goroh dikandhakake dhawuhing Allah. Lan maido marang kang bener sawuse didhawuhe (dening Muhammad) ? Apa ora ana panggonan neraka jahannam kanggo wong sing ora percaya"
        },
        {
            "chapter": 29,
            "verse": 69,
            "text": "Sarupane wong kang padha berjuang karana ngelakoni parintah Ingsun, mesthi padha dituduhake dalan marang keselametan. Satemene Allah iku hanjungkung wong kang padha ngelakoni kabecikan"
        },
        {
            "chapter": 30,
            "verse": 1,
            "text": "Alif Laam Miim"
        },
        {
            "chapter": 30,
            "verse": 2,
            "text": "Ing dina iki wong Rum kalah perange"
        },
        {
            "chapter": 30,
            "verse": 3,
            "text": "Anggone perang ana ing bumine kang cedhak dhewe, sawise kalah perang, ing tembe bakal menang"
        },
        {
            "chapter": 30,
            "verse": 4,
            "text": "Menange besuk yen wis pirang - pirang tahun, sadurunge lan sawise (wong Rum menang) samu barang perkara iku kagungane Allah. Ing dina menange wong Rum, wong Mukmin padha bungah"
        },
        {
            "chapter": 30,
            "verse": 5,
            "text": "(Menange wong Rum mahu), kelawan oleh pitulungane Allah, Allah paring pitulungan marang wong kang padha kersane. Allh iku Maha Mulya tur Maha Asih"
        },
        {
            "chapter": 30,
            "verse": 6,
            "text": "Allah wis prasetya (bakal paring pitulung marang wong Rum) ora pisan - pisan mungkiri janji. Hewadene kang akeh padha ora weruh"
        },
        {
            "chapter": 30,
            "verse": 7,
            "text": "Kang dweruhi mung lahire perkara kabungahan donya. Dene marang akherat padha ora mikir"
        },
        {
            "chapter": 30,
            "verse": 8,
            "text": "Ya gene padha ora ngerusak - ngerusakake kahananing awake ? Allah anggone gawe bumi lan langit saisine kabeh iku tenanan, nanging akeh faedahe. Naning manungsa iku kang akeh padha maido"
        },
        {
            "chapter": 30,
            "verse": 9,
            "text": "Ya gene padha ora jajah ing bumi. Mesthi padha weruh patilasan kang akhe, lan kapriye kadadeyane para wong kuna sadurunge wong mahu. Dheweke gagah prakosa (ngungkuli wong saiki) sarta padha ngolah bumi (tetanen) gawe gemah raharjaning negara ngungkuli wong ing zaman saiki. Wusana padha ditekani Rasul - Rasul kelawan keterangan - keterangan (nanging padha wangkot). Dene Allah anggone ngrusak mahu dudu paganiaya, nanging jalaran dheweke ngrusak tata nganiaya marang awake dhewe"
        },
        {
            "chapter": 30,
            "verse": 10,
            "text": "Sabanjure neraka iku dianggo matrapi wong kang padha ngelakoni panggawe hala maido al-Qur'an lan anggeguyu"
        },
        {
            "chapter": 30,
            "verse": 11,
            "text": "Allah murwani nggatekake manungsa, sawisa padha mati banjur diuripake maneh, sabanjure padha dibalekake marang ngarsane Allah"
        },
        {
            "chapter": 30,
            "verse": 12,
            "text": "Ana ing dina qiyamat wong - wong sing padha dosa padha ora duwe pangarep - arep"
        },
        {
            "chapter": 30,
            "verse": 13,
            "text": "Brahala kang padha disembah ora ana siji - sijia kang bisa nulungi, amalah padha ngelaki marang wong kafir"
        },
        {
            "chapter": 30,
            "verse": 14,
            "text": "Besuk dina Qiyamat (wong kafir) padha pilah (karo wong Islam)"
        },
        {
            "chapter": 30,
            "verse": 15,
            "text": "Sarupane wong mukmin kang padha ngelakoni panggawe becik, padha bungah - bungah ana suwarga"
        },
        {
            "chapter": 30,
            "verse": 16,
            "text": "Dene wong - wong kafir kang maido al-Qur'an lan qiyamat padha lestari disiksa"
        },
        {
            "chapter": 30,
            "verse": 17,
            "text": "Sira padha nyebut Maha Suci ing Allah ing wayah subuh lan Maghrib"
        },
        {
            "chapter": 30,
            "verse": 18,
            "text": "Padha memuji ing allah saisining langit lan bumi ing wayah sore lan awan"
        },
        {
            "chapter": 30,
            "verse": 19,
            "text": "Allah metokake barang kang urip saka barang kang mati. Lan metokake barang kang ora urip saka barang kang urip. Apa dene nguripake palemahan kang mahune bera. Mangkono uga sira hiya bakal diwerokake saka pati banjur urip maneh"
        },
        {
            "chapter": 30,
            "verse": 20,
            "text": "Tandha yekti kuwasane Allah hiya iku anggone gawe awakira saka lemah, sabanjure sira dadi manungsa kang bebrayan (ngrembaka) ana bumi"
        },
        {
            "chapter": 30,
            "verse": 21,
            "text": "Lan ana maneh tandha yekti kuwasaning Allah, hiya iku anggone anggawekake bojo marang isra saka awakira (golongan) ira dhewe supaya sira tresnaha marang rabinira. Sarta andadekake sih - sinisihan. Kang mangkono iku tumrap wong kang gelem mikir - mikir"
        },
        {
            "chapter": 30,
            "verse": 22,
            "text": "Lan ana maneh kuwasaning Allah hiya iku anggone yasa bumi lan langit, lan anggone gawe beda - bedane tetembungan lan warna - warnaning kulit. Kang mangkono iku tumrap wong kang ana akale mesthi dadi tandha yekti"
        },
        {
            "chapter": 30,
            "verse": 23,
            "text": "Lan maneh kuwasaning Allah hiya iku anggonira padha ngupaya jiwa ing wayah awan, ngupaya paparinging Allah rizki. Kang mangkono iku tumrap wong kang ngrungok - ngurokake pitutur mesthi dadi tandha yekti"
        },
        {
            "chapter": 30,
            "verse": 24,
            "text": "Lan ana maneh tandha yekti kuwasaning Allah anggone ditontonanek kilat dening Allah, wong kang pinuju mlaku banjur kuwatir yen ana bledhek, wong kang ana ngomah banjur ngarep - arep tumuruning udan. Allah anggone nurunake banyu udan saka langit dianggo nguripake palemahan kang mahune bera. Kang mangkono mahu mesthi dadi tandha yekti tumrap wong kang ana akale"
        },
        {
            "chapter": 30,
            "verse": 25,
            "text": "Lan ana maneh tandha yekti kuwasaning Allah, hiya iku hadeging bumi lan langit mligi saka perenging Allah tanpa cagak. Besuk nalika Allah nimbali sira banjur pating jredul metu (sala ing kuburanira)"
        },
        {
            "chapter": 30,
            "verse": 26,
            "text": "Lan kagungane Panjenengane apa bae kang ana ing langit-langit lan ing bumi, kabeh ambangun turut marang Panjenengane"
        },
        {
            "chapter": 30,
            "verse": 27,
            "text": "Lan Panjenengane iku Kang amurwani titah, tumuli angambalambali dumadine, sarta iku gampang ingatase Panjenengane; sarta kagungane Panjenengane sifat linuhung ing langit-langit lan bumi iku, lan Panjenengane iku Ingkang- Mahamulya, Ingkang-Wicaksana"
        },
        {
            "chapter": 30,
            "verse": 28,
            "text": "Allah anggelar umpama marang sira, hiya iku awakira dhewe, \"Upama kawulanira kang kadarbe ing tanganira melu handuweni barang darbekira kang wis Ingsun paringake, dadi padha bae karo sira, kang mangkono iku mesthi sira ora narima. Apa sira wedi marang deweke kaya dene wedinira marang awakmu dhewe?\" Mangkono iku anggoningsun nerangake ayatingsun marang wong kang ana akale"
        },
        {
            "chapter": 30,
            "verse": 29,
            "text": "Ananging won gkang keleru padha guru karepe dhewe tanpa kaweruh, sapa kang kaslametan marang wong kang dikersakake kesasar dening Allah? Dheweke mau ora ana kang bisa nulungi"
        },
        {
            "chapter": 30,
            "verse": 30,
            "text": "Hadhepna kanthi temenan anggonira ngelakoni agama, mligi kanjuk ing Allah, kang nitahake manungsa netepi agama mahu. Manungsa ora kena ngowahi agamaning Allah, hiya iku agama kang bener. Hewadene manungsa iku kang kaeh padha ora kaweruh"
        },
        {
            "chapter": 30,
            "verse": 31,
            "text": "Padha balia tobat marang Panjenengane lan padha sumungkema ngabekti ing Allah. Padha ngelakonanan sholat lan aja klebu wong - wong sing nyekuthokake (musyrik)"
        },
        {
            "chapter": 30,
            "verse": 32,
            "text": "Yaiku para wong kang mecah belah agama nganti dadi pirang - pirang golongan. Saben sagolongan padha bungah atine ngelakoni golongane kang disenengi"
        },
        {
            "chapter": 30,
            "verse": 33,
            "text": "Menawa manungsa kambuh ing reribet, banjur padha eling nyenyuwun marang Pangerane, luwara saka reribed mau. Sawise luwar manawa diparingi kabungahan dening Allah banjur ana sagolongan mangro tingal (musyrik)"
        },
        {
            "chapter": 30,
            "verse": 34,
            "text": "Sahingga padha nyelaki anggoningsun paraing kabungahan marang dheweke. Lan padha bungah - bungaha, Ing tembe ora wurung padha weruh kadadeyane awake"
        },
        {
            "chapter": 30,
            "verse": 35,
            "text": "Apa Ingsun nurunake Kitab utawa tandha yekti marang wong kafir mangro tingal, ora wurung Kitab mahu muni, lan mratelakake prakara kang marakake dheweke kafir"
        },
        {
            "chapter": 30,
            "verse": 36,
            "text": "Nalikane Ingsun maringi kabungahan marang manungsa, banjur lega atine, nanging menawa kasandung barang kang hala, marga saka panggawe kang wis dilakoni dhewe ing kono banjur padha mutung, ora duwe pangarep - arep marang rahmate Allah"
        },
        {
            "chapter": 30,
            "verse": 37,
            "text": "Apa dheweke ora andeleng yen Allah iku paring rizki akeh marang wong kang dadi parenging kersane (ana uga wong kang diparingi rizki mung cumpen). Kang mangkono iku tumrap para wong Mukmin dadi tandha yekti kuwasaning Allah"
        },
        {
            "chapter": 30,
            "verse": 38,
            "text": "Mulane sira mehenana marang para sanakira mingangka tandha sih katresnan apa dene marang para wong miskin lan wong kang melaku ana ing dadalan, (kang mrangguli kasangsaran) iku sira wehana apa benere kang mangkono iku tumrap wong kang ngarep - arep ganjaraning Allah, luwih dening becik wong kang mangkono mahu bakal padha begja"
        },
        {
            "chapter": 30,
            "verse": 39,
            "text": "Dene anggonira padha weweh supaya diwale kang luwih saka pawehira (riba = tambahan) wong kang weweh mau ora bakal diganjar dening Allah. Dene yen sira weweh karepira maligi ngestokake dhawuhing Allah, sira bakal oleh ganjaran tikel pirang - pirang"
        },
        {
            "chapter": 30,
            "verse": 40,
            "text": "Allah iku kang gawe awakira sawise dadi banjur paring rizki marang sira, yen tekan mangsane banjur mateni marang sira, tumuli banjur nguripake (maneh) marang sira. Apa ana brahala kang bisa sira anggo tetimbanganing Allah. Allah iku Maha suci lan Maha luhur kaya panganggepe wong kang mangro tingal"
        },
        {
            "chapter": 30,
            "verse": 41,
            "text": "Ing bumi kang jengkar lan kang loh tetela padha karusakan, marga saka durakaning manungsa. Wusana manungsa padha kapeksa ngrasakake patrapan sawatara (pahilan) kang wis dilakoni, supaya padha bali (marang dalan kang bener)"
        },
        {
            "chapter": 30,
            "verse": 42,
            "text": "Sira dhawuha, \"Padha anjajaha ing bumi, handelenga patilasane para wong kuna sadurungira, kapriye kadadeyane (padha dirusak dening Allah) awit dheweke mahu akeh kang padha mangro tingal"
        },
        {
            "chapter": 30,
            "verse": 43,
            "text": "Sira lan ummatira masharna awak, neja ngistokake agama (Islam), hiya iku agama kang bener, mumpung durung ketekan dina Qiyamat, ing kono dhawuhing Allah wis ora kena dihundurake, lan hing dina iku para manungsa padha kapontho - pontho"
        },
        {
            "chapter": 30,
            "verse": 44,
            "text": "Sing sapa kafir bakal nampa patrapane, dene sing sapa wonge ngelakone panggawe becik ganjarane tumrap awake dhewe sarta padha manggon ana suwarga"
        },
        {
            "chapter": 30,
            "verse": 45,
            "text": "Iku kanugrahaning allah marang wong kang percaya sarta ngelakoni panggawe becik. satemene Allah ora remen wong kang padha kafir"
        },
        {
            "chapter": 30,
            "verse": 46,
            "text": "Lan ana maneh tandha yekti kang mratandhani kuwasaning Allah, hiya Akkah anggone ngidikake angin ambubungah marang sira, sabanjure sira diparingi weruh rahmating Allah, dilakoake perahu ana ing segara kelawan parintahing allah supaya sira bisa laku dagang ngupaya paparinging Allah rizki, Kersaning Allah supaya padha ngaturake penuwun (syukur)"
        },
        {
            "chapter": 30,
            "verse": 47,
            "text": "Lan temen Ingsun wis ngutus para Rasul mulang lan nyurup - nyurupake marang para umate sadurungira sawenehe wong kang padha maido marang Rasul padha Ingsun tumpes, awit wis sabener Ignsun nulungi para wong mukmin"
        },
        {
            "chapter": 30,
            "verse": 48,
            "text": "Allah iku kang ngidikake angin, banjur ngratakakek mega lan anggelar ana sangisoring langit manut sakersaning allah. Mega mau banjur didadekake mendhung. Sira banjur andeleng banyu udan metu saka tengahing mendung. Samangsa banyu udan ahu nyiram marang para kawulanging Allah dheweke banjur padha bungah"
        },
        {
            "chapter": 30,
            "verse": 49,
            "text": "Para kawula mau sadurunge dituruni udan, wis bosen ngarep - arep marang tekane udan"
        },
        {
            "chapter": 30,
            "verse": 50,
            "text": "Delenga labete rahmate Alah kang rupa udan. Allah nguripake bumi kang wis mati (banjur thukul kekayone kang padha woh). pangeran kang kuwasa nguripake bumi kang wis mati. allah iku nguwasani samu barang"
        },
        {
            "chapter": 30,
            "verse": 51,
            "text": "Menawa Ingsun ngidikake angin kang dadi wisa tetanduran, manugsa banjur handeleng tetandurange padha kuning. Ingkono paparing Ingsun kabungahan kang wis kelakon padha digawe sirna tanpa gawe"
        },
        {
            "chapter": 30,
            "verse": 52,
            "text": "Satemene sira ora bisa dadekake wong - wong mati (atine) bisa krungun, lan ora bisa ngrungu pangundang - undang marang wong kang padha budheg kang mlengos"
        },
        {
            "chapter": 30,
            "verse": 53,
            "text": "Ora bisa nuduhake dalan bener marang wong kang wuta (atine) supaya mareni anggone sasar. Ora ana wong bisa krungu lan ngerti pitutur becik, kejaba wong kang ngandel ing Qu'ran ayatingsun lan dheweke padha sumarah (Islam)"
        },
        {
            "chapter": 30,
            "verse": 54,
            "text": "Allah iku kang gawe awakira saka barang kang apes, barang apes mahu banjur didadekake kuat (manungsa) sawise kuat banjur pikun. Allah kuasa gawe barang kang dadi parening kersane, nguningani samu barang tur kuwasa"
        },
        {
            "chapter": 30,
            "verse": 55,
            "text": "Besuk dina Qiyamat wong kafir padha supata. Pangakune anggone urip ana ing donya utawa anggone ana ing kubure ora luwih sak jam. Mangkono mahu dheweke banget bodhone"
        },
        {
            "chapter": 30,
            "verse": 56,
            "text": "Dene kang padha diparingin iman lan kaweuh nyata, padha mangsuli, \"Kang kasebut ing kitabe Allah sira kari manut bahe nganti dina Qiyamat\". Hiya iku dina tangine wong kang wis mati, nanging akeh wong padha ora (gelem) ngerti"
        },
        {
            "chapter": 30,
            "verse": 57,
            "text": "Ing dina iku wis tanpa gawe maneh panyuwunan ngapura wong sing padha salah, lan ora pisan - pisan dheweke diparengake seduh ngestokake dhawuhing Allah"
        },
        {
            "chapter": 30,
            "verse": 58,
            "text": "Ana sajrone al-Qur'an iki Ingusn anggela sak akehing upama marang manungsa. Upama sira (Muhammad) nganani tandha yekti kahelokan, wong kafir mesthi kandha mangkene, \"Sampeyan dalah para sahabat punika sami tiyang lepat"
        },
        {
            "chapter": 30,
            "verse": 59,
            "text": "Allah ngecap (nutup) atine wong kafir kang padha ora mangerti"
        },
        {
            "chapter": 30,
            "verse": 60,
            "text": "(Muhammad) Teguhna atinira! Awit prasetyaning Allah iku temen! aja kemba marga digodha dening wong kang padha ora ngandel (bakal tangine wong kang wis padha mati)"
        },
        {
            "chapter": 31,
            "verse": 1,
            "text": "Alif, Laam, Miim"
        },
        {
            "chapter": 31,
            "verse": 2,
            "text": "Ayat - ayat kitab (al-Qur'an) iki kang isi kawicaksanaan"
        },
        {
            "chapter": 31,
            "verse": 3,
            "text": "Hiya iku pituduh minangka rahmating Allah marang wong kang padha ngelakoni panggawe becik"
        },
        {
            "chapter": 31,
            "verse": 4,
            "text": "Kang padha ngelakoni sholat lan bayar zakat sarta ngandel bakal anane akherat"
        },
        {
            "chapter": 31,
            "verse": 5,
            "text": "Wong kang mangkono mahu padha netepi pituduh ing Pangerane, mulane wong mangkono mahu padha beja"
        },
        {
            "chapter": 31,
            "verse": 6,
            "text": "Sawenehing wong ana kang milih cerita kang dilagokake, tur tembunge nengsemake dianggo nasarake wong liya saka dalaning Allah (Islam) tanpa keterangan bener (ngawur). Ayate Allah banjur dianggo geguyon. Wong kang mangkono mahu bakal dipatrapi siksa kang ngremehake"
        },
        {
            "chapter": 31,
            "verse": 7,
            "text": "Wong kang mangkono mahu manawa diwacakake al-Quran ayatingsun banjur mlengos lan gumedhe, ethok - ethok ora krungu, kupinge kaya disumpeli bajur budheg, wong kaya mangkono mahu diterang - terangake bakal dipatrapi siksa kang ngelarani"
        },
        {
            "chapter": 31,
            "verse": 8,
            "text": "Dene sarupane wong mukmin kang nglakoni panggawe becik bakal diganjar suwarga Na'im"
        },
        {
            "chapter": 31,
            "verse": 9,
            "text": "Anggone ana ing suwarga padha langgeng. Prasetyane Allah kang ditukoni kelawan nyata. Allah Maha Mulya tur Wicaksana"
        },
        {
            "chapter": 31,
            "verse": 10,
            "text": "Allah gawe langit ana ing dhuwur tanpa cagak, kaya kang sira deleng, lan handokokake gunung - gunung pirang - pirang ana ing bumi. Supaya bumi aja goncang - ganjing ngobah - obah sira. Sarta andokokake sawarnaning hewan kang gumrayap ana bumi. Apa dene Ingsun nurunake banyu saka langit. Sabanjure bumi ahu Ingsun wetokake thetukulane warna - warna kang becik"
        },
        {
            "chapter": 31,
            "verse": 11,
            "text": "Kang wis kasebut iki kabeh gaweyaning Allah, mara Ingsun tuduhna brahala kang padha sira nggo Pangeran, endi gaweyane. Wong (kafir) iku tetela wong kesasar"
        },
        {
            "chapter": 31,
            "verse": 12,
            "text": "Ingsun wis paring kawicaksanan marang Lukma. Dhawuh Ingsun, Lukman, sira syukura ing Allah, marga anggonira diparingi kawicaksanaan. Sing sapa syukur ing ganjarane kanggo awake dhewe. Dene sing sapa ora ngandel peparinging Allah, weruha yen Allah ora butuh marang titahe, tur pantes hing ngalembana"
        },
        {
            "chapter": 31,
            "verse": 13,
            "text": "Sira nyaritakna Lukman nalikane mulang lan mituturi marang anake, \"Anaku, kowe aja pisan - pisan mangro-tingal anggonmu mangeran ing Allah, awit mangro tingal iku duraka gedhe"
        },
        {
            "chapter": 31,
            "verse": 14,
            "text": "Ingsun dhawuh marang manungsa, \"Padha ngabektiya marang wong tuwane loro. Awit nalika ana sajerone wetengane biyunge nandang reribet saya tuwa wetengane awake sangsaya abot. Sawise lahir jabang bayine anggone nusone nganti lawas. Panyapihe nganti umur rong tahun. He manungsa, sira padha syukura marang Ingsun lan marang wong tuwanira loro. Ing tembe sira bakal bali seba marang ngerasningsun"
        },
        {
            "chapter": 31,
            "verse": 15,
            "text": "Manawa wong tuwanira loro mahu akon mangro tingal marang sira, nyembah marang barang kang sira ora weruh katerangan yen iu Pangeran, sira aja manut. Sira dadiya kancane kelawan becik. Sira manuta laku jantraning wong kang setiya tuhu marang Ingsun. Ing tembe sira bakal bali sowan marang Ingsun. Lan bakal anerangake semu barang kang padha sira lakoni"
        },
        {
            "chapter": 31,
            "verse": 16,
            "text": "Piwulange Lukman, \"Anakku, panggawe hala iku, sanadyan mung sabobote wiji sawi siji, sarta panggonane ana sajerone watu, utawa ana langit - utawa bumi, mesthi ditekakake dening Allah sarta banjur ditimbang. Satemene Allah iku alus tur waspada"
        },
        {
            "chapter": 31,
            "verse": 17,
            "text": "Hai anakku, nglakonono sholat lan hajak - ajaka ngelakoni kabecikan lan menginga ngelakoni penggawe hala, lan shabara atimu ketaman pihala kang tumanduk ing kowe. Awit kang mangkono iku perkara kang diwajibake Allah ing kowe"
        },
        {
            "chapter": 31,
            "verse": 18,
            "text": "Lan aja mlengosake pipimu marang manungsa jalaran gumedhe, rupa ngremehake. lan yen lumaku ana ing bumi aja ngembelengan awit Allah ora remen, kang kaya mangkono"
        },
        {
            "chapter": 31,
            "verse": 19,
            "text": "Anggonmu mlaku kang sedhengan, lan yen nyuwara kang alon lan aris. Awit surawa kasar iku kaya suwarane khimar/keledai (elek banget)"
        },
        {
            "chapter": 31,
            "verse": 20,
            "text": "(Pangandikane Allah), \"He wong kafir, apa ora padha handeleng ing ALlah anggone maringi hising langit marang sira (srengenge, rembulan lan lintang), apa dene isen - isening bumi (segara, hewan, woh - wohan) lan Allah paring kabungahan kang sampurna lahir bathine marang sira. Hewa dene sawenehing wong ana kang madoni bab kahananing Allah, tanpa kaweruh lan tanpa wewaton pituduh rasul, lan tanpa wewaton kitang kang terang"
        },
        {
            "chapter": 31,
            "verse": 21,
            "text": "Wong kafir mau menawa didhawuhi, \"Kowe padha ngestokno dhawuhing Allah\". Wangsulane, \"Kula kedah ngeluluri semukawis ingkang sampun dipun lampahi para leluhur kula\". Pangendikaning Allah, \"Apa senajan syetan ngajak mlebu ing neraka Sa'ir"
        },
        {
            "chapter": 31,
            "verse": 22,
            "text": "Sapa ngadhepake awake ngadhepi Allah, sarta nglakoni panggawe becik. Iku wis cekelan tali kukuh lan mitayani. Semu barang prakara iku karampungane ana ngastane Allah"
        },
        {
            "chapter": 31,
            "verse": 23,
            "text": "Sira aja sedhih marga wong padha puguh kafir. Awit ing tembe bakal padha bali disebabake (sowan) marang Pangeran. Ingsun bakal melehake samu barang kang wis padha dilakoni. Allah nguningani sakrenteking ati"
        },
        {
            "chapter": 31,
            "verse": 24,
            "text": "Ingsun paring kabungahan (marang si kafir) mung sawatara, ing besuk (ana akhirat) dipeksa marang siksa kang abot"
        },
        {
            "chapter": 31,
            "verse": 25,
            "text": "Manawa takon marang wong kafir mau, \"Sapa kang gawe bumi lan langit ?\" Padha mangsuli, \"Allah\". Sakabehing puji kagungane Allah. Nanging cuwadene kang akeh padha ora mangerti"
        },
        {
            "chapter": 31,
            "verse": 26,
            "text": "Semu barang hisining bumi lan langit kabeh kagungane Allah. Satemene Allah iku sugih tur pinuji"
        },
        {
            "chapter": 31,
            "verse": 27,
            "text": "Upama hisning bumi kang rupa kayu digawe kalam, banjur segara wujud mangsi dianggo nulisi pangandikaning Allah (kaweruh sing diparingake) henteke banyu segara diwuwuhi segara pitung mono engkas mesthi ora paja -paja ngentekake pangandikaning lan kaweruhing Allah. Satemene ALlah iku Maha Mulia tur Wicaksana"
        },
        {
            "chapter": 31,
            "verse": 28,
            "text": "Allah anggone gawe awakira lan nguripake saka pati marang wong sajagad (kelawan barang, ora kangelan) kaya mung gawe lan nguripake wong siji bahe. Allah iku miyarsa tur mirsani"
        },
        {
            "chapter": 31,
            "verse": 29,
            "text": "Apa sira hora handeleng Allah anggone nglojokake wengi marang awan, sarta awan marang wengi, apa dene anggone marintah srengene lan rembulan loro pisan padha mlaku ana cakrawalane dhewe - dhewe, nganti tekan wewangen kang tinamtokake (Qiyamat). Allah waspada samu barang kang sira lakoni"
        },
        {
            "chapter": 31,
            "verse": 30,
            "text": "Mulane mangkono awit Allah iku langgeng tan kena owah, sarta benere kudu disembah. Ananging brahala kang padha dianggo Pangeran iku palsu satemene Allah Maha Mulya lan Agung"
        },
        {
            "chapter": 31,
            "verse": 31,
            "text": "Sira apa ora handeleng perahu kang mlaku ana ing segara sarana angin minangka peparinging Allah kabungahan, ditontonake marang sira tandha yektine allah kahelokan. Kahelokan mahu tumrap wong kang teguh atine sarta syukur mesthi dadi tandha yekti kuwasane Allah"
        },
        {
            "chapter": 31,
            "verse": 32,
            "text": "Lan nalikane tinempuh angin ribut ana segara, ombake gedhe sagunung - gunung. Banjur padha nyuwun slamet ing Allah, kaya wong suci atine sumungkem marang agama. bareng wis slamet tekan dharatan wong mahu ana kang lestari percaya ing Allah. Dene wong kang maido ayatingsun, ora maneh kejaba wong kang cidra lan kafir"
        },
        {
            "chapter": 31,
            "verse": 33,
            "text": "He manungsa, sira padha bektia ing Allah Pangeranira, lan wediya ing dina (Qiyamat) kang ing kono bapa ora perduli anake, lan anake ora perduli marang bapakne ora bisa mitulungi sathithik - thithika. Prasetianing Allah bakal nguripake wong kang wis mati lan haganjar apa dene nyiksa bakal kaleksanan temenan. Ngati - ngatiya aja nganti kajelomprong kabungahan donya, lan sungkemira ing Allah aja nganti dijlomprongake ing syetan"
        },
        {
            "chapter": 31,
            "verse": 34,
            "text": "Allah nguningani besuk apa kelakone dina qiyamat. Lan mengko apa tumuruning udan. Nguningani bayi kang ana ing wetengan (lanang apa wadon). Dene ora ana wong kang weruh kang bakal dilakono dona sesuk. Lan ora weruh uga anggone bakal mati ana bumi ngendi. Satemene Allah nguningani tur waspada marang samu barang"
        },
        {
            "chapter": 32,
            "verse": 1,
            "text": "Alif-Laam-Miim"
        },
        {
            "chapter": 32,
            "verse": 2,
            "text": "Ora semelang yen tumuruning Kitab (al-Qur'an) iku saka Allah Pangerane jagad saisine"
        },
        {
            "chapter": 32,
            "verse": 3,
            "text": "Wong (kafir) mau padha celathu, \"al-Qur'an iku gaweyane (Muhammad) dhewe?\". Ora, iku kasuyatan saka Pangeranira, amrih sira aweh pepeling marang bangsa sadurungira. Ora anajuru pepeling kang nekani mrono. Supaya dheweke padha miturut dalan kang bener"
        },
        {
            "chapter": 32,
            "verse": 4,
            "text": "ALlah iku kang gawe bumi lan langit sarta barang antarane, lawase mung rampung dina. Sawise dadi Allah banjur murbawasesa ing kratone('arsy). Sira ora duwe andel - andel liyane Allah. Kang bakal mitulungi utawa nggenepi kekuranganira murungake siksane Allah. Ya gene sira padha ora ngrasak - ngrasakake kang mangkono mahu"
        },
        {
            "chapter": 32,
            "verse": 5,
            "text": "Allah nindakake lan niti priksa urusan saka langit tumeka bumi. Tumuli urusan - uran mau kanjuk ing Allah ana ing dina (Qiyamat) sing ukurane sewu tahun miturut petungmu"
        },
        {
            "chapter": 32,
            "verse": 6,
            "text": "Alah nguningani barang kang samar - samar lan kasat mata. Kagungan sifat Mulya lan Asih"
        },
        {
            "chapter": 32,
            "verse": 7,
            "text": "Allah kang becikake wangune samu barang dedamelane sarta murwani gawe manungsa saka lemah (Adam)"
        },
        {
            "chapter": 32,
            "verse": 8,
            "text": "Banjur gawe turune manungsa saka sari pathine banyu helek (mani)"
        },
        {
            "chapter": 32,
            "verse": 9,
            "text": "Allah damel rupa mangungsa banjur dipanjingi ruh sarta padha diparingi pangrungu lan pandeleng lan pikir. Ewadene kang syukur ing Allah mung sathithik"
        },
        {
            "chapter": 32,
            "verse": 10,
            "text": "(Wong kang maido qiyamat) padha ngucap, \"Malaikat pati kang tinanggenah dening Allah bakal hanglolos nyawamu. Wusana ing tembe kowe bakal padha bali disowanake ana ngarsane Allah Pangeranmu"
        },
        {
            "chapter": 32,
            "verse": 11,
            "text": "Sira dhawuha, \"Malaikat pati kang tinanggenah dening Allah bakal hanglolos nyawamu. WUsana ing tembe kowe bakal padha bali disowanake ana ngarsane Allah Pangeranmu"
        },
        {
            "chapter": 32,
            "verse": 12,
            "text": "Sira bakal handeleng para wong kafir padha hanjungkel ana ngarsane Pangerane, tumungkul, sarta padha munjuk, \"Pangeran kawula ! Sapunika kawula sampun sumerep piyambak saha sampun mireng dhawuh Paduka (bab temenipun para Rasul). Sakpunika panyuwun kawula mugi wontena kepareng Paduka mangsulaken (dhateng donya malih), Kawula sanggem badhe nglampahi pandamel sahe. Sapunika kawula sampun ngandel (sayektos dhateng para Rasul)"
        },
        {
            "chapter": 32,
            "verse": 13,
            "text": "Upama Ingsun kersa, manungsa iku kabeh diparingi pituduh bener. Nanging kersaningsun ora mangkono. Pangandikaningsun, \"Neraka jahannma bakal Ingsun kebaki hisine Jin lan Manungsa"
        },
        {
            "chapter": 32,
            "verse": 14,
            "text": "Mara padha ngrasakna siksa, patrapane anggonmu padha ora perduli lan ora percaya anane akhera. Aku uga ora perduli marang kowe. Saiki padha ngrasakna siksa langgeng patrapane anggonmu padha tumindak (kafir)"
        },
        {
            "chapter": 32,
            "verse": 15,
            "text": "Kang mesthi ngandel marang al-Qur'an (ayat - ayatingsun) mung wong kang yen dipituturi kelawan surasaning al-Quran, banjur sungkem sujud ing Allah, Sarta nyebut Maha Suci kelawan memuji ALlah Pangerane. Apadene ora gumedhe"
        },
        {
            "chapter": 32,
            "verse": 16,
            "text": "Hing wayah wengi padha tangi saka turune, banjur sholat lan nyenyuwun ing Pangeran. Wedi siksane lan kepengin ganjarane. Apa dene padha dhangan mewehake rizki peparing Ingsun"
        },
        {
            "chapter": 32,
            "verse": 17,
            "text": "Wong siji wae ora ana kang weruh kanugrahan apa kang isih disamar dening Allah, bakal diparingake marang wong mahu, minangka ganjaraning pangabekti kang wis dilakoni"
        },
        {
            "chapter": 32,
            "verse": 18,
            "text": "Wong kang percaya lan ngestokake ing Allah, apa padha bae karo wong kang duraka? mesthi ora"
        },
        {
            "chapter": 32,
            "verse": 19,
            "text": "Dene wong kang padha percaya ing Allah, sarta padha nglakoni panggawe becik, iku bakal padha holeh ganjaran suwarga Ma'wa. Minangka ganjaring pangabekti kang wis padha dilakoni"
        },
        {
            "chapter": 32,
            "verse": 20,
            "text": "Dene wong kang padha duroko panggone ana neraka, saben arep metu saka neraka dibalekake ana ing panggonane ing neraka. Malah padha didhawuhi, \"Pada ngrasakna siksa neraka, kang padha sira paido biyen"
        },
        {
            "chapter": 32,
            "verse": 21,
            "text": "(Wong kafir mau) ana ing donya Ingsun weruhake rasaning siksa kang mayar, iya iku diboyong lan pahilan sapadhane, sadurunge Ingsun weruhake rasaning siksa kang gedhe ana akhirat kang mangkono mahu supaya padha marenana (anggone kafir)"
        },
        {
            "chapter": 32,
            "verse": 22,
            "text": "Ora ana wong kang luwih duraka katimbang wong kang dipituturi kelawan surasaning al-QUr'an, nanging banjur mlengos, satemene Ingsun mesthi niksa para wong kafir"
        },
        {
            "chapter": 32,
            "verse": 23,
            "text": "Ingsun wis maringi kitab (taurat) marang Musa. sira aja sumelang anggonira papatemon karo Musa (nalikane sira Ingsun timbali munggah marang langit) dheweke Ingsun dadekake panuduh dalan bener marang prakara turune Israil"
        },
        {
            "chapter": 32,
            "verse": 24,
            "text": "Turuning Israel hiya ana kang Ingsun dadekake pangareping manungsa, hiya iku para Nabi padha nuduhake wong akeh ngestokake parentah Ingsun, awit para Nabi mau padha teguh atine, sarta padha ngandel ayatngsun"
        },
        {
            "chapter": 32,
            "verse": 25,
            "text": "Satemene Allah Pangeranira iku bakal mancas prakara pasulayane para Nabi mahu lan para umate kang pada maido besuk dina qiyamat"
        },
        {
            "chapter": 32,
            "verse": 26,
            "text": "Wong kafir apa ora wis dituduhake dening Allah para ummat kuna kang padha ditumpesi marga kafir. Wong kafir padha mlaku andeleng patilasane. Kang mangkono mahu mesthi dadi tandha yekti. Ya gene wong kafir ora padha ngrasak - ngrasakake"
        },
        {
            "chapter": 32,
            "verse": 27,
            "text": "Wong kafir apa ora padha handeleng hanggoningsun ngilekake banyu marang palemahan kang bera. Banjur Ingsun anggo nukulake tetanduran ana ing palemahan mahu, wusana banjur dadi pangane wong kafir dalah ingon - ingone. Apa padha ora deleng kahanan kang mangkono mahu"
        },
        {
            "chapter": 32,
            "verse": 28,
            "text": "(Wong kafir) padha celathu (marang wong mukmin) yen kandhamu mau temen, besuk apa bedhahe negara Mekkah"
        },
        {
            "chapter": 32,
            "verse": 29,
            "text": "(Muhammad) dhawuha, \"Bab bedhahe Mekkah utawa dina Qiyamat (Allah piyambak kang wuninga) ing kono tobate wis ora migunani sarta wis ora disrantekake maneh paniksane"
        },
        {
            "chapter": 32,
            "verse": 30,
            "text": "Mulane sira malengosa marang wong kafir, sarta ngarep - arep pitulunging Allah, wong kafir uga ngarep - arep menange"
        },
        {
            "chapter": 33,
            "verse": 1,
            "text": "He Nabi kang ngondhangake parentah Ingsun, tulusa anggonira bekti ing Allah, aja manut marang wong kafir lan wong kang mangro tingal. Satemene Allah iku nguningani samu barang tur wicaksana"
        },
        {
            "chapter": 33,
            "verse": 2,
            "text": "Sira manuta al-Qur'an kang wis didhawuhake dening Allah Pangeranira marang sira. Satemene Allah iku waspada marang samu barang kang padha sira lakoni"
        },
        {
            "chapter": 33,
            "verse": 3,
            "text": "Sira pasraha ing Allah samu barang perkaranira, awit wis cukup Allah piyambak kang ngreksa ing sira"
        },
        {
            "chapter": 33,
            "verse": 4,
            "text": "Allah ora handokake ati loro ana ong wetenge wong lanang siji, lan ora netepake rabinira kang sira hemperake (biyungira iku dadi biyungira). Apa dene ora handadekake anakira angkat dadi anak ira temen. (He wong Yahudi) kang netepake dadi anak iku mung pangucape cangkemira, iku luput. Dene pangandikaning Allah iku temen nyata. Allah iku paring pituduh dalan kang bener"
        },
        {
            "chapter": 33,
            "verse": 5,
            "text": "Sira padha ngaranana sadhengah wong ana kang bapakne temen (dudu bapak angkat) mungguh Allah luwih bener. Dene yen sira ora weruh bapakne temen, sira akuwa sedulur tunggal agama (yen dheweke Islam). Dene yen sadurunge ana papacah iki, anggonira ngarani wong anaking bapakne angkat, ora dadi apa. Nanging sawise ana papacah iki, kelawan jaragan sira kaluputan. Allah kepareng ngapura dosa tur Maha Asih"
        },
        {
            "chapter": 33,
            "verse": 6,
            "text": "Nabi (Muhammad) iku nguwasani marang para wong mukmin, ngungkuli (wong mukmin anggone nguwasani) marang awake dhewe. Dalah para rabine Nabi benjing dadi biyunge para wong mukmin kabeh (ummahatul mukmin), dene para sanake wong mukmin iku siji - sijining sanak anggone nguwasani marang wong mukmin mahu ngungkuli sanak liyane bab anggone oleh panduman waris. Mawa - mawa adoh cedhake kasebuting hukuming kitab. Ngungkuli waris para wong mukmin lan parasahabat kang handherek hijrah marang Madinah. Kajaba yen sira neja gawe kabecikan washiyat marang wong kang sira asihi kang ora kalebu ahli waris, iku kena. Pernatan kang mangkono iku wis tinulis ana ing kitab (Lauh Mahfudz)"
        },
        {
            "chapter": 33,
            "verse": 7,
            "text": "(Muhammad) sira nyeritakna anggoningsun mundhut sasanggemane para Nabi, saka sira tuwin saka Nuh, Ibrahim, Musa, lan Isa bin Maryam kabeh padha ngaturake sesanggemane sarta Ingsun gondheli kukuh"
        },
        {
            "chapter": 33,
            "verse": 8,
            "text": "Ing tembe Allah bakal handangu para Rasul bab temene anggone wis ngungangake parentahe, Allah ngancam siksa neraka kang ngelarani marang para wong kafir"
        },
        {
            "chapter": 33,
            "verse": 9,
            "text": "He para wong mukmin, sira padha elinga kebungahan paparingng Allah marang sira (hiya iku nalika perang Khandak) sira tinempuh ing mungsuh kang gogolongan, Ingsun banjur ngididake angin, kanthi bala Malaikat kang tanpa wilangan nanging sira ora weruh. Allah iku mirsani samu barang kang padha sira lakoni"
        },
        {
            "chapter": 33,
            "verse": 10,
            "text": "Dhek semana mungsuh nempuh ing sira, saka dhuwuring jurang lan saka jurang kang ngisor. Sira kinepung ing mungsuh, marep ing ngendi bahe handeleng mungsuh, Saking bangeting kuwatir, atining wong kaya manjuluk tekan ing tengkuk. Penyananing wong marang Allah warna - warna, ana kang ngipta oleh pitulung, lan ana kang nyipta bilahi"
        },
        {
            "chapter": 33,
            "verse": 11,
            "text": "Ing kono para wong mukmin padha dicoba dening Allah saking bangete kuwatir polahe warna - warna"
        },
        {
            "chapter": 33,
            "verse": 12,
            "text": "SIra nyaritakne nalikane wong mangro tingal (munafik) sarta wong kang atine ana larane padha celathu mangkene, \"prasetyaning ALlah lan utusane (aku bakal menang perang) iku ora liya mung ngapusi bahe"
        },
        {
            "chapter": 33,
            "verse": 13,
            "text": "Apa dene nalikane wong mangrotingal sapontho padha celathu, \"he wong Madinah (Yatsrib), kowe padha muliha menyang omahmu bahe, awit ana peperangan kono saking akehing mungsuh, kowe wis ora duwe panggonan\", Ing kono banjur ana wong sapontho banjur pamit marang Nabi (Muhammad), hature, \"Kula nyuwun pamit mantuk, amargi griya kula boten santosa\". Nanging satemene omahe wong mahu ora kurang santosane. Dene anggone matur kaya mangkono mahu ora liya karepe mung kingguh ora gelem handherek perang"
        },
        {
            "chapter": 33,
            "verse": 14,
            "text": "Menawa negarane mau dileboni mungsuh saka kiwa tengen, banjur dipeksa dadi kafir mesthi nurut dadi kafir. Nanging anggone tentrem ora nganti lawas. Banjur nemahi rusak"
        },
        {
            "chapter": 33,
            "verse": 15,
            "text": "Sadurunge kelakon (Perang Khandak) wong mahu wis padha prasetya ing Allah ora bakal melayu saka ing peperangan. Kang mangka wong prasetya ing ALlah iku bakal didangu apa wis nuhoni prasetyane apa cidra"
        },
        {
            "chapter": 33,
            "verse": 16,
            "text": "(Muhammad) dhawuha, \"Menawa kowe melayu neja pnguncati pati utawa kasambut ing peperangan iku ora pisan migunani anggomu urip mungsawatara mongsa bahe"
        },
        {
            "chapter": 33,
            "verse": 17,
            "text": "(Muhammad) sira dhawuha, \"Menawa Allah ngersakake hala marang kowe, sapa kang bisa ngreksa awakmu, utawa yen Allah kersa parign marang kowe, sapa kang bisa murungake rahmat mahu, manungsa ora bisa oleh handel - handel liyane Allah kang bisa murungake siksaning Allah"
        },
        {
            "chapter": 33,
            "verse": 18,
            "text": "Allah nguningani wong kang padha mbujuk wong Islam pangucape marang kancane, \"Padha marenana aja melu perang (Nabi Muhammad)\". WOng mau hiya kang melu perang (nanging pamrihe mung golek alem) kajaba mung sethithik"
        },
        {
            "chapter": 33,
            "verse": 19,
            "text": "Padha medhit metokake bandhane (kanggo mragati perang) nalikane katekan kuwatir padha handeleng ing sira, mripate jelalatan kaya wong arep mati. Bareng wis ilang kuwatire (menang anggone perang) banjur padha ngladaki ing sira kelawan pangucap kang tanpa kering. Padha medhit nglakoni kabecikan. Satemene wong mahu padha ora percaya ing Allah. Mulane Allah ora nganggep anggone rowa - rowa ngelakoni kabecikan. Allah tanpa pekewuh anggone nyirnakake kabecikane wong mahu"
        },
        {
            "chapter": 33,
            "verse": 20,
            "text": "Rumangsane mungsuh mahu durung keplayu. Bareng weruh yen mungsuh wis keplayu, rantamane upama mungsuh mahu bali nempuh maneh wong munafik neja ngalimpet menyang alas, Upama wong munafik mahu isih awor sira, geleme mangsah perang hiya mung (murih halem) sethithik"
        },
        {
            "chapter": 33,
            "verse": 21,
            "text": "Satemene sira iiku duwe panutan becik hiya iku Rasulullah (Muhammad), iku becik tumrap wong kang ngarep - ngarep ganjaraning Allah sarta wedi siksaning dina Qiyamat. Apadene wong kang akeh elinge ing Allah"
        },
        {
            "chapter": 33,
            "verse": 22,
            "text": "Wong mukmin bareng padha handeleng mungsuh, banjur padha ngucap, \"Hiya iku prasetyaning Allah lan utusane, (Aku bakal tinempuh ing mangsah naning ora dadi) awit prasetyaning Allah lan utusane aku bakal ditulungi mesthi temen. Tekaning mungsuh mahu malah muwuhi pracayaning para wong mukmin lan pasrahe marang Allah"
        },
        {
            "chapter": 33,
            "verse": 23,
            "text": "Sawenehing wong mukmin ana kang setya tuhu tetepe sanggemane marang Allah. Dene wong kang setiya tuhu mau ana kang mati ana peperangan lan ana kang mati ana peperangan lan ana uga kang isih ngenteni lan ngarep - arep besuk apa anggone mati perang. Ora ana kang hambalik ngudari sanggemane"
        },
        {
            "chapter": 33,
            "verse": 24,
            "text": "Allah bakal hangganyar wong kang setiya tuhu, sarta nyiksa wongkang lamis utawa ngapura wong mau manut apa peparinging kersane. Satemene Allah iku kepareng ngapura tur Maha Asih"
        },
        {
            "chapter": 33,
            "verse": 25,
            "text": "Allah hanjugarake pamrihe para mungsuh kafir, kang urip padha mundur kelawan muring - muring ora pisan menang perange. Allah nulungi para wong mukmin ana ing peperangan. Allah iku sentosa tur mulya"
        },
        {
            "chapter": 33,
            "verse": 26,
            "text": "Allah ngudhunake para wong kafir kang padha duwe cecekelan Kitab kang padha biyantu marang para mungsuh kafir mahu, diudhunake saka loteng pandhelikane. Sarta padha didunungi duwe ati giris. Wong mahu kang sagolongan padha mati, sagolongan maneh padha dadi boyongan"
        },
        {
            "chapter": 33,
            "verse": 27,
            "text": "Allah ngunhuni warisan marang sira, rupa palemahan lan omah apadene bandha tilas darbeke wong kafir mau mengkono maneh palemahan kang durung sira hambah ing tembe bakal sira rebut kelawan perang. Allah iku nguwasani samu barang"
        },
        {
            "chapter": 33,
            "verse": 28,
            "text": "He Nabi (Muhammad) sira dhawuha marang rabinira, \"Menawa kowe padha dhemen kabungahan ing donya lan rerenggan donya, mara padha marenana. Takwenehi apa kang dadi panjalukmu, nanging kowe padha tak pegat kanthi becik"
        },
        {
            "chapter": 33,
            "verse": 29,
            "text": "Dene yen kowe padha dhemen ing Allah lan utusane, lan dhemen ganjaran suwarga ing akherat, padha weruha allah wis nyawisi hendi kang pracaya ing Allah sarta ngelakoni penggawe becik padha dicawisi ganjaran gedhe"
        },
        {
            "chapter": 33,
            "verse": 30,
            "text": "(Pangandikane Allah), \"He para rabine Nabi (Muhammad) sing sapa ngelakoni zina kang tetela siksane tikel tinimbang wong wadon liyane. Kang mangkono mau ing ngatase Allah gampang banget kelakone"
        },
        {
            "chapter": 33,
            "verse": 31,
            "text": "Sira kabeh (para rabine nabi) sing sapa manut miturut ing Allah lan utusane sarta nglakoni penggawe becik, Ingsun paringi ganjaran tikel tinimbang wong wadon liyane. Apadene Ingsun sediyan rizki kang mulya ana ing suwarga"
        },
        {
            "chapter": 33,
            "verse": 32,
            "text": "He para rabine Nabi (Muhammad) sira iku ora mung padha bahe karo para wong wadon kang dudu rabine Nabi. Menawa sira bekti ing Allah, aja ngetokake gandes luwese pangucapira marang wong lanang liya kang tipis Imane mundhak padha kapencut. Ngucapa kang aris bahe (lumrah)"
        },
        {
            "chapter": 33,
            "verse": 33,
            "text": "Lan padha manggona ana ing Omahira, aja padha ngetokake perhiasan (ngedi busana ngedheng marang wong lanang liya). Padha nglakonana sholat lan bayara zakat sarta padha manut mituruta ing Allah lan marang Rasulullah. He para Ahli Bait (isining omahe Nabi) satemene kersaning Alah iku murih sirapadha resika saka dosa, lan kudu nucekak marang sira"
        },
        {
            "chapter": 33,
            "verse": 34,
            "text": "Lanpadha elinga surasaning al-Qur'an ayating Allah lan kawicaksanan kang wis diwaca ana ing omah ira. Satemene Allah iku welas asih sarta waspada"
        },
        {
            "chapter": 33,
            "verse": 35,
            "text": "Satemene para wong lanang lan wadon Islan, wong lanang lan wadon mukmin, wong lanang lan wadon kang manut dhawuhing Allah, wong langang lan wadon kang setiya tuhu pracaya ing Allah, wong lanang lan wadon teguh antepe anggone ngabekti Allah, wong lanang lan wadon sumungkem ing Allah, wong lanang lan wadon dhemen shodaqoh, wong lanang lan wadon dhemen puasa, wong lanang lan wadon bisa rumeksa dorakaning kawirangan, wong lanang lan wadon dhemen nyebut asmaning Allah, Allah prasetiya bakal ngapura lan maringi ganjaran gedhe marang wong kang wis kasebut mau kabeh"
        },
        {
            "chapter": 33,
            "verse": 36,
            "text": "Wong lanang lan wadon mukmin menawa ditemtokake dening Allah lan utusane kudu ngelakoni sawijining prakara ora kena milih sakarepe dhewe sing sapa wonge bangkang parentahing Allah lan utusane, tetela wong mahu sasar temenan"
        },
        {
            "chapter": 33,
            "verse": 37,
            "text": "(Muhammad)Sira nyaritakna nalikane dhawuh marang wong kang diparingi kabungahan dening Allah dadi wong Islam sarta diwenehi kabungahan dadi wong mardika, \"Kowe mengkuwa rabimu (Zainab) lan baktia ong Allah, aja megat bojomu\". Sira nyimpen wadi ana ing athinira, Allah ora bakal medharake wadi mahu. Mengkono maneh sira isin marang manungsa, (diarani ngrabeni mantunira dewe). Benere sira luwih wedi ing Allah ngungkuli wedinira marang manungsa. Baerng Zaid wis katekan karepe marang rabine, sarta rabine wis dipegat lan wis keliwat 'iddahe. Sira Ingsun dhahupake oleh Zainab. Supaya para wong mukmin aja duwe pakewuh ngrabeni randhane anak angkat kang wis atut. Lan parentahe Allah iku kudu dilakoni"
        },
        {
            "chapter": 33,
            "verse": 38,
            "text": "Ora pakewuh nindakake barang kang wis diparentahake dening Allah. Para nabi zaman biyen uga ora pakewuh nindakake semu barang kang wis diperintahake dening Allah wis pinersthi lan tinamtokake"
        },
        {
            "chapter": 33,
            "verse": 39,
            "text": "Para nabi iku wong kang diutus dening Allah. Kabeh padha wedi ing Allah ora wedi sapa - sapa kejaba ing Allah. Wis cukup Allah piyambak kang nyatheti lakune para manungsa"
        },
        {
            "chapter": 33,
            "verse": 40,
            "text": "Sejatine Nabi Muhammad iku dudu bapakne wong lanang panunggalira, nanging sejatine utusaning Allah lan panutaning para nabi kabeh. Allah nguningani samu barang"
        },
        {
            "chapter": 33,
            "verse": 41,
            "text": "Para Mukmin! Pada nemenna eling nyebut asmane Allah lan zikir sing akeh"
        },
        {
            "chapter": 33,
            "verse": 42,
            "text": "Nyebuta Maha Suci ing Allah, ing wayah esuk lan sore"
        },
        {
            "chapter": 33,
            "verse": 43,
            "text": "Allah iku kang welas asih marang sira. Para Malaikate Allah uga padha nyuwunake sih piwalesing Allah marang sira. Supaya Allah metokake saka pepetenging duraka marang padhanging pangabekti. Allah iku welas asih marang para mukmin"
        },
        {
            "chapter": 33,
            "verse": 44,
            "text": "Kurmating Allah (marang para mukmin) nalika padha seba ana ngersaning Allah. Iku (hambagekake) sira padha selamet. Lan nyediani ganjaran suwarga kang mulya"
        },
        {
            "chapter": 33,
            "verse": 45,
            "text": "He nabi (Muhammad) Ingsun ngutus sira nekseni temene para rasul zaman kuna, lan nekseni hala becike parentahing Allah kabeh, apa dene hambebungah marang para wong mukmin bakal oleh ganjaran suwarga. Sarta ngelengake wong kang maido dhawuhing Allah bakal padha disiksa ana neraka"
        },
        {
            "chapter": 33,
            "verse": 46,
            "text": "Lan ngajak - ajak ngestokake parentahing Allah kelawan keparenging Allah. Lan minongka obor kang madhangi ana dalaning Allah"
        },
        {
            "chapter": 33,
            "verse": 47,
            "text": "Sira bebungaha para mukmin ing tembe bakal diparingi kanugrahan gedhe dening Allah"
        },
        {
            "chapter": 33,
            "verse": 48,
            "text": "Sira aja kelu marang wong kafir lan para owng lamis teguha atinira aja males pihalane wong kafir mahu sira mung pasrah ing Allah bahe. WIs cukup Allah kang rumeksa ing sira"
        },
        {
            "chapter": 33,
            "verse": 49,
            "text": "Para mukmin, manawa sira ngrabeni wong wadon mukmin banjur sira pegat sadurunge hatut, sira ora kena mangeni mongsa anggone bakal laki wong wadon mahu. Banjur kena laki padha sanalika. Dene wong wadon kang sirapegat sak durunge hatut mahu wanehana bebungah samurwate (hiya iku kang aran Mata'). Lan sira pegat kelawan becik"
        },
        {
            "chapter": 33,
            "verse": 50,
            "text": "He nabi (Muhammad) Ingsun wis marengake marang isra saresmi para rabinira kang wis sira bayar mas kawine. Apadene wong wadon kawula kang kadarbening tanganira. Kang wis diparingake Allah dadi boyongan. Mengkono maneh anake wadon pamanira saka bapa utawa saka biyung kang padha melu ngalih (hijrah marang Madinah) sarta wong wadon mukmin kang nyahosake awake marang sira, ngina ora oleh maskawin, kang mangko sira hiya condhong ngrabeni wong wadon mahu tanpa mas kawin. Mung sira dhewe Ingsun parengake ngrabeni wong wadon kelawan wewehake awake tur tanpa mas kawin. Wong mukmin liyane ora Ingsun parengake. Ingsun wis nguningani kang wis Ingsun temtokake dadi wajibe para wong lanang mukmin tumrap para rabine, lan tumrap wong wadon kawula kang kadarbening tangane. Supaya sira aja pekewuh ngelakoni kang wis Ingsun wenangake. Allah iku kepareng ngapura tur Maha Asih"
        },
        {
            "chapter": 33,
            "verse": 51,
            "text": "(Muhammad) sira kena ngelowongake gilirane rabinira kang sira karepake lan kena awor turu rabinira kang sira karepake, dene menawa banjur sira karepake ora ana pakewuhe, Kang mangkono mahu lereke dadi becik, padha tntrem atine, padha narima pandhumira. ALlah nguningani kerenteking lan lugune atimu, tur ora kesusu niksa"
        },
        {
            "chapter": 33,
            "verse": 52,
            "text": "(Muhammad), sawise sira rabo wong wadon sanga ( ) iki, ora kena rabi maneh, lan ora kena megat salah sijine rabinira banjur disalini bojo wadon liyane, sanajan kapencut marang ayune wong wadon mahu. Kajaba wong wadon kawula kang kadarbe ing tanganira (iku kena) Allah iku nyatethi samubarang"
        },
        {
            "chapter": 33,
            "verse": 53,
            "text": "Para mukmin, sira aja malebu ngomahe Nabi (Muhammad) kajaba yen sira dililani malebu bakal disuguh panganan. Ora kena tanpa ngenteni weruning sesuguh. Nanging yen sira diadhang banjur padha malebu. Manawa sira wis mangan suguh banjur padha bubara. Aja banjur linggih cecaturan padha kancanira. Awit kang mengkono mahu makewuhi (marang Nabi). Nabi bakal rikuh yen nundhung sira. Nanging Allah ora pakewuh ndhawuhake barang kang bener. Dene manawa sira arep takon apa jaluk apa - apa marang rabine nabi, takona utawa jaluka saka jabaning lawang. Kang mangkon o mahu suci banget tumrap atinira lan atine para rabine nabi. Sira kabeh ora kena gawe resike (Nabi), ora kena ngrabeni randhane selawase. Mungguh Allah mangkono mahu prakara gedhe"
        },
        {
            "chapter": 33,
            "verse": 54,
            "text": "Menawa sira gawe seriking nabi kelawan dhedhemitan, apa maneh edheng Allah ora kesamaran, Allah iku nguningani samubarang"
        },
        {
            "chapter": 33,
            "verse": 55,
            "text": "Para rabine nabi (Muhammad) ora ana pakewuhe takon - takon tanpa aling - aling tumrap karo bapakne dhewe, anake, sedulure lanang, para anake sedulure wadon, para wadon Islam, lan kawula wadon kang kadarbe ing tangane (kabeh kena takon tinakon, tanpa along - aling). Padha bektia ing Allah, Satemene Allah mirsani samubarang"
        },
        {
            "chapter": 33,
            "verse": 56,
            "text": "Satemene Allah iku paring rahmat, lan para malaikat uga padha nyuwunake rahmat marang nabi (Muhammad). Para mukmin kabeh padha mocaa shalawat nyuwunake rahmating Allah marang nabi (Muhammad) lan padha nyuwuna salaming ALlah marang nabi (Muhammad)"
        },
        {
            "chapter": 33,
            "verse": 57,
            "text": "Sarupaning wong kang nyerikake Allah lan utusane (wong kafir padha ngarani ora becik marang Allah lan maido marang utusane), padha kena benduning Allah ing donya lan akhirat lan padha dihancam siksa neraka kang ngremehake"
        },
        {
            "chapter": 33,
            "verse": 58,
            "text": "Sarupaning wong kang nyerikake wong lanang lan wadon mukmin nyana hala, satemene ora. Tetela padha mikul dosa goroh lan durhaka"
        },
        {
            "chapter": 33,
            "verse": 59,
            "text": "He nabi (Muhammad) sira dhawuha marang rabinira lan para anakira wadon apa dene marang rabine wong mukmin, padha nutupa wajahe kelawan mukena. Luwih prayoga tinimbang umbar - umbaran dineleng, dadi ora dicacat. Allah hangapura tur Maha Asih"
        },
        {
            "chapter": 33,
            "verse": 60,
            "text": "Wong kang padha lamis manawa ora marena anggone lamis lan wong kang atine ana lelarane dhemen zina. Apa dene wong Madinah kang padha mratakake warta hala tur goroh iku bakal padha Ingsun helungake marang kuwasanira. Sawise mangkono kang isih lestari awor sira ana ing Madinah mung sethithik"
        },
        {
            "chapter": 33,
            "verse": 61,
            "text": "Ana ing ngendi wae wong mahu padha kena benduning Allah padha dicekel lan dipateni"
        },
        {
            "chapter": 33,
            "verse": 62,
            "text": "Kang mankono mahu wis dadi pranataning Allah tumrap para nabi ing zaman kuna biyen lan para ummate. Pranataning Allah ora ana kang bisa ngowahi"
        },
        {
            "chapter": 33,
            "verse": 63,
            "text": "Akeh wong kang padha takon besuk apa kelakone dina qiyamat ? Wangsulana, \"Kang nguningani mung Allah piyambak\". Bokmenawa dina qiyamat iku wis cedhak kelakone"
        },
        {
            "chapter": 33,
            "verse": 64,
            "text": "Satemene Allah hambendoni marang wong kafir. Sarta ngancam bakal niksa wong kafir ana ing neraka Sa'ir"
        },
        {
            "chapter": 33,
            "verse": 65,
            "text": "Wong kafir maua ana ing neraka Sa'ir padha langgeng salawase, ora bisa holeh handel - handel (kang bisa nulungi) murungake siksa mahu"
        },
        {
            "chapter": 33,
            "verse": 66,
            "text": "Ing dina rahine para wong kafir padha dijungkelake ana neraka, sambate adhuh! Bok ya saiki aku diparengake ngabekti ing Allah, lan manut miturut marang utusane"
        },
        {
            "chapter": 33,
            "verse": 67,
            "text": "Padha munjuk, \"Dhuh Pangeran kawula, kawula punika manut dhateng para pangageng ingkang dado pangajeng wahu sami nasaraken dhumateng kawula saking margi ingkang leres"
        },
        {
            "chapter": 33,
            "verse": 68,
            "text": "Dhuh Pangeran kawula, para pangajeng wahu mugi Panjenengan patrapi siksa tikel kalih tinimbang kawula, sarta mugi panjangan dhawuhi bebendu ingkang ageng"
        },
        {
            "chapter": 33,
            "verse": 69,
            "text": "Para Mukmin, sira aja (kaya Qorun sakancane kang padha nyana hala) nyerik - nyerikake marang Musa. Allah banjur gelarake tandha yekti resike Musa saka panerkane. Musa mahu ana ngarsane Allah pangkate gedhe"
        },
        {
            "chapter": 33,
            "verse": 70,
            "text": "Para Mukmin, padha bektia ing Allah lan padha celathu kang bener"
        },
        {
            "chapter": 33,
            "verse": 71,
            "text": "Allah bakal nganggep lan ganjar lakunira kang becik. Sarta ngapura kaluputanira, Sing sapa manutu miturut ing Allah lan utusane iku tetep entuk kabegjan gedhe"
        },
        {
            "chapter": 33,
            "verse": 72,
            "text": "Ingsun nawakake sasanggeman marang bumi lan langit dene marang gunung - gunung nanging kabeh mau padha ora sanggem nampani, kuwatir bokmanawa ora bisa netepi sasanggemane. Hewa dene titipan mau banjur disanggemi manungsa, (Nabi Adam). Dadi manungsa iku tetep nganiaya marang awake dhewe sarta bodho"
        },
        {
            "chapter": 33,
            "verse": 73,
            "text": "Allah bakal niksa wong lanang wadon lamis, lan wong lanang wadon kang mangro - tingal. Mangkono uga anggone bakal ngapura wong lanang lan wadon mukmin, Allah iku kepareng ngapura tur Maha Asih"
        },
        {
            "chapter": 34,
            "verse": 1,
            "text": "Sakabehing puji kagungane Allah, kang kagungan samu barang isining bumi lan langit lan besuk ana akhirat (Allah uga kagunga sakehing puji ana donya) Allah iku wicaksana tur waspada"
        },
        {
            "chapter": 34,
            "verse": 2,
            "text": "Allah iku nguningani samu barang kang malebu marang bumi sarana dipendhem utawa liyane, lan barang kang metu saka bumi sarana thukul utawa liyane"
        },
        {
            "chapter": 34,
            "verse": 3,
            "text": "Wong kafir padha celathu, \"Dina Qiyamat iku mangsa kelakona. (Muhammad) sira mangsulana, \"Demi Pangeranku kang nguningani barang kang samar - samar ora pisan kasamaran saboboting semut kang cilik dhewe ana bumi lan langit. Apa dene barang kang luwih cilik utawa luwih gedhe tinimbang semut mahu. Kabeh wis tinulis ana Kitab kang cetha (Lauh Mahfudz)"
        },
        {
            "chapter": 34,
            "verse": 4,
            "text": "Allah bakal ganjar para mukmin kang padha ngelakoni panggawe becik, kabeh padha diapura kaluputane lan diparingi rizki kang mulya"
        },
        {
            "chapter": 34,
            "verse": 5,
            "text": "Sarupane wong kang hangarah jugaring al-Qur'an ayatingsung, ngira yen Ingsun iki apes. Wong mangkono mahu bakal Ingsun patrapi siksa kang hala tur ngelarani"
        },
        {
            "chapter": 34,
            "verse": 6,
            "text": "Wong kang padha diparingi kaweruh surasane itab kuna, weruh yen al-Qu'an kang didhawuhake dening Pangeranira marang sira iku nyata temen. Lan dadi pituduh marang dalaning Pangeran kang mulya tur pinuji"
        },
        {
            "chapter": 34,
            "verse": 7,
            "text": "Wong kafir padha celathu marang kancane, \"Mara kowe tak tuduhake sawijining wong lanang (hiya iku nabi Muhammad) kang pitutur marang kowe, ing besuk yen kowe wis mati ajur dadi lemah, ing tembe kowe bakal diuripake maneh dadi titah anyar"
        },
        {
            "chapter": 34,
            "verse": 8,
            "text": "Apa dheweke (Muhammad) pitutur mengkono mahu jaragan gawe - gawe celathu goroh diakokake terang saka Allah apa duwe lara howah ? (Ora) nanging wong kang padha ora ngandel bakal anane akherat iku wong kesasar banget ing tembe bakal padha dipatrapi siksa"
        },
        {
            "chapter": 34,
            "verse": 9,
            "text": "Ya gene wong kafir padha ora deleng bumi lan langitk kang ana ngarepe lan burine? Kabeh kagungane Ingsun. Menawa ana parenge Ingsun wong kafir mau diuntal bumi, utawa diudane gempalaning langti, mesthi kelakon. Kang kaya mangkono mahu tumrap kawulaningsun kang sumungkem, mesthi dadi tandha yekti kuwasaningsun"
        },
        {
            "chapter": 34,
            "verse": 10,
            "text": "Ingsun maringi kaluwihan marang Dawud (Pangandikaningsun), \"He gunung lan manuk kabeh sira melha Dawud padha nyebuta Maha Suci marang Ingsun.\" Lan anglemesake wesi ana ing tangane (Dawud)"
        },
        {
            "chapter": 34,
            "verse": 11,
            "text": "Yaiku gawea kelambi wesi tranjangane kang rapet. Sira lan kancanira padha nglakonono penggawe becik. Ingsun iki mirsani samu barang kang padha sira lakoni"
        },
        {
            "chapter": 34,
            "verse": 12,
            "text": "Ingsun maringi bala angin marang Sulaiman, lakune angin mau satengah dina wiwit esuk padha lelakon sesasi, awit tengahe tekan surup uga kelakon sesai. Lan maneh Ingsun ndhelikake tembaga mili saka ing pelikane kaya kali (kanggo butuhe Sulaiman) apa dene Sulaiman Ingsun wenangake marintah sarupaning Jin. Sawenehing jin mahu ana kang nyambut gawe ngelakoni perintahe Sulaiman kelawan izining Pangerane. Jin mau sing sapa hambangkan parintah Ingsun, banjur Ingsun weruhake siksane neraka Sa'ir"
        },
        {
            "chapter": 34,
            "verse": 13,
            "text": "Jin mahu padha ngestokake dhawuhe SUlaiman, kang gawekake pirang - pirang masjid, reca, belumbang, kendhil gedhe banget, nganti ora kena dielih. He para kawula-wargane nabi Dawud sira padha ngelakonana syukur ing Allah. Para kawulaningsun kang syukur mung sethithik"
        },
        {
            "chapter": 34,
            "verse": 14,
            "text": "Bareng Sulaiman wis Ingsun kersakake mati ora ana kang weruh yen wis mati, konangan awit tekne dipangan rayap. Bareng tekene tugel Sulaiman banjur ambruk, Ing kono jin kang ngaku weruh barang ghoib tetela goroh. Awit menawa jin weruh barang ghoib banjur ora gelem ngelakoni pegaweyan abot, prasasat ana sajeroning siksa kang ngremehake"
        },
        {
            "chapter": 34,
            "verse": 15,
            "text": "Palemahan ing tanah Saba' kang dienggoni, ana tandha yekti kuwasaning Allah, ing kono ana sisih tengen lan kiwa. Ing kono padha didhawuhi (dening Nabi terang saka Allah), \"Kowe padha mangan rizki peparenging Allah Pangeranmu, lan padha syukura ing Pangeranmu.\" (Negaramu) mau negara kang becik, lan (Pangeranmu) iku Pangeran kang ngapura dosa"
        },
        {
            "chapter": 34,
            "verse": 16,
            "text": "Wong ing kono padha malengos, mulane banjur Ingsun tekani banjur gedhe. Palemahe kang loh rong panggonan mahu, Ingsun dadekake palemahan cengkar kang metokake woh - wohan pahit lan woh Atsl lan sethithik woh Sidr"
        },
        {
            "chapter": 34,
            "verse": 17,
            "text": "Kang mangkono mahu Ingsun anggo matrapi para turunane Saba'. Marga anggone kafir. Sapata kang Ingsun patrapi mangkono kajaba wong kafir"
        },
        {
            "chapter": 34,
            "verse": 18,
            "text": "Ingsun ndokoki desa pirang - pirang kang urut - urutan. Apa antarane desa panggonane wong turun Saba' lan negara kang Ingsun berkahi (iku negara Syam). Adoh cedhake siji - sijine desa watara sapelerene wong mlaku. Sira padha melaku ana ing dalan iku pirang - pirang dina lan wengi kelawan tentrem"
        },
        {
            "chapter": 34,
            "verse": 19,
            "text": "(Wong Saba') banjur padha munjuk ing Allah, \"Dhuh Pangeran kawula, paduka mugi nebihna lelampahan kawula punika\". (Wong Saba') mahu padha nganiaya awake dhewe. Mulane banjur Ingsun buyarake dadi pada pating blesar marang negara liya. Lelakone mahu Ingsun dadekake ceritera marang sapungkure, tumrap wong kang teguh atine sarta syukur ing Allah, mesthi dadi tandha yekti kuwasaningsun"
        },
        {
            "chapter": 34,
            "verse": 20,
            "text": "Iblis wis gawe kanyataan, titis kaya panyanane wong Saba'. Wong Saba' banjur padha manut laku jantrane Iblis. Kajaba mung wong mukmin sathihik"
        },
        {
            "chapter": 34,
            "verse": 21,
            "text": "Iblis anggone INgsun gadhuhi panguawasa bisa anggoda manungsa, iku ora liya mung supaya Ingsun bisa nguningani kelawan gumelar sapa kang temen pracaya lan sapa kang mamang anane dina akherat mau, Allah Pangeranira iku nyatethi samu barang"
        },
        {
            "chapter": 34,
            "verse": 22,
            "text": "(Muhammad) Sira dhawuha marang wong kafir, mara padha njaluka marang brahala kang padha kok anggep pangeran liyane Allah. Brahala mau ora dhuwe isining bumi lan langit sabotoning semut. Melu duwe bae ora. Allah anggone yasa samubarang kang dumadi, tanpa pitulunganing brahala"
        },
        {
            "chapter": 34,
            "verse": 23,
            "text": "Lan ora ana gunane syafa'at ana ngarsane Allah, kacoba barang wong kang wis diaprengake oleh syafa'at mau, malah besuk yen wong kang arep duwe syafa'at wis ilang wedine lan girising atine banjur padha tinakon, \"Allah Pangeran sampeyan, ngandika punapa?\" Kang tinakonan mangsuli, \"Allah ngandika kaliyan nyata\", Allah punika Maha Luhur tur Agung"
        },
        {
            "chapter": 34,
            "verse": 24,
            "text": "(Muhammad) Sira dhawuha, \"Sapa kang aweh rizki marang kowe, rupa banyu udan saka langit, lan thetukulan saka bumi?\" Dhawuha, \"Allah\". Dene aku lan kowe iki salah siji oleh pituduh bener, sijine kesasar temenenan"
        },
        {
            "chapter": 34,
            "verse": 25,
            "text": "SIra dhawuha, \"Kowe ora bakal diganggun (tanggung jawab) dening Allah bab kaluputanku. Aku hiya ora bakal didangu prakara kang wis padha kok lakoni"
        },
        {
            "chapter": 34,
            "verse": 26,
            "text": "Sira dhawuha, \"Besuk dina qiyamat Pangeranku bakal ngelumpukake aku lan kowe banjur ngrampungi prakaraku lan kwe kelawan bener. Allah iku kang kawasa ngrampungi prakara tur Maha Pirsa"
        },
        {
            "chapter": 34,
            "verse": 27,
            "text": "Sira dhawuha, \"Mara aku tuduhna barang kang padha kok golongake ing Allah kanggo mangro-tingal. Ora ta, wis ora bae y en padha Allah. Sabenere Allah iku Maha Mulya tur wicaksana"
        },
        {
            "chapter": 34,
            "verse": 28,
            "text": "Anggoningsun ngutus sira Muhammad, sumarambah marang manungsa sajagat hambebungah kelawan bakal holeh ganjaran suwarga, sarta gawe pepeling. Ewadene manungsa iku kang akeh padha ora weruh"
        },
        {
            "chapter": 34,
            "verse": 29,
            "text": "Wong kafir padha celathu, \"Benjing punapa kelampahanipun (siksa neraka ingkang dipun ancamaken punika) manawi ngendika panjenengan leres"
        },
        {
            "chapter": 34,
            "verse": 30,
            "text": "Dhwuha, \"Kowe wis padha diwangeni ing dina bakal matimu, ora bisa maju utawa mundur sak jam bae"
        },
        {
            "chapter": 34,
            "verse": 31,
            "text": "WOng kafir padha ngucap, \"AKu ora ngandel hunine al-Qur'an lan kitab - kitab sadurunge\". Besuk sira handeleng para wong kafir nalikane padha dijejer - jejer ana ngarsane Pangeran. Siji - sijining wong padha tutur tinutuh karo kancane; pitutuhe kang cilik marang panggehene, \"AKu aja kok ajak kafir, mesthi ngandel Allah lan utusane"
        },
        {
            "chapter": 34,
            "verse": 32,
            "text": "Para panggehene mangsuli pinutuhing wong cilik, \"Apa aku nyegah anggonmu arep hangelakoni pituduh bener sawise kowe didhawuhi ing Rasul\". (aku ora rumangsa). Nanging kowe padha kafir saka karepmu dhewe"
        },
        {
            "chapter": 34,
            "verse": 33,
            "text": "Celathune wong cilik marang panggedhene, \"Kang nyegah anggonku arep ngelakoni pituduh bener, pambujukmu marang aku tanpa kendat, rina lan wengi. AKu tansah kok purih maido ing Allah, kok purih nyembah brahala Pangeran liyane Allah.\" Hewa dene wong kafir mau nalikane padha handeleng siksa padha nutupi kaduwunge. Gulune wong kafir padha Ingsun blenggu. Kang mangkono mahu mung tumanja patrapaning kaluputan kang wis padha dilakoni"
        },
        {
            "chapter": 34,
            "verse": 34,
            "text": "Menawa Ingsun ngutus rasul ana sawijining desa, panggehdne desa kono mesthi celathu prentah ingkang sampyan dhawuhaken punika kula mahiben"
        },
        {
            "chapter": 34,
            "verse": 35,
            "text": "Wong kafir padha ngucap, \"Kula sugih bondho lan anak punika (tanda yen lampa kula punika sampun dipun parengaken dening Pangeran) lan kula boten padhe dipun siksa"
        },
        {
            "chapter": 34,
            "verse": 36,
            "text": "Sira mangusalana, \"Iku dudu tanda yekti, Satemene Allah Pangeranku iku paring rizki akeh marang owng kang dadi parenging karsane, lan ana uga kang diparingi mung cumpen, Hewa dene akeh wong kang padha ora weruh"
        },
        {
            "chapter": 34,
            "verse": 37,
            "text": "Kang nyedhakake sira marang Ingsun iku dudu bandhanira lan anakira, kejawa owng kang pracaya marang Ingsun lan hangelakoni panggawe becik, iku bakal paha oleh ganjaran tikel tinimbang murwating kabecikan kang wis padha dilakoni, wong mahu ana suwarga padha tentrem atine"
        },
        {
            "chapter": 34,
            "verse": 38,
            "text": "Sarupane wong kang tumandang ngarah jugare al-Quran ayatingsun, ngira yen Ingsun iki apes ora bisa niksa marang wong mahu. WOng mahu ing tembe bakal dihajokake marang neraka, panggonane siksa"
        },
        {
            "chapter": 34,
            "verse": 39,
            "text": "Sira dhawuha, \"Satemene Allah Pangeranku paring rizki akeh marang para kawulane, hendi kang dadi parenging kersane, lan ana uga kang mung dicumpeni. Samu barang kang kok wehake marang wong, Allah bakal paring lirune barang mahu. Allah iku becik - becike paring rizki"
        },
        {
            "chapter": 34,
            "verse": 40,
            "text": "Lan sira nyaritakna dina qiyamat nalikane Ingsun ngimpun para wong kafir padha ngalumpuk dadi siji. Allah banjur handangu marang para malaikat, \"Opo wong kafir iku padha bekti/nyembah marang Ingsun"
        },
        {
            "chapter": 34,
            "verse": 41,
            "text": "Para malaikat padha munjuk ing Allah, \"Dhuh Pangeran kawula, Paduka punika Maha Suci, Tujuning manah kawula punika dhateng Paduka, boten dhateng tiyang kafir. Sahestunipun tiyang kafir punika ingkang kathah sami ngandel dhateng Jin(Syetan)"
        },
        {
            "chapter": 34,
            "verse": 42,
            "text": "Ing dina iku ora ana wong bisa mekolehake utawa maheka marang liyane. Lan Ingsun dhawuh marang para wong kafir, \"Padha ngrasakna siksa neraka, kang padha sira paido biyen"
        },
        {
            "chapter": 34,
            "verse": 43,
            "text": "WOng kafir mau menawa diwacakne ayatingsun (al-Qur'an) kelawan cetha (terang) padha ngucap, \"Wong iki (Muhammad) ora liwat mung wong lanang sumedya ngalang - alangi anggonmu nyembah brahala sesembahane para leluhurmu biyen. al-Qur'an iki ora liwat mung pangucap goroh,\" wong kafir mau nalikane didhawuhi al-Qur'an kang nayata bener padha ngucap, \"Iki ora liwat mung sihir kang tetela"
        },
        {
            "chapter": 34,
            "verse": 44,
            "text": "Wong kafir ora Ingsun paringi Kitab wacan kang mratelakake yen mangro-tingal iku bener. Lan Ingsun ora ngutus nabi sadurunge sira, kang handhawuhake yen mangro-tingal iku bener"
        },
        {
            "chapter": 34,
            "verse": 45,
            "text": "Para ummat zman kuna iku hiya padha maido, lan wong kafir ing Mekkah durung madane saparo sepuluhe peparing Ingsun marang ummat sadurunge (kyata dawane ngumur, sugihe bandha lan anak) nanging para ummat mau padha maido marang utusaningsun. Kapriyeta dudukaningsun marang wong mahu. Mesthi Ingsun siksa kang banget"
        },
        {
            "chapter": 34,
            "verse": 46,
            "text": "Sira dhawuha, \"Anggonku pitutur marang kowe mung saprakara bahe, hiya iku saiki mundura saka ing kene, nanging banjur padha marsudiya kang bener mungguhing Allah. Rembuka wong loro utawa mikira ijen. Sawise oleh panemu banjur padha kumpula mufakatan anggonmu ngarane yen Muhammad duwe lara owah, kapriye katerangane msthi ora nyata. Muhammad iku Nabi kang ngelengake marang kowe ana ngarepe siksa kang abot"
        },
        {
            "chapter": 34,
            "verse": 47,
            "text": "Sira dhawuha, \"Anggonku ngundangake dhawuhing Allah ora jajaluk pituwas apa - apa marang kowe, kang mesthi paring ganjarang marang aku mung Allah piyambak, Allah iku mirsani samu barang"
        },
        {
            "chapter": 34,
            "verse": 48,
            "text": "Sira dhawuha, \"Satemene Allah pangeranku dhawuhake parintah kang bener tur nguningani samu barang kang samar - samar"
        },
        {
            "chapter": 34,
            "verse": 49,
            "text": "Sira dhawuha, \"Saiki kebeneran al-Quran kang hanggelarake Islam dhumawuh, Dene barang kang luput saiki sirna lan ora bakal thukul maneh"
        },
        {
            "chapter": 34,
            "verse": 50,
            "text": "Sira dhawuha, \"Menawa aku nasar, sangsarane (madharate) marang awakku dhewe. Dene manawa aku netepi pituduh bener, iku marga saka al-Quran kang wis didhawuhake Allah Pangeranku marang aku. Satemene Allah iku miyarsa tur cedhak"
        },
        {
            "chapter": 34,
            "verse": 51,
            "text": "(Muhammad) Manawa sira handeleng nalikane wong kafir padha giris weruh siksa neraka, iku sira weruh perkara gedhe. Wong kafir wis ora bisa melayu nguncati siksa, padha kapikut saka panggonan cedhak"
        },
        {
            "chapter": 34,
            "verse": 52,
            "text": "Wong kafir padha ngucap, \"Sapunika kula ngandel dhateng Allah, (Pangucape mangkono mahu tanpa gawe). Kapriye bisane katrimo tobate saka panggonan kanggo adoe tanpa wangena\". (tegese katrimane tobat iku ana donya, kang mangka wong kafir mau wis ana ing akherat)"
        },
        {
            "chapter": 34,
            "verse": 53,
            "text": "Lan satemene wong kafir wis padha maido ing Allah sadurung handeleng siksa. Apa dene padha nandukake pangala - ala ngango barang kang ghoib. Celathune mangkono mau adoh banget"
        },
        {
            "chapter": 34,
            "verse": 54,
            "text": "Wong kafir mahu padha dialing - alingi ora bisa kelakon samu - barang kang dikepingin, kaya kanca - kancane ing zaman kuna, awit padha mamang kang banget (mamang marang Rasul lan dina Qiyamat)"
        },
        {
            "chapter": 35,
            "verse": 1,
            "text": "Sakabehaning puji iku kagungane Allah, kang gawe bumi lan langit sarta kang ngutus Malaikat kang padha mawa suwiwi ana kang ngeloro, nelu, lan papat ana kang ditambahi ciptane maneh sakparenge kersaning Allah. Satemene Allah iku nguwasani samu barang"
        },
        {
            "chapter": 35,
            "verse": 2,
            "text": "Sadhengah rahmat kang diparingake dening allah marang manungsa (kaya dene rizki, banyu udan lan sapadhane) iku ora ana kang bisa ngalangi. Dene menawa Allah karsa mepet rahmat, mesthi ora ana kang bisa ngelungakake rahmat mau. Allah iku Maha Mulya tur Wicaksana"
        },
        {
            "chapter": 35,
            "verse": 3,
            "text": "He para manungsa, sira padha elinga peparinging Allah kabungahan marang sira. Apa anata liyane Allah kang bisa gawe utawa nganakake barng - barang kang dumadi? Utawa aweh rizki marang sira saka ing langit utawa thetukulaning bumi (mangsa anaha). Ora ana sesembahan kelawan bener kajaba mung Allah. Kapriye anggonira balekake"
        },
        {
            "chapter": 35,
            "verse": 4,
            "text": "Menawa wong kafir padha maido marang sira, iku ora handhewekake. Para Rasul sadurunge sira, iya dipaido dening para ummate. Semu barang perkara iku, besuk ana ing akherat dibalekake konjuk ing Allah kang kuwasa ngerampungi"
        },
        {
            "chapter": 35,
            "verse": 5,
            "text": "He para manungsa, prasetyaning Allah bakal anane dina qiyamat mesthi bakal kelakon temenan. Mulane sira aja kajelemprong kasengsem kabungahan ing donya, lan aja manut panggodhaning syetan ngalirwakake parintahing Allah"
        },
        {
            "chapter": 35,
            "verse": 6,
            "text": "Satemene syetan iku satrunira, mulane hiya sira sateru. Kang mesthi syetan mau ngajak - ajak wong kang dikumpuli supaya dadiya isene neraka sya'ir"
        },
        {
            "chapter": 35,
            "verse": 7,
            "text": "Sarupane wong kafir iku bakal padha dipatrapi siksa kang abot. Dene sarupane wong mukmin kang padha ngelakoni panggawe becik, iku bakal padha oleh pangapura kaluputane lan oleh ganjaran gedhe"
        },
        {
            "chapter": 35,
            "verse": 8,
            "text": "Wong kang kena panggodhaning syetan, banjur kasengsem lakune kang hala, pangersane iku prayoga. Satemene Allah iku nasarake wongkang dadi parenging kersane. Mulane ngati - atia aja nganti kerusakan awakira dening cilaka. Satemene Allah iku nguningani samu barang kang apdha dilakoni dening manungsa"
        },
        {
            "chapter": 35,
            "verse": 9,
            "text": "Allah iku kang ngidikake angin, ngimpun mega kang banjur dadi udan. Udan mau Ingsun siramake negara utawa lemahan kang mati. Ingsun anggo nguripake palemahan kang mati (bera). Besuk anggoningsun nguripake wong kang wis padha mati hiya kaya mangkono"
        },
        {
            "chapter": 35,
            "verse": 10,
            "text": "Sing sapa kepengin mulya, nyuwuna kamulyan ing Allah, awit kamulyan iku kabeh kagungane Allah. Dene pangucap kang becik (Laa Ilaaha Illallah) konjuk ing allah. Pangucap becik mahu ngunjukake kabecikan ing Allah. Sarupane wong kang ngelakoni panggawe hala bakal padha dipatrapi siksa abot pihalane wong mahu ana akhirat bakal jugar"
        },
        {
            "chapter": 35,
            "verse": 11,
            "text": "Allah iku kang gawe sira saka lemah. Banjur gawe awakira saka nutfah (mani). Sira iku digawe warna - warna, lang lan wadon. Dene wong wadon anggone meteng lan ngelahirake bayi mesthi titis lan kaweruhake Allah. Dene umure siji - sijining wong lan suda wuwuhing umure mesthi tinulis ana kitab. Kang mangkono mahu kanggone Allah gampang"
        },
        {
            "chapter": 35,
            "verse": 12,
            "text": "Segara loro, tawa lan asin, ora padha marata. Sira delenga iku banyu tawa bening seger diombe, dene iki banyu asin kang letih. Sira bisa oleh pangan rupa iwak saka siji - sijining segara mahu. Uga bisa oleh raja pati kanggo rerenggan kayata mutiara, lan marjan. Mangkono maneh sira handeleng perahu padha mlaku ana segara sira anggo dagang ngupaya sih paringing Allah yaiku rizki, supaya sira padha syukur ing Allah"
        },
        {
            "chapter": 35,
            "verse": 13,
            "text": "Allah ngelajokake wengi marang awan, sarta awan marang wengi, apa dene marentah marang srengenge lan rembulan, kabeh padha melaku ana ing cakrawalene nganti qiyamat. Hiya iku Allah Pangeranira kang Kagungan Keraton. Dene brahala kang padha sira anggep pangeran liyane Allah, iku ora duwe apa - apa. Sanajan mung kelamudaning isi bae hiya ora duwe"
        },
        {
            "chapter": 35,
            "verse": 14,
            "text": "Brahala mau manawa sira undang, ora bisa krungu. Upama krungu ora bisa mangsuli pangundangira. Besuk dina qiyamat brahala mau padha ngelaki anggonira maro tingal nyembah brahala mau, apadene ora bisa pitutur apa - apa marang sira. Ora kaya Allah kang waspada marang samu barang"
        },
        {
            "chapter": 35,
            "verse": 15,
            "text": "He manungsa, sira iku butuh marang kabecikaning Allah. Dene Allah ora pisan butuh apa - apa marang liyane wis benere Allah hangalembana kabecikane"
        },
        {
            "chapter": 35,
            "verse": 16,
            "text": "Manawa ana parenge karsaning Allah sira iku disirnakake kabeh. allah banjur nganakake titah anyar"
        },
        {
            "chapter": 35,
            "verse": 17,
            "text": "Kelakone kang mangkono mau mungguhing Allah ora angel"
        },
        {
            "chapter": 35,
            "verse": 18,
            "text": "(Besuk dina qiyamat) siji - sijining wong mau mikul dosane dhewe, ora mikul dosane liyan. Manawa ana wong kabotan mikul dosane dhewe, ora mikul dosane liyan. Manawa ana wong kabotan mikul dosane dhewe banjur hanjaluk tulung marang liyane supaya direwangi mikul, sanajan kang dijaluki tulung iku kalebu sanak sedulure mesthi ora gelem hangrewangi mikul sathithik - thitika. (Muhammad) wong kang sira elingake mung wong kang wedi marang siksane Allah, sanajan siksane ora katon, sarta padha nglakoni sholat. Dene sing sapa ngarah suci kelawan ngabekti ing Allah iku nucekake awake dhewe. Besuk manungsa padha bali marang ngarsane Allah"
        },
        {
            "chapter": 35,
            "verse": 19,
            "text": "Wong wuta lan wong handeleng mesthi ora padha"
        },
        {
            "chapter": 35,
            "verse": 20,
            "text": "Padhang lan peteng hiya ora padha"
        },
        {
            "chapter": 35,
            "verse": 21,
            "text": "Apa dene heyub lan panas hiya mangsa podhoa"
        },
        {
            "chapter": 35,
            "verse": 22,
            "text": "Wong urip lan mati mesthi ora padha (kaya mangkono sanepane wong mukmin mesthi beda karo wong kafir). Allah gawe pangrungune wong kang dadi parenging kersane. Nanging sira ora bisa gawe pangrungune wong kang ana sajeroning kubur"
        },
        {
            "chapter": 35,
            "verse": 23,
            "text": "Sira iku ora liwat mung juru pepenget bahe"
        },
        {
            "chapter": 35,
            "verse": 24,
            "text": "Satemene anggoningsun ngutus sira iku ferdhune ngelingake siksaningsun lan ngebang - ngebang kelawan ganjaraningsun. Dene sarupane ummat zaman kuna biyen wis mesthi ana nabine dhewe - dhewe kang nyurup - nyurupake"
        },
        {
            "chapter": 35,
            "verse": 25,
            "text": "Menawa wong kafir padha maido (ing Muhammad) iku ora handheweki. Para ummat sadurunge wong kafir iku biyen, uga padha maido marang rasule. Tur para Rasule anggone handhawuhake kitab, kanthi terang lan mu'jizat (kahelokan)"
        },
        {
            "chapter": 35,
            "verse": 26,
            "text": "Ingsun banjur nyiksa marang wong kafir kang padha maido mau. Marata (weruha) kapriye bebenduningsun marang wong kafir mau"
        },
        {
            "chapter": 35,
            "verse": 27,
            "text": "Apa sira ora handeleng Allah anggone nurunake banyu udan saka ing langit banjur Ingsun anggo metokake woh - wohan kang warnane beda - beda. Dene dalan pating jelereh ana gungung uga warna - warna ana kang putih lan ana kang abang ireng banget"
        },
        {
            "chapter": 35,
            "verse": 28,
            "text": "Mangkono uga manungsa lan gegremetan, apa dene raja kaya hiya warna - warna. Dene kawulaning Allah kang mesthi padha bekti ing Allah iku mung para \"Ulama\". Satemene Allah iku Maha Mulya, ngapura dosa"
        },
        {
            "chapter": 35,
            "verse": 29,
            "text": "Sarupane wong kang taberi maca al-Qur'an kitabe Allah lan hangelakoni sholat apa dene mewehake paparing Ingsun rizki marang wong mahu, kelawan weruh wong akeh utawa ora, padha ngarep - arep mungguh lakune kang mangkon mahu dadiya dagangan kang ora kena tuna"
        },
        {
            "chapter": 35,
            "verse": 30,
            "text": "Supaya Allah maringana ganjaran marang owng mahu lan muwuhana sih kanugerahan. Satemene Allah iku ngapura dosa tur paring syukur"
        },
        {
            "chapter": 35,
            "verse": 31,
            "text": "Kitab al-Qur'an kang wis Ingsun dhawuhake marang sira (Muhammad), iku nyata bener cocok surasane karo kitab kuna cecekelane (wong Yahudi). Satemene Allah mirsani tur waspada marang para kawulane"
        },
        {
            "chapter": 35,
            "verse": 32,
            "text": "Ingsun banjur handhawuhake kitab al-Qur'an marang kawulaningsun kang pilihan (ummate Muhammad) hewadene ana kang nganiaya marang hawake dhewe hiya iku kang sembrono anggone ngistokake dhawuh. Lana ana uga kang akeh setiya tuhune, apadene ana kang kaduk kabecikane (ora pisan ngelakoni hala) kelawan idzining Allah kang mangono mahu kanugrahan gedhe"
        },
        {
            "chapter": 35,
            "verse": 33,
            "text": "Wong telung warna mahu besuk padha mlebu suwarga 'Adn ana kono padha dianggoni gelang emas lan mutiara, dene sandangan sarwa sutra"
        },
        {
            "chapter": 35,
            "verse": 34,
            "text": "Wong ing suwarga padha memuji Allah, \"Sakabehing puji kagungane Allah kang wis ngilangake kasusahan. Satemene Allah Pangeranku ngapura dosa tur paring Syukur"
        },
        {
            "chapter": 35,
            "verse": 35,
            "text": "Kang wis mernahake aku marang panggonan ana suwarga panggonan kang tetep, ana suwarga aku ora tahu kangelan lan ora tahu sayah"
        },
        {
            "chapter": 35,
            "verse": 36,
            "text": "Dene para wong kafir padha dipatrapi siksa neraka jahannam, ora dipungkasi sarana mati lan ora diparingi gambaran siksane. Sarupane wong kafir hiya padha Ingsun patrapi"
        },
        {
            "chapter": 35,
            "verse": 37,
            "text": "Wong kafir ana ing neraka padha ngadhuh - adhuh sambate, \"Dhuh Pangeran kawula, kawula mugi panjenengan hentasaken saking neraka, kawula sagah ngelampahi pandamel sahe, boten maleh badhe ngelampahi pendhamel hawon, kados ingkang sampun kawula lampahi rumiyin.\" (Allah banjur melehake) Ingsun apa ora wis maringi ngumur dawa marang sira kang cukup dianggo eling. Sarta sira wis tampa dhawuhing Nabi. Mulane sahiki padha ngrasakna siksa. Wong kafir mangsa duwe handel - handel, kang bisa murungake siksaningsun"
        },
        {
            "chapter": 35,
            "verse": 38,
            "text": "Satemene Allah iku nguningani kang samar - sama ana ing bumi lan langit, Satemene Allah iku nguningani sakrenteging ati"
        },
        {
            "chapter": 35,
            "verse": 39,
            "text": "Allah iku kang paring panggonan marang sira ana bumi hanggenteni wong kang wis padha mati. Sing sapa kafir patrapane bakal disongga dhewe, kafire mau mung arep nambahi siksa marang awake lan ngarsane Pangerane, lan bakal nambahi kapitunan marang awake dhewe"
        },
        {
            "chapter": 35,
            "verse": 40,
            "text": "(Muhammad) Dhawuha marang wong kafir, \"Apa kowe wis padha ndeleng brahala kang dianggep Pangeran saliyane Allah. Tuduhna isen - isening bumi iki kang gawehane brahala sing endi? Apa brahala mau melu gawe langit? Apa brahala mau diapringi cekelan kitab kang mratelakake yen brahala mau melu jumenenge Pangeran\" (mukal yen mangono). Wong kafir padha golong karo kancane. Yen brahala iku bakal bisa hambumbung prakara ana ngarsane Allah iku luput"
        },
        {
            "chapter": 35,
            "verse": 41,
            "text": "Allah ngukuhake hadeging bumi lan langit kelawan panguasane, ora pisa bisa rubuh utawa jomplang. Upama bumi langit rubuh utawa jomplang mesthi ora ana sing bisa ngukuhake liyane Allah. Satemene ALlah welas - asih lan ngapura dosa"
        },
        {
            "chapter": 35,
            "verse": 42,
            "text": "Wong kafir padha supata pethenthengan nyebut asmaning Allah, sanggem menawa ana Rasul teka mulang marang wong mahu. Mesthi bakal netepi pituduh bener (ngungkuli marang wong Yahudi lan Nasrani bareng wis ditekani Rasul/Muhammad) wong - wong malah padha mundhak munyal - munyal"
        },
        {
            "chapter": 35,
            "verse": 43,
            "text": "Padha gumedhe ana bumi sartapadha nglakoni panggawe hala maeka marang utusane Allah, nanging ora pisan melarati pahekane mau, malah melarati marang awake dhewe lan amrang wangsane. wong kafir mung ngenteni siksane Allah. Kaya kang wis ditindakake marang ummat zaman kuna. Awit sira wis weruh yen pranataning Allah ora kena diowahi, uga siksane Allah ora kena diowahi"
        },
        {
            "chapter": 35,
            "verse": 44,
            "text": "Dheweke apa ora hanjajah ing bumi supaya weruh patilasane wong kuna biyen sadurunge. (kang padha ditumpes dening Allah marga anggone madio rasule). Tur wong kuna mau gagah prakosane ngungkuli dheweke? Hisen - hisening bumi lan langit ora ana kang bisa ngapesake Allah, murungake anggone nyiksa wong kang dadi parenging kersane. Satemene Allah iku nguningani samu barang tur kuasa"
        },
        {
            "chapter": 35,
            "verse": 45,
            "text": "Upama Allah matrapi manungsa kelawan sabenering kaluputan kang wis padha dilakoni , mesthi ora ana gegremetan ana lumahing bumi kang keliwatan kabeh sira. Hewa dene kersaning Allah ora mangkono. Penyiksaning manungsa disrantekake tekaning wewangen kang tinemtokake (Hiya iku besuk dina qiyamat). Besuk yen wis tekan wewangene Allah mesthi mirsani para kawulane"
        },
        {
            "chapter": 36,
            "verse": 1,
            "text": "YaaSiin(Allah piyambak kang wuninga tegese lan karepe)"
        },
        {
            "chapter": 36,
            "verse": 2,
            "text": "Demi Al-Quran kang hisi kawicaksanaan"
        },
        {
            "chapter": 36,
            "verse": 3,
            "text": "(Muhammad) satemene sira iku hewone para utusane Allah"
        },
        {
            "chapter": 36,
            "verse": 4,
            "text": "Netepe lan mulang ana dalan kang bener"
        },
        {
            "chapter": 36,
            "verse": 5,
            "text": "Hiya iku Quran kang wis didhawuhake dening Allah kang Maha Mulya tur Maha Asih"
        },
        {
            "chapter": 36,
            "verse": 6,
            "text": "Supaya sira ngelingake marang wong akeh. Para leluhure biyen, salowonge para Nabi ora ana kang ngelengake mulane padha lali (ngabekti ing Allah)"
        },
        {
            "chapter": 36,
            "verse": 7,
            "text": "Wong mahu kang akeh padha tinamtokake nandhang siksa awit padha ora percaya"
        },
        {
            "chapter": 36,
            "verse": 8,
            "text": "Gulune wong mau padha Ingsun kalungi blenggu, wong mau padha handhangak"
        },
        {
            "chapter": 36,
            "verse": 9,
            "text": "Ing ngarepe lan burine wong mau. Ingsun dokoki tutup kang mepeti anggone arep ngandel ing Allah, pandelenge Ingsun gawe peteng. Mulane padha ora handeleng dalan kang bener"
        },
        {
            "chapter": 36,
            "verse": 10,
            "text": "Wong kang mangkono mau sanadiyan sira elingake utawa ora padha bahe, mesthi ora gelem percaya Allah"
        },
        {
            "chapter": 36,
            "verse": 11,
            "text": "Anggonira ngelingake manungsa iku kang mesthi tumama lan migunani marang wong kang ngestokake dhawuhing al-Qu'ran. Sarta bekti marang Pangeran kankg Maha Murah sanadiyan ana pasepen. Wong kang mangkono mahu sira bebungaha bakal oleh pangapuraning Allah lan oleh ganjaran mulya"
        },
        {
            "chapter": 36,
            "verse": 12,
            "text": "Satemene Ingsun besuk bakal nguripake sarupaning wong kang wis padha mati. Sarta nyatethi laku hala lan becik kang wis padha dilakoni dening wong mahu. Apa dene lelabetane wong mahu. Samu barang iku kabeh Ingsun cacahake teliti lan diterangake, tinulis ana ing Lauh Mahfudz"
        },
        {
            "chapter": 36,
            "verse": 13,
            "text": "Lan sira anggelara upama marang para ummatira (ing negara Inthoqiyah) nalika ditekani para kongkonane Nabi (Isa)"
        },
        {
            "chapter": 36,
            "verse": 14,
            "text": "Dehek samana Ingsun ngutus wong loro (aran Yuhana lan Baulus) wong ing kono padha maido marang utusaningsun loro mahu. Mulane Ingsun banjur ngutus wong siji maneh dadi wong telu. Wong telu mau banjur padha pratela, \"Aku iki utusaning Allah dikersakake mulang marang kowe kabeh"
        },
        {
            "chapter": 36,
            "verse": 15,
            "text": "Padha mangsuli, \"Pamanggih kula sampeyan niku inggih sami kaliyan kula kemawon, Pangeran Ingkang Maha Murah inggih boten dhawuh punapa - punapa. Dados sampeyan punika tetela dora"
        },
        {
            "chapter": 36,
            "verse": 16,
            "text": "(Rasul telu) padha mangsuli, \"Sanadiyan kowe padha maido, nanging Allah Pangeranku nguningani anggonku temen diutus Allah nyurub-nyurubake marang kowe"
        },
        {
            "chapter": 36,
            "verse": 17,
            "text": "Wajibku ora ana maneh mung handhawuhake parentahing Allah"
        },
        {
            "chapter": 36,
            "verse": 18,
            "text": "(ummate) padha mangsuli, \"Sapunika kula sami kenging weweleh kadhawan jawah jalaran pandamel panjenengan. Mila manawi mboten panjenengan mantuni anggen panjenengan makaten punika., panjenengan mesthi kulo balangi ngantos pejah sarta kulo sakiti"
        },
        {
            "chapter": 36,
            "verse": 19,
            "text": "(Rasul telu) padha mangsuli, \"Weruhana anggonmu padha kena wewalak marga saka awakmu dhe. Hiya iku anggonmu padha kafir, ora marga tak elingake (tak ajak Islam), nanging pancen kowe kebangetan anggonmu padha duraka"
        },
        {
            "chapter": 36,
            "verse": 20,
            "text": "Dumadakan ana wong lanang (krungu wong Inthiqonah maido rasul) banjur gagancangan melayu saka panggonane (watesing negara) tekan kono banjur celathu, \"Para kancaku (Ing Inthiqonah) kowe padha ngestokna para rasul iku"
        },
        {
            "chapter": 36,
            "verse": 21,
            "text": "Padha manuta bahe marang wong kang ora amrih pituwas saka kowe. Rasul telu mahu tetela netepi pituduh bener"
        },
        {
            "chapter": 36,
            "verse": 22,
            "text": "Ya gene aku ora nyembah marang Pangeran kang gawe awaku ing tembe yen kowe wis padha mati, mesthi padha bali ing ngarsane Allah"
        },
        {
            "chapter": 36,
            "verse": 23,
            "text": "Apa aku ngedegake Pangeran liyane Allah? (mangsa gelema). Menawa Allah kang maha murah ngersakake kemelaran marang aku, berhala kang kok kira bisa migunani, iku mangsa migunana apa - apa marang aku, lan mangsa bisaha gawe slamet marang aku"
        },
        {
            "chapter": 36,
            "verse": 24,
            "text": "Manawa aku nganti mangkono tetela aku iki wong kesasar"
        },
        {
            "chapter": 36,
            "verse": 25,
            "text": "Dhuh para Rasul mugi sampeya sekseni kula punika pitados dhateng Allah pangeran panjenengan"
        },
        {
            "chapter": 36,
            "verse": 26,
            "text": "(Wong mau banjur dipateni dening wong Intoqiah, bareng wis mate) wong mau tompa dhawuh, \"Sira malebua ing suwarga\". Wong mau banjur celathu, \"Para kancaku sapungkurku muga - muga padha weruha"
        },
        {
            "chapter": 36,
            "verse": 27,
            "text": "Allah anggone wis paring pangapura marang aku, lan handadekake aku hewone wong mulya"
        },
        {
            "chapter": 36,
            "verse": 28,
            "text": "Sawise mati (Ingsun numpes ummat mau) tanpa nurunake bala saka langit, mulane Ingsun hiya ora nurunake bala saka langit (Malaikat)"
        },
        {
            "chapter": 36,
            "verse": 29,
            "text": "Panumpase (ummat mahu) mung sarana pathake (Malaikat Jibril) sapisan bahe, tumuli dheweke wis padha mati kabeh"
        },
        {
            "chapter": 36,
            "verse": 30,
            "text": "Para kawulaning Allah (kang getun sajeke) saben katekan rasul mesthi padha anggeguyu marang rasul mahu"
        },
        {
            "chapter": 36,
            "verse": 31,
            "text": "Wong kafir apa ora padha handeleng, pira bahe akehe para ummat ing zaman kuna, sadurunge kang padha Ingsun tumpes, dheweke mahu ora pisan bali (marang donya)"
        },
        {
            "chapter": 36,
            "verse": 32,
            "text": "Sarupane kang dumadi sawise sirna, ora banjur tulus sirnane, nanging kabeh mahu ing tembe bakal dihimpun marang ngarsaningsun"
        },
        {
            "chapter": 36,
            "verse": 33,
            "text": "Lan saweneh tandha yekti kuasane Allah yaiku bumi kang mati (bera) Ingsun uripake lan wetokake pametune wiji kang padha dipangan dening dheweke"
        },
        {
            "chapter": 36,
            "verse": 34,
            "text": "Bumi mahu Ingsun dekeki pakebonan kang isi wit kurma lan anggur, sarta Ingsun wetokake semu barang pirang - pirang"
        },
        {
            "chapter": 36,
            "verse": 35,
            "text": "Supaya (dheweke) padha mangana wohe kurma sapanunggalane, tur wong kafir ora gawe woh - wohan mahu. Yohene dheweke ora gelem syukur"
        },
        {
            "chapter": 36,
            "verse": 36,
            "text": "Maha suci allah kang wis nyiptaaken (menciptakan) sakabehaning thetukulan ing bumi warna - warna. Lan uga wis gawe awake manugnsa kabeh (warna - warna lanang lan wadon) apa dene wis gawe semu barang kang wong ora weruh"
        },
        {
            "chapter": 36,
            "verse": 37,
            "text": "Lan saweneh tandha yekti maneh kang mratandhani yen kuwasaning Allah iuk sampurna. Hiya iku anane wengi kanggo nyalinni awan. Ing kono (wong kafir) padha kapetengan"
        },
        {
            "chapter": 36,
            "verse": 38,
            "text": "Lan maneh srengenge anggone lumaku tekan panggonane kang tetep. Kelakone mangkon omahu saka kawusane Allah kang Maha Mulya tur nguningani samu barang"
        },
        {
            "chapter": 36,
            "verse": 39,
            "text": "Lan amneh rembulan Ingsun temtokake mlaku ana ing manazil (dalaning rembulan/peredaran) nganti bali wangune kaya mancunge kurma kang wis tuwa lan garing"
        },
        {
            "chapter": 36,
            "verse": 40,
            "text": "Strengenge ora bisa nutupi rembulan banjur kumpul ing wayah wengi, mangkono maneh wengi ora bisa nengah - nengahi awan. Dene srengenge, rembulan lan lintang - lintang padha mlaku kalangan ana cakrawalane dhewe - dhewe"
        },
        {
            "chapter": 36,
            "verse": 41,
            "text": "Lan maneh kanggo dheweke tandha yektining kuwasaningsun, hiya iku anggoningsun ngemot para leluhure ana ing perahu kang kebak (zaman Nabi Nuh a.s)"
        },
        {
            "chapter": 36,
            "verse": 42,
            "text": "Ingsun gawekake (kanggo dheweke) tunggangan kang ngemperi perahune (Nabi Nuh)"
        },
        {
            "chapter": 36,
            "verse": 43,
            "text": "Menawa ana kersane (Pangeran) wong kafir dak kelemake ana segara mesthi kelakon sarta ora ana kang bisa nulungi wong mahi ora bisa selamet"
        },
        {
            "chapter": 36,
            "verse": 44,
            "text": "Kajaba marga saka rohmatingsun lan Ingsun paringi kabungahan nganti tekan wawangene patine"
        },
        {
            "chapter": 36,
            "verse": 45,
            "text": "(Wong kafir) Nalikane padha didhawuhi mangkene, \"Sira padha wediya patrapane dosa kang ana ngarepira, (hiya iku patrapan kencengan ana donya) Lan patrapan kang ana burinira (hiya iku patrapan besok ana akhirat) supaya sira padha holeh asihing Allah"
        },
        {
            "chapter": 36,
            "verse": 46,
            "text": "Wong kafir saben didhawuhi ayat pangandikaning Pangeran, mesthi padha melengos"
        },
        {
            "chapter": 36,
            "verse": 47,
            "text": "Nalikane padha didhawuhi mangkene, \"Kowe padha mewehana rizki kang wis padha diparengake dening Allah marang kowe.\" Wong kang padha kafir banjur padha mangsuli marang wong mukmin, \"Ya gene aku aweh pangan marang sawijining wong, kang manawa ana parenge kersane Allah, Allah paring rizki marang wong mau, anggomu akon meweh marang wong mahu, tetela kesasar"
        },
        {
            "chapter": 36,
            "verse": 48,
            "text": "(Wong kafir) padha celathu, \"Menawa kandamu yen wong kanf wis padha mati bakal padha diuripake maneh iku temen, mara besuk apa kelakone"
        },
        {
            "chapter": 36,
            "verse": 49,
            "text": "(Wong kafir mau) ora liwat mung ngenteni pathakke (malaikat Israfil) pathak kang sapisan bahe wong sahisine jagad mati kabeh, ketungkul anggone padha grejegan"
        },
        {
            "chapter": 36,
            "verse": 50,
            "text": "Mulane padha ora bisa mekas apa - apa, lan sawise mati padha ora bisa bali marang donya ketemu sanak sedulure"
        },
        {
            "chapter": 36,
            "verse": 51,
            "text": "(Malaikat Israfil) banjur handamu sempronge kang hisi nyawane para manungsa, ingkono wong kang mati padha tangi kabeh, metu saka ing kuburane padha digiring seba ing ngeyunaning Pangeran"
        },
        {
            "chapter": 36,
            "verse": 52,
            "text": "Banjur padha celathu (wong kafir), \"Haduh, cilaka temen aku sapa kang nangekake aku saka anggonku turu\", Hiya kang diprasetyakake dening Pangeran kang Maha Murah, saiki tetela pangandikaning para rasul biyen temen"
        },
        {
            "chapter": 36,
            "verse": 53,
            "text": "Pandamuning semprong (Malaikat Israfil) mung sak kempusan bahe. Sarupaning manungsa teka kabeh padha seba ing ngarsaningsun"
        },
        {
            "chapter": 36,
            "verse": 54,
            "text": "Ing dina iku ora ana kang dianiaya sethithik - thithika, lan sira ora diwales apa - apa, kajaba diwales semu barang kang wis dilakoni"
        },
        {
            "chapter": 36,
            "verse": 55,
            "text": "Sejatine ing dina iku wong ing suwarga padha mangan suka"
        },
        {
            "chapter": 36,
            "verse": 56,
            "text": "Wong ing suwarga dalah para rabine padha linggih sendhen ana kursi ing ngeyuban"
        },
        {
            "chapter": 36,
            "verse": 57,
            "text": "Padha duwe suwarganing woh - wohan, sarta ketekan semu barang kang dipengini"
        },
        {
            "chapter": 36,
            "verse": 58,
            "text": "Padha dibagekake selamet kelawan pangandikaning kang Maha Asih"
        },
        {
            "chapter": 36,
            "verse": 59,
            "text": "Para wong kafir kabeh, dina iki sira padha dheweya aja awor wong mukmin"
        },
        {
            "chapter": 36,
            "verse": 60,
            "text": "Para turune Adam, Ingsun apa ora wis macuh marang sira? aja padha nyembah syetan, wis tetela (cetha) syetan iku musuhira"
        },
        {
            "chapter": 36,
            "verse": 61,
            "text": "Ingsun parentahi, \"Sir anyembaha Ingsun, Iki dalan bener"
        },
        {
            "chapter": 36,
            "verse": 62,
            "text": "Sejatine syetan wis nasarake wong akeh tunggalanira. Ya gene sira padha ora mikir kang mangkono mahu"
        },
        {
            "chapter": 36,
            "verse": 63,
            "text": "Iki neraka jahannam kand di ancamake marang sira biyen"
        },
        {
            "chapter": 36,
            "verse": 64,
            "text": "Dina iku sira nyemplunga neraka jahannam minongka patrapane anggonira padha maido marang Ingsun"
        },
        {
            "chapter": 36,
            "verse": 65,
            "text": "Ing dina iku sira ngunci cangkeme wong kafir kabeh (dadi ora bisa selak), tangane padha munjuk marang Ingsun dene sikile padha nekseni ngandhakake kabeh barang kang wis padha dilakoni nalika ing donya"
        },
        {
            "chapter": 36,
            "verse": 66,
            "text": "Upama ana parenge karsaningsung, wong kafir mau padha Ingsun cuplaki matane, ing kono kelakon padha melaku ing dalan, kapriye anggone bisa weruh dalan"
        },
        {
            "chapter": 36,
            "verse": 67,
            "text": "Upama ana kersaningsun, wong kafir mau Ingsun salini rupa (dadi kethek, celeng, utawa watu) mesthi kelako ana panggonane banjur padha ora bisa mlaku utawa bali dadi wong maneh"
        },
        {
            "chapter": 36,
            "verse": 68,
            "text": "Sing sapa Ingsun paringi dawa umure, sawise katok rasane lan kabeh bahe, banjur Ingsun balekake dadi bocah maneh. Ya gene padha ora anggagas"
        },
        {
            "chapter": 36,
            "verse": 69,
            "text": "Ingsun ora mulang tembang/syair (marang Muhammad), saiba dheweke (Muhammad) ora bisa nganggit tembang. Dene kang didhawuhake iki dudu tembang, nanging Kitab al-Qur'an isi dhawuhing Allah marang manungsa"
        },
        {
            "chapter": 36,
            "verse": 70,
            "text": "Kanggo ngelingake wongkang akale urip, lan majibake siksa wong kang atine mati yaiku para wong kafir"
        },
        {
            "chapter": 36,
            "verse": 71,
            "text": "Wong kafir padha ora ndeleng yen sarupaning rajakaya iku gawene Ingsun dhewe, mongka Ingsun parengake migunani marang manugnsa, banjur handarbeni"
        },
        {
            "chapter": 36,
            "verse": 72,
            "text": "Rajakaya mau Ingsun gawe manut miturut marang manungsa, malah ana kang dadi tetunggangane, lan ana kang dibeleh, daginge dipangan"
        },
        {
            "chapter": 36,
            "verse": 73,
            "text": "Perangane rajakaya akeh kang migunani marang manungsa (wulune kena ginawe sandhangan) pohane dadi omben - ombene, ya gene padha syukur"
        },
        {
            "chapter": 36,
            "verse": 74,
            "text": "Wong kafir padha ngadegake pangeran saliyane Allah, (brahala). Padha ngarep - arep oleh pitulungane"
        },
        {
            "chapter": 36,
            "verse": 75,
            "text": "(Brahala mau) ing tembe ora bisa weh tetulung marang wong kafir, dheweke padha digiring marang neraka, memper kaya balane"
        },
        {
            "chapter": 36,
            "verse": 76,
            "text": "(Muhammad) sira aja sedhih miris dening sumbare wong kafir. Ingsun nguningani kang padha dibathin utawa dilahirake dening wong kafir"
        },
        {
            "chapter": 36,
            "verse": 77,
            "text": "Manungsa apa padha ora deleng anggoningsun gawe manungsa mahu saka nutfah? bareng wis dadi manungsa banjur padha madone dhawuh Ingsun"
        },
        {
            "chapter": 36,
            "verse": 78,
            "text": "Wong kafir lali kawitane anggoningsun dadekake manungsa, malah padha angelar upama anggone maido yen ing tembe bakal Ingsun tangekake saka pati. Pangucape, \"Sapa kang bisa nguripake balug kang wis ajur dadi wong maneh"
        },
        {
            "chapter": 36,
            "verse": 79,
            "text": "(Muhammad) Dhawuha, \"Kang bakal nguripake iku Pangeran kang murwani gawe balung mahu, diuripake dadi wong. Pangeran nguningani semu barang kang dumadi"
        },
        {
            "chapter": 36,
            "verse": 80,
            "text": "Kang metokake geni migunani marang kowe, diwerokake saka kayu kang teles tur ijo. Ing kono kowe bajur ngumbakake geni mahu"
        },
        {
            "chapter": 36,
            "verse": 81,
            "text": "Pangeran kang gawe geni lan langit kang semene gedhene, apa ora kkuwasa gawe barang kang cilik (Hiya iku manungsa)? Allah iku kang gawe samu barang kang dumadi tur nguningani"
        },
        {
            "chapter": 36,
            "verse": 82,
            "text": "Kanyataning Allah, manawa kersa gawe sadhengah barang mung ngandika, \"Sira anaa\", sanalika banjur ana"
        },
        {
            "chapter": 36,
            "verse": 83,
            "text": "Allah iku Maha Suci, Panguwasane samu barang kawengku ing Allah. Besuk ana akherat samu barang padha bali marang ngarsane Allah"
        }
    ]
}
{
    "maqras": [
        {
            "chapter": 16,
            "verse": 90,
            "text": "Sayekti Allah aparentah ing tindak adil sarta agawe becik tuwin weweh ing krabat, apa dene anyegah ing laku nistha lan tindak dudu sarta pambalela; Pan- jenengane amituturi sira supaya sira padha eling"
        },
        {
            "chapter": 16,
            "verse": 91,
            "text": "Lan padha nuhonana janji- ning Allah samangsa sira janji sarta aja padha angudhari sumpah sawise iku dikukuhake, lan temen sira wus anjumenengake Allah minangka tanggungan ingatase sira; sayekti Allah angudaneni apa panggawenira"
        },
        {
            "chapter": 16,
            "verse": 92,
            "text": "Lan aja sira dadi kaya wong wadon kang angudhari benange ing sawise dadi kukuh, padha bodhol. Sira padha angalap supatanira minangka sarananing palacidra ing antaranira, amarga umat luwih akeh cacahe tinimbang umat . Asarana iku Allah mung anyoba sira; lan temen, ing dina kiyamat Panjenengane bakal anerangake marang sira barang kang ing kono sira padha sulaya"
        },
        {
            "chapter": 16,
            "verse": 93,
            "text": "Lan lamun Allah angarsakna amasthi Panjenengane andadekake sira dadi umat sawiji, ananging Panjenengane anasarake sapa sing dadi karsa-Ne sarta nuntun sapa sing dadi karsa-Ne; lan sayekti sira bakal padha dinangu prakara saba- rang kang padha sira lakoni"
        },
        {
            "chapter": 16,
            "verse": 94,
            "text": "Lan aja sira padha angalap supatanira minangka sarananing palacidra ing antaranira, mundhak dalamakan keplesed sawise ku- kuhe sarta sira angrasakake alane, amarga saka anggonira padha su- mimpang saka dadalaning Allah, apa dene siksa gedhe bakal bageanira"
        },
        {
            "chapter": 16,
            "verse": 95,
            "text": "Lan aja sira padha anampani pangaji sathithik ijole janjining Allah; sayekti barang kang ana ing Allah iku luwih becik tumrap ing sira, lamun sira padha weruha"
        },
        {
            "chapter": 16,
            "verse": 96,
            "text": "Apa kang ana ing sira iku bisa entek lan apa kang ana ing Allah iku lestari; lan sayekti temen Ingsun bakal aparing pituwase para kang padha sabar karana banget becike apa kang wus padha dilakoni"
        },
        {
            "chapter": 16,
            "verse": 97,
            "text": "Sapa sing nglakoni becik, apa wong lanang apa wong wadon sarta dheweke iku wong angestu, amasthi temen dheweke bakal Ingsun dadekake urip kalawan urip kang becik, sarta temen bakal padha Ingsun paringi pituwase karana banget becike apa kang wus padha dilakoni"
        },
        {
            "chapter": 16,
            "verse": 98,
            "text": "Mulane samangsa sira maca Quran lah nyuwuna ngayom ing Allah saka setan kang kabendon"
        },
        {
            "chapter": 16,
            "verse": 99,
            "text": "Sayekti, dheweke iku ora kadunungan wisesa marang para kang padha angestu sarta padha kumandel marang Pangerane"
        },
        {
            "chapter": 16,
            "verse": 100,
            "text": "Wewenange mung marang para kang padha amawongmitra dheweke sarta para kang padha anyakuthokake Panjenengane ing liyane"
        },
        {
            "chapter": 16,
            "verse": 101,
            "text": "Lan samangsa Ingsun anya- lini timbalan kalawan timbalan – lan Allah iku luwih wikan marang apa kang Diturunake – dheweke padha cala- thu: Kowe iku mung tukang gawe gogorohan bae. O, akeh-akehe dheweke padha ora weruh"
        },
        {
            "chapter": 16,
            "verse": 102,
            "text": "Calathua: Ruh Suci wus anurunake iku saka Pangeranira kalawan yakti, supaya aneguhake para kang padha angestu, sarta minangka tuntunan tuwin warta bubungah tumrap para sing padha sumarah"
        },
        {
            "chapter": 16,
            "verse": 103,
            "text": "Lan sayekti temen Ingsun angudaneni, manawa dheweke pa- dha calathu: Sing mulang dheweke mung uwong bae. Basane wong kang tinarka iku kasar, mangka iki basa Arab kang gamblang"
        },
        {
            "chapter": 16,
            "verse": 104,
            "text": "Sayekti, para kang padha ora angestu ing timbalan-tim- balaning Allah, iku Allah ora bakal nuntun lan bakal padha oleh siksa kang nglarani"
        },
        {
            "chapter": 16,
            "verse": 105,
            "text": "Mung para kang padha ora angestu ing timbalan-timbalaning Allah kang agawe-gawe goroh, lan dheweke iku padha wong goroh"
        },
        {
            "chapter": 16,
            "verse": 106,
            "text": "Sapa sing kafir ing Allah sawise iman, dudu kang pineksa kang sarta atine anteng karana iman, ananging wong kang ame- ngani dhadha ing kakafiran lah iki kang padha katiban be- bendu saka ing Allah, sarta bakal oleh siksa kang gedhe"
        },
        {
            "chapter": 16,
            "verse": 107,
            "text": "Mangkono iku amarga saka anggone padha dhemen kauripan donya angungkuli akhirat, sarta amarga Allah iku ora anuntun wong kang padha kafir"
        },
        {
            "chapter": 16,
            "verse": 108,
            "text": "Iki para kang padha wus diecap dening Allah ati-atine lan pangrungune sarta pandeleng- pandelenge, lan iki wong kang padha lena"
        },
        {
            "chapter": 16,
            "verse": 109,
            "text": "Wis ora kena ora, ana ing akhirat dheweke iku wong kang padha kapitunan"
        },
        {
            "chapter": 16,
            "verse": 110,
            "text": "Tumuli, sayekti Pangeranira – tumrap para kang padha ngili ing sawise padha kinuya-kuya, banjur padha nyrem- peng A sarta padha tahan – sayekti, Pangeranira, ing sawise iku, temen Aparamarta, Mahaasih"
        }
    ]
}
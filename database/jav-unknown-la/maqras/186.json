{
    "maqras": [
        {
            "chapter": 39,
            "verse": 53,
            "text": "(Muhammad) dhawuha, \"Para kawulaningsun kang wis padha kebangeten (nglakoni panggawe hala) sira aja padha mutung ora ngarep - arep rahmating Allah. Satemene Allah kuwasa ngapura dosa kabeh. Allah iku kapareng ngapura dosa tur maha asih"
        },
        {
            "chapter": 39,
            "verse": 54,
            "text": "Sira padha balia marang ngarsane Allah Pangeranira kelawan tobat, manut miturut dhawuhing Allah kelawan ati resik, mumpung durung katekan siksa. Yen nganti kasep tobatira, ora bakal oleh pitulung"
        },
        {
            "chapter": 39,
            "verse": 55,
            "text": "Padha ngelakonana dhawuh kang tinurunake Allah marang siksa (al-Quran). Miliha kang becik dhewe, mumpung durung katekan siksa kelawan ngagetake, sira ora nyana tekane siksa mahu"
        },
        {
            "chapter": 39,
            "verse": 56,
            "text": "Supaya aja ana wong sesambat mangkene, \"Cilaka temen aku marga kahinan, ora ngistokake dhawuhing Allah. Biyen aku mung geguyon bae"
        },
        {
            "chapter": 39,
            "verse": 57,
            "text": "Utawa supaya aja kang ngucap mangkene, \"Upama Allah paring pituduh bener marang aku, mesthi aku kalebu hewone wong kang padha bekti ing Allah"
        },
        {
            "chapter": 39,
            "verse": 58,
            "text": "Utawa bareng handeleng siksa banjur ngucap mangkene, \"Upama kau diparengake bali marang donya, mesthi kelebu golongane wong kang padha ngelakoni penggawe becik"
        },
        {
            "chapter": 39,
            "verse": 59,
            "text": "Ing kono banjur ana dhawuhing Allah mangkene, \"Hiya sira wis katekan al-Quran ayatingsun, nanging sira maido, sarta gumedhe ora percaya. Banjur dadi golongane wong kafir"
        },
        {
            "chapter": 39,
            "verse": 60,
            "text": "Lan ing besuk dina qiyamat sira deleng sarupane wong kang celathu goroh ngarani Allah ana kang ngembari rahine padha ireng. Panggonane wong kang padha gumedhe iku apa ora ana neraka jahannam"
        },
        {
            "chapter": 39,
            "verse": 61,
            "text": "Allah paring selamet marang para wong kang bekti ing Allah. Marga saka bagjane dadi ora kambah barang kang hala. Sarta ora ana kang kasusahan"
        },
        {
            "chapter": 39,
            "verse": 62,
            "text": "Allah iku kang gawe samu barang. hiya kang ngreksa samu barang lan nindakake sakarsa-karsane"
        },
        {
            "chapter": 39,
            "verse": 63,
            "text": "Allah iku kang ngasta simpenane langit lan bumi, dene sarupane wong kang maido ayat - ayating Allah, iku tetep wong kapitunan"
        },
        {
            "chapter": 39,
            "verse": 64,
            "text": "(Muhammad) dhawuha, \"Hai para wong bodho! Apa kowe akon marang aku supaya nyembah liyane Allah"
        },
        {
            "chapter": 39,
            "verse": 65,
            "text": "Sira lan para ummat sadurungmu wis padha diparingi dhawuh, \"Manawa sira mangro tingal lakunira kang becik sirna kabeh, sira mesthi dadi wong kapitunan"
        },
        {
            "chapter": 39,
            "verse": 66,
            "text": "Balik sira mung nyembaha ing Allah wae, lan sira kalebu hewone wong kang padha syukur"
        },
        {
            "chapter": 39,
            "verse": 67,
            "text": "Lan dheweke ora ngluhurake Allah kelawan ngegungake kang sayektine. Bumi iki kabeh besuk qiyamat katekem lan langit digulung kelawan panguwasaning Allah, Allah maha suci lan Maha Luhur, adoh banget karo panemumu para wong mangro tingal"
        },
        {
            "chapter": 39,
            "verse": 68,
            "text": "Besuk qiyamat, slomprete malaikat Isrofil didamu. Ing kono sahisining bumi lan langit banjur padha mati kabeh. Kajaba kang dikersakake Allah. Sawise mangkono banjur didamu maneh ing kono kang wis padha mati banjur tangi urip maneh padha ndeleng kahanane"
        },
        {
            "chapter": 39,
            "verse": 69,
            "text": "Salumahing bumi banjur padhang dening cahyaning Pangerane. Sarupaning wong banjur diparingi tulisan (cathetan) barang kang wis padha dilakoni, ditekakake para nabi - nabi lan seksi - seksi banjur padha dirampungi perkarane kanthi adil ora ana kang nandhang panganihaya"
        },
        {
            "chapter": 39,
            "verse": 70,
            "text": "Siji - sijining wong padha diparingi wewales pituwse barang kang wis dilakoni nalika ing donya, Allah nguningani barang kang wis dilakoni"
        },
        {
            "chapter": 39,
            "verse": 71,
            "text": "Para kafir padha dituntun marang neraka jahannam gegolongan. Bareng tekan pinggiring neraka lawanging neraka dibukak. Ing kono malaikat kang rumeksa padha takon marang dheweke, \"Apa kowe biyen ora katekan rasul, pethilan saka kancamu, kang ngundhangake ayat dhawuhing Allah? Sarta ngelingake marang kowe bakal kelakone qiyamat?\" Banjur padha mangsuli, \"Inggih sampun kedhatengan rasul nanging kula phiben, mila sampun lereng pangandikaning Allah nemtokaken siksa neraka dhateng tiyang kafir"
        },
        {
            "chapter": 39,
            "verse": 72,
            "text": "Para wong kafir banjur padha didhawuhi, \"Padha mlebua lawanging neraka jahannam langgeng salawase\". Hala temen panggonane wong kafir kang padha gumedhe"
        },
        {
            "chapter": 39,
            "verse": 73,
            "text": "Dene wong kang padha bekti ing Allah Pangerane, padha dhirit marang suwarga pantahn - panthan. Bareng wis tekan pinggiring suwarga, lawange dingakake malaikat kang ngreksa suwarga banjur hambagekake, \"Sami sugenga, begja temen panjenengan, sumonggo sami lumebeta langgeng salaminipun"
        },
        {
            "chapter": 39,
            "verse": 74,
            "text": "Banjur padha memuji, \"Sakabehing puji kagungane Allah kang prasetyane biyen saiki wis kanyatan temenenan. Allah wis paring panduman bumi suwarga marang aku, saiki aku manggon sak karepku. Becik temen ganjaran wong kang ngestokake dhawuh"
        },
        {
            "chapter": 39,
            "verse": 75,
            "text": "Besuk sira ndeleng para malaikat padha baris ana kiwa tengene. Ngaras padha nyebut maha suci memuji Allah. Sarupane titah padha dirampungi perkarane kelawan adil (diparingi wewales pituwasing lakune dhewe - dhewe hala utawa becik). Sakabehing puji kagungane Allah Pangerane alam kabeh"
        }
    ]
}
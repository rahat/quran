{
    "maqras": [
        {
            "chapter": 39,
            "verse": 8,
            "text": "Manungsa iku manawa pinuju kambah ing reribet banjur nyenyuwun ing ALlah Pangerane (mantheng panyuwune). Sawise mangkono manawa banjur diparingi kabungan saka Pangeran banjur lali anggone konjem nyenyuwun ing Allah. Banjur ngadegake brahala ginawe ngembari Allah. Banjur nasarake saka dalaning Allah. (Muhammad) dhawuha marang owng kang mangkono mau, \"Padha bungah - bungah anggonmu kafir sawatara. Besuk kowe padha dadi kancane neraka"
        },
        {
            "chapter": 39,
            "verse": 9,
            "text": "Wong kang ngabekti Allah ana wayah wengi ngadek lan sujud saking wedi marang (adzab) akherat, hiya nyandhong rahmating Pangerane, apa padha karo wong kafir? (Mesthi beda banget). Sira handanguwa, \"Wong kang duwe kaweruh iku apa padha wae karo wong kang ora duwe kaweruh?\" Dene wong kang kataman piwulang iki banjur elin giku mung wong kang pepak ngakale"
        },
        {
            "chapter": 39,
            "verse": 10,
            "text": "(Muhammad) dhawuha, Pangandikaning Allah mangkene, \"He pawa kawulaningsun, sira padha bektia ing Allah Pangeranira. Sarupane wong kang padha ngelakoni panggawe becik ana donya iku, besuk ana akherat hiya oleh becik diganjar suwarga. Bumine Allah iku jembar. Sing sapa ora gawe becik ana ing panggonane, ngaliya ing panggonan liya. Wong kang teguh atine mesthi diparingi ganjaran kang tanpa kira - kira"
        },
        {
            "chapter": 39,
            "verse": 11,
            "text": "Sira dhawuha, \"Aku iki didhawuhi supaya nyembag ing Allah, (nglakoni agama Islam) kelawan ati resik maligi ngelakoni parentahing Allah"
        },
        {
            "chapter": 39,
            "verse": 12,
            "text": "Apadene didawuhi dadiya kawitane para wong Islam"
        },
        {
            "chapter": 39,
            "verse": 13,
            "text": "Sira dhawuha, \"Menawa aku duraka ing Allah Pangeranku, aku wedi patrapaning Allah besuk Qiyamat"
        },
        {
            "chapter": 39,
            "verse": 14,
            "text": "Sira dhawuha, \"Aku iki mligi nyembah Allah sawiji (ngelakoni Islam) kelawan ati resik"
        },
        {
            "chapter": 39,
            "verse": 15,
            "text": "Hiyata padha nyembaha liyane Allah sakarepmu dhewe (para wong musyrik). Siraaa dhawuha (Muhammad): \"Wong kang padha kapitunan nemahi gawe kapitunan ing awake dhewe lan para batihe besuk qiyamat\", wis tetela kapitunan temenan"
        },
        {
            "chapter": 39,
            "verse": 16,
            "text": "Besuk ana akherat, ing dhuwure lan ngisore wong mahu ana geni kang tumpa - tumpa. Allah medeni kawulane ing geni mau. Pangandikane, \"Pawa kawulaningsun mulane sira padha bektia marang Ingsun"
        },
        {
            "chapter": 39,
            "verse": 17,
            "text": "Sarupane wong kang ngungkiri panggodhaning syetan, suthik nyembah brahala. Ming sumungkem nyembah ing Allah wong mangkono mau padha dibebungah bakal oleh ganjaran suwarga"
        },
        {
            "chapter": 39,
            "verse": 18,
            "text": "(Muhammad) sira hambebungah kawulaningsun. Kang padha ngrungokake dhawuhing al-Quran banjur milih ngelakoni dhawuh kang padha diparingi pituduh bener. Wong kang mangkono iku wong kang duwe akal"
        },
        {
            "chapter": 39,
            "verse": 19,
            "text": "Wong kang wis dirampungi kabener nandhang patrapan siksa, apa sira bisa minangkani selamete, ngeluwari wong kang ana sajerone neraka"
        },
        {
            "chapter": 39,
            "verse": 20,
            "text": "Nanging sarupaning wong kang bekti ing Pangerane, iku duwe panggonan mulya ana suwarga. Kang ing dhuwure ana panggone maneh. Ing ngisore panggonan mau ana bengawane mili. Kang mangkono mau wis diprasetyakake dening Allah. Allah ora pisan nyidrani janji"
        },
        {
            "chapter": 39,
            "verse": 21,
            "text": "Opo siro ora handeleng Allah anggone nurunake banyu udan saka langit. Banjur nglakokake banyu mau wusana dadi tuk pirang - pirang ana bumi. Banjur dianggo lantaran uriping tetanduran utawa wit - witan kang beda - beda, warna lan wohe. Sawise warnane banjur malih kuning Ora suwe nuli runtuh saka uwit. Kang mangkono mau tumrap wong kang ana akale, mesthi dadi wewulang becik"
        },
        {
            "chapter": 39,
            "verse": 22,
            "text": "Wong kang duparingi padhang atine dening Allah. dhangan ngelakoni agama Islam. iku tetela wong ngambah pepadhang saka Pangerane. Nanging wong kang atine wangkont (ora eling ing Allah) suthik ngestokake al-Quran, tetela wong kang cilaka kesasar dalan kang bener"
        },
        {
            "chapter": 39,
            "verse": 23,
            "text": "Allah iku handhawuhake cerita becik kitab al-Quran kang rampak becik. Sarta siji-sijining cerita: wewulang, pengancam, larangan lan sapinunggalane nganggo dipindhoni utawa diping teloni. Wong kang padha wedhi ing Pangerane manawa ngrungokake pangancam, padha mengkirik gethoke. Dene yen ngerongake larangan, kulite padha putih lemes, sarta atine eling ing Allah. al-Quran iku pituduhing Allah kanggo nuduhake dalan bener marang wong kang dadi parenging kersane. Dene sing sapa dikersakake kesasar dening Allah mesthi ora ana kang bisa nuduhake dalan bener"
        },
        {
            "chapter": 39,
            "verse": 24,
            "text": "Wong kang besuk qiyamat rahine disugokake marang siksa neraka kang abot (apa padha wae) lan wong kang selamet saka siksa (mesthi beda). Wong kafir bakal padha didhawuhi, \"Mara padha rasakna patrapane kaluputan kang padha sira lakoni biyen"
        },
        {
            "chapter": 39,
            "verse": 25,
            "text": "Para wong kang sadurunge kafir, padha maido rasul banjur padha tinempuh ing siksa kang ngagetake, ora kanyanan"
        },
        {
            "chapter": 39,
            "verse": 26,
            "text": "Wong kafir mau padha diparingi weruh rasaning siksa dening Allah kancengan ana donya. Dene siksane besuk apa ing akherat, luwih abot maneh upama wong kafir weruh kang mangkono mahu"
        },
        {
            "chapter": 39,
            "verse": 27,
            "text": "Ingsun wis hanggelar sakehing upama marang manungsa bab al-Quran iku supaya manungsa mau padha elinga ngestokake dhawuhing al-Quran"
        },
        {
            "chapter": 39,
            "verse": 28,
            "text": "Hiya iku al-Quran basa Arab, surasane ora ana kang cengkah, supaya manungsa padha bekti ing Allah"
        },
        {
            "chapter": 39,
            "verse": 29,
            "text": "Allah hanggelar upama tumrap wong kang mangro tingal lan wong mukmin mangkene: ana wong lanang (budhak) kang di darbeki dening wong akeh kang padha kekancan (sarekat) lagi pasulayan. Lan ana maneh wong lanang (budhak) kang dadi darbeke wong siji. Wong lanang (budhak) loro maua apa padha wae? Sakabehing puji kagungane Allah piyambak, hewa dene wong - wong iki kang akeh padha ora weruh"
        },
        {
            "chapter": 39,
            "verse": 30,
            "text": "(Muhammad) sira iku bakal mati, dheweke (Si kafir) bakal padha mati uga"
        },
        {
            "chapter": 39,
            "verse": 31,
            "text": "(Manungsa) satemene sawise mangkono besuk qiyamat, sira padha bantah - bantahan prakaran (diadili) ana ngarsane Allah"
        }
    ]
}
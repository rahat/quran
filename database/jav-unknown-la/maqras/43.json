{
    "maqras": [
        {
            "chapter": 5,
            "verse": 1,
            "text": "E, para kang padha angestu! Padha nuhonana ing prajanjian. Rajakaya iku dikenakake tumrap ing sira, kajaba apa kang kawa- cakake marang sira, ora nerak larangan tumrap buron alas nalika sira lagi pinuju anglakoni haji; sayekti Allah iku anganggeri sabarang karsa-Ne"
        },
        {
            "chapter": 5,
            "verse": 2,
            "text": "E, para kang padha angestu! Aja sira padha anerak tandha- tandha kang katetepake dening Allah, mangkono uga sasi suci, lan aja pisungsung, apa dene babanten kang linungsir- lungsir tuwin aja para kang arep menyang Pada- leman Suci angupaya lubering kadarman sarta pirena saka Pangerane; lan manawa sira wis padha luwar saka ing kawajiban- kawajibane anglakoni haji, lah padha ambuburua, lan aja nganti panggethinge sawijining golongan – dening anggone padha angalang- alangi sira lumebu ing Masjid suci – iku marakake sira padha ang- liwati wates, sarta padha tulung- tinulunga ing tindak utama sarta tindak bekti tuwin aja tulung- tinulung ing tindak dosa lan panerak; lan padha di bekti ing Allah, sayekti Allah iku abanget ing pamales"
        },
        {
            "chapter": 5,
            "verse": 3,
            "text": "Dilarangi ingatase sira: ba- thang, lan getih, lan daging celeng sarta apa kang kala- wan anebut karana saliyane Allah, lan kang sarana dijiret, lan kang sarana dibandhem sarta kang jalaran kaglundhung, tuwin kang jalaran disundhang, apa dene kang dimangsa ing sato galak, kajaba kang katututan sira beleh, sarta apa kang dibeleh ing watu kinur- banake brahala lan apa kang sira bage sarana panah , iki sawijining panerak. Ing dina iki para kang padha kafir cabar pangajape marang agamanira, mulane aja padha wedi marang dheweke lan wedia marang Ingsun. Ing dina iki wus Ingsun sampur- nakake tumrape sira agamanira lan Ingsun ganepake ingatase sira nu- graha-Ningsun sarta Ingsun amilih- ake sira Islam minangka agama; ananging sapa sing kapeksa dening luwe, ora jaragan tumiyung marang dosa, lah sayekti Allah iku Apara- marta, Mahaasih"
        },
        {
            "chapter": 5,
            "verse": 4,
            "text": "Wong-wong padha takon ma- rang sira, apa kang dikenakake tumrap dheweke. Dhawuha: Di- kenakake tumrap sira barang kang angresepake, lan apa kang wis koajarake ing kewan galak lan manuk galak, kalawan dilalantih ambededhag – padha sira ajar apa pamulange Allah marang sira – lah padha sira pangana olehe nyekelake sira iku, sarta ingatase prakara iku anyebuta asmaning Allah; lan padha di bekti ing Allah; sayekti Allah iku rikat ing pangetung"
        },
        {
            "chapter": 5,
            "verse": 5,
            "text": "Ing dina iki dikenakake tumrap ing sira sabarang kang ngresepake, sarta pangane para kang padha kaparingan Kitab iku kena tumrap ing sira lan panganira kena tumrap dheweke; lan para wong wadon mukmin kang kerek- sa sarta para wong wadon kereksa golongane para kang padha kaparingan Kitab ing sadurung- ira , manawa sira bayar mas-kawine, asosomahan, dudu alaku bandrek sarta ora alaku bedhang dhedhe- likan; lan sapa sing angemohi iman, lah temen panggawene muspra, lan ana ing akhirat kagolong wong kang padha kapitunan"
        },
        {
            "chapter": 5,
            "verse": 6,
            "text": "E, para kang padha angestu! Manawa sira padha ngadeg arep salat, padha angumbaha rai-rainira lan tangan-tanganira tumeka sikut lan angusapa sirah-sirahira sarta sikil-sikilira tumeka polok; lan manawa sira pinuju katetep wajib adus grujuga lah padha susucia; lan manawa sira pinuju lara utawa lulungan, utawa salah sawijinira mentas teka saka ing jumbleng, utawa sira mentas anggrayang wong wadon,b mangka sira padha ora bisa entuk banyu, lah padha anganggoa lebu kang suci, banjur iku padha usapna ing rai-rainira lan tangan-tanganira;c Allah ora ngar- sakake agawe kangelan tumrap marang sira, ananging angarsakake supaya sira padha sucia lan supaya ganep nugraha-Ne marang sira, supaya sira padha syukur"
        },
        {
            "chapter": 5,
            "verse": 7,
            "text": "Lan padha diagem elinga nugrahaning Allah marang sira sarta padha prajanjian-E kang Diagem uger-ugerira, nalikane sira padha matur: Kawula sampun sami mireng saha kawula sami amba- ngun-turut; lan padha di bekti ing Allah; sayekti Allah iku anguni- ngani saisining ati"
        },
        {
            "chapter": 5,
            "verse": 8,
            "text": "E, para kang padha angestu! Di padha jejeg maring Allah, apasaksi kalawan tulus,d lan pang- gethinge sawijining golongan iku aja nganti anjalari sira padha atindak ora adil;e padha atindaka adil, iku luwih parek marang bekti; lan padha di bekti ing Allah; sayekti Allah iku Waspada marang apa kang padha sira lakoni"
        },
        {
            "chapter": 5,
            "verse": 9,
            "text": "Allah wis anyagahi para kang padha angestu sarta anglakoni panggawe becik, bakal padha oleh pangapura sarta ganjaran kang gedhe"
        },
        {
            "chapter": 5,
            "verse": 10,
            "text": "Lan para kang padha kafir sarta anggorohake timbalan-timba- lan-Ingsun, iki padha mitraning geni murub"
        },
        {
            "chapter": 5,
            "verse": 11,
            "text": "E, para kang padha angestu! Padha elinga nugrahaning Allah marang sira, nalikane sawijining golongan anetepake sedya anibak- ake tangane marang sira, tumuli Panjenengane angendhakake ta- ngane saka ing sira; lan padha di bekti ing Allah; mulane marang Allah kudune sumendhene para kang padha angestu"
        }
    ]
}
{
    "maqras": [
        {
            "chapter": 7,
            "verse": 1,
            "text": "Ingsun, Allah, Ingkang-Maha- wikan, Ingkang-Mahayakti"
        },
        {
            "chapter": 7,
            "verse": 2,
            "text": "Kitab, kadhawuhake marang sira – mulane, aja ana rupeke ing atinira amarga saka iku – supaya iku sira anggoa amemelingi sarta pepeling tumrap para angestu"
        },
        {
            "chapter": 7,
            "verse": 3,
            "text": "Padha manuta apa kang kadhawuhake marang sira saka Pangeranira lan aja padha manut pangayoman-pangayoman saliyane Panjenengane; sathithik temen anggonira padha angelingi"
        },
        {
            "chapter": 7,
            "verse": 4,
            "text": "Lan wus sapira kehe kutha kang wus Ingsun rusak, lah pidana- Ningsun anggone anekani ing wayah bengi utawa nalikane dhe- weke padha turu ing wayah awan"
        },
        {
            "chapter": 7,
            "verse": 5,
            "text": "Lah ora liya panguwuhe, nalika pidana-Ningsun anekani dheweke, kajaba mung padha angucap: Sayekti aku iki wus padha atindak dudu"
        },
        {
            "chapter": 7,
            "verse": 6,
            "text": "Lah sayekti temen Ingsun nuli bakal andangu para kang padha karawuhan para utusan lan sayekti temen Ingsun bakal andangu para kang padha kautus"
        },
        {
            "chapter": 7,
            "verse": 7,
            "text": "Lah sayekti temen Ingsun bakal anyaritani marang dheweke kalawan kawruh, lan Ingsun iki ora kasamaran"
        },
        {
            "chapter": 7,
            "verse": 8,
            "text": "Lan panrajune ing dina iku jejeg; lah sapa sing abot timbange – ya iki wong kang padha begja"
        },
        {
            "chapter": 7,
            "verse": 9,
            "text": "Lan sapa sing entheng timbangane, ya iki para kang jiwane padha kapitunan, amarga saka anggone padha angafiri ing timbalan-timbalan- Ingsun"
        },
        {
            "chapter": 7,
            "verse": 10,
            "text": "Lan sayekti temen Ingsun anetepake sira ana ing bumi, sarta ing kono Ingsun andadekake panguripan tumrap ing sira; sathi- thik temen anggonira padha atur panuwun"
        },
        {
            "chapter": 7,
            "verse": 11,
            "text": "Lan sayekti temen Ingsun ani- tahake sira, tumuli Ingsun amangun sira, banjur Ingsun angandika ma- rang para malaikat: Padha sujuda marang Adam.a Mulane banjur pa- dha sujud, kajaba Iblis;b dheweke iku ora kagolong para kang padha sujud"
        },
        {
            "chapter": 7,
            "verse": 12,
            "text": "Panjenengane angandika: Apa ta kang angalang-alangi sira, dene sira ora sujud nalikane aku maren- tahi sira? Unjuke: Kula langkung sae tinimbang piyambakipun: Tu- wan andadosaken kula saking latu, sarta Tuwan andadosaken piyam- bakipun saking lebu"
        },
        {
            "chapter": 7,
            "verse": 13,
            "text": "Panjenengane ngandika: Lah, lungaa saka ing kono amarga ora mungguh tumrape sira, yen ta gumedhea ana ing kono, mulane metua; sayekti sira iku golongane kang padha asor"
        },
        {
            "chapter": 7,
            "verse": 14,
            "text": "Unjuke: Mugi kula Tuwan paringi sumene dumugi ing din- tenipun titiyang sami dipun tangekaken"
        },
        {
            "chapter": 7,
            "verse": 15,
            "text": "Pangandikane: sayekti sira iku golongane kang padha pina- ringan sumene"
        },
        {
            "chapter": 7,
            "verse": 16,
            "text": "Unjuke: Ing sarehne Tuwan sampun adamel cuwa ing kula, saestu kula badhe angadhang ambidhung piyambakipun ing margi Tuwan ingkang leres"
        },
        {
            "chapter": 7,
            "verse": 17,
            "text": "Tumunten saestu kula badhe andhatengi piyambakipun saking ngajengipun sarta saking wing- kingipun tuwin saking tengenipun punapa dene saking kiwanipun; saha Tuwan badhe manoni kathah- kathahipun sami boten atur panu- wun"
        },
        {
            "chapter": 7,
            "verse": 18,
            "text": "Pangandikane: Metua saka ing kono, cinacad, tinun- dhung; temen sapa-sapa dheweke sing manut sira, sayekti Aku bakal angiseni jahanam kalawan sira kabeh"
        },
        {
            "chapter": 7,
            "verse": 19,
            "text": "Lan : E, Adam! manggona, sira karo jodho- nira, ing taman;a lah sakaloron padha mangana endi ing saka- repira, ananging aja anyedhaki wit iki, mundhak sira sakaloron dadi golongane para kang atindak dudu"
        },
        {
            "chapter": 7,
            "verse": 20,
            "text": "Tumuli setan ambubujuk ma- rang sakarone, pamrihe dheweke arep ambukak ing sakarone apa kang maune winadi ing sakarone kang arupa krenteg ala, lan dhe- weke calathu: Pangeranmu anggo- ne anglarangi kowe sakaloron ing wit iki ora liya kajaba mundhak kowe sakaloron dadi malaikat sakarone utawa mundhak kowe sakaloron dadi golongane para kang luput saka ing pati"
        },
        {
            "chapter": 7,
            "verse": 21,
            "text": "Lan dheweke asumpah ma- rang sakarone: Sayekti aku iki, tumrape kowe sakaloron, sawiji- ning juru-pitutur kang tuhu-tuhu"
        },
        {
            "chapter": 7,
            "verse": 22,
            "text": "Tumuli dheweke anibakake sakarone kalawan apus; lah bareng sakarone wus angrasakake wit iku, krentege ala cumetha tumrap saka- rone, sarta sakarone banjur wiwit anutupi awake kalawan gogodho- nganing taman; sarta Pangerane anguwuh sakarone: Apa Aku ora wus anglarangi sira sakaloron ing wit iki lan apa Aku ora wus angan- dika marang sira sakaloron, yen setan iku sayekti mungsuhira kang tetela"
        },
        {
            "chapter": 7,
            "verse": 23,
            "text": "Sakarone padha munjuk: Pa- ngeran kawula! Kawula sampun sami anganiaya jiwa kawula pi- yambak, lan manawi Tuwan boten angapunten ing kawula sarta amelasi kawula, saestu kawula badhe dados ewonipun ingkang sami kapitunan"
        },
        {
            "chapter": 7,
            "verse": 24,
            "text": "Pangandikane: Padha lungaa, sawenehira mungsuh ing sawe- nehe, lan ana ing bumi sira padha oleh papan sarta pasadhiyan nganti sawatara mangsa"
        },
        {
            "chapter": 7,
            "verse": 25,
            "text": "Pangandikane: Ana ing kono uripira lan ana ing kono bakal mati- nira lan saka ing kono anggonira bakal padha diwetokake"
        },
        {
            "chapter": 7,
            "verse": 26,
            "text": "E, turuning Adam! temen Ingsun wus anurunake sandhangan marang sira, kanggo nutupi wawa- dinira sarta minangka papaes; lan sandhangan panang- gulanging ala, iki kang luwih becik. Iki kalebu timbalan- timbalaning Allah, supaya dhe- weke padha angalap eling"
        },
        {
            "chapter": 7,
            "verse": 27,
            "text": "E, turuning Adam! Aja nganti setan pitenahe angenani sira, kaya anggone dheweke ngetokake wong tuwanira saka patamanan, angrucat sandhangane sakarone, pamrihe dheweke arep mbukak krentege sakarone kang ala. Sayekti dhe- weke iku angingeti sira, dheweke sakulawangsane, saka ing ngendi sira ora bisa angingeti dheweke. Sayekti Ingsun anda- dekake para setan dadi panga- yoman tumrape para kang padha ora angestu"
        },
        {
            "chapter": 7,
            "verse": 28,
            "text": "Lan nalikane padha ang- lakoni panggawe nistha padha acalathu: Aku padha nemu bapak- bapakku padha nglakoni iki lan iku Allah iya marentahake marang aku. Calathua: Sayekti Allah ora amarentahake panggawe nistha; apa ta kowe padha angucap kang amitunani Allah, barang kang kowe padha ora weruh"
        },
        {
            "chapter": 7,
            "verse": 29,
            "text": "Calathua: Pangeranku wus marentahake adil. lan padha anjejegna adhepira ing saben- saben wayahe salat sarta padha anguwuha Panjenengane, kalawan tulus ing pambangunturut ing Panjenengane; kaya anggone Pan- jenengane andadekake sira ing wiwitan, iya mangkono uga ang- gonira bakal padha bali"
        },
        {
            "chapter": 7,
            "verse": 30,
            "text": "Panjenengane wus nuntun kang sapantha, dene kang sapantha karusakan iku wis benere tetep ingatase dheweke; sayekti dheweke padha ngalap para setan minangka pangayoman saliyane Allah, sarta padha ngira yen awake iku kang padha ngambah dadalan kang bener"
        }
    ]
}
{
    "maqras": [
        {
            "chapter": 56,
            "verse": 75,
            "text": "Ingsun supata kelawan panggonan metune lan suruping lintang"
        },
        {
            "chapter": 56,
            "verse": 76,
            "text": "Manawa sira weruh, supata mau supata gedhe"
        },
        {
            "chapter": 56,
            "verse": 77,
            "text": "Kang didhawuhake marang sira iku Quran kang mulya"
        },
        {
            "chapter": 56,
            "verse": 78,
            "text": "Tinuli ana kitab kang rineksa (Lauhil Mahfudz)"
        },
        {
            "chapter": 56,
            "verse": 79,
            "text": "Ora bakal anggeplok Qur'an kajaba wong kang padha suci, (saka hadast cilik lan gedhe)"
        },
        {
            "chapter": 56,
            "verse": 80,
            "text": "Diturunake saka Allah pangerane wong sajagad"
        },
        {
            "chapter": 56,
            "verse": 81,
            "text": "Apa sira padha ngremehake utawa maido Qur'an iki"
        },
        {
            "chapter": 56,
            "verse": 82,
            "text": "Sira ganthi rizki (kang diparingake Allah) kanti gorohake (Allah)"
        },
        {
            "chapter": 56,
            "verse": 83,
            "text": "Ya gene nalika nywane mayit lagi tekan gurung"
        },
        {
            "chapter": 56,
            "verse": 84,
            "text": "Ing kono sira mung padha ngedeleng marang mayit"
        },
        {
            "chapter": 56,
            "verse": 85,
            "text": "Ingsun luwih cedhak marang wong lelaku mau tinimbang sira, ewodene sira padha ora weruh"
        },
        {
            "chapter": 56,
            "verse": 86,
            "text": "Ya gene yen sira ngaku ora kawengku wasesaning Allah"
        },
        {
            "chapter": 56,
            "verse": 87,
            "text": "Teka ora bisa balekake nyawa marang wadhage, yen pengakuira temen, mara sira balekna nyawa mau"
        },
        {
            "chapter": 56,
            "verse": 88,
            "text": "Manawa mayit mau ewone wong kachedak ing Allah"
        },
        {
            "chapter": 56,
            "verse": 89,
            "text": "Matine mesthi kepenak kanthi bungah lan oleh ganjaran suwarga kanikmatan"
        },
        {
            "chapter": 56,
            "verse": 90,
            "text": "Dene yen kalebu golongan tengen"
        },
        {
            "chapter": 56,
            "verse": 91,
            "text": "Wong mau mesthi selamet amarga sira klebu golongan tengen"
        },
        {
            "chapter": 56,
            "verse": 92,
            "text": "Dene yen hewone wong maido pangandikanging Allah kang padha kesasar"
        },
        {
            "chapter": 56,
            "verse": 93,
            "text": "Mesthi kecemplung wedang kang umop (panas banget)"
        },
        {
            "chapter": 56,
            "verse": 94,
            "text": "Lan diobong ana neraka"
        },
        {
            "chapter": 56,
            "verse": 95,
            "text": "(Kang kasebut iki) satemene keyakinan kang bener"
        },
        {
            "chapter": 56,
            "verse": 96,
            "text": "Mulane sira nyebuto Maha Suci asmaning Pangeranira kang Maha Agung"
        },
        {
            "chapter": 57,
            "verse": 1,
            "text": "Isen - isening langit lan bumi kabeh padha nyebut Maha suci ing Allah, Allah iku Maha Mulya tur wicaksana"
        },
        {
            "chapter": 57,
            "verse": 2,
            "text": "Keraton bumi lan langit iku kagungane Allah, kang gawe pati lan urip, kang nguwasani samu barang"
        },
        {
            "chapter": 57,
            "verse": 3,
            "text": "Allah iku kang dhisik tanpa kawitan lan keri tanpa wekasan, kang lahir lan bathin, lan nguningani samu barang"
        },
        {
            "chapter": 57,
            "verse": 4,
            "text": "Allah iku kang gawe bumi lan langit mung dina, banjur jumeneng ana 'Arasy, nguningani barang kang mlebu lan metu ing bumi. Apa dene barang kang tumurn saka langit, lan kang munggah marang langit, ing ngendi panggonanira Allah nyartani, kang mirsani kabeh barang kang padha sira lakoni"
        },
        {
            "chapter": 57,
            "verse": 5,
            "text": "Keraton langit lan bumi kagungane Allah, samu barang prakara iku wekasane bali marang Allah"
        },
        {
            "chapter": 57,
            "verse": 6,
            "text": "Allah iku nglajokake wengi marang awan, sarta awan marang wengi, lan nguningani sakrenteking ati"
        },
        {
            "chapter": 57,
            "verse": 7,
            "text": "Sira padha percaya ing Allah lan marang Rosule, lan blanjakna sebagian saka bandhamu kang diparingake dening Allah kang sira urusi, mula wong - wong kang percaya ing Allah antarane kancanira ing tembe bakal tampa ganjaran gedhe yaiku suwarga"
        },
        {
            "chapter": 57,
            "verse": 8,
            "text": "Ana apa sira ora percaya marang Allah lan Rosule, kang ngajak marang sira percaya ing Allah Pangeranira, lan wis ngasta ukuranira sanggem dadi wong kang percaya"
        },
        {
            "chapter": 57,
            "verse": 9,
            "text": "Allah kang nurunake tandha yekti kang cetha pirang - pirang marang kawulane kanggo metokake sira saka panggonan peteng marang pepadhanging (Iman) kang mangkono iku cetha sih piwalesing Allah marang sira"
        },
        {
            "chapter": 57,
            "verse": 10,
            "text": "Ya gene sira ora gelem metokake sebagian bandha mau kanggo ragad ana ing dhalaning Allah kang mangkono isening langit lan bumi iki kabeh kagungane Allah? nanging wong kang gelem metokake sebagian bandhane lan gelem mangsah perang sakdurunge Mekkah bedha, drajade luwih gedhe tinimbang sawise iku lagi gelem mragadi lan melu perang. Kabeh hiya padha oleh prasetianing Allah, bakal diparingi ganjaran kang luwih becik. Allah iku waspadha samu barang kang padha sira lakoni"
        },
        {
            "chapter": 57,
            "verse": 11,
            "text": "Sapa kang potang kabecikan marang Allah, sarana potang (ginawe kaperluan) kang becik, ing tembe Allah bakal nyahur nganti tikel - matikel uga ganjar suwarga kang mulya"
        },
        {
            "chapter": 57,
            "verse": 12,
            "text": "(Yaiku) nalikane sira ngeleng para mukmin lanang lan wadon cahyane padha mencorong ana ngarepe lan kiwa tengene. (sarta padha nampa dhawuh): \"Begja temen sira ing dina iku padha melebu suwarga kang ana bengawane mili ana sangisore kekayon, sarta padha langgeng. hiya iku tetep kabegjan gedhe"
        },
        {
            "chapter": 57,
            "verse": 13,
            "text": "Yaiku nalikane para wong lamis lanang lan wadon padha ngucap marang para mukmin: \"Sampiyan mirsanana dhateng kula, kula badhe nular cahya panjenengan\". Para wong lamis mau bandjur didhawuhi (Malaikat): \"Kowe baliya memburi lan goleknana dhewe cahya kanggomu\". Nuli dialing - alingi pager kang ana lawange, sajerone pager isi rahmat ing jaba kebak siksa"
        },
        {
            "chapter": 57,
            "verse": 14,
            "text": "Wong kang padha lamis mau padha ngundhang saka jaba, \"Kula punika punapa dede kanca sampyan?\". Padha diwangsuli (wong mukmin): \"Hiya bener, nanging kowe maheka awakmu dhewe sarana lamis lan ngarep - arep cilakane pra mukmin, lan mamang marang Agama Islam, lan kajelomprong dening pangangsa - pangangsa nganti tekan wawangene pati kang wis pinasthi dening Allah. Saiki kowe wis diapusi ing syetan ora percaya ing Allah"
        },
        {
            "chapter": 57,
            "verse": 15,
            "text": "Ing dina iki tebusan saka kowe lan saka pra wong kadir padha tinampik kabeh, panggonanmu mesthi ana neraka. Lan ing kono pangayommu kang sak elek - eleke panggonan bali"
        }
    ]
}
{
    "maqras": [
        {
            "chapter": 70,
            "verse": 19,
            "text": "Sayekti manungsa iku tinitah sarwa angewuhake"
        },
        {
            "chapter": 70,
            "verse": 20,
            "text": "Samangsa kataman kojur ngersula"
        },
        {
            "chapter": 70,
            "verse": 21,
            "text": "Lan samongsa kataman begja, cethil"
        },
        {
            "chapter": 70,
            "verse": 22,
            "text": "Kajaba wong kang padha sholat"
        },
        {
            "chapter": 70,
            "verse": 23,
            "text": "Kang tetep olehe padha sholat"
        },
        {
            "chapter": 70,
            "verse": 24,
            "text": "Sarta kang ing sajeroning bandhane ana saperangan kang tartamtu (kanggo zakat)"
        },
        {
            "chapter": 70,
            "verse": 25,
            "text": "Tumrap para kang anjajaluk sarta wong kasrakat"
        },
        {
            "chapter": 70,
            "verse": 26,
            "text": "Lan kang padha ngandel anane dina Qiyamat"
        },
        {
            "chapter": 70,
            "verse": 27,
            "text": "Lan kang padha wedi siksaning Pangerane"
        },
        {
            "chapter": 70,
            "verse": 28,
            "text": "Awit ora ana wong kuasa mesthi kalis siksaning Pangerane"
        },
        {
            "chapter": 70,
            "verse": 29,
            "text": "Sarta padha angreksa marang awak-kawirangane"
        },
        {
            "chapter": 70,
            "verse": 30,
            "text": "Kajaba tumrap bojone utawa wong kang dadi darbeke iku dudu larangan"
        },
        {
            "chapter": 70,
            "verse": 31,
            "text": "Sapa wonge nerajang (cumbana) wong saliyane iku wong kang mlangkah wates"
        },
        {
            "chapter": 70,
            "verse": 32,
            "text": "Lan kang padha tuhu ora nyidrani sasanggemane lan rumeksa barang titipan"
        },
        {
            "chapter": 70,
            "verse": 33,
            "text": "Lan kang padha dadi seksi (ing Pangadilan) kelawan saktemene"
        },
        {
            "chapter": 70,
            "verse": 34,
            "text": "Lan padha ngelakoni sholat tetep ana waktune"
        },
        {
            "chapter": 70,
            "verse": 35,
            "text": "Wong kang mangkono mau bakal manggon ana suwarga kinurmatan"
        },
        {
            "chapter": 70,
            "verse": 36,
            "text": "Wong kafir padha rebut dujung ngrungokake pituturira apa gunane ora mekolehi marang awake"
        },
        {
            "chapter": 70,
            "verse": 37,
            "text": "Padha grombolan ana ing kiwanira lan tengenira"
        },
        {
            "chapter": 70,
            "verse": 38,
            "text": "Ana siji - sijine wong kafir mau padha kepengin dilebokake ing suwarga Na'im"
        },
        {
            "chapter": 70,
            "verse": 39,
            "text": "Tangeh yen kelakon, sayekti Ingsun dadekake dheweke saka rang padha diweruhi"
        },
        {
            "chapter": 70,
            "verse": 40,
            "text": "Ingsun supata demi Pangeraning Wetan lan Kulon (Panggon metu lan surupe srengenge) sayekti temen Ingsun iki kuwasa"
        },
        {
            "chapter": 70,
            "verse": 41,
            "text": "Bisa nyalini gawe manungsa liya kang becike ngungkuli dheweke mukal yen Ingsun ora bisa"
        },
        {
            "chapter": 70,
            "verse": 42,
            "text": "Mulane dheweke iku togna wae karo ben padha selulub ana ing panasaran sarta abungah - bungah nganti tumeka dinane kang diancamake siksa"
        },
        {
            "chapter": 70,
            "verse": 43,
            "text": "Dinane dheweke padha metu saka kuburan kelawan gagancangan kaya dene amlayoni kang tinuju (marani brahalane)"
        },
        {
            "chapter": 70,
            "verse": 44,
            "text": "Pandelenge padha tumungkul nistha bakal tumiba marang dheweke, dina iku dina qiyamat kang diancamake marang dheweke"
        },
        {
            "chapter": 71,
            "verse": 1,
            "text": "Ingsun wis ngutus Nuh, nyurup - nyurupake marang ummate, \"He Nuh, elingna para ummattira padha ngelakonono penggawe becik, mupung durung katekan siksaning Allah kang gelarani"
        },
        {
            "chapter": 71,
            "verse": 2,
            "text": "Dhawuhe Nuh, \"Para umatku, aku iki nyurupake lan ngelingake marang kowe"
        },
        {
            "chapter": 71,
            "verse": 3,
            "text": "Kowe padha ngabektia lan nyembaha Allah, apa dhene padha manut mituruta marang pituturku"
        },
        {
            "chapter": 71,
            "verse": 4,
            "text": "Allah bakal ngapura sekabehe dosamu, lan bakal nyarentekake kowe nganti tekan wewangen kang wis tinamtokake yaiku tekan ing pati. Menawa kowe padha weruh wawangening Allah iku yen wis pundhat ora kena disrantekake maneh"
        },
        {
            "chapter": 71,
            "verse": 5,
            "text": "Nuh munjuk ing Allah, \"Dhuh Pangeran kawula, kawula punika rinten dalu tansah ngajak - ajak para ummat kawula (supados pitados ing Paduka)"
        },
        {
            "chapter": 71,
            "verse": 6,
            "text": "Nanging pangajak kawula punika namung mewahi girasipun para ummat kawula, sami boten purun manut"
        },
        {
            "chapter": 71,
            "verse": 7,
            "text": "Kawula punika saben ngajak - ajak pitados ing Paduka dhumateng para ummat kawula supados ngapura piyambakipun, lajeng sami nutupi kupinginpun mawi drijinipun, sarta sirahipun dipun krukup mawi sinjangipun. Parta gumedhe"
        },
        {
            "chapter": 71,
            "verse": 8,
            "text": "Sasampunipun makaten para ummat wau sami kawula pituturi kalayan sora (terang - terangan)"
        },
        {
            "chapter": 71,
            "verse": 9,
            "text": "Lajeng sami kawula pituturi kalayan sora saha lirih"
        },
        {
            "chapter": 71,
            "verse": 10,
            "text": "Dhawuh kawula mekaten, \"Para ummatku padha nyuwuna pangapura ing Allah Pangeranmu, awit Allah iku kepareng ngapura"
        },
        {
            "chapter": 71,
            "verse": 11,
            "text": "(Yen wis kepareng ngapura) banjur nurunake banyu udan deres saka langit"
        },
        {
            "chapter": 71,
            "verse": 12,
            "text": "Apa dene paring wuwuh bandha lan anak, lan maringi palemahan sarta kali kanggo ngoncori palemahan mau"
        },
        {
            "chapter": 71,
            "verse": 13,
            "text": "Ya gena kowe padha ora pracaya kaagungane Allah"
        },
        {
            "chapter": 71,
            "verse": 14,
            "text": "Allah wis dadekake awakmu pirang - pirang rambahan kang tumaruntun"
        },
        {
            "chapter": 71,
            "verse": 15,
            "text": "Apa ora padha handeleng anggone Allah gawe langit pitu kang sap - sapan"
        },
        {
            "chapter": 71,
            "verse": 16,
            "text": "Lan andadekake rambulan madhangi langit kabeh, lan dadekake srengenge minangka damar"
        },
        {
            "chapter": 71,
            "verse": 17,
            "text": "Lan maneh Allah gawe awakmu asal saka lemah"
        },
        {
            "chapter": 71,
            "verse": 18,
            "text": "Sawise dadi manungsa, Allah banjur balekake awakmu menyang lemah maneh, sawise dadi lemah Allah nguripake kowe lan diwetokake saka kubur"
        },
        {
            "chapter": 71,
            "verse": 19,
            "text": "Apadene Allah dadekake bumi iki warna - warna mugunani marang kowe"
        },
        {
            "chapter": 71,
            "verse": 20,
            "text": "Supaya kowe padha bisa mlaku ana dalan kang jembar"
        },
        {
            "chapter": 71,
            "verse": 21,
            "text": "Nuh munjuk ing Allah, \"Dhuh Pangeran, para ummat kawula punika sami boten manut miturut dhumateng parintah kawula, sami manut dhateng tiyang ingkang asor budinipun, kasugihan arta sarta anakipun, namung badhe andadosaken kapitunanipun"
        },
        {
            "chapter": 71,
            "verse": 22,
            "text": "Para ummat wahu sami damel pakewet ageng"
        },
        {
            "chapter": 71,
            "verse": 23,
            "text": "Pangucapipun (tiyang ingkang asor budinipun), \"Aja padha tingal nyembah sesemabahan mu brahala, lan aja padha tinggal (nyembah) Wadd lan Suwaa', Yaghuts, Ya'uq lan nasr\" (nami - nami brahala)"
        },
        {
            "chapter": 71,
            "verse": 24,
            "text": "Sejatosipun tiyang asor ing budi wau sami nasaraken tiyang kathah mila panyuwun kula tiyang kafir wahu mugi paduka boten nambahi kajawi siksa awon"
        },
        {
            "chapter": 71,
            "verse": 25,
            "text": "Sarehning gedhe kaluputane mulane padha dikelem banjir topan, ana sajeroning banyu di obong geni. Liyane Allah ora ana kang bisa nulungi"
        },
        {
            "chapter": 71,
            "verse": 26,
            "text": "Nuh munjuk ing Allah, \"Pangeran kawula, tiyang kafir wahu mugi Paduka telasaken sampun wonten ingkang kantun gesang ing bumi manggen ing griya"
        },
        {
            "chapter": 71,
            "verse": 27,
            "text": "Manawi Paduka kendelaken kemawon, tamtu badhe nasaraken para kawula Paduka, manawi ing tembe medal anakipun, anak wahu tamtu dados tiyang awon utawi kafir"
        },
        {
            "chapter": 71,
            "verse": 28,
            "text": "Pangeran kawula, Paduka mugi ngapuraha kalepatan kawula saha kalepatanipun tiyang sepuh kawula kekalih, saha dhumateng tiyang ingkang malebet griya kawula utawi, dhateng tiyang mukmin jaler estri, para tiyang kafir punika mugi Paduka tumpes kemawon"
        }
    ]
}
{
    "maqras": [
        {
            "chapter": 45,
            "verse": 12,
            "text": "Allah iku kang nelukake segara mulane perahu bisa mlaku ana segara kelawan parentahe Allah, lan sira bisa ngupaya sih kanugrahaning Allah rizki sarana dagang pelayaran supaya bisa syukur"
        },
        {
            "chapter": 45,
            "verse": 13,
            "text": "Lan maneh Allah nelukake isen - isene bumi lan langit kabeh marang sira.Kang mangkono iku tumrap wong kang gelem nganggo pikire dadi tondho yekti gedhe"
        },
        {
            "chapter": 45,
            "verse": 14,
            "text": "Dhawuha marang para mukmin padha apuranen para kafir kang padha ora wedi dinane Allah. Yaiku dina horeg - horegan. Karsane Allah arep ganjar para mukmin (anggone padha shabar) kang wis ditindakake"
        },
        {
            "chapter": 45,
            "verse": 15,
            "text": "Sing sapa nglakoni penggawe becik ganjarane bakal dimpani awake dhewe, sing sapa wonge nglakone pihala patrapane hiya disangga dhewe, tumuli sira kabeh bakal sowan marang ngarsane Pangeran"
        },
        {
            "chapter": 45,
            "verse": 16,
            "text": "Ingsun wis maringi kitab (Taurat) marang para turuning Israil lan diwenangake ngukumi pasulayane manungsa diparingi pangkat nabi (Musa lan Harun), diparingi rizki kang ngresepake sarta digawe punjul ngungkuli wong sajagad"
        },
        {
            "chapter": 45,
            "verse": 17,
            "text": "Wong Bani Israil mau diparingi keterangan akeh bab agama mula dheweke ora pasulayan kajaba sawise katekan kaweruh nanging atine balela drengki, Ing besuk dina qiyamat Allah Pangeranira ngadili anggone pasulayan"
        },
        {
            "chapter": 45,
            "verse": 18,
            "text": "(Muhammad) Sira banjur Ingsun kersakake mengki syare'at (agama) dhewe bab urusan laku - lakuning agama (Islam) mau, sira manuta aja manut karepe wong kang ora weruh"
        },
        {
            "chapter": 45,
            "verse": 19,
            "text": "Wong kafir mau ora bisa nulak siksane Allah marang sira sethithik wae, sarupane wong kafir memitran karo kancane. Dene Allah iku paring pitulung marang para wong Mukmin"
        },
        {
            "chapter": 45,
            "verse": 20,
            "text": "Al-Quran iki isi kaweruh lan pituduh marang manungsa lan dadi rahmat marang wong kang padha ngandhel"
        },
        {
            "chapter": 45,
            "verse": 21,
            "text": "Wong kang nglakoni pihala duwe pangira yen bakal Ingsun gawe padha karo wong kang percaya lan nglakoni panggawe becik. Uripa ana donya iki dikira padha wae karu besuk yen wis mati. Hala temen panemune wong kafir mau"
        },
        {
            "chapter": 45,
            "verse": 22,
            "text": "Allah gawe bumi lan langit kanthi tujuan kang bener, lan supaya tumanduking wewales marang siji - sijining awak menurut lakune (hala utawa becik) lan ing kono ora ana wong kena ing penganiaya"
        },
        {
            "chapter": 45,
            "verse": 23,
            "text": "Kapriye panemunira, mungguh wong kang mangeran marang karepe dhewe sarta dikarsakake sasar dening Allah kanthi adhedhasar kaweruhe, lan Allah wis ngunci pangrungune lan atine ora krungu lan ora weruh pituduh bener. Pandelenge dipetengake Allah. Sarehne disasarake dening Allah sapata kang kaconggah nuduhake dalan bener. Apa padha ora bisa oleh wulang saka ayat iki"
        },
        {
            "chapter": 45,
            "verse": 24,
            "text": "Wong kang padha maido bakal uripe wong kang wis padha mati padha ngucap, \"Urip iku hiya mung uripku ana donya iki, aku bakal mati, nanging hiya ana kang lahir nyambungi urupe owng kang wis mati. Dadi kang ngrusak aku kajaba lawase mongso\". Pangucape wong kafir mangkono mau tanpa wewaton mung saka gagasane wae"
        },
        {
            "chapter": 45,
            "verse": 25,
            "text": "Wong kafir mau manawa diwacakake al-Quran ayatingsun kelawan cetha, padune ora ana maneh ngucap, \"Yen kandhamu wong kang wis mati bakal urip maneh iku temen, uripana para biyungku kang wis padha mati"
        },
        {
            "chapter": 45,
            "verse": 26,
            "text": "(Muhammad) dhawuha, \"Allah nguripake lan mateni sira kabeh, besuk bakal dikumpulake ing dina Qiyamat kang ora sumelang maneh. Hewa dene manungsa akeh kang ora weruh mangkono mau"
        },
        {
            "chapter": 45,
            "verse": 27,
            "text": "Karaton bumi lan langit mau kagungane Allah, ing besuk dina Qiyamat wong kafir padha kapitunan"
        },
        {
            "chapter": 45,
            "verse": 28,
            "text": "Ing dina iku sira padha deleng sarupaning ummat padha jengkeng ngenteni karampungan perkarane sebagian padha dikon deleng cathetan lakune dhewe - dhewe. Ing dina iku sira padha tampa walese barang kang wis dilakoni"
        },
        {
            "chapter": 45,
            "verse": 29,
            "text": "(Pangandikaning Allah): \"Cathetan iki dadi seksi kang anggelarake samu barang kang wis padha sira lakoni ana ing donya kelawan lugu. Ingsun netepake barang kang wis padha sira lakoni"
        },
        {
            "chapter": 45,
            "verse": 30,
            "text": "Para mukmin kang nglakoni panggawe becik kersane Pangeran padha dilebokake panggonan rahmate hiya iku suwarga. Kang mangkono mau tetela kabegjan gedhe"
        },
        {
            "chapter": 45,
            "verse": 31,
            "text": "Para wong kafir padha didangu, \"Apa sira ora didhawuhi lan diwacakake al-Quran ayatingsun?\" Sira wis diwacakake nanging padha gumedhe mulane padha kafir"
        },
        {
            "chapter": 45,
            "verse": 32,
            "text": "Manawa sira dipituturi janjine Allah bakal nguripake wong kang wis padha mati iku bener. Dene kelakone dina Qiyamat ora sumeleng. Kowe mangsuli, \"Embuh ora weruh apa dina Qiyamat?\" manawa aku gelem nyana ora weruh nyatane, dadi tanpa gawe"
        },
        {
            "chapter": 45,
            "verse": 33,
            "text": "Ing kono tetela kang dilakoni wong kafir hala kabeh. Dene patrapane anggone geguyu al-Quran nempuh marang si kafir"
        },
        {
            "chapter": 45,
            "verse": 34,
            "text": "Padha didawuhi, \"Ing donya iki Ingsun ora perduli kaya anggonira ora perduli ngelakoni kabecikan kang bakal maidahi ing dina Qiyamat. Saiki panggonira mesthi ana ing neraka. Ora ana kang bisa nulungi"
        },
        {
            "chapter": 45,
            "verse": 35,
            "text": "Mangkono mau marga anggonira geguyu al-Quran, sira padha ketutup ngrasakake kabungahan ing donya. Ing dina iki wong kafir padha ora bisa metu saka neraka, lan wis ora diparingi tobat"
        },
        {
            "chapter": 45,
            "verse": 36,
            "text": "Sakabehing puji kagungane Allah, Pangerane bumi lan langit lan alam kabeh"
        },
        {
            "chapter": 45,
            "verse": 37,
            "text": "Allah iku ngagem sifat kahagungan ana bumi lan langit Maha Mulya tur Maha Wicaksana"
        }
    ]
}
{
    "juzs": [
        {
            "chapter": 12,
            "verse": 53,
            "text": "Lan ora pisan aku angaku suci; sayekti ati iku lumrahe masthi angajani marang ala, kajaba sapa-sapa kang sinihan ing Pange- ranku; sayekti Pangeranku iku Aparamarta, Mahaasih"
        },
        {
            "chapter": 12,
            "verse": 54,
            "text": "Lan Sang Nata ngandika: Dheweke tekakna mrene, arep dak pilih dadi pipijenku. Bareng panje- nengane wis wawansabda karo dheweke, pangandikane: Sayekti, ing dina iki kowe ana ing ngarsaku dadi wong kang kinurmatan, pinracaya"
        },
        {
            "chapter": 12,
            "verse": 55,
            "text": "Ature: Mugi kula kinula- wisuda anguwasani bandha nagari; saestu kula punika juru-rumeksa ingkang sae, sumerep saestu"
        },
        {
            "chapter": 12,
            "verse": 56,
            "text": "Lan kaya mangkono iku ang- gon-Ingsun aparing pangawasa ing bumi marang Yusuf – dheweke anyekel wewenang ing kono, ing ngendi sakarepe; Ingsun anurunake wilasa-Ningsun marang sapa kang dadi kapareng-Ingsun, lan Ingsun ora angilangake ganjarane wong kang padha alaku becik"
        },
        {
            "chapter": 12,
            "verse": 57,
            "text": "Lan sayekti ganjaran akhirat iku luwih becik tumrap para kang padha angestu sarta kang padha prayitna"
        },
        {
            "chapter": 12,
            "verse": 58,
            "text": "Lan sadulure Yusuf padha teka, banjur padha marek marang dheweke, lan dheweke weruh marang para sadulure nanging iki marang dheweke padha pangling"
        },
        {
            "chapter": 12,
            "verse": 59,
            "text": "Lan bareng anggone dheweke anyadhiyani gawane-pangan wis sumadhiya, acalathu: Tekakna mrene sadulurmu siji kang saka bapakmu; apa kowe padha ora weruh, yen aku iki aga- nep ing taker sarta aku iki becik- becike wong kang padha nampani dhayoh"
        },
        {
            "chapter": 12,
            "verse": 60,
            "text": "Lah manawa kowe ora padha anekakake dheweke marang aku kene, kowe ya ora bakal padha oleh taker saka ing aku sarta ora bakal padha oleh marek aku"
        },
        {
            "chapter": 12,
            "verse": 61,
            "text": "Padha matur: Kula sami badhe angangkah, amurih bapak- ipun tumiyunga manahipun angu- lungaken piyambakipun, lan saestu kula sami badhe nindakaken"
        },
        {
            "chapter": 12,
            "verse": 62,
            "text": "Lan dheweke angandika ma- rang batur-bature: Dhuwite padha lebokna marang karunge, supaya yen wis padha bali marang batihe, iku mengko padha diwe- ruhana, supaya padha balia"
        },
        {
            "chapter": 12,
            "verse": 63,
            "text": "Bareng wis padha bali marang bapakne padha matur: Dhuh bapak, taker, kula boten dipun kengingaken, milanipun sadherek kula mugi kadhawuhan tumut kula, kula sami angsal taker, saha kula saestu ingkang badhe angreksa dhateng piyambakipun"
        },
        {
            "chapter": 12,
            "verse": 64,
            "text": "Calathune: Aku ora bisa pitaya marang kowe kabeh inga- tase prakara dheweke, mundhak kaya anggonku pitaya marang kowe kabeh ingatase prakara sadulure dhek biyen; ananging Allah iku becik-becike Juru- rumeksa, sarta Panjenengane iku luwih asih-asihe para kang padha asih"
        },
        {
            "chapter": 12,
            "verse": 65,
            "text": "Lan bareng padha andhudhah barange, tinemu, duwite padha dibalekake marang dheweke. Pa- dha calathu: Dhuh Bapak! punapa ingkang kula sami ajeng- ajeng? Punika bandha kula ngriki kawangsulaken dhateng kula ma- lih, sarta kula sami badhe angang- salaken gandum kulawarga kula, tuwin rumeksa sadherek kula, saha badhe angsal wewah malih taker samomotaning unta; punika take- ran mayar"
        },
        {
            "chapter": 12,
            "verse": 66,
            "text": "Calathune: Ora pisan dhe- weke bakal dak kon milu kowe, nganti kowe padha aweh prasetya marang aku kalawan asmaning Allah, yen dheweke masthi bakal kogawa bali marang aku mrene, kajaba manawa kowe padha kine- pung-wakul. Lah bareng wis padha aweh prasetyane marang dheweke, dheweke acalathu: Allah iku kang pinasrahan sabarang kang padha dakucapake"
        },
        {
            "chapter": 12,
            "verse": 67,
            "text": "Lan dheweke calathu: Dhuh, anak-anakku! aja kowe padha lumebu metu lawang siji, lan padha lumebua metu lawang seje-seje, tur tumraping Allah aku iki tanpa daya apa-apa marang kowe kabeh; pancasan iku mung kagunganing Allah: marang Panje- nengane sumarahku, lan marang Panjenengane sumarahe para kang padha sumarah"
        },
        {
            "chapter": 12,
            "verse": 68,
            "text": "Lan bareng wis padha male- bu, kaya parentahe bapakne ing dheweke, tumraping Allah iku tan- pa daya apa-apa babar pisan ma- rang dheweke kabeh, ananging pangajab ing jeroning jiwane Ya’qub kang katindakake; lan sayekti dheweke iku temen wus duwe kawruh, amarga dheweke Ingsun paringi weruh, ananging akeh-akehing manusa padha ora weruh"
        },
        {
            "chapter": 12,
            "verse": 69,
            "text": "Lan bareng wis padha lume- bu marang panggonane Yusuf, sa- dulure dipondhokake ing panggo- nane dhewe kono, calathune: Aku iki sadulurmu, mulane aja susah marang sabarang kang padha di- lakoni"
        },
        {
            "chapter": 12,
            "verse": 70,
            "text": "Lah bareng anggone dheweke anyadhiyani gawane-pangan wis sumadhiya, tuwung pangunjukan diseselake ing karu- nge sadulure. Tumuli ana wong anguwuh-uwuh, panguwuhe: E, wong untan-untan satemene kowe kabeh iku maling"
        },
        {
            "chapter": 12,
            "verse": 71,
            "text": "Padha calathu kalawan anga- dhepake dheweke kabeh: Sam- peyan kecalan punapa"
        },
        {
            "chapter": 12,
            "verse": 72,
            "text": "Padha mangsuli: Aku padha kelangan gelas pangunjukane Sang Prabu, lan sapa sing nemokake mrene bakal oleh samomotaning unta, lan aku kang tanggung marang prakara iku"
        },
        {
            "chapter": 12,
            "verse": 73,
            "text": "Padha acalathu: Dhemi Allah, saestu panjenengan temen sami sumerep, manawi anggen kula sami dhateng mriki punika boten karana badhe adamel wisuna ing bumi, saha kula punika sami sanes pandung"
        },
        {
            "chapter": 12,
            "verse": 74,
            "text": "Calathune: Lah apa bakal wa- walese prakara iki, manawa kowe padha wong goroh"
        },
        {
            "chapter": 12,
            "verse": 75,
            "text": "Ature: Wewalesipun prakawis punika, inggih ing karungipun sin- ten pinanggihipun, punika ingkang badhe anyanggi wawalesipun; ka- dos makaten manawi kula amidana titiyang atindak dede"
        },
        {
            "chapter": 12,
            "verse": 76,
            "text": "Banjur wiwit karung-karunge sadurunge karunge sadulure; tumuli barange diwe- tokake saka karunge sadulure. Kaya mangkono anggon-Ingsun angrancang kanggo kaperluane Yusuf; ing dalem angger- anggere Sang Prabu ora yen ta dheweke anjupuka sadulure, kajaba manawa dadi kaparenging karsane Allah; Ingsun angung- gahake darajate sapa kang dadi kaparenging karsa-Ningsun, sarta sadhuwure sakehe kang duwe ka- wruh iku Ingkang-Angudaneni"
        },
        {
            "chapter": 12,
            "verse": 77,
            "text": "Padha calathu: Yen dheweke nyolong , lah sadulure biyen iya nyolong; ananging iku sinidhem dening Yusuf ana ing sajroning atine, lan ora diwedharake marang dheweke. Calathune: Kowe iku dumunung ing kahanan kang ala, lan Allah iku luwih anguningani marang barang kang padha sira ngucapake"
        },
        {
            "chapter": 12,
            "verse": 78,
            "text": "Padha matur: Dhuh Sang Adipati! piyambakipun gadhah bapak, tiyang sepuh sanget, mila- nipun mugi kaparenga mundhut kula salah satunggal minangka lilintunipun; saestu, panyawang kula, panjenengan punika golonga- nipun titiyang ingkang adamel kasaenan"
        },
        {
            "chapter": 12,
            "verse": 79,
            "text": "Calathune: Muga Allah apa- ring pangayoman marang aku, aja nganti aku anyekel sapa-sapa, kajaba kang tinemu kanggonan barangku, mundhak aku dadi wong anganiaya temenan"
        },
        {
            "chapter": 12,
            "verse": 80,
            "text": "Lah bareng wis padha ilang pangarep-arepe ing dheweke, padha mundur, padha apirembugan dhe-dhewekan. Kang tuwa dhewe acalathu: Apa kowe padha ora weruh, yen bapak wis mundhut prasetya kalawan asmaning Allah marang kowe kabeh, lan yen ing biyen kowe wis padha pepeka tumrap prakara Yusuf? Mulane ora pisan aku bakal ninggal nagara iki, nganti tumekane bapak aparing idin marang aku, utawa manawa Allah amancasi marang aku, lan Panjenengane iku Becik-becike para kang padha amancasi"
        },
        {
            "chapter": 12,
            "verse": 81,
            "text": "Padha balia marang daleme bapak, banjur padha matura: Dhuh bapak! saestu ingkang putra , saha boten liya kula kajawi namung sami anekseni punapa ingkang sami kula sume- rep, saha boten saged kula sami angawat-awati dhateng ingkang boten katingal"
        },
        {
            "chapter": 12,
            "verse": 82,
            "text": "Saha mugi Panjenengan an- dangu ing salebetipun nagari ing pundi ingkang sami kula ambah tuwin untan-untan sarengan kula lumampah, sarta saestu kula puni- ka sami temen"
        },
        {
            "chapter": 12,
            "verse": 83,
            "text": "Dheweke acalathu: Ora, jiwa- mu anganggep sawijining prakara entheng tumrape kowe, mulane sabar iku becik; manawa-manawa Allah anekakake dheweke kabeh marang aku; sayekti Panjenengane iku Ingkang-Angudaneni, Ingkang- Wicaksana"
        },
        {
            "chapter": 12,
            "verse": 84,
            "text": "Lan dheweke malengos saka anak-anake sarta acalathu: Dhuh kasusahanku tumrap si Yusuf! Sarta mripate angembeng amarga saka susahe lan dheweke angempet"
        },
        {
            "chapter": 12,
            "verse": 85,
            "text": "Padha acalathu: Dhemi Allah! panjenengan boten badhe kendel angenget-enget Yusuf, ngantos panjenengan dhumawah dipun lud ing sakit, utawi pan- jenengan kalebet golonganipun titiyang ingkang tiwas"
        },
        {
            "chapter": 12,
            "verse": 86,
            "text": "Calathune: Aku mung asa- sambat kasusahanku lan prihatinku marang Allah, lan aku weruh saka ing Allah barang kang kowe padha ora weruh"
        },
        {
            "chapter": 12,
            "verse": 87,
            "text": "O, anak-anakku! padha mang- kata lan angupayaa katrangan pra- kara Yusuf lan sadulure, sarta aja padha pedhot pangarep-arepmu marang wilasaning Allah; sayekti, ora ana wong pedhot pangarep- arepe marang wilasaning Allah kajaba wong kang padha kafir"
        },
        {
            "chapter": 12,
            "verse": 88,
            "text": "Bareng wis padha marek dheweke, padha matur: Dhuh Sang Adipati! kasrakat andhawahi kula saha kulawarga kula, sarta dhateng kula ambeta arta sakedhik; mila- nipun mugi kula kaparingan taker ingkang jangkep saha ingkang loma dhateng kula; saestu Allah punika amales para titiyang ing- kang loma"
        },
        {
            "chapter": 12,
            "verse": 89,
            "text": "Calathune: Apa kowe padha aweruh, kapriye panggawemu marang Yusuf lan sadulure nalika kowe padha bodho"
        },
        {
            "chapter": 12,
            "verse": 90,
            "text": "Padha matur: Punapa panje- nengan punika saestu Yusuf? Cala- thune: Aku Yusuf, lan iki sadulur- ku; temen Allah welas marang aku; sayekti, sapa sing prayitna sarta sabar – lah sayekti, Allah iku ora angilangake ganjarane para wong kang atindak becik"
        },
        {
            "chapter": 12,
            "verse": 91,
            "text": "Padha calathu: Dhemi Allah! sayekti temen saiki Allah wus amilih kowe angungkuli aku ka- beh, lan sayekti aku iki padha wong dosa"
        },
        {
            "chapter": 12,
            "verse": 92,
            "text": "Calathune: Ing dina iki wis ora panutuh marang kowe kabeh; muga Allah anga- pura marang kowe kabeh, lan Panjenengane iku luwih Welas- welase kang padha welas"
        },
        {
            "chapter": 12,
            "verse": 93,
            "text": "Padha mangkata, klambiku iki gawanen, banjur selehna ing ngarsane bapak, panjenengane bakal pirsa sarta tekaa marang aku mrene karo kulawargamu kabeh"
        },
        {
            "chapter": 12,
            "verse": 94,
            "text": "Bareng untan-untan wis mangkat, bapakne calathu: Sayek- ti, aku weruh kaagungane Yusuf, lamun kowe ora angarani aku kendho ing akal"
        },
        {
            "chapter": 12,
            "verse": 95,
            "text": "Padha calathu: Dhemi Allah, saestu panjenengan punika dumu- nung wonten ing sasar panje- nengan kala rumiyin"
        },
        {
            "chapter": 12,
            "verse": 96,
            "text": "Lah bareng kang anggawa kabar bungah teka, diselehake ing ngarepe,a lah dheweke dadi yakin.b Calathune: Apa aku ora kandha marang kowe, yen aku weruh saka ing Allah barang kang kowe padha ora weruh"
        },
        {
            "chapter": 12,
            "verse": 97,
            "text": "Padha calathu: Dhuh bapak, mugi panjenengan nyuwunaken pangapunten kula ing kalepatan kula; saestu kula punika sami tiyang dosa"
        },
        {
            "chapter": 12,
            "verse": 98,
            "text": "Calathune: Aku bakal nyu- wunake pangapura kowe marang Pangeranku; sayekti, Panjenengane iku Ingkang-Aparamarta, Ingkang- Mahaasih"
        },
        {
            "chapter": 12,
            "verse": 99,
            "text": "Lah bareng wis padha marek marang Yusuf, para wong tuwane padha dipapanake ing panggonane karo calathu: Sumangga sami lumebet ing Mesir kalayan aman, manawi dados kaparengipun Allah"
        },
        {
            "chapter": 12,
            "verse": 100,
            "text": "Lan dheweke angunggah- ake wong tuwane loro marang dhampar lan padha tumundhuk sujud marang dheweke, sarta calathu: Dhuh bapak! punika wahananipun supenan kula kala rumiyin punika; saestu punika kadadosaken kanyataan dening Pangeran kula; saestu Panjene- nganipun sampun adamel sae dha- teng kula, nalika Panjenenganipun angedalaken kula saking kunjara saha angedalaken panjenengan sa- daya saking saganten wedhi ing sasampunipun setan anyebar co- congkrahan antawisipun kula kali- yan para sadherek kula; saestu Pangeran kula punika alus tumrap sinten ingkang dados kaparenging karsa-Nipun; saestu, Panjenengan- ipun punika Ingkang-Angudaneni, Ingkang-Wicaksana"
        },
        {
            "chapter": 12,
            "verse": 101,
            "text": "Pangeran kawula! Tuwan sampun amaringi karaton dhateng kawula saha sampun amulang kawula prakawis pradikaning wi- cara; Ingkang-Anitahaken langit- langit lan bumi! Tuwan punika Pangayoman kawula ing donya tuwin akhirat; mugi keparengaken pejah kawula pejahipun Muslim saha mugi kawula Tuwan kempal- aken kaliyan para tiyang tulus"
        },
        {
            "chapter": 12,
            "verse": 102,
            "text": "Iki kalebu pawarta-pawarta prakara kang ora katon, Ingsun wedhar marang kowe, lan kowe ora nungkuli dheweke nali- kane padha amutusi prakarane lan padha angrancang paekan"
        },
        {
            "chapter": 12,
            "verse": 103,
            "text": "Lan akeh-akehe manusa ora bakal padha pracaya sanajan ba- nget kapenginira"
        },
        {
            "chapter": 12,
            "verse": 104,
            "text": "Lan ingatase iki sira ora anjaluk pituwas marang dheweke padha; iku ora liya kajaba pepeling tumrap saindhenging kamanusan"
        },
        {
            "chapter": 12,
            "verse": 105,
            "text": "Lan wis sapira kehe tandha- tandha ing langit-langit lan bumi, kang dheweke wis padha ang- liwati; ewadene padha malengos saka ing kono"
        },
        {
            "chapter": 12,
            "verse": 106,
            "text": "Lan dheweke iku akeh- akehe padha ora angestu ing Allah tanpa anyakuthokake liyane"
        },
        {
            "chapter": 12,
            "verse": 107,
            "text": "Lah apa ta dheweke padha rumasa aman, manawa ana sik- saning Allah kang anglimputi anekani marang dheweke, utawa mangsane tanpa cacala anekani dheweke kang sarta dhe- weke padha ora anggraita"
        },
        {
            "chapter": 12,
            "verse": 108,
            "text": "Calathua: Iki dalanku, aku anguwuh marang Allah kalawan yakin,a aku lan para kang padha manut aku, lan Mahasuci Allah, sarta ora pisan aku iki golongane para mangro tingal"
        },
        {
            "chapter": 12,
            "verse": 109,
            "text": "Lan Ingsun wus utusan ing sadurungira ora liya kajaba wong- wong lanang wong- ing kutha-kutha, padha Ingsun wedhari sabda. Lah apa ta padha ora lalaku ing bumi sarta padha andeleng kapriye kawusa- nane para wong ing sadurunge? Lan sayekti, padunungan akhirat para kang padha bekti luwih becik; lah apa ta kowe padha ora mangerti"
        },
        {
            "chapter": 12,
            "verse": 110,
            "text": "Nganti tumeka samangsane para utusan pedhot pangarep-arepe sarta para kang milawani rumasa yakin yen awake nyata padha digorohi, pitulung-Ingsun tumeka marang dheweke, sarta sinalamet- ake sapa kang dadi kaparenging karsa-Ningsun; lan siksa-Ningsun ora kena ditulak saka wong-wong kang duraka"
        },
        {
            "chapter": 12,
            "verse": 111,
            "text": "Sayekti temen, ing sajro- ning carita lalakone, ana wuwu- lange tumrap wong-wong kang duwe akal. Iku dudu carita kang dianggit-anggit, ananging minang- ka ambenerake apa kang ana ing ngarepea sarta panerang-awijang marang samubarang, apa dene tun- tunan tuwin wilasa tumrap wong- wong kang padha angestu"
        },
        {
            "chapter": 13,
            "verse": 1,
            "text": "Ingsun, Allah, Ingkang-Ngu- daneni, Ingkang-Mirsani. Iki ayat-ayating Kitab;a lan apa kang kadhawuhake marang sira saka Pangeranira iku barang yakti, ana- nging akeh-akehing manusa padha ora angestu"
        },
        {
            "chapter": 13,
            "verse": 2,
            "text": "Allah iku Kang andhuwurake langit-langit kalawan tanpa saka, kang kodeleng, sartab Panjenengane angasta purbawisesa ing karaton ikuc tuwin andadekake srengenge lan rembulan alaladi , siji- sijine anut lakune dhewe-dhewe tumeka mangsa kang tinamtu; Pan- jenengane amranata sabarang reh, anerangake awijang tandha-tandha, supaya sira marang sapatemoning Pangeranira padha yakin"
        },
        {
            "chapter": 13,
            "verse": 3,
            "text": "Lan Panjenengane iku kang wus anggelar bumi, sarta agawe gunung-gunung kang kukuh lan kali-kali ana ing kono, lan sarupa- ning woh-wohan ing kono Panje- nengane wus andadekake rong war- na; Panjenengane anutupake wengi ing raina; sayekti, ing kene iki temen ana tandha-tandha tumrap wong kang padha mikir-mikir"
        },
        {
            "chapter": 13,
            "verse": 4,
            "text": "Lan ing bumi ana talatah- talatah kang sasandhingan sarta kebon-kebon anggur lan gandum sarta kurma mawa oyod siji lan mawa oyod beda- beda, _ padha dibanyoni kalawan banyu sawiji, lan ing dalem woh- ing kang saweneh Ingsun luwihake becik angungkuli sawenehe; sayekti ing kene iki temen ana tandha- tandha tumrap wong kang padha mangerti"
        },
        {
            "chapter": 13,
            "verse": 5,
            "text": "Lan manawa sira gumun, lah pangucape iya padha anggumun- ake: Apa! manawa aku wis dadi lemah, apa aku temen padha ana ing dalem titah kang anyar? Iki para kang padha kafir marang Pangerane lan iki ing gulune padha ana rantene, sarta iki para wong- wonging geni; padha ana ing kono pamanggone"
        },
        {
            "chapter": 13,
            "verse": 6,
            "text": "Dheweke padha anggege ing sira marang ala ing sadurunge kabecikan, lan temen ing sadu- runge dheweke wis kalakon ana siksa kang dadi pola; lan sayekti, Pangeranira iku Ingkang- Kagungan-pangapura tumrap para manusa, sanajan padha atindak dudu; lan sayekti Pangeranira iku keras ing pamales"
        },
        {
            "chapter": 13,
            "verse": 7,
            "text": "Lan padha calathu para kang padha kafir: Yagene ora ana tan- dha saka Pangerane kang katurun- ake marang dheweke? Sira iku mung juru-pepeling lan panuntun tumrap siji-sijining bangsa"
        },
        {
            "chapter": 13,
            "verse": 8,
            "text": "Allah angudaneni apa kang kinandhut ing siji-sijining wadon, sarta apa kang ora kasampurnak- ake dening talanakan lan apa kang kawuwuhake ; lan samu- barang iku ana ing ngarsa-Ne ana papasthene"
        },
        {
            "chapter": 13,
            "verse": 9,
            "text": "Ingkang-Anguningani kang ora katon lan kang katon, Ingkang- Agung, Ingkang-Mahaluhur"
        },
        {
            "chapter": 13,
            "verse": 10,
            "text": "Padha sapa saka ing antaranira kang anyingidake pangucap lan sapa kang anglairake apa dene sapa kang singidan ing wengi tuwin kang metu ing raina"
        },
        {
            "chapter": 13,
            "verse": 11,
            "text": "padha angetutake dheweke, ana ing ngarepe sarta ana ing burine, kang padha rumeksa dheweke atas saking parentahing Allah. Sayekti, Allah iku ora angewahi kaananing para manusa, nganti dheweke padha angowahi kaanane dhewe; lan manawa Allah angarsakake ala tumrap para ma- nusa, lan ora bakal ana panulake, sarta saliyane Panjenengane dhe- weke padha ora duwe kakawal"
        },
        {
            "chapter": 13,
            "verse": 12,
            "text": "Panjenengane iku Kang anga- tonake kilat ing sira, andadekake wedi lan pangarep-arep, sarta andadekake mendhung kang abot"
        },
        {
            "chapter": 13,
            "verse": 13,
            "text": "Lan baledheg iku mahasucek- ake Panjenengane kalawan panga- lembana-Ne, mangkono uga para malaikat, amarga saka wedine ing Panjenengane; lan Panjenengane angutus panah-panahing baledheg, iku angenani sapa kang dadi kapa- renging karsa-Ne; ewadene dhe- weke padha madoni ing bab Allah, lan Panjenengane iku keras ing dalem kawanen"
        },
        {
            "chapter": 13,
            "verse": 14,
            "text": "Marang Panjenengane panyu- wun kang bener iku; lan para kang padha nyunyuwun saliyane Allah, iku ora bakal nyembadani marang dheweke ananging kaya wong kang ngulurake tangane loro marang banyu, amurih tumekaa marang cangkeme, ana- nging ora bakal iku tumeka mrono; lan ora liya panyuwune para kafir iku kajaba muspra"
        },
        {
            "chapter": 13,
            "verse": 15,
            "text": "Lan marang Allah sumung- keme samubarang kang ana ing langit-langit lan ing bumi, kalawan ambangun-turut sarta kalawan kapeksa, mangkono uga ayang- ayange, ing wayah esuk lan sore.a"
        },
        {
            "chapter": 13,
            "verse": 16,
            "text": "Calathua: Sapa ta Pangeran- ing langit-langit lan bumi? Cala- thua: Allah. Calathua: Lah yagene kowe padha angalap pangayoman saliyane Panjenengane, kang ora bisa anguwasani marang awake dhewe, apa amakolehi apa amitu- nani? Calathua: Apa padha wong wuta karo wong kang waras pandelenge? Utawa, apa padha pepeteng karo papadhang? Utawa, apa padha angedegake sekuthon jejeraning Allah, kang anganakake titah kaya titah-E mangkono, nganti apa kang tumitah iki dadi kisruh tumrap dheweke? Calathua: Allah iku Ingkang-Anitahake sa- mubarang, lan Panjenengane iku Ingkang Maha-tunggal, Ingkang- Mahawisesa. A"
        },
        {
            "chapter": 13,
            "verse": 17,
            "text": "Panjenengane anurunake ba- nyu saka ing mega, banjur jurang- juranging kali padha mili samurwate, sarta iline angelekake unthuk kang matumpa-tumpa, lan saka barang kang padha diluluh ing geni, kang pamrihe arep ginawe papaes utawa piranti, metu unthuke, kaya mangkono ; kaya mangkono Allah anggone adamel sanepa barang yakti lan barang goroh; wondene si unthuk, lah iku sirna kaya barang kang tanpa aji; dene apa kang migunani marang manu- sa, iku lestari ana ing bumi; kaya mangkono Allah anggone adamel sanepa"
        },
        {
            "chapter": 13,
            "verse": 18,
            "text": "Para kang padha nyandikani marang Pangerane iku padha oleh bagean becik; lan para kang padha ora anyandikani marang Panjene- ngane, iku saupama padha andar- benana sabarang kang ana ing bumi kabeh, sarta samono maneh, amasthi iku bakal diulungake mi- nangka panebus. Iku petungan ala kang dadi bageane, sarta naraka padunungane, lan ala palerenan iku"
        },
        {
            "chapter": 13,
            "verse": 19,
            "text": "Lah apa ta wong kang weruh manawa apa kang kadhawuhake marang sira saka Pangeranira iku barang yekti, iku padha karo wong kang wuta? Mung wong kang padha ana akale kang mikir-mikir"
        },
        {
            "chapter": 13,
            "verse": 20,
            "text": "Para kang padha anuhoni janjining Allah, sarta ora medhot sasanggeman"
        },
        {
            "chapter": 13,
            "verse": 21,
            "text": "Lan para kang padha nyam- bung barang kang didhawuhake dening Allah supaya disambu- nga sarta padha pakering ma- rang Pangerane apa dene padha wedi marang petungan ala"
        },
        {
            "chapter": 13,
            "verse": 22,
            "text": "Lan para kang padha tetep santosa angupaya pirenane Pangerane sarta anjumenengake shalat, apa dene padha mewehake barang paparing-Ingsun ing dhe- weke kalawan sisidheman tuwin kalawan ngeblak, sarta padha anulak ala kalawan kabecikan; iki kang bakal padha oleh bagean kawusanan padunungan"
        },
        {
            "chapter": 13,
            "verse": 23,
            "text": "Patamanan padunungan kang langgeng, kang anggone lumebu mrono dalah para wongtuwane lan jodho-jodhone sarta turun- turune endi kang kalakuane becik; apa dene para malaikat padha lumebu amarek dheweke saka saben-saben kori"
        },
        {
            "chapter": 13,
            "verse": 24,
            "text": "Rahayu mugi tetep ingatas- ipun ijengandika, dening anggen ijengandika sampun tetep santosa; lah, iba ta pinunjulipun kawusana- ning padunungan punika"
        },
        {
            "chapter": 13,
            "verse": 25,
            "text": "Lan para kang padha ngrusak janjining Allah ing sawise diugeri, sarta medhot apa kang kadhawuh- ake dening Allah supaya disam- bunga, tuwin padha agawe wisuna ing bumi, iki kang bakal padha oleh bagean bebendu sarta oleh bagean padunungan kang ala"
        },
        {
            "chapter": 13,
            "verse": 26,
            "text": "Allah iku anjembarake rijeki tumrap sapa kang dadi kapare- nging karsa-Ne sarta nyumpi; lan dheweke padha seneng-seneng marang kauripan kadonyan, lan kauripan donya iku katandhing karo kauripan akhirat ora liya kajaba mung kabungahan sawatara mangsa"
        },
        {
            "chapter": 13,
            "verse": 27,
            "text": "Lan para kang padha kafir padha acalathu: Yagene ora ana tandha saka Pangerane katurunake marang dheweke? Calathua: Sayekti, Allah iku anasarake sapa kang karep, sarta nuntun marang Panjenengane sapa kang bali"
        },
        {
            "chapter": 13,
            "verse": 28,
            "text": "Para kang padha angestu sarta kang atine padha dadi jenjem dening eling maring Allah; o, sayekti, kalawan eling maring Allah ati padha dadi jenjem"
        },
        {
            "chapter": 13,
            "verse": 29,
            "text": "Para kang padha angestu sarta anglakoni panggawe becik, iku kawusanan becik bageane sarta bali kang utama"
        },
        {
            "chapter": 13,
            "verse": 30,
            "text": "Kaya mangkono anggon- Ingsun angutus sira ing dalem sawijining umat, ing sadurunge iku temen pira-pira umat wis ke- pungkur, supaya sira amacakake marang dheweke apa kang Ingsun wedharake marang sira, ewadene dheweke padha angafiri marang Ingsun-Mahamurah. Calathua: Pan- jenengane iku Pangeranku, ora ana sesembahan kajaba Panjenengane; marang Panjenengane sumarahku sarta marang Panjenengane baliku"
        },
        {
            "chapter": 13,
            "verse": 31,
            "text": "Lan lamun ta ana sawijining Quran kang kanggo anglakokake gunung-gunung, utawa kanggo an- jajah bumi utawa kanggo ambi- sakake caturan wong mati – o, balik parentah iku ana ing astane Allah kabeh. Apa ta para kang padha angestu durung sumurup, yen, manawa Allah angarsakna, amasthi Panjenengane anuntun sa- kehing manusa? Lan ora bakal leren-leren para kang padha kafir anggone padha kataman babaya kang anggigirisi amarga saka pang- gawene, utawa iku bakal tumurun cedhak saka padunungane, nganti tumekane janjining Allah, sa- yekti Allah iku ora bakal anyula- yani janji"
        },
        {
            "chapter": 13,
            "verse": 32,
            "text": "Lan sayekti temen para utusan ing sadurungira padha di- guguyu, ananging Ingsun aparing sumene marang para kang padha kafir, tumuli padha Ingsun lebur; lah kapriye kaanane wawales- Ingsun"
        },
        {
            "chapter": 13,
            "verse": 33,
            "text": "Lah apa ta Panjenengane, kang rumeksa sarupaning jiwa tumrap apa panggawene. ? Ewadene dheweke padha agawe sekuthon tumrap Allah. Calathua: Padha jenengna; apa ta kowe arep anerangake marang Panjenengane prakara barang kang Panjenengane ora pirsa ing bumi, utawa apa ta kalawan pangucap kang lair? Balik tu- mrap kang padha kafir rancangane padha rinengga-nengga sarta padha tinulak saka ing dadalan; lan sapa kang disasarake dening Allaha ora bakal duwe panuntun"
        },
        {
            "chapter": 13,
            "verse": 34,
            "text": "Bakal padha oleh siksa ing dalem kauripan donya, sarta siksa- ning akhirat sayekti luwih abanget, apa dene ora bakal duwe panga- yoman minangka panulak ing Allah"
        },
        {
            "chapter": 13,
            "verse": 35,
            "text": "Sanepane patamanan kang di- janjekake para wong bekti iku: ing jerone kali-kaline padha mili; woh-wohane tanpa pedhot, lan ayome; iki ka- wusanane para kang padha prayit- na , lan kawusanane para kafir iku geni"
        },
        {
            "chapter": 13,
            "verse": 36,
            "text": "Lan para kang wus padha Ingsun paringi Kitab iku padha bungah marang apa kang kadha- wuhake marang sira, lan para papanthan ana kang ngemohi saperangan iku. Calathua: Aku iki mung didhawuhi, supaya aku angawulani Allah lan ora anya- kuthokake apa-apa karo Panjene- ngane; marang Panjenengane panguwuhku , sarta marang Panjenengane baliku"
        },
        {
            "chapter": 13,
            "verse": 37,
            "text": "Lan kaya mangkono anggon Ingsun andhawuhake iku, sawiji- ning pancasan bener ing basa Arab, lan manawa sira manut pepenginane kang asor-asor ing sawise ana kawruh tumeka marang sira, sira ora bakal duwe panga- yoman utawa panjaga minangka panulaking Allah"
        },
        {
            "chapter": 13,
            "verse": 38,
            "text": "Lan sayekti temen Ingsun wus angutus para utusan ing sadurung- ira sarta padha Ingsun paringi jodho lan turun; lan ora dumunung ana ing utusan ane- kakake tandha iku, kajaba kalawan idining Allah; tumrap sarupaning katamtuan iku ana mangsane kang tinamtu"
        },
        {
            "chapter": 13,
            "verse": 39,
            "text": "Allah angilangi sarta anetep- ake apa kang dadi keparenging karsa-Ne; lan ana ing ngarsa-Ne tatalesing Kitab iku"
        },
        {
            "chapter": 13,
            "verse": 40,
            "text": "Lan Ingsun bakal ameruhake marang sira saperangane kang Ingsun ancamake marang dheweke utawa Ingsun agawe patinira, amarga sasangganira iku mung anekakake ayahan, dene amancasi petungane iku ana ing Ingsun"
        },
        {
            "chapter": 13,
            "verse": 41,
            "text": "Apa ta padha ora andeleng anggon-Ingsun angrawuhi bumi Ingsun elongi saka tepis-iringe? lan Allah iku amancasi – ora ana kang bisa ambadhal marang pancasan-E, lan Panjenengane iku rikat ing dalem pangetung"
        },
        {
            "chapter": 13,
            "verse": 42,
            "text": "Lan para ing sadurunge dheweke iku temen wis padha andhapuk rancangan, ananging kabeh pangrancang iku ana ing Allah; Panjenengane anguningani apa panggawene siji- sijining jiwa, lan para kafir bakal weruh, kawusananing padunungan iku bageane sapa"
        },
        {
            "chapter": 13,
            "verse": 43,
            "text": "Lan para kang padha kafir padha calathu: Kowe iku dudu utu- san. Calathua: Allah iku wis cukup minangka saksi antarane aku lan kowe lan sapa kang kadunungan kawruh Kitab"
        },
        {
            "chapter": 14,
            "verse": 1,
            "text": "Ingsun, Allah Ingkang-Amir- sani.a kitab kang Ingsun dha- wuhake marang sira supaya sira angetokna manusa saka ing pepe- teng lelimenganb marang papa- dhang kalawan idining Pangerane – marang dadalane Ingkang-Maha- mulya, Ingkang-Ingalembana"
        },
        {
            "chapter": 14,
            "verse": 2,
            "text": "Dadalane , kang saba- rang kang ana ing langit-langit lan bumi kagungan-E; lan cilaka tu- mrap para kafir amarga saka siksa kang abot"
        },
        {
            "chapter": 14,
            "verse": 3,
            "text": "para kang padha luwih dhemen ing kadonyan iki angungkuli akhirat lan padha nyimpang saka dadalane Allah, lan iki diarah bisane bengkong; iki padha dumunung ana ing sasar kang adoh"
        },
        {
            "chapter": 14,
            "verse": 4,
            "text": "Lan Ingsun angutus sawiji- ning utusan iki ora liya kajaba nganggo basane bangsane supaya bisa anerangake kalawan cetha marang dheweke; tumuli Allah agawe sasar sapa kang dadi kapa- reng-E, sarta anuntun sapa kang dadi kapareng-E, lan Panjenengane iku Ingkang-mahamulya, Ingkang- Wicaksana"
        },
        {
            "chapter": 14,
            "verse": 5,
            "text": "Lan sayekti temen Ingsun wus angutus Musa angemban timbalan- timbalan-Ingsun pangandika-Ning- sun: Wetokna bangsanira saka ing peteng lilimengan marang papa- dhang sarta padha elingna ing dinaning Allah; sayekti ing kono temen ana tandha-tandha tumrap sadhengah kang sabar, kang weruh ing panarima"
        },
        {
            "chapter": 14,
            "verse": 6,
            "text": "Lan nalikane Musa calathu marang bangsane: Padha elinga nugrahane Allah marang sira kabeh, nalika Panjenengane anyla- metake sira saka wonge Fir’aun kang anibakake sira kabeh ing siksa kang alaa lan padha ambelehi anak-anakira lanang sarta anguripi anak-anakira wadon;b lan ana ing kono iku coba kang gedhe saka Pangeranira"
        },
        {
            "chapter": 14,
            "verse": 7,
            "text": "Lan nalikane Pangeranira angundhangake: Manawa sira pa- dha weruh ing panarima yekti Ingsun bakal muwuhi sira, lan manawa sira padha ora weruh ing panarima, sayekti siksa-Ningsun iku abot"
        },
        {
            "chapter": 14,
            "verse": 8,
            "text": "Lan Musa calathu: Manawa sira padha ora weruh ing panarima, sira lan sapa-sapa ing bumi kabeh, lah sayekti Allah iku piyambak wis kecukup, Ingalembana"
        },
        {
            "chapter": 14,
            "verse": 9,
            "text": "Apa ora tumeka ing sira cari- tane para ing sadurungira, bang- sane Nuhc lan ‘Add lan Tsamude sarta para kang sapungkure iki? Ora ana ameruhi dheweke kajaba Allah. A Para utusane padha anekani dheweke kalawan bukti- bukti kang cetha, ananging dhe- weke padha anyalobokake tangan- tangane ing cangkem-cangkeme, sarta padha calathu: Sayekti, aku padha angemohi ing barang kang diutusake ing kowe lan sayekti aku iki dumunung ing semang-semang kang abanget tumrap sabarang kang koajakake marang aku kabeh"
        },
        {
            "chapter": 14,
            "verse": 10,
            "text": "Para utusane padha calathu: Apa ana semang-semange ing dalem Allah, kang ani- tahake langit-langit lan bumi? Panjenengane anguwuh sira amrih angapura marang sira saka ing kaluputanira sarta anyumenekake sira tumeka mangsa kang tinamtu. Dheweke padha calathu: Kowe iku ora liya kajaba wong padhane aku; kowe padha niyat arep anyimpang- ake aku saka apa kang adate disembah-sembah bapak-bapakku; mulane anekakna wisesa kang cetha marang aku"
        },
        {
            "chapter": 14,
            "verse": 11,
            "text": "Para utusane padha calathu marang dheweke: Aku iki ora liya kajaba wong padhane sira, ana- nging Allah amaringake nugraha- marang kawula-Ne, sapa sing kaparenging karsa-Ne, lan ora mungguh tumrape aku yen ane- kakna wisesa marang sira kajaba kalawan idining Allah; lan marang Allah kudune anggone sumarah para angestu"
        },
        {
            "chapter": 14,
            "verse": 12,
            "text": "Lan apa ta karanane yen aku, ora padha sumaraha marang Allah, lan temen Panjenengane wus anun- tun aku ing dadalanku? Lan sa- yekti aku bakal padha anyabarake marang panguya-uyamu ing aku; lan marang Allah kudune anggone sumarah para kang padha sumarah"
        },
        {
            "chapter": 14,
            "verse": 13,
            "text": "Lan para kang padha kafir anyalathu marang para utusane: Sayekti aku bakal padha nundhung kowe kabeh saka ing bumiku , utawa kowe kudu padha bali ing agamaku. Tumuli Pangerane amedhar sabda marang dheweke: Sayekti Ingsun bakal anglebur para kang atindak dudu"
        },
        {
            "chapter": 14,
            "verse": 14,
            "text": "Lan sayekti Ingsun bakal angenggonake sira ing bumi ing sapungkure dheweke; iki tumrap sapa-sapa kang wedi ana ing ngarsane Panjenengan-Ingsun sarta wedi ing pangancam-Ingsun"
        },
        {
            "chapter": 14,
            "verse": 15,
            "text": "Dheweke padha nyuwun pan- casan sarta sarupane kang milawa- ni tanpa duduga padha kacuwan"
        },
        {
            "chapter": 14,
            "verse": 16,
            "text": "Naraka ana ing ngarepe sarta diombeni banyu panas"
        },
        {
            "chapter": 14,
            "verse": 17,
            "text": "Anggone ngombe saka sathi- thik-sathithik sarta ora kalawan kapenak pangulune, apa dene kasusahan bakal anekani dhe- weke saka sadhengah panggonan, ananging dheweke ora bakal mati, sarta siksa ingkang anggigirisi bakal ana ngarepe"
        },
        {
            "chapter": 14,
            "verse": 18,
            "text": "Sanepane para kang padha kafir marang Pangerane: pang- gawe-panggawene kaya dene awu kang katiyup ing angin ing dina sindhung riwut, dheweke ora bakal bisa nguwasani sathithik-thithika marang barang kang wus pina- kolih; iki sasar kang adoh"
        },
        {
            "chapter": 14,
            "verse": 19,
            "text": "Apa sira ora weruh, yen Allah wus anitahake langit-langit lan bumi kalayan yakti? Manawa Panjenengane angarsakna, Panje- nengane amundhut sira sarta anekakake titah kang anyar"
        },
        {
            "chapter": 14,
            "verse": 20,
            "text": "Lan iki ora angel ingatase Allah"
        },
        {
            "chapter": 14,
            "verse": 21,
            "text": "Lan dheweke bakal padha ngaton ing ngarsaning Allah kabeh, banjur para kang apes bakal calathu marang para kang padha gumedhe: Sayekti aku biyen padha pandherekmu, lah apa kowe padha bisa anulak siksaning Allah sa- thithik-sathithik saka ing aku? Bakal padha calathu: Mungguh Allah anuntuna aku, amasthi aku padha anuntun ing kowe; padha bae ingatase aku kabeh, apa aku padha ora sabar apa padha sabar; aku padha ora duwe pangungsen"
        },
        {
            "chapter": 14,
            "verse": 22,
            "text": "Lan setan bakal calathu bareng prakara wis kaputus: Sayekti Allah wis anjanjeni kowe janji nyata, lan aku iya anjanjeni kowe, ananging kowe padha dak- cidrani, lan ingatase marang kowe aku ora duwe purba wise- sa ananging marang kowe aku mung ajak-ajak, kowe banjur padha miturut marang aku; mulane aja padha anutuh aku, lan padha nutuha awakmu dhewe: Ora bisa aku dadi rewangmu lan iya ora bisa kowe padha dadi rewang- ku: sayekti, aku anyelaki marang anggonmu padha anyakuthokake aku ing biyen; sayekti, para wong atindak dudu kang bakal padha oleh bagean siksa kang nglarani"
        },
        {
            "chapter": 14,
            "verse": 23,
            "text": "Lan para kang padha angestu lan padha alaku becik padha dilebokake ing patamanan, kang ing jerone kali-kaline padha mili, padha manggon ing kono kalawan idining Pangerane; pakurmate ana ing kono: Rahayu"
        },
        {
            "chapter": 14,
            "verse": 24,
            "text": "Apa sira ora animbang- nimbang, kapriye anggone Allah wus adamel sanepane sabda utama, kaya dene wit kang becik kang oyode kukuh lan kang pang- pange dhuwur"
        },
        {
            "chapter": 14,
            "verse": 25,
            "text": "Angetokake wohe ing sadhe- ngah mangsa kalawan idining Pangerane? Lan Allah adamel sa- nepa-sanepa tumrap para manusa, supaya padha elinga"
        },
        {
            "chapter": 14,
            "verse": 26,
            "text": "Lan sanepane sabda candhala iku kaya dhene wit ala, rungkad saka ing dhuwuring bumi; kasan- tosane ora ana"
        },
        {
            "chapter": 14,
            "verse": 27,
            "text": "Allah anetepake para kang padha angestu, kalawan sabda kang tetep, ing dalem kauripan donya lan ing dalem akhirat, sarta Allah anasarake wong-wong kang atindak dudu, lan Allah iku anindakake apa kaparenging karsa- Ne"
        },
        {
            "chapter": 14,
            "verse": 28,
            "text": "Apa sira ora andeleng marang para kang padha angijoli nugraha- ning Allah kalawan kakafiran sarta angudhunake bangsane ing enggon karusakan"
        },
        {
            "chapter": 14,
            "verse": 29,
            "text": "naraka? Dheweke bakal malebu mrono, lan ala padunungan iku"
        },
        {
            "chapter": 14,
            "verse": 30,
            "text": "Lan dheweke padha agawe sisihan anjejeri Allah, pamrihe anasarake saka ing dadalan-E. Calathua: Padha emat- na, lah sayekti, balinira iku tumeka marang geni"
        },
        {
            "chapter": 14,
            "verse": 31,
            "text": "Calathua marang para kawu- la-Ningsun kang padha angestu padha anjumenengna salat sarta amewehna barang paparing-Ingsun marang dheweke, kalawan sisi- dheman utawa kalawan ngedheng, ing sadurunge tekaning dina, kang ing kono ora ana dol tinuku lan ora ana mimitran"
        },
        {
            "chapter": 14,
            "verse": 32,
            "text": "Allah iku Kang anitahake langit-langit lan bumi sarta anurun- ake banyu saka ing mendhung, banjur didamel angetokake wowo- han, minongka rijeki tumrap marang sira, sarta Panjenengane andadekake prau alaladi marang sira, amrih padha lumaku ing sagara kalawan parentahe Panjene- ngane, apa dene Panjenengane andadekake kali-kali padha laladi marang sira"
        },
        {
            "chapter": 14,
            "verse": 33,
            "text": "Lan Panjenengane andadek- ake srengenge lan rembulan alaladi marang sira, sakarone padha lumaku manut dalane, apa dene Panjenengane andadekake wengi lan raina alaladi marang sira"
        },
        {
            "chapter": 14,
            "verse": 34,
            "text": "Lan Panjenengane amaringi sira sarupane barang panyuwunira ing Panjenengane; lan lamun sira padha angitunga nugrahaning Allah, iku sira ora bisa ngetung; sayekti, manusa iku banget ang- gone atindak dudu, banget ora duwe panarima"
        },
        {
            "chapter": 14,
            "verse": 35,
            "text": "Lan nalikane Ibrahim munjuk: Pangeran kawula! mugi nagari punika Tuwan dadosaken kerta, saha mugi kawula tuwin anak-anak kawula Tuwan tebihaken saking angawulani bra- hala-brahala"
        },
        {
            "chapter": 14,
            "verse": 36,
            "text": "Pangeran kawula! saestu, punika sampun anasaraken titiyang kathah; milanipun sinten ing- kang manut ing kawula, saestu pu- nika golongan kawula, lan sinten ingkang ambangkang ing kawula, lah saestu Tuwan punika Apara- marta, Mahaasih"
        },
        {
            "chapter": 14,
            "verse": 37,
            "text": "Dhuh, Pangeran kawula! saestu, kawula angenggenaken saperangan ing turun kawula ing jujurang ingkang boten wonten wedalipun wowohan, ing sacelak- ipun padaleman Tuwan ingkang Sinuci,a Pangeran kawula! amurih piyambakipun sami anjumenengna salat, milanipun mugi manah- manahipun para titiyang sami Tuwan dadosaken tumiyung dha- teng piyambakipun, saha mugi sami Tuwan rijekeni wowohan; darapon sami atura panuwun"
        },
        {
            "chapter": 14,
            "verse": 38,
            "text": "Dhuh Pangeran kawula! sa- estu, Tuwan punika angudaneni punapa ingkang sami kawula singidaken saha punapa ingkang sami kawula wedharaken, sarta ingatasipun Allah boten wonten ingkang kasamaran samukawis ingkang wonten ing bumi sarta ingkang wonten ing langit"
        },
        {
            "chapter": 14,
            "verse": 39,
            "text": "Sadaya pangalembana kagu- nganipun Allah ingkang sampun amaringi Isma’il saha Ishaq dha- teng kawula ing sepuh ; saestu Pangeran kawula punika temen Ingkang-Midhanget- aken panyuwun"
        },
        {
            "chapter": 14,
            "verse": 40,
            "text": "Pangeran kawula! mugi ka- wula Tuwan dadosaken tiyang ingkang ajumenengaken salat, saha turun-turun kawula ; dhuh Pangeran kawula, mugi Tuwan anyembadani panyuwun kawula"
        },
        {
            "chapter": 14,
            "verse": 41,
            "text": "Dhuh Pangeran kawula, mugi Tuwan aparing pangayomana dha- teng kawula, saha dhateng tiyang sepuh kawula tuwin dhateng para angestu ing dinten adeging peta- ngan"
        },
        {
            "chapter": 14,
            "verse": 42,
            "text": "Lan aja sira ngira, manawa Allah iku lena marang apa pang- gawene para wong kang atindak dudu: Panjenengane mung aparing sumene marang dheweke tumeka ing dina kang ing kono mripat- mripat bakal padha mandeng"
        },
        {
            "chapter": 14,
            "verse": 43,
            "text": "Padha mara aririkatan, sirahe padha andhangak, mripate tanpa tumolih marang dheweke sarta padha entek atine"
        },
        {
            "chapter": 14,
            "verse": 44,
            "text": "Lan para manusa padha pepelingana dina bakal tumeka- ning siksa marang dheweke; tumuli para kang padha atindak dudu bakal munjuk: Dhuh, Pangeran kawula, mugi Tuwan anyumenekaken kawula dumugi mangsa ingkang parek, kawula sami anyandikanana panguwuh Tuwan saha manut para utusan. Apa ta kowe ora wus padha supata, ing biyen, kowe ora bakal padha tumiba ing karusakan"
        },
        {
            "chapter": 14,
            "verse": 45,
            "text": "Lan sira padha manggon ana ing padunungane para kang padha atindak dudu marang awake dhe- we, apa dene wis terang tumrape sira, kapriye pamisesa-Ningsun marang dheweke, lan Ingsun wus andadekake sanepa-sanepa tumrap ing sira"
        },
        {
            "chapter": 14,
            "verse": 46,
            "text": "Lan temen dheweke padha angrancang rancangane, ana- nging rancangane iku ana ing Allah sanajan ta rancangane iku gunung bisa sirna"
        },
        {
            "chapter": 14,
            "verse": 47,
            "text": "Mulane aja ngira, Allah, anyulayani janji-Ne marang utu- san-utusan-E; sayekti Allah iku Mahamulya, Ingkang kagungan wawales"
        },
        {
            "chapter": 14,
            "verse": 48,
            "text": "Ing dina kalane bumi disalini bumi sejene lan langit-langit , sarta dheweke bakal padha ngaton maring Allah, Ingkang-Mahatunggal, Ingkang- Mahawisesa"
        },
        {
            "chapter": 14,
            "verse": 49,
            "text": "Lan ing dina iku sira bakal andeleng para wong duraka padha katalenan dadi siji ing rente- ngan"
        },
        {
            "chapter": 14,
            "verse": 50,
            "text": "Sandhangane sing digawe tir, sarta geni anutupi rai-raine"
        },
        {
            "chapter": 14,
            "verse": 51,
            "text": "Amrih Allah amales siji- sijining jiwa apa panggawene; sayekti Allah iku rikat ing pangetung"
        },
        {
            "chapter": 14,
            "verse": 52,
            "text": "Iki panerangan anyukupi tu- mrap para manusa, lan supaya dheweke padha dipepelingi sarana iku, lan supaya padha weruha, yen Panjenengane iku Sesembahan Mahatunggal sarta supaya para kang padha ana akale padha elinga"
        }
    ]
}
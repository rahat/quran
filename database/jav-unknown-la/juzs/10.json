{
    "juzs": [
        {
            "chapter": 8,
            "verse": 41,
            "text": "Lan padha weruha, yen kuku- panira ana ing paprangan, arupa apa bae, lah iku kang sapralimane bageane Allah lan bageane Utusan sarta bageane santana tuwin para bocah yatim lan para wong miskin apa dene wong lalaku, manawa sira iku padha angestu ing Allah sarta apa kang Ingsun dhawuhake marang kawula-Ningsun, ing dina- ning panyilah, ing dina tempuke golongan loro; lan Allah iku marang samubarang kawasa"
        },
        {
            "chapter": 8,
            "verse": 42,
            "text": "Nalikane sira padha ana ing sacedhake pepereng sarta dheweke ana ing pepereng adoh, sarta untan-untan ana ing panggonan kang luwih endhek tinimbang sira; lan saupama sira padha semayanana, masthi sira bakal padha nyulayani ing sema- yan, ananging – supayane Allah anyidakna prakara kang wus masthi kudu kalakon, supaya sapa kang kudune lebur lebura kalawan bukti cetha sarta sapa kang kudune urip uripa kalawan bukti cetha; lan sayekti Allah iku temen Amiyarsa, Angudaneni"
        },
        {
            "chapter": 8,
            "verse": 43,
            "text": "Nalika Allah meruhake sira ing dheweke ing jerone impenira katon sathithik; lan saupama Pan- jenengane meruhake sira ing dheweke katon akeh, amasthi sira padha rumasa apes sarta padha pradondi ing dalem prakara iku, ananging Allah anylametake ; sayekti Panjenengane iku Ingkang- Angudaneni apa kang ana ing dhadha-dhadha"
        },
        {
            "chapter": 8,
            "verse": 44,
            "text": "Lan nalika Panjenengane meruhake sira ing dheweke, kalane sira pethuk , ana ing pandelengira katon sathithik sarta Panjenengane anyathithikake sira ing dalem pandelenge, supa- yane Allah anyidakna prakara kang wis masthi kudu kalakon; lan marang Allah anggone sakehing prakara dibalekake"
        },
        {
            "chapter": 8,
            "verse": 45,
            "text": "E, sira kang padha angestu! samangsa sira kapapag sawijining papanthan, lah padha di tetep sarta padha di akeh anggonira eling maring Allah, supaya sira padha begja"
        },
        {
            "chapter": 8,
            "verse": 46,
            "text": "Sarta padha ambangun-turuta ing Allah lan Utusan-E, lan aja padha pradondi, mundhak sira padha rumasa apes lan ilang kakuwatanira sarta padha di sabar; sayekti Allah iku anyartani para wong sabar"
        },
        {
            "chapter": 8,
            "verse": 47,
            "text": "Lan aja padha kaya para kang padha metu saka ing panggonane kalawan umuk sarta pamer marang manusa tuwin padha nga- doh saka dadalaning Allah, lan Allah iku anglimputi ing sabarang panggawene"
        },
        {
            "chapter": 8,
            "verse": 48,
            "text": "Lan nalikane setan ama- maesi dheweke ing panggawe- panggawene karo calathu: Ing dina iki ora ana manusa kang ngalahake marang kowe, lan sayekti aku iki pangayomanmu; ananging bareng papanthan loro iku wis padha adu- arep, dheweke ambalik ing tung- kake karo calathu: Temen aku iki lebaran saka kowe, sayekti aku weruh barang kang kowe padha ora weruh, temen aku iki wedi maring Allah; lan Allah iku aba- nget ing pamales"
        },
        {
            "chapter": 8,
            "verse": 49,
            "text": "Nalikane para lamis lan para kang ing sajroning atine padha ana larane calathu: Agamane iku wus anyadhangake dheweke marang karusakan; lan sapa sing asesen- dhean marang Allah, lah sayekti Allah iku Minulya, Wicaksana"
        },
        {
            "chapter": 8,
            "verse": 50,
            "text": "Lan saupama sira weruha, nalika para Malaikat amateni para kang padha kafir, anggebugi raine lan gegere, sarta : Padha ngrasakna siksa kang angge- sengake"
        },
        {
            "chapter": 8,
            "verse": 51,
            "text": "Iki amarga saka apa pang- gawening tangan-tanganira kang dhingin-dhingin, lan amarga Allah iku ora pisan atindak dudu marang para kawula"
        },
        {
            "chapter": 8,
            "verse": 52,
            "text": "Kaya tindake wonge Fir’aun sarta para ing sadurunge: padha angafiri ing timbalan-timbalaning Allah, mulane Allah anglebur dhe- weke, amarga saka dosane; sayekti Allah iku Kuwat, Abanget ing pamales"
        },
        {
            "chapter": 8,
            "verse": 53,
            "text": "Iki amarga dene Allah iku ora pisan angewahi nugraha kang wus Dinugrahakake marang sawijining bangsa, kajaba yen dheweke ango- wahi kahanane dhewe; lan amarga dene Allah iku Amiyarsa, Anguda- neni"
        },
        {
            "chapter": 8,
            "verse": 54,
            "text": "Kaya tindake wonge Fir’aun sarta para ing sadurunge: padha anggorohake timbalan-timbalaning Pangerane, mulane Ingsun angle- bur dheweke, amarga saka dosane lan Ingsun angelem wonge Fir’aun, lan kabeh iku wong kang padha atindak dudu"
        },
        {
            "chapter": 8,
            "verse": 55,
            "text": "Sayekti, ala-alane sato kewan iku mungguhing Allah para kang padha kafir, lah dheweke ora bakal padha angestu"
        },
        {
            "chapter": 8,
            "verse": 56,
            "text": "Dheweke, para kang padha aprajanjian karo sira, banjur padha angrusak prajanjiane marambah- rambah, lan padha ora prayitna"
        },
        {
            "chapter": 8,
            "verse": 57,
            "text": "Mulane manawa sira anem- puh dheweke ana ing paprangan, lah sira buyarna, sapa ing saburine, supaya dheweke padha elinga"
        },
        {
            "chapter": 8,
            "verse": 58,
            "text": "Lan manawa sira wedi cidra- ne sawijining golongan, lah uwuk- na atas dhadhasar padha-padha; sayekti Allah iku ora remen para wong cidra"
        },
        {
            "chapter": 8,
            "verse": 59,
            "text": "Lan para kang padha kafir aja padha ngira manawa dheweke ba- kal teka andhisiki; sayekti dhewek- e ora andadekake apes"
        },
        {
            "chapter": 8,
            "verse": 60,
            "text": "Lan padha cacawisa anggu- lang dheweke apa ing sabisanira, arupa kakuwatan lan arupa jaran kang cinancang ing wates, kanggo anggirisake mungsuhing Allah lan mungsuhira lan liya-liyane kajaba dheweke, kang sira padha ora weruh, kang Allah udani; lan barang apa bae kang sira wetokake ing dadalaning Allah, liliru genep bakal pinaringake marang sira, sarta sira ora bakal kinaniaya"
        },
        {
            "chapter": 8,
            "verse": 61,
            "text": "Lan manawa dheweke padha tumiyung marang dhame, lah sira tumiyunga mrono sarta kumandela marang Allah; sayekti Panjenengane iku Ingkang-Miyar- sa, Ingkang-Ngudaneni"
        },
        {
            "chapter": 8,
            "verse": 62,
            "text": "Lan manawa dheweke sume- dya ambalubuk sira, _ lah sayekti Allah iku wis cukup tumrape sira; Panjenengane iku Kang angu- watake sira kalawan pitulung-E lan kalawan para angestu"
        },
        {
            "chapter": 8,
            "verse": 63,
            "text": "Lan anggolongake ati-atine; saupama sira angetokna apa kang ana ing bumi kabeh, ora bakal sira bisa anggolongake ati-atine ana- nging Allah anggolongake dhe- weke; sayekti Panjenengane iku Minulya, Wicaksana"
        },
        {
            "chapter": 8,
            "verse": 64,
            "text": "E, Nabi! Allah iku wis cukup tumrape ing sira sarta pandhe- rekira, para angestu"
        },
        {
            "chapter": 8,
            "verse": 65,
            "text": "O, Nabi! ambobolehana para angestu, marang perang; mana- wa golonganira ana rongpuluh wong sing teguh atine, bakal ngalahake rongatus, lan manawa golonganira ana satus, bakal anga- lahake sewu para kang padha kafir, awit dene dheweke iku wong kang ora padha mangerti. A"
        },
        {
            "chapter": 8,
            "verse": 66,
            "text": "Ing samengko Allah angen- thengake sasangganira, sarta Pan- jenengane anguningani, yen apes dumunung ing sira; lah yen golonganira ana satus wong sing teguh atine, bakal angalahake rong atus, lan yen golonganira ana sewu, bakal angalahake rong ewu kalawan idining Allah; lan Allah iku anyartani para wong teguh atine"
        },
        {
            "chapter": 8,
            "verse": 67,
            "text": "Ora mungguh tumrape Nabi, yen ta amundhuta tawanan, kajaba manawa panjenengane perang sar- ta menang ana ing bumi; sira padha karep marang barang kang ora langgeng ing donya iki, mangka Allah angarsakake akhirat ; lan Allah iku Minulya, Wicaksana"
        },
        {
            "chapter": 8,
            "verse": 68,
            "text": "Saupama oraa ana undhang saka Allah kang wus dhumawuh ing dhisik, sayekti siksa kang gedhe wus anibani sira, amarga saka barang kang wus padha sira lakoni"
        },
        {
            "chapter": 8,
            "verse": 69,
            "text": "Lah padha mangana barang pakolihira ana ing paprangan, kang halal lan apik, sarta di padha prayitna ing Allah; sayekti Allah iku Apara- marta, Mahaasih"
        },
        {
            "chapter": 8,
            "verse": 70,
            "text": "O, Nabi! Calathua marang para tawanan kang ana ing tanga- nira: Manawa Allah anguningani ana kabecikan ing sajroning ati- atinira, Panjenengane bakal ama- ringi sira luwih becik tinimbang apa kang wis kapundhut saka ing sira,a sarta bakal angapura marang sira; lan Allah iku Aparamarta, Mahaasih"
        },
        {
            "chapter": 8,
            "verse": 71,
            "text": "Lan manawa dheweke padha arep anyidrani sira, lah temen dhe- weke iku ing sadurunge wis anyidrani Allah, ananging Pan- jenengane amaringi angu- wasani dheweke; lan Allah iku Angudaneni, Wicaksana"
        },
        {
            "chapter": 8,
            "verse": 72,
            "text": "Sayekti para kang padha angestu sarta oncat aninggal tuwin nyrempeng ing da- dalaning Allah kalawan bandhane lan jiwane sarta para kang padha aweh pangungsen lan mitulungi – iki padha dadi pangayoman sa- weneh marang sawenehe; wondene para kang padha angestu lan ora oncat aninggal , iku dudu bubuhanira pisan-pisan anggone angayomi, nganti saoncate; lan manawa dheweke padha anjaluk pitulungira ing dalem prakara agama, lah wajib ingatase sira anulungana, kajaba tumrap wong kang antaranira karo dheweke ana prajanjian, lan Allah iku Amirsani ing sabarang kang padha sira lakoni"
        },
        {
            "chapter": 8,
            "verse": 73,
            "text": "Wondene para kang padha kafir, iku padha dadi pangayoman saweneh marang sawenehe; iku manawa sira padha ora aninda- kake, bakal ana panindhesan ing bumi sarta wisuna kang gedhe"
        },
        {
            "chapter": 8,
            "verse": 74,
            "text": "Wondene para kang padha angestu sarta oncat aninggal lan anyrempeng ing dadalaning Allah, sarta para kang padha aweh pangungsen lan amitulungi – iki para wong angestu sajati; bakal padha oleh pangapura sarta rejeki kang mulya"
        },
        {
            "chapter": 8,
            "verse": 75,
            "text": "Wondene para kang sawise iku padha angestu sarta oncat aninggal tuwin anyrem- peng anyartani sira – iki golo- nganira; lan para kang padha duwe gagayutan sanak iku ing dalem kitabe Allah luwih cedhak sawe- neh marang sawenehe; sayekti Allah iku marang samubarang ngudaneni"
        },
        {
            "chapter": 9,
            "verse": 1,
            "text": "panyuwak dening Allah lan Utusan-E, marang para manembah brahala kang padha prajanjian karo sira"
        },
        {
            "chapter": 9,
            "verse": 2,
            "text": "Mulane lulungana ing bumi, patang sasi, sarta padha weruha, yen sira kabeh iku ora bisa angapesake Allah, sarta yen Allah angasorake para wong kafir"
        },
        {
            "chapter": 9,
            "verse": 3,
            "text": "Lan undhang-undhang saka Allah lan Utusan-E marang wong- wong ing dina haji gedhe, yen Allah lan Utusan-E wudhar saka tanggungan marang para manem- bah brahala; mulane manawa sira padha tobat, lah iku luwih becik tumrape sira, lan manawa sira padha mlengos, lah padha weruha, manawa sira kabeh iku ora bisa angapesake Allah; sarta angebang- ebanga para kang padha kafir kalawan siksa kang nglarani"
        },
        {
            "chapter": 9,
            "verse": 4,
            "text": "Kajaba para manembah bra- hala kang padha prajanjian karo sira, tumuli ora ambalenjani sira sathithik-thithika sarta ora ambi- yantu sapa-sapa anglawan sira; lah sira padha anyampurnakna marang dheweke, prajanjiane, tumeka wa- wangene: sayekti Allah iku remen marang kang padha prayitna"
        },
        {
            "chapter": 9,
            "verse": 5,
            "text": "Mulane, samangsa sasi-sasi suci wus kaliwat, lah para manem- bah brahala padha patenana ana ing ngendi katemunira dheweke, sarta padha sira cekela lan sira kepunga, tuwin sira adhanga ing sarupaning pandhedhepan; ana- nging manawa dheweke padha mratobat sarta padha anjumene- ngake salat lan ambayar zakat, lah padha sira mardikakna dadalane; sayekti, Allah iku Aparamarta, Mahaasih"
        },
        {
            "chapter": 9,
            "verse": 6,
            "text": "Lan manawa ana sawijining wong manembah brahala anjaluk pangayoman ing sira, lah iku sira ayomana, nganti dheweke angru- ngu sabdaning Allah, tumuli tekak- na enggon kaslametane; mangkene iki amarga saka dheweke iku wong sing ora weruh"
        },
        {
            "chapter": 9,
            "verse": 7,
            "text": "Kapriye bisane ana prajanjian tumrape para manembah brahala kalawan Allah sarta kalawan Utusan-E, kajaba tumrape para kang wis padha aprajanjian kala- wan sira ing sacedhake Masjid Suci? Mulane ing sajrone dheweke padha anuhoni marang sira, lah sira padha nuhonana marang dheweke; sa- yekti Allah iku remen marang wong kang padha prayitna"
        },
        {
            "chapter": 9,
            "verse": 8,
            "text": "Kapriye ! kang mangka, manawa dheweke unggula angalahake sira, ing dalem prakaranira dheweke padha ora angelingi tatalining kulawarga tuwin ora angelingi tatalining pra- janjian; dheweke padha angre- nakake sira kalawan cangkem- cangkeme ananging atine padha angemohi; lan keh-kehane dhe- weke iku para murang yekti"
        },
        {
            "chapter": 9,
            "verse": 9,
            "text": "Dheweke padha anampani pangaji sathithik ijole timbalan- timbalaning Allah, mulane padha nyimpang saka dadalan-E; sayekti, ala apa kang padha dilakoni"
        },
        {
            "chapter": 9,
            "verse": 10,
            "text": "Ing dalem prakarane wong kang angestu dheweke padha ora angelingi tatalining kulawarga tuwin ora angelingi tatalining prajanjian; lan iki para kang padha mlangkah wates"
        },
        {
            "chapter": 9,
            "verse": 11,
            "text": "Ananging manawa dheweke padha tobat sarta padha anjume- nengake salat tuwin ambayar zakat, lah iku padha sadulurira ing dalem agama; lan Ingsun amijang- mijangake timbalan-timbalan tu- mrap wong kang padha weruh"
        },
        {
            "chapter": 9,
            "verse": 12,
            "text": "Lan manawa dheweke padha anerak sepatane ing sawise prajan- jine, sarta padha angala-ala ing agamanira, lah padha perangana para pangareping kakafiran – sayekti, sepatane iku dudu barang-barang – supaya dheweke padha marenana"
        },
        {
            "chapter": 9,
            "verse": 13,
            "text": "Apa! apa sira ora bakal padha merangi wong-wong kang padha anerak sepatane sarta padha angrantam anundhung Utusan tuwin padha amiwiti nyerang sira dhisik; apa ta sira padha wedi marang dheweke? Ananging Allah iku, luwih bener yen sira padha wedia ing Panjenengane, manawa sira iku padha wong angestu"
        },
        {
            "chapter": 9,
            "verse": 14,
            "text": "Padha merangana dheweke; Allah bakal aniksa dheweke kala- wan tangan-tanganira sarta bakal angasorake dheweke tuwin amitu- lungi sira ngalawan dheweke, apa dene bakal anglipur atine para wong angestu"
        },
        {
            "chapter": 9,
            "verse": 15,
            "text": "Sarta bakal angilangi pamuri- nging ati-atine, sarta Allah bakal bali marang sapa kang dadi kapareng-E, lan Allah iku Angudaneni, Wicaksana"
        },
        {
            "chapter": 9,
            "verse": 16,
            "text": "Apa ta sira padha angira manawa sira bakal padha ditogake bae, kang mangka Allah durung anguningani golonganira kang padha anderpati sarta padha ora ngalap mitra dharma saliyane Allah lan Utusan-E tuwin para angestu; lan Allah iku waspada marang apa kang padha sira lakoni"
        },
        {
            "chapter": 9,
            "verse": 17,
            "text": "Para manembah brahala ora wenang yen anekanana masjid- masjiding Allah, kalawan ange- dhengake awake yen kafir; iki para kang panggawe-panggawene pa- dha muspra,a lan ana ing geni anggone bakal padha manggon"
        },
        {
            "chapter": 9,
            "verse": 18,
            "text": "Kang anekani masjid-masjid- ing Allah iku mung sapa kang angestu ing Allah lan dina akhir sarta anjumenengake salat tuwin ambayar zakat, apa dene ora wedi sapa-sapa kajaba Allah; mulane manawa-manawa, iki bakal padha dadi golongane wong kang padha manut ing dalan kang bener"
        },
        {
            "chapter": 9,
            "verse": 19,
            "text": "Apa aweh ngombe para kang anindakake haji sarta anjaga Masjid Suci sira anggep padha kaya wong sing angestu ing Allah lan dina akhir sarta anderpati ing dadalaning Allah? iku ora padha mungguhing Allah; lan Allah iku ora nuntun marang wong kang padha atindak dudu"
        },
        {
            "chapter": 9,
            "verse": 20,
            "text": "Para kang padha angestu sarta padha ngili atinggal apa dene anderpati ing dadalaning Allah kalawan ban- dhane lan nyawane, iku luwih gedhe darajate mungguhing Allah; lan iki para kang padha katekan"
        },
        {
            "chapter": 9,
            "verse": 21,
            "text": "Pangerane amartani becik kalawan wilasa saka Panjenengane sarta pirena tuwin patamanan, kang ana ing kana bakal padha oleh nugraha kang tetep lestari"
        },
        {
            "chapter": 9,
            "verse": 22,
            "text": "Padha manggon ing kono salawase; sayekti Allah iku kang kagungan ganjaran kang agung"
        },
        {
            "chapter": 9,
            "verse": 23,
            "text": "E, sira kang padha angestu, aja sira padha angalap pangayo- man para bapanira lan para sa- dulurira, manawa dheweke padha luwih dhemen kakafiran tinimbang iman; lan sapa golonganira sing angalap pangayoman dheweke lah iku wong kang padha atindak dudu"
        },
        {
            "chapter": 9,
            "verse": 24,
            "text": "Calathua: Manawa bapak-ba- pakira lan anak-anakira lanang lan sadulur-sadulurira lan rabi-rabinira lan kulawarganira sarta bandha- bandhanira olehira angupajiwa, tu- win dagangan kang sira kuwatirake bubruke apa dene omah-omah kang nyenengake sira, iku luwih tinresnan marang sira tinimbang Allah lan Utusan-E tuwin ander- pati ing dadalan-E, lah padha sira ngentenana nganti Allah anekak- ake parentah-E; lan Allah iku ora nuntun wong-wong kang murang yekti"
        },
        {
            "chapter": 9,
            "verse": 25,
            "text": "Sayekti temen Allah wus mitulungi sira ing paprangan sapirang-pirang sarta ing dinane Hunain, nalika kehing cacahira andadekake kumalungkungira na- nging ora migunani apa-apa marang sira, sarta bumi dadi rupek ingatase sira, sanajan ta jembar; tumuli sira padha ambalik mun- dur"
        },
        {
            "chapter": 9,
            "verse": 26,
            "text": "Tumuli Allah anurunake katentreman-E marang Utusan-E lan marang para angestu, sarta anurunake wadyabala kang sira ora weruh lan aniksa para kang padha kafir, lan ya iku piwalesing para kafir"
        },
        {
            "chapter": 9,
            "verse": 27,
            "text": "Tumuli Allah bakal bali ing sawise iku marang sapa kang dadi kaparenging karsa- Ne, lan Allah iku Aparamarta, Mahaasih"
        },
        {
            "chapter": 9,
            "verse": 28,
            "text": "E, sira kang padha angestu, para manembah brahala iku lugu jember mulane sapungkure taun iki aja padha cedhak-cedhak Masjid Suci; lan manawa sira padha kuwatir kamlaratan, lah Allah bakal anyugihake sira saka lubering paparinge, manawa dadi kaparenging karsa-Ne; sayekti Allah iku Angudaneni, Wicak- sana"
        },
        {
            "chapter": 9,
            "verse": 29,
            "text": "Padha peranga lumawan para kang padha ora angestu ing Allah lan ing dina akhir sarta ora padha anglarangi apa kang dilarangi dening Allah lan Utusan-E, apa dene padha ora manut agama sanyata, yaiku ewone para kang padha kaparingan Kitab, nganti dheweke padha ambayar pajeg, du- munung angakoni kang kinawasa tuwin dheweke tun- dhuke"
        },
        {
            "chapter": 9,
            "verse": 30,
            "text": "Wong-wong Yahudi ujar, \"Esra iku putrane Allah,\" dene wong-wong Nasrani ujar, \"Mesias iku putrane Allah.\" Pratelan kasebut tanpa dhasar, mung ngandharake tembung-tembung saka wong-wong kafir sadurunge. Muga-muga Allah ngukum dheweke! Kepiye carane bisa disalahake - saka kasunyatane"
        },
        {
            "chapter": 9,
            "verse": 31,
            "text": "Dheweke njupuk rabine lan biksu uga Mesias, putrane Maria, dadi raja saliyane Allah, sanajan dheweke diprentah supaya ora nyembah kajaba mung Siji Gusti Allah. Ora ana dewa sing pantes nyembah˺ kajaba Panjenengane. Dheweke kaluhurake luwih saka apa sing digandhengake karo Panjenengane"
        },
        {
            "chapter": 9,
            "verse": 32,
            "text": "Dheweke padha arep nyirep papadhanging Allah kalawan cang- kem-cangkeme, ananging Allah ora marengake, kajaba malah arsa nyampurnakake papadhang-E, sa- najan para kafir padha gething"
        },
        {
            "chapter": 9,
            "verse": 33,
            "text": "Panjenengane iku kang wus angutus Utusan-E kalawan tuntu- nan sarta agama sanyata, supaya Panjenengane anglindhihake iki marang agama sakabehe, sanajan para manembah brahala padha gething"
        },
        {
            "chapter": 9,
            "verse": 34,
            "text": "E, sira para kang padha angestu, sayekti akeh-akehe para winasis sarta para pandhita mau temen padha mangan bandhane wong-wong kalawan ora bener sarta padha anyimpangake lan para kang padha anumpuk emas lan salaka sarta ora ditanjakake ing dadalaning Allah, lah padha sira bubungaha kalawan siksa kang nglarani"
        },
        {
            "chapter": 9,
            "verse": 35,
            "text": "Ing dinane manawa iku diobong ana ing genining naraka, banjur bathuk-bathuke lan lam- bung-lambunge sarta geger-gegere diecos nganggo iku: Iki apa kang sira tumpuk kanggo awakmu dhe- we, mulane padha rasakna apa kang wus padha sira tumpuk"
        },
        {
            "chapter": 9,
            "verse": 36,
            "text": "Sayekti wilangane sasi iku mungguhing Allah ana rolas ing dalem kitabing Allah, wiwit dina nalika Panjenengane nitahake langit-langit lan bumi, iku sing papat suci;a iku petungan kang jejeg; mulane ing dalem prakara iku aja padha atindak dudu marang awakira dhewe, sarta padha merangana para manembah bra- hala kaya anggone dheweke ame- rangi sira kabeh; sarta padha weruha, manawa Allah iku anyar- tani para kang padha anjaga dhirine"
        },
        {
            "chapter": 9,
            "verse": 37,
            "text": "Nyumenekake iku lugu angundhaki ing kakafiran, kang andadekake sasare para kang padha kafir, ing sawijining taun padha nerak iku, ing liyane taun padha anucekake iku, amrih dheweke bisa ange- plokake wilanganing kang disucekake dening Allah, mulane dadi padha nerak apa kang disucekake dening Allah; alaning panggawe-panggawene pinaes- paes tumrap dheweke;a lan Allah iku ora nuntun para wong kang padha kafir"
        },
        {
            "chapter": 9,
            "verse": 38,
            "text": "E, para kang padha angestu! apa ta karananira, dene nalika sira didhawuhi: Padha mangkata sira ing dadalaning Allah, sira padha abot kudu andheprok menyang bumi; apa sira wus legawa kala- wan kauripan donya tinimbang akhirat? Ananging pasadhiyan kauripan donya iku katimbang karo akhirat mung sapele"
        },
        {
            "chapter": 9,
            "verse": 39,
            "text": "Manawa sira padha ora mang- kat, Panjenengane bakal aniksa sira kalawan siksa kang nglarani sarta bakal nyalini wong sali- yanira, lan sira ora bakal mitunani Panjenengane barang-barang; lan Allah iku marang samubarang kawasa"
        },
        {
            "chapter": 9,
            "verse": 40,
            "text": "Manawa sira padha ora mitu- lungi dheweke, lah temen Allah mitulungi dheweke nalika para kang padha kafir anundhung dhe- weke, dheweke iku angka lorone loro nalika sakarone padha ana ing guwa, nalika dheweke anyalathu marang mitrane: Aja susah, sayekti Allah anyartani aku kabeh; tumuli Allah anurunake katentre- man-E marang dheweke sarta anguwatake dheweke kalawan wadyabala kang ora katon ing sira, tuwin andadekake asor tembunge para kang padha kafir; lan sab- daning Allah iku kang luhur; lan Allah iku Minulya, Wicaksana"
        },
        {
            "chapter": 9,
            "verse": 41,
            "text": "Padha mangkata, kalawan entheng lan kalawan abot, sarta padha andarpatia kalawan bandha- nira lan awakira ing dadalaning Allah; iki luwih becik tumrape sira, manawa sira padha weruh"
        },
        {
            "chapter": 9,
            "verse": 42,
            "text": "Manawa iku kauntungan kang parek sarta lalakon kang cedhak, amasthi dheweke padha andherek ing sira, ananging lala- kon rekasa iku kadohan ingatase dheweke; sarta dheweke padha sepata kalawan Allah: Manawi kula sami sageda, saestu kula sami mangkat andherek sampeyan. Dheweke pa- dha angrusak jiwane dhewe, sarta Allah Angudaneni, manawa dhe- weke temen padha wong doracara"
        },
        {
            "chapter": 9,
            "verse": 43,
            "text": "Allah amuwung ing sira! yagene sira angidini marang dhe- weke ing sadurunge dadi terang tumrape sira para kang padha temen sarta sira weruh para wong doracara"
        },
        {
            "chapter": 9,
            "verse": 44,
            "text": "Ora padha njaluk pamit ma- rang sira para kang padha angestu ing Allah lan dina akhir saka ing anderpati kala- wan bandhane sarta awake, lan Allah iku Angudaneni ing wong- wong kang padha anjaga dhirine"
        },
        {
            "chapter": 9,
            "verse": 45,
            "text": "Mung para kang padha ora angestu ing Allah lan dina akhir kang anjaluk pamit ing sira sarta kang atine padha semang-semang, mulane ing sajroning semang- semange dheweke padha malang tumolih"
        },
        {
            "chapter": 9,
            "verse": 46,
            "text": "Lan manawa dheweke padha nedya mangkat, iku dheweke mas- thi anyadhiyakake ubarampene, ananging Allah ora rena marang gumregahe, mulane Panjenengane angendhakake dheweke sarta di- pangandikani: Padha karia karo wong kang padha kari"
        },
        {
            "chapter": 9,
            "verse": 47,
            "text": "Manawa dheweke padha mangkata tunggal sira, ora angun- dhaki apa-apa ing sira kajaba karusakan, lan masthi padha agawe onar ing antaranira, padha angarah cocongkrahan ing antara- nira, lan ing golonganira ana kang padha angrungokake marang dhe- weke; lan Allah iku Angudaneni marang wong kang padha atindak dudu"
        },
        {
            "chapter": 9,
            "verse": 48,
            "text": "Sayekti temen ing sadurunge iku dheweke wis padha angarah cocongkrahan sarta padha ambudidaya nandukake upaya lumawan sira, nganti tekaning kanyataan sarta menange paren- tahing Allah, sanajan dheweke padha gething"
        },
        {
            "chapter": 9,
            "verse": 49,
            "text": "Lan sawenehe ana kang cala- thu: Mugi aparing pamit dhateng kula, sarta sampun anyobi ing kula. Sayekti dheweke iku wis padha tumiba ing sajroning coba, lan sayekti temen naraka iku angliputi para kafir"
        },
        {
            "chapter": 9,
            "verse": 50,
            "text": "Manawa becik tumiba ing sira iku anusahake dheweke lan manawa bilai angenani sira, padha calathu: Temen, aku wis padha prayitna ing sadurunge marang prakaraku dhewe; karo padha mle- ngos sarta padha bungah"
        },
        {
            "chapter": 9,
            "verse": 51,
            "text": "Calathua: Ora ana kang ange- nani aku, kajaba apa kang wus tinamtu dening Allah tumrap marang aku: Panjenengane iku Pa- ngayomanku; lan, mulane, marang Allah kudune anggone sumendhe para angestu"
        },
        {
            "chapter": 9,
            "verse": 52,
            "text": "Calathua: Apa sira padha angajap tumrap marang aku kajaba salah sijine becik loro? Lan aku padha angajap tumrap marang sira, supaya Allah anibani sira kalawan siksa saka ngarsa-Ne utawa asarana tangan-tanganku. Mulane padha angajapa; aku iya padha angajap barengan karo sira"
        },
        {
            "chapter": 9,
            "verse": 53,
            "text": "Calathua: Sira padha cucula bandha, kalawan pambangun turut utawa kalawan kepeksa, iku ora bakal tinarima; sayekti sira iku wong kang murang yekti"
        },
        {
            "chapter": 9,
            "verse": 54,
            "text": "Ora ana kang angalang-alangi bisane katarima anggone padha cucul bandha, kajaba anggone angafiri marang Allah lan marang Utusan-E sarta anggone ora ane- kani salat kajaba kalawan bot- boten, apa dene anggone ora padha cucul bandha kajaba kalawan kepeksa"
        },
        {
            "chapter": 9,
            "verse": 55,
            "text": "Mulane aja angedabake sira bandha-bandhane lan anak-anake, iku Allah mung angarsakake ka- agem lantaran niksa dheweke ana ing kauripan donya iki lan nyawane padha oncat sajrone dheweke isih padha wong kafir"
        },
        {
            "chapter": 9,
            "verse": 56,
            "text": "Lan dheweke padha sepata kalawan Allah, yen dheweke iku temen padha golonganira, lan ora pisan dhe- weke iku padha golonganira, ananging dheweke iku wong kang padha wedi"
        },
        {
            "chapter": 9,
            "verse": 57,
            "text": "Upama oleha pangungsen utawa guwa, utawa pandhelikan, amasthi padha nuju mrono sarta padha enggal anggendring lumayu"
        },
        {
            "chapter": 9,
            "verse": 58,
            "text": "Lan sawenehe ana kang nyatur ala ing sira ing dalem prakara dana; lah manawa ana sing diwenehake dheweke padha lega atine, lan manawa ora ana sing diwenehake, sanalika padha banget muring-muringe"
        },
        {
            "chapter": 9,
            "verse": 59,
            "text": "Lan manawa dheweke padha narima apa paparinge Allah lan Utusan-E marang dheweke sarta padha angucap: Allah wus nyukupi marang aku: Allah bakal enggal amaringi aku saka lube- ring paparing-E, lan mangkono uga Utusan-E; sayekti marang Allah anggonku padha nyunyu- wun"
        },
        {
            "chapter": 9,
            "verse": 60,
            "text": "Dana iku mung tumanja marang para wong kacingkrangan lan wong kebutuh lan para kang katetep tumandang gawe ingatase prakara iku lan para kang atine ditumiyungake lan kanggo nebusi kawula tawanan lan para kang keblebek ing utang lan ana ing dadalane Allah lan wong lalaku: undhanging Allah; lan Allah iku Angudaneni, Wicaksana"
        },
        {
            "chapter": 9,
            "verse": 61,
            "text": "Lan sawenehe ana kang padha banget angribedake Nabi sarta acalathua: Dheweke iku wong sing anggugu sabarang kang dirungu. Calathua: Wong kang angrungokake kang becik tumrape sira, angestu ing Allah lan ngandel marang para angestu, sarta wilasa tumrap sawenehira kang padha angestu; wondene para kang padha banget angribedake nabi, iku bakal oleh siksa kang nglarani"
        },
        {
            "chapter": 9,
            "verse": 62,
            "text": "Dheweke padha supata kala- wan Allah marang sira, amurih pirenanira; lan Allah sarta Utusan-E, iku luwih bener yen dheweke padha angre- nakna Panjenengane, manawa dhe- weke iku padha wong angestu"
        },
        {
            "chapter": 9,
            "verse": 63,
            "text": "Apa padha ora weruh, yen sapa sing anglawan Allah lan Utusan-E sayekti bakal oleh geni naraka, bakal manggon ing kono? Iku asor kang gedhe"
        },
        {
            "chapter": 9,
            "verse": 64,
            "text": "Para wong lamis padha kuwatir, yen ana surat tinurunake marang dheweke, kang bakal ameruhake marang dheweke apa kang ana ing sajroning ati-atine. Calathua: Padha angguguyua, sa- yekti Allah iku bakal anglahirake apa kang padha sira kuwatirake"
        },
        {
            "chapter": 9,
            "verse": 65,
            "text": "Lan manawa dheweke padha sira takoni, masthi padha mang- suli: Aku iki mung padha caturan sembranan lan guguyon. Calathua: Apa marang Allah sarta timbalan- timbalan-E tuwin Utusan-E ang- gonmu padha angguguyu"
        },
        {
            "chapter": 9,
            "verse": 66,
            "text": "Aja padha agawe santolan; temen sira padha angafiri ing sawise sira angestu; manawa Ingsun angapura sawenehira sagolongan, Ingsun bakal aniksa sagolongan amarga saka anggone padha dosa"
        },
        {
            "chapter": 9,
            "verse": 67,
            "text": "Para wong lamis lanang lan para wong lamis wadon iku kabeh padha; padha marentahake marang ala sarta menging marang becik tuwin padha anggegem tangan- tangane; padha anglirwakake Allah, mulane Panjenengane ang- lirwakake dheweke; sayekti para wong lamis iku para murang yekti"
        },
        {
            "chapter": 9,
            "verse": 68,
            "text": "Allah wis anyagahi geni naraka marang para lamis lanang lan para lamis wadon sarta para kafir, dimen padha manggon ing kono; iku wis nyukupi dheweke; sarta Allah ambendoni dheweke tuwin bakal padha oleh siksa kang mindeng"
        },
        {
            "chapter": 9,
            "verse": 69,
            "text": "Kaya dene para ing saduru- ngira: iku padha luwih banget saka sira mungguhing kakuwatan sarta luwih akeh mungguhing bandha lan anak, mulane dheweke padha oleh pandume; lah sira iya padha oleh pandumira, kaya dene para ing sadurungira anggone oleh pan- dume; sarta sira padha cacaturan ngayawara kaya anggone dheweke wus caturan ngayawara. Iki kang panggawe-panggawene padha mus- pra ing dalem donya lan akhirat; lan iki para kang padha kapitunan"
        },
        {
            "chapter": 9,
            "verse": 70,
            "text": "Apa ora wus tumeka marang dheweke pawartane para ing sadu- runge; wonge Nuh lan ‘Ada lan Tsamudb sarta wonge Ibrahim tuwin para wong ing Madyanc apa dene ing kutha-kutha kang padha karubuhaked; utusane wis padha anekani dheweke kala- wan tandha-tandha yekti; mulane dudu Allah Kang atindak dudu marang dheweke, nanging dhe- weke dhewe kang atindak dudu marang awake"
        },
        {
            "chapter": 9,
            "verse": 71,
            "text": "Wondene para wong lanang angestu lan wong wadon angestu, iku padha dadi pangayoman sa- weneh marang sawenehe; padha marentahake marang becik sarta menging marang ala tuwin padha anjumenengake salat apa dene padha ambayar zakat lan amba- ngun turut ing Allah lan utusan-E; iki, Allah bakal amaringi wilasa dheweke; sayekti Allah iku Maha- mulya, Wicaksana"
        },
        {
            "chapter": 9,
            "verse": 72,
            "text": "Allah wus anyagahi patama- nan wong lanang angestu lan wong wadon angestu, kang ing jerone kali-kaline padha mili, dimen padha manggon ing kono, sarta padunungan kang becik ing sa- jrone patamanan kang langgeng, sarta kabeh iku kang becik dhewe yaiku pirena saka ing Allah – mangkono iku pakolih kang gedhe"
        },
        {
            "chapter": 9,
            "verse": 73,
            "text": "E, Nabi! dianderpati marang para kafir sarta para lamis tuwin di kenceng marang dheweke; lan padunungane ing naraka, sarta ala wusanane"
        },
        {
            "chapter": 9,
            "verse": 74,
            "text": "Dheweke padha supata kala- wan Allah, yen ora angucap apa-apa, mangka sayekti temen padha angucapake pangucap kakafiran, sarta padha kafir sawise Islame, sarta padha anjangka marang barang kang dhe- weke padha ora bisa katekan, lan dheweke padha ora nyawadi, mung amarga dene Allah lan Utusan-E anyugihake dheweke saka lubering paparing-E; mulane, manawa dheweke padha tobat, iku bakal becik tumrape dheweke, lan manawa padha mle- ngos, Allah bakal aniksa dheweke kalawan siksa kang nglarani ing dalem donya lan akhirat, lan ana ing bumi padha ora duwe pangayo- man lan ora panulung"
        },
        {
            "chapter": 9,
            "verse": 75,
            "text": "Lan sawenehe ana kang apra- janji marang Allah: Manawa Pan- jenengane amaringake lubering paparing-E marang aku, amasthi aku padha aweh dana lan amasthi aku dadi golongane para wong becik"
        },
        {
            "chapter": 9,
            "verse": 76,
            "text": "Lah bareng Allah amaringi dheweke saka lubering paparing-E, ing kono banjur padha kumed sarta padha mlengos lan padha mundur"
        },
        {
            "chapter": 9,
            "verse": 77,
            "text": "Mulane Panjenengane anung- ka dheweke asarana andhedheki lalamisan ing sajroning ati-atine, tumeka ing dina sapatemone karo Panjenengane, amarga saka ang- gone anyidrani Allah apa kang disanggemake marang Panjene- ngane sarta amarga saka anggone padha goroh"
        },
        {
            "chapter": 9,
            "verse": 78,
            "text": "Apa dheweke padha ora weruh, yen Allah iku Angudaneni pagedhongane sarta rantamane kang winadi, apa dene yen Allah iku Ingkang-Mahawikan ing samu- barang kang tan katon"
        },
        {
            "chapter": 9,
            "verse": 79,
            "text": "Para kang padha anyawadi marang para angestu kang kalawan mulunge dhewe anggone adadana lan para kang padha tinemu ora bisa kajaba kalawan sakuwasane, dadi padha anggu- guyu marang dheweke; Allah males marang dheweke anggone angguguyu sarta dheweke bakal oleh siksa kang nglarani"
        },
        {
            "chapter": 9,
            "verse": 80,
            "text": "Dheweke padha sira suwunna pangapura, utawa aja padha sira suwunake pangapura; sanajan ta padha sira suwunake pangapura rambah ing pitung puluh, lah ora bakal Allah angapura marang dheweke, amarga saka anggone angafiri ing Allah lan Utusan-E, lan Allah iku ora anuntun ing wong kang padha murang yekti"
        },
        {
            "chapter": 9,
            "verse": 81,
            "text": "Para kang tininggal kari pa- dha bungah, amarga saka anggone thethenguk sapungkure Utusaning Allah sarta padha gething yen anderpatia ing dadalaning Allah kalawan bandhane lan awake, tuwin padha calathu: Aja padha mangkat ing papanas. Calathua: Genining naraka iku luwih banget panase. Yen ta dheweke padha ngretia"
        },
        {
            "chapter": 9,
            "verse": 82,
            "text": "Mulane bakal padha sathithik angguyune lan akeh nangise, mi- nangka wawales marang apa kang wus padha dilakoni"
        },
        {
            "chapter": 9,
            "verse": 83,
            "text": "Mulane, manawa Allah angu- lihake sira katemu papanthan golo- ngane, dheweke padha anja- luk palilah arep mangkat, lah sira wangsulana: ora pisan sira bakal mangkat karo aku, salawase, lan ora pisan sira bakal merangi mung- suh karo aku; sayekti sira iku dhek sapisanane dhemen thethenguk, mulane saiki padha thethenguka karo wong kang padha keri"
        },
        {
            "chapter": 9,
            "verse": 84,
            "text": "Lan salawase aja pisan sira anyalatake salah sawiji saka golo- ngane, kang mati, lan aja sira ngadeg ing kubure; sayekti dhe- weke iku padha angafiri marang Allah lan Utusan-E, sarta bakal padha mati sajrone murang yekti"
        },
        {
            "chapter": 9,
            "verse": 85,
            "text": "Lan aja anggawokake marang sira bandhane lan anak-anake; iku karsaning Allah mung kagem sarana aniksa dheweke ing donya, sarta supaya bakal pecating jiwane dheweke isih padha wong kafir"
        },
        {
            "chapter": 9,
            "verse": 86,
            "text": "Lan samangsa surat tinuru- nake andhawuhake: Padha anges- tokna ing Allah sarta padha anderpatia anyartani Utusan-E, sawenehe kang kaserenan kasu- gihan padha anjaluk pamit marang sira sarta calathu: Mugi kula ka- tilar kemawon, kajengipun angan- cani ingkang sami thethenguk punika"
        },
        {
            "chapter": 9,
            "verse": 87,
            "text": "Dheweke padha seneng yen anyartanana para kang padha kari, sarta wus diecap ana ing ati-atine, mulane padha ora mangerti"
        },
        {
            "chapter": 9,
            "verse": 88,
            "text": "Ananging utusan lan para kang padha angestu, kanthine, padha anderpati kalawan bandhane lan awake; lan ya iki kang bakal padha oleh barang becik-becik, lan yaiki kang bakal padha begja"
        },
        {
            "chapter": 9,
            "verse": 89,
            "text": "Allah wus anyadhiyani pata- manan marang dheweke, kang ing jerone kali-kaline padha mili, dimen padha manggon ing kono; iku pakoleh kang gedhe"
        },
        {
            "chapter": 9,
            "verse": 90,
            "text": "Lan kang padha anglirwa- kake, yaiku wong-wong sagara wedhi, padha teka, amrih padha diwenehna pamit lan para kang padha anggorohake Allah lan Utusan-E padha thethenguk ; golongane, para kang padha kafir, bakal ditibani siksa kang nglarani"
        },
        {
            "chapter": 9,
            "verse": 91,
            "text": "Ora pisan ala ingatase wong apes, lan wong-wong lara, lan para kang padha kasepen waragad samangsane padha tulus marang Allah lan Utusan-E: Ora ana dalan marang wong kang padha agawe becik ; lan Allah iku Aparamarta, Mahaasih"
        },
        {
            "chapter": 9,
            "verse": 92,
            "text": "Lan ora pisan ing atase para kang, nalika tumeka marang sira amrih padha sira emota, padha sira kandhani: Aku ora bisa oleh saranane kanggo angemot sira; dheweke padha bali kalawan mripate andarojos luhe amarga saka susahe, dene padha ora entuk apa kang dienggo waragad"
        }
    ]
}
{
    "rukus": [
        {
            "chapter": 76,
            "verse": 1,
            "text": "అనంత కాలచక్రంలో, మానవుడు తాను చెప్పుకోదగిన వస్తువు కాకుండా ఉన్న సమయం గడవలేదా"
        },
        {
            "chapter": 76,
            "verse": 2,
            "text": "నిశ్చయంగా, మేము మానవుణ్ణి ఒక మిశ్రమ వీర్యబిందువుతో సృష్టించాము. అతనిని పరీక్షించటానికి, మేము అతనిని వినేవాడిగా, చూసేవాడిగా చేశాము"
        },
        {
            "chapter": 76,
            "verse": 3,
            "text": "నిశ్చయంగా, మేము అతనికి మార్గం చూపాము. ఇక అతడు కృతజ్ఞుడు కావచ్చు, లేదా కృతఘ్నుడూ కావచ్చు"
        },
        {
            "chapter": 76,
            "verse": 4,
            "text": "నిశ్చయంగా, మేము సత్యతిరస్కారుల కొరకు సంకెళ్ళను, మెడలో పట్టాలను మరియు భగభగ మండే నరకాగ్నిని (సఈరానుసిద్ధపరచి ఉంటాము)"
        },
        {
            "chapter": 76,
            "verse": 5,
            "text": "నిశ్చయంగా, పుణ్యాత్ములు కాఫూర్ అనే ఒక చెలమ నుండి ఒక గిన్నెలో తెచ్చిన (పానీయాన్ని) త్రాగుతారు"
        },
        {
            "chapter": 76,
            "verse": 6,
            "text": "ధారాళంగా పొంగి ప్రవహింప జేయబడే ఊటల నుండి, అల్లాహ్ దాసులు త్రాగుతూ ఉంటారు"
        },
        {
            "chapter": 76,
            "verse": 7,
            "text": "వారు తమ మొక్కుబడులను పూర్తి చేసుకున్నవారై ఉంటారు. మరియు దాని హాని అన్ని వైపులా క్రమ్ముకొనే, ఆ దినమును గురించి భయపడుతూ ఉంటారు"
        },
        {
            "chapter": 76,
            "verse": 8,
            "text": "మరియు అది తమకు ప్రీతికరమైనప్పటికీ వారు నిరుపేదలకు మరియు అనాథలకు మరియు ఖైదీలకు, ఆహారం పెట్టేవారై ఉంటారు"
        },
        {
            "chapter": 76,
            "verse": 9,
            "text": "వార (వారితో ఇలా అంటారు): \"వాస్తవానికి మేము అల్లాహ్ ప్రసన్నత కొరకే మీకు ఆహారం పెడుతున్నాము. మేము మీ నుండి ఎలాంటి ప్రతిఫలం గానీ, లేదా కృతజ్ఞతలు గానీ ఆశించటం లేదు"
        },
        {
            "chapter": 76,
            "verse": 10,
            "text": "నిశ్చయంగా, మేము మా ప్రభువు నుండి వచ్చే ఉగ్రమైన, దుర్భరమైన, ఆ దినానికి భయపడుతున్నాము"
        },
        {
            "chapter": 76,
            "verse": 11,
            "text": "కావున అల్లాహ్ వారిని ఆ దినపు కీడు నుండి కాపాడాడు. మరియు వారికి ఉల్లాసాన్ని మరియు ఆనందాన్ని ప్రసాదించాడు"
        },
        {
            "chapter": 76,
            "verse": 12,
            "text": "మరియు వారి సహనానికి ప్రతిఫలంగా వారికి స్వర్గాన్ని మరియు పట్టు వస్త్రాలను ఇచ్చాడు"
        },
        {
            "chapter": 76,
            "verse": 13,
            "text": "అందులో, వారు ఎత్తైన పీఠాల మీద దిండ్లకు ఆనుకొని కూర్చొని ఉంటారు. అందులో వారు ఎండ (బాధ) గానీ, చలి తీవ్రతను గానీ చూడరు"
        },
        {
            "chapter": 76,
            "verse": 14,
            "text": "మరియు అందులో వారిపై నీడలు పడుతుంటాయి. దాని ఫలాల గుత్తులు వారికి అందుబాటులో ఉంటాయి"
        },
        {
            "chapter": 76,
            "verse": 15,
            "text": "మరియు వారి మధ్య వెండి పాత్రలు మరియు గాజుగ్లాసులు త్రిప్ప బడుతూ ఉంటాయి"
        },
        {
            "chapter": 76,
            "verse": 16,
            "text": "ఆ గాజు గ్లాసులు స్ఫటికం వలే తెల్లవైన వెండితో చేయబడి ఉంటాయి. అవి నియమబద్ధాం నింపబడి ఉంటాయి"
        },
        {
            "chapter": 76,
            "verse": 17,
            "text": "మరియు వారికి సొంటి కలిపిన మధుపాత్రలు త్రాగటానికి ఇవ్వబడతాయి"
        },
        {
            "chapter": 76,
            "verse": 18,
            "text": "అది స్వర్గంలోని సల్ సబీల్ అనే పేరు గల ఒక ఊట"
        },
        {
            "chapter": 76,
            "verse": 19,
            "text": "మరియు వారి మద్య శాశ్వతంగా, యవ్వనులుగా ఉంటే బాలురు తిరుగుతూ ఉంటారు. మరియు నీవు వారిని చూస్తే, వారిని వెదజల్లిన ముత్యాలుగా భావిస్తావు"
        },
        {
            "chapter": 76,
            "verse": 20,
            "text": "మరియు నీవు అక్కడ (స్వర్గంలో) చూస్తే, ఎక్కడ చూసినా ఆనందమే పొందుతావు. మరియు ఒక మహత్తర సామ్రాజ్య వైభవం కనిపిస్తుంది"
        },
        {
            "chapter": 76,
            "verse": 21,
            "text": "వారి ఒంటి మీద సన్నని ఆకుపచ్చని శ్రేష్ఠమైన పట్టు వస్త్రాలు మరియు బంగారు జలతారు అల్లిన దుస్తులుంటాయి. మరియు వారికి వెండి కంకణాలు తొడిగించబడతాయి. మరియు వారి ప్రభువు వారికి నిర్మలమైన పానీయాన్ని త్రాగటానికి ప్రసాదిస్తాడు"
        },
        {
            "chapter": 76,
            "verse": 22,
            "text": "(వారితో ఇలా అనబడుతుంది): \"నిశ్చయంగా, ఇది మీకు ఇవ్వబడే ప్రతిఫలం. ఎందుకంటే, మీ శ్రమ అంగీరించబడింది"
        }
    ]
}
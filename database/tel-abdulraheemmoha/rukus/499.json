{
    "rukus": [
        {
            "chapter": 68,
            "verse": 34,
            "text": "నిశ్చయంగా, దైవభీతి గలవారికి వారి ప్రభువు వద్ద పరమానందకరమైన స్వర్గవనాలు ఉంటాయి"
        },
        {
            "chapter": 68,
            "verse": 35,
            "text": "ఏమీ? మేము విధేయులను (ముస్లింలను) నేరస్థులతో సమానంగా ఎంచుదుమా"
        },
        {
            "chapter": 68,
            "verse": 36,
            "text": "మీకేమయింది? మీరు ఏ విధమైన నిర్ణయాలు చేస్తున్నారు"
        },
        {
            "chapter": 68,
            "verse": 37,
            "text": "మీ వద్ద ఏదయినా (దివ్య) గ్రంథముందా? దాని నుండి మీరు నేర్చుకోవటానికి"
        },
        {
            "chapter": 68,
            "verse": 38,
            "text": "నిశ్చయంగా, అందులో మీకు, మీరు కోరేదంతా ఉందని"
        },
        {
            "chapter": 68,
            "verse": 39,
            "text": "లేక, పునరుత్థాన దినం వరకు, మీరు నిర్ణయించుకున్నదే మీకు తప్పక లభిస్తుందని, మేము మీతో చేసిన గట్టి ప్రమాణం ఏదైనా ఉందా"
        },
        {
            "chapter": 68,
            "verse": 40,
            "text": "వారిలో దీనికి ఎవడు హామీగా ఉన్నాడో అడుగు"
        },
        {
            "chapter": 68,
            "verse": 41,
            "text": "లేక, వారికి ఎవరైనా (వారు అల్లాహ్ కు కల్పించిన) భాగస్వాములు ఉన్నారా? ఒకవేళ వారు సత్యవంతులే అయితే తమ ఆ భాగస్వాములను తీసుకు రమ్మను"
        },
        {
            "chapter": 68,
            "verse": 42,
            "text": "(జ్ఞాపకముంచుకోండి) ఏ రోజయితే పిక్క ఎముక తెరిచి వేయబడుతుందో! మరియు వారు సాష్టాంగం (సజ్దా) చేయటానికి పిలువబడతారో, అప్పుడు వారు (కపట విశ్వాసులు), అలా (సజ్దా) చేయలేరు"
        },
        {
            "chapter": 68,
            "verse": 43,
            "text": "వారి చూపులు క్రిందికి వాలిపోయి ఉంటాయి, అవమానం వారిని ఆవరించి ఉంటుంది. మరియు వాస్తవానికి వారు నిక్షేపంగా ఉన్నప్పుడు సాష్టాంగం (సజ్దా) చేయటానికి ఆహ్వానించబడితే (తిరస్కరించేవారు)"
        },
        {
            "chapter": 68,
            "verse": 44,
            "text": "కావున నన్ను మరియు ఈ సందేశాన్ని అబద్ధమని తిరస్కరించే వారిని వదలండి. వారు గ్రహించని విధంగా మేము వారిని క్రమక్రమంగా (వినాశం వైపునకు) తీసుకొని పోతాము"
        },
        {
            "chapter": 68,
            "verse": 45,
            "text": "మరియు నేను వారికి కొంత వ్యవధి నిస్తున్నాను. నిశ్చయంగా, నా పన్నాగం చాలా దృఢమైనది"
        },
        {
            "chapter": 68,
            "verse": 46,
            "text": "లేక, (ఓ ప్రవక్తా!) నీవు వారిని ఏదైనా ప్రతిఫలం ఇవ్వమని అడుగుతున్నావా? వారికి దాని రుణం భారమవటానికి"
        },
        {
            "chapter": 68,
            "verse": 47,
            "text": "లేక, వారి వద్ద ఏదైనా అగోచర జ్ఞానం ఉందా? వారు దానిని వ్రాసి పెట్టడానికి"
        },
        {
            "chapter": 68,
            "verse": 48,
            "text": "కావున నీవు నీ ప్రభువు ఆజ్ఞ కొరకు వేచి ఉండు. మరియు నీవు, చేపవాని (యూనుస్) వలే వ్యవహరించకు. (గుర్తుకు తెచ్చుకో) అతను దుఃఖంలో ఉన్నప్పుడు (తన ప్రభువును) మొర పెట్టుకున్నాడు"
        },
        {
            "chapter": 68,
            "verse": 49,
            "text": "అతని ప్రభువు అనుగ్రహమే గనక అతనికి అందక పోయి ఉంటే, అతను అవమానకరమైన స్థితిలో (చేప కడుపులో పడి ఉండేవాడు కాని మేము అతనిని క్షమించాము). కావున అతను చౌట (బంజరు) మైదానంలో విసరి వేయ బడ్డాడు"
        },
        {
            "chapter": 68,
            "verse": 50,
            "text": "చివరకు అతని ప్రభువు అతనిని ఎన్నుకొని సత్పురుషులలో చేర్చాడు"
        },
        {
            "chapter": 68,
            "verse": 51,
            "text": "మరియు ఆ సత్యతిరస్కారులు, ఈ సందేశాన్ని (ఖుర్ఆన్ ను) విన్నప్పుడు, తమ చూపులతో నీ కాళ్ళు ఊడగొడతారా అన్నట్లు (నిన్ను జారించి పడవేసేటట్లు) నిన్ను చూస్తున్నారు. మరియు వారు నిన్ను (ఓ ముహమ్మద్!): \"నిశ్చయంగా ఇతడు పిచ్చివాడు!\" అని అంటున్నారు"
        },
        {
            "chapter": 68,
            "verse": 52,
            "text": "కాని సర్వలోకాల (వారికి) ఇదొక హితోపదేశం మాత్రమే"
        }
    ]
}
{
    "pages": [
        {
            "chapter": 52,
            "verse": 32,
            "text": "ఏమీ? వారి బుద్ధులు వారికి ఇవే ఆజ్ఞాపిస్తున్నాయా? లేక వారు తలబిరుసుతనం గల జనులా"
        },
        {
            "chapter": 52,
            "verse": 33,
            "text": "ఏమీ? వారు: \"ఇతనే, దీనిని (ఈ సందేశాన్ని) కల్పించుకున్నాడు\" అని అంటున్నారా? అలా కాదు, వారు అసలు విశ్వసించ దలుచుకోలేదు"
        },
        {
            "chapter": 52,
            "verse": 34,
            "text": "వారు సత్యవంతులే అయితే దీని వంటి ఒక వచనాన్ని (రచించి) తెమ్మను"
        },
        {
            "chapter": 52,
            "verse": 35,
            "text": "వారు ఏ (సృష్టికర్త) లేకుండానే సృష్టింపబడ్డారా? లేక వారే సృష్టికర్తలా"
        },
        {
            "chapter": 52,
            "verse": 36,
            "text": "లేక వారు ఆకాశాలను మరియు భూమిని సృష్టించారా? అలా కాదు, అసలు వారికి విశ్వాసం లేదు"
        },
        {
            "chapter": 52,
            "verse": 37,
            "text": "వారి దగ్గర నీ ప్రభువు కోశాగారాలు ఏవైనా ఉన్నాయా? లేక వారు వాటికి అధికారులా"
        },
        {
            "chapter": 52,
            "verse": 38,
            "text": "వారి దగ్గర నిచ్చెన ఏదైనా ఉందా? దానితో పైకెక్కి వారు (దేవదూతల మాటలు) వినటానికి? అలా అయితే! వారిలో ఎవడైతే విన్నాడో, అతనిని స్పష్టమైన నిదర్శనాన్ని తెమ్మను"
        },
        {
            "chapter": 52,
            "verse": 39,
            "text": "ఆయన (అల్లాహ్) కు కూతుళ్ళూ మరియు మీకేమో కుమారులా"
        },
        {
            "chapter": 52,
            "verse": 40,
            "text": "(ఓ ముహమ్మద్!) నీవు వారితో ఏమైనా ప్రతిఫలం అడుగుతున్నావా? వారు ఋణభారంతో అణిగి పోవటానికి"
        },
        {
            "chapter": 52,
            "verse": 41,
            "text": "లేక వారి దగ్గర అగోచర విషయపు జ్ఞానముందా? వారు దానిని వ్రాసి పెట్టారా"
        },
        {
            "chapter": 52,
            "verse": 42,
            "text": "లేక వారేదైనా పన్నాగం పన్నదలచారా? కాని ఎవరైతే సత్యాన్ని తిరస్కరిస్తారో, వారే పన్నాగానికి గురి అవుతారు"
        },
        {
            "chapter": 52,
            "verse": 43,
            "text": "లేక వారికి అల్లాహ్ గాకుండా మరొక ఆరాధ్య దేవుడు ఉన్నాడా? వారు కల్పించే భాగస్వాములకు అల్లాహ్ అతీతుడు"
        },
        {
            "chapter": 52,
            "verse": 44,
            "text": "ఒకవేళ వారు ఆకాశపు ఒక తునకను రాలి పడటం చూసినా: \"ఇవి దట్టమైన మేఘాలు!\" అని అనేవారు"
        },
        {
            "chapter": 52,
            "verse": 45,
            "text": "కావున వారు తమ (తీర్పు) దినాన్ని దర్శించే వరకు వారిని వదిలి పెట్టు. అప్పుడు వారు భీతితో మూర్ఛపోయి పడి పోతారు"
        },
        {
            "chapter": 52,
            "verse": 46,
            "text": "ఆరోజు వారి పన్నాగం వారికి ఏ మాత్రం పనికి రాదు. మరియు వారికి ఎలాంటి సహాయం కూడా లభించదు"
        },
        {
            "chapter": 52,
            "verse": 47,
            "text": "మరియు నిశ్చయంగా, దుర్మార్గానికి పాల్పడిన వారికి, ఇదే గాక మరొక శిక్ష కూడా ఉంది, కాని వారిలో చాలా మందికి అది తెలియదు"
        },
        {
            "chapter": 52,
            "verse": 48,
            "text": "కావున (ఓ ముహమ్మద్!) నీవు, నీ ప్రభువు ఆజ్ఞ వచ్చే వరకు సహనం వహించు. నిశ్చయంగా, నీవు మా దృష్టిలో ఉన్నావు. మరియు నీవు నిద్ర నుండి లేచినపుడు నీ ప్రభువు పవిత్రతను కొనియాడు, ఆయన స్తోత్రం చెయ్యి"
        },
        {
            "chapter": 52,
            "verse": 49,
            "text": "మరియు రాత్రి వేళలో కూడా ఆయన పవిత్రతను కొనియాడు మరియు నక్షత్రాలు అస్తమించే వేళలో కూడాను"
        }
    ]
}
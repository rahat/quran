{
    "pages": [
        {
            "chapter": 68,
            "verse": 43,
            "text": "వారి చూపులు క్రిందికి వాలిపోయి ఉంటాయి, అవమానం వారిని ఆవరించి ఉంటుంది. మరియు వాస్తవానికి వారు నిక్షేపంగా ఉన్నప్పుడు సాష్టాంగం (సజ్దా) చేయటానికి ఆహ్వానించబడితే (తిరస్కరించేవారు)"
        },
        {
            "chapter": 68,
            "verse": 44,
            "text": "కావున నన్ను మరియు ఈ సందేశాన్ని అబద్ధమని తిరస్కరించే వారిని వదలండి. వారు గ్రహించని విధంగా మేము వారిని క్రమక్రమంగా (వినాశం వైపునకు) తీసుకొని పోతాము"
        },
        {
            "chapter": 68,
            "verse": 45,
            "text": "మరియు నేను వారికి కొంత వ్యవధి నిస్తున్నాను. నిశ్చయంగా, నా పన్నాగం చాలా దృఢమైనది"
        },
        {
            "chapter": 68,
            "verse": 46,
            "text": "లేక, (ఓ ప్రవక్తా!) నీవు వారిని ఏదైనా ప్రతిఫలం ఇవ్వమని అడుగుతున్నావా? వారికి దాని రుణం భారమవటానికి"
        },
        {
            "chapter": 68,
            "verse": 47,
            "text": "లేక, వారి వద్ద ఏదైనా అగోచర జ్ఞానం ఉందా? వారు దానిని వ్రాసి పెట్టడానికి"
        },
        {
            "chapter": 68,
            "verse": 48,
            "text": "కావున నీవు నీ ప్రభువు ఆజ్ఞ కొరకు వేచి ఉండు. మరియు నీవు, చేపవాని (యూనుస్) వలే వ్యవహరించకు. (గుర్తుకు తెచ్చుకో) అతను దుఃఖంలో ఉన్నప్పుడు (తన ప్రభువును) మొర పెట్టుకున్నాడు"
        },
        {
            "chapter": 68,
            "verse": 49,
            "text": "అతని ప్రభువు అనుగ్రహమే గనక అతనికి అందక పోయి ఉంటే, అతను అవమానకరమైన స్థితిలో (చేప కడుపులో పడి ఉండేవాడు కాని మేము అతనిని క్షమించాము). కావున అతను చౌట (బంజరు) మైదానంలో విసరి వేయ బడ్డాడు"
        },
        {
            "chapter": 68,
            "verse": 50,
            "text": "చివరకు అతని ప్రభువు అతనిని ఎన్నుకొని సత్పురుషులలో చేర్చాడు"
        },
        {
            "chapter": 68,
            "verse": 51,
            "text": "మరియు ఆ సత్యతిరస్కారులు, ఈ సందేశాన్ని (ఖుర్ఆన్ ను) విన్నప్పుడు, తమ చూపులతో నీ కాళ్ళు ఊడగొడతారా అన్నట్లు (నిన్ను జారించి పడవేసేటట్లు) నిన్ను చూస్తున్నారు. మరియు వారు నిన్ను (ఓ ముహమ్మద్!): \"నిశ్చయంగా ఇతడు పిచ్చివాడు!\" అని అంటున్నారు"
        },
        {
            "chapter": 68,
            "verse": 52,
            "text": "కాని సర్వలోకాల (వారికి) ఇదొక హితోపదేశం మాత్రమే"
        },
        {
            "chapter": 69,
            "verse": 1,
            "text": "ఆ అనివార్య సంఘటన (పునరుత్థానం)"
        },
        {
            "chapter": 69,
            "verse": 2,
            "text": "ఏమిటా అనివార్య సంఘటన"
        },
        {
            "chapter": 69,
            "verse": 3,
            "text": "మరియు ఆ అనివార్య సంఘటన, అంటే ఏమిటో నీకేమి తెలుసు"
        },
        {
            "chapter": 69,
            "verse": 4,
            "text": "సమూద్ మరియు ఆద్ జాతి వారు అకస్మాత్తుగా విరుచుకుపడే ఆ ఉపద్రవాన్ని అసత్యమని తిరస్కరించారు"
        },
        {
            "chapter": 69,
            "verse": 5,
            "text": "కావున సమూద్ జాతి వారైతే ఒక భయంకరమైన గర్జన ద్వారా నాశనం చేయబడ్డారు"
        },
        {
            "chapter": 69,
            "verse": 6,
            "text": "మరియు ఆద్ జాతి వారేమో అతి తీవ్రమైన తుఫాను గాలి ద్వారా నాశనం చేయబడ్డారు"
        },
        {
            "chapter": 69,
            "verse": 7,
            "text": "ఆయన (అల్లాహ్), దానిని వారి మీద ఏడు రాత్రులు మరియు ఎనిమిది పగళ్ళ వరకు ఎడతెగకుండా ఆవరింపజేశాడు. దాని వలన వారు వేళ్ళతో పెళ్ళగించబడిన ఖర్జూరపు బోదెల వలే పాడై పోవటం, నీవు చూస్తావు"
        },
        {
            "chapter": 69,
            "verse": 8,
            "text": "అయితే ఇప్పుడు వారిలో ఎవరైనా మిగిలి ఉన్నట్లు నీవు చూస్తున్నావా"
        }
    ]
}
{
    "pages": [
        {
            "chapter": 70,
            "verse": 40,
            "text": "కావున! నేను తూర్పుల మరియు పడమరల ప్రభువు శపథం చేసి చెబుతున్నాను. నిశ్చయంగా, మేము అలా చేయగల సమర్థులము"
        },
        {
            "chapter": 70,
            "verse": 41,
            "text": "వారికి బదులుగా వారి కంటే ఉత్తమమైన వారిని వారి స్థానంలో తీసుకురావటానికి; మరియు మమ్మల్ని మించి పోయేవారు ఎవ్వరూ లేరు"
        },
        {
            "chapter": 70,
            "verse": 42,
            "text": "కావున వారిని - వారితో వాగ్దానం చేయబడిన ఆ దినానికి చేరే వరకు - వ్యర్థపు మాటలలో మరియు విలాస వినోదాల్లో విడిచిపెట్టు"
        },
        {
            "chapter": 70,
            "verse": 43,
            "text": "ఆ రోజు వారు తమ సమాధుల నుండి లేచి, తమ గమ్యస్థానాలకు చేరుకోవటానికి తొందర పడుతూ వేగంగా బయటికి వస్తారు"
        },
        {
            "chapter": 70,
            "verse": 44,
            "text": "వారి చూపులు క్రిందికి వాలి ఉంటాయి, అవమానం వారిని క్రమ్ముకొని ఉంటుంది. అదే వారికి వాగ్దానం చేయబడిన దినం"
        },
        {
            "chapter": 71,
            "verse": 1,
            "text": "నిశ్చయంగా, మేము నూహ్ ను అతని జాతి వారి వద్దకు: \"వారిపై బాధాకరమైన శిక్ష రాకముందే వారిని హెచ్చరించు!\" అని (ఆజ్ఞాపించి) పంపాము"
        },
        {
            "chapter": 71,
            "verse": 2,
            "text": "అతను వారితో ఇలా అన్నాడు: \"ఓ నా జాతి ప్రజలారా! నిశ్చయంగా, నేను మీకు స్పష్టంగా హెచ్చరిక చేయటానికి వచ్చిన వాడిని"
        },
        {
            "chapter": 71,
            "verse": 3,
            "text": "కావున మీరు అల్లాహ్ నే ఆరాధించండి మరియు ఆయన యందు భయభక్తులు కలిగి ఉండండి మరియు నన్ను అనుసరించండి"
        },
        {
            "chapter": 71,
            "verse": 4,
            "text": "అలా చేస్తే ఆయన మీ పాపాలను క్షమిస్తాడు. మరియు ఒక నియమిత కాలం వరకు మిమ్మల్ని వదలి పెడ్తాడు. నిశ్చయంగా, అల్లాహ్ నిర్ణయించిన కాలం వచ్చినపుడు, దానిని తప్పించడం సాధ్యం కాదు. ఇది మీరు తెలుసుకుంటే ఎంత బాగుండేది"
        },
        {
            "chapter": 71,
            "verse": 5,
            "text": "అతను ఇలా ప్రార్థించాడు: \"ఓ నా ప్రభూ! నిశ్చయంగా, నేను నా జాతివారిని రేయింబవళ్ళు పిలిచాను"
        },
        {
            "chapter": 71,
            "verse": 6,
            "text": "కాని, నా పిలుపు, వారి పలాయనాన్ని మాత్రమే హెచ్చించింది"
        },
        {
            "chapter": 71,
            "verse": 7,
            "text": "మరియు వాస్తవానికి, నేను వారిని, నీ క్షమాభిక్ష వైపునకు పిలిచినప్పుడల్లా, వారు తమ చెవులలో వ్రేళ్ళు దూర్చుకునేవారు మరియు తమ వస్త్రాలను తమపై కప్పుకునేవారు మరియు వారు మొండి వైఖరి అవలంబిస్తూ దురహంకారంలో మునిగి ఉండేవారు"
        },
        {
            "chapter": 71,
            "verse": 8,
            "text": "తరువాత వాస్తవానికి, నేను వారిని ఎలుగెత్తి పిలిచాను"
        },
        {
            "chapter": 71,
            "verse": 9,
            "text": "ఆ తరువాత వాస్తవంగా, నేను వారికి బహిరంగంగా చాటి చెప్పాను మరియు ఏకాంతంలో రహస్యంగా పిలిచాను"
        },
        {
            "chapter": 71,
            "verse": 10,
            "text": "ఇంకా వారితో ఇలా అన్నాను: 'మీ ప్రభువును క్షమాపణకై వేడుకోండి, నిశ్చయంగా ఆయన ఎంతో క్షమాశీలుడు"
        }
    ]
}
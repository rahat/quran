{
    "pages": [
        {
            "chapter": 73,
            "verse": 20,
            "text": "(ఓ ముహమ్మద్!) నీవు, వాస్తవానికి దాదాపు మూడింట రెండు వంతుల రాత్రి లేక సగం (రాత్రి) లేక మూడింట ఒక భాగం (నమాజ్ లో) నిలుస్తావనేది నీ ప్రభువుకు బాగా తెలుసు. మరియు నీతో పాటు ఉన్న వారిలో కొందరు కూడా! మరియు అల్లాహ్ రేయింబవళ్ళ పరిమాణాలను నిర్ణయిస్తాడు. మీరు ఖచ్ఛితంగా పూర్తి రాత్రి ప్రార్థించలేరని ఆయనకు తెలుసు. కావున ఆయన మీ వైపునకు (కనికరంతో) మరలాడు. కావున ఖుర్ఆన్ ను, మీరు సులభంగా పఠించగలిగినంతే పఠించండి. మీలో కొందరు వ్యాధిగ్రస్తులు కావచ్చు, మరికొందరు అల్లాహ్ అనుగ్రహాన్ని అన్వేషిస్తూ భూమిలో ప్రయాణంలో ఉండవచ్చు. మరికొందరు అల్లాహ్ మార్గంలో ధర్మయుద్ధం చేస్తూ ఉండవచ్చు అని ఆయనకు బాగా తెలుసు. కావున మీకు దానిలో సులభమైనంత దానినే పఠించండి. మరియు నమాజ్ను స్థాపించండి, విధిదానం (జకాత్) ఇవ్వండి. మరియు అల్లాహ్ కు మంచి అప్పును, అప్పుగా ఇస్తూ ఉండండి. మరియు మీరు, మీ కొరకు ముందుగా చేసి పంపుకున్న మంచి కార్యాలన్నింటినీ అల్లాహ్ దగ్గర పొందుతారు. అదే చాలా ఉత్తమమైనది. మరియు దాని ప్రతిఫలం చాలా గొప్పది. మరియు మీరు అల్లాహ్ ను క్షమాభిక్ష అర్థిస్తూ ఉండండి. నిశ్చయంగా, అల్లాహ్ క్షమాశీలుడు, అపార కరుణా ప్రదాత"
        },
        {
            "chapter": 74,
            "verse": 1,
            "text": "ఓ దుప్పటిలో చుట్టుకున్నవాడా"
        },
        {
            "chapter": 74,
            "verse": 2,
            "text": "లే! ఇక హెచ్చరించు"
        },
        {
            "chapter": 74,
            "verse": 3,
            "text": "మరియు మీ ప్రభువు గొప్పతనాన్ని (ఘనతను) కొనియాడు (చాటి చెప్పు)"
        },
        {
            "chapter": 74,
            "verse": 4,
            "text": "మరియు నీ వస్త్రాలను పరిశుభ్రంగా ఉంచుకో"
        },
        {
            "chapter": 74,
            "verse": 5,
            "text": "మరియు మాలిన్యానికి దూరంగా ఉండు"
        },
        {
            "chapter": 74,
            "verse": 6,
            "text": "మరియు ఎక్కువ పొందాలనే ఆశతో ఇవ్వకు (ఉపకారం చేయకు)"
        },
        {
            "chapter": 74,
            "verse": 7,
            "text": "మరియు నీ ప్రభువు కొరకు సహనం వహించు"
        },
        {
            "chapter": 74,
            "verse": 8,
            "text": "మరియు బాకా (నాఖూర్) ఊదబడినప్పుడు"
        },
        {
            "chapter": 74,
            "verse": 9,
            "text": "ఆ దినం చాలా కఠినమైన దినమై ఉంటుంది"
        },
        {
            "chapter": 74,
            "verse": 10,
            "text": "సత్యతిరస్కారులకు అది సులభమైన (దినం) కాదు"
        },
        {
            "chapter": 74,
            "verse": 11,
            "text": "వదలండి! నన్నూ మరియు నేను ఒంటరిగా పుట్టించిన వానినీ"
        },
        {
            "chapter": 74,
            "verse": 12,
            "text": "మరియు నేను అతనికి పుష్కలంగా సంపదనిచ్చాను"
        },
        {
            "chapter": 74,
            "verse": 13,
            "text": "మరియు అతనికి తోడుగా ఉండే కుమారులను"
        },
        {
            "chapter": 74,
            "verse": 14,
            "text": "మరియు అతను కొరకు అతని జీవన సౌకర్యాలను సులభం చేశాను"
        },
        {
            "chapter": 74,
            "verse": 15,
            "text": "అయినా నేను అతనికి ఇంకా ఇవ్వాలని అతడు ఆశిస్తూ ఉంటాడు"
        },
        {
            "chapter": 74,
            "verse": 16,
            "text": "అలా కాదు! వాస్తవానికి అతడు మా (అల్లాహ్) సూచనల (ఆయాత్ ల) పట్ల విరోధం కలిగి వున్నాడు"
        },
        {
            "chapter": 74,
            "verse": 17,
            "text": "నేను త్వరలోనే అతనిని దుర్గమమైన స్థానానికి (శిక్షకు) నెట్టుతాను"
        }
    ]
}
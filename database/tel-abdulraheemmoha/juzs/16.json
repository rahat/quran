{
    "juzs": [
        {
            "chapter": 18,
            "verse": 75,
            "text": "అతను (ఖిద్ర్) అన్నాడు: \"నేను నీతో అనలేదా, నిశ్చయంగా, నీవు నాతో పాటు ఏ మాత్రం సహనం వహించలేవని"
        },
        {
            "chapter": 18,
            "verse": 76,
            "text": "(మూసా) అన్నాడు: \"ఇక ముందు దేన్ని గురించి అయినా నిన్ను అడిగితే నన్ను నీతో పాటు ఉండనివ్వకు. వాస్తవానికి నీవు, నా తరఫు నుండి ఇంత వరకు చాలినన్ని సాకులు స్వీకరించావు"
        },
        {
            "chapter": 18,
            "verse": 77,
            "text": "ఆ పిదప వారిద్దరూ ముందుకు సాగిపోయి ఒక నగరం చేరుకొని ఆ నగరవాసులను భోజనమడిగారు. కాని వారు (ఆ నగరవాసులు) వారిద్దరికి ఆతిథ్యమివ్వటానికి నిరాకరించారు. అప్పుడు వారక్కడ కూలిపోనున్న ఒక గోడను చూశారు. అతను (ఖిద్ర్) దానిని మళ్ళీ నిలబెట్టాడు. (మూసా) అన్నాడు: \"నీవు కోరితే దానికి (ఆ శ్రమకు) ప్రతిఫలం (వేతనం) తీసుకొని ఉండవచ్చు కదా"
        },
        {
            "chapter": 18,
            "verse": 78,
            "text": "అతను (ఖిద్ర్) అన్నాడు: \"ఇక నేనూ నీవూ విడిపోవలసిన (సమయం) వచ్చింది. ఇక నీవు సహనం వహించ లేక పోయిన విషయాల వాస్తవాలను (తత్త్వాలను) గురించి నీకు తెలుపుతాను"
        },
        {
            "chapter": 18,
            "verse": 79,
            "text": "ఇక ఆ నావ విషయం: అది సముద్రంలో పని చేసుకునే కొందరు పేదవారిది. కావున దానిలో లోపం కలిగించగోరాను; ఎందుకంటే వారి వెనుక ఒక క్రూరుడైన రాజు ఉన్నాడు. అతడు (లోపం లేని) ప్రతి నావను బలవంతంగా తీసుకుంటాడు"
        },
        {
            "chapter": 18,
            "verse": 80,
            "text": "ఇక ఆ బాలుని విషయం: అతని తల్లిదండ్రులు విశ్వాసులు. అతడు తన సత్యతిరస్కారం మరియు తలబిరుసుతనం వలన వారిని బాధిస్తాడని భయపడ్డాము"
        },
        {
            "chapter": 18,
            "verse": 81,
            "text": "కావున వారిద్దరి ప్రభువు వారికి అతనికి బదులు అతని కంటే ఎక్కువ నీతిమంతుడు మరియు కారుణ్యం గలవాడిని ఇవ్వాలని కోరాము"
        },
        {
            "chapter": 18,
            "verse": 82,
            "text": "ఇక ఆ గోడ విషయం: అది ఈ పట్టణంలోని ఇద్దరు ఆనాథ బాలురకు చెందినది. దాని క్రింద వారి ఒక నిధి (పాతబడి) ఉంది. మరియు వారి తండ్రి పుణ్యపురుషుడు. ఆ ఇద్దరు బాలురు యుక్తవయస్తులైన పిదప - నీ ప్రభువు కారుణ్యంగా - తమ నిధిని, వారు త్రవ్వి తీసుకోవాలని, నీ ప్రభువు సంకల్పం. ఇదంతా నా అంతట నేను చేయలేదు. నీవు సహనం వహించలేని విషయాల వాస్తవం (తత్త్వం) ఇదే"
        },
        {
            "chapter": 18,
            "verse": 83,
            "text": "మరియు వారు నిన్ను జుల్ ఖర్ నైన్ ను గురించి అడుగుతున్నారు. వారితో అను: \"అతనిని గురించి జ్ఞాపకముంచుకో దగిన విషయాన్ని నేను మీకు వినిపిస్తాను"
        },
        {
            "chapter": 18,
            "verse": 84,
            "text": "నిశ్చయంగా మేము అతని (అధికారాన్ని) భూమిలో స్థాపించాము మరియు అతనికి ప్రతిదానిని పొందే మార్గాన్ని చూపాము"
        },
        {
            "chapter": 18,
            "verse": 85,
            "text": "అతను ఒక మార్గం మీద పోయాడు"
        },
        {
            "chapter": 18,
            "verse": 86,
            "text": "చివరకు సూర్యుడు అస్తమించు (నట్లు కనబడే) స్థలానికి చేరాడు. దానిని (సూర్యుణ్ణి) నల్ల బురద వంటి నీటి చెలిమలో మునుగుతున్నట్లు చూశాడు. మరియు అక్కడొక జాతి వారిని చూశాడు. మేము అతనితో అన్నాము: \"ఓ జుల్ ఖర్ నైన్! నీవు వారిని శిక్షించవచ్చు, లేదా వారి యెడల ఉదార వైఖరిని అవలంబించవచ్చు"
        },
        {
            "chapter": 18,
            "verse": 87,
            "text": "అతను అన్నాడు: \"ఎవడైతే దుర్మార్గం చేస్తాడో మేము అతనిని శిక్షిస్తాము. ఆ పిదప అతడు తన ప్రభువు వైపునకు మరలింపబడతాడు. అప్పుడు ఆయన అతనికి ఘోరమైన శిక్ష విధిస్తాడు"
        },
        {
            "chapter": 18,
            "verse": 88,
            "text": "ఇక ఎవడైతే! విశ్వసించి సత్కార్యాలు చేస్తాడో అతనికి మంచి ప్రతిఫల ముంటుంది. మేము అతనిని ఆజ్ఞాపించి నపుడు, సులభతరమైన ఆజ్ఞనే ఇస్తాము"
        },
        {
            "chapter": 18,
            "verse": 89,
            "text": "తరువాత అతను మరొక మార్గం మీద పోయాడు"
        },
        {
            "chapter": 18,
            "verse": 90,
            "text": "చివరకు సూర్యుడు ఉదయించు (నట్లు కనబడే) స్థలానికి చేరాడు. అక్కడ అతను దానిని (సూర్యుణ్ణి) ఒక జాతిపై ఉదయించడం చూశాడు. వారికి మేము దాని (సూర్యుని) నుండి కాపాడుకోవటానికి ఎలాంటి చాటు (రక్షణ) నివ్వలేదు"
        },
        {
            "chapter": 18,
            "verse": 91,
            "text": "ఈ విధంగా! వాస్తవానికి, అతనికి (జుల్ ఖర్ నైన్ కు) తెలిసి ఉన్న విషయాలను గురించి మాకు బాగా తెలుసు"
        },
        {
            "chapter": 18,
            "verse": 92,
            "text": "ఆ తరువాత అతను మరొక మార్గం మీద పోయాడు"
        },
        {
            "chapter": 18,
            "verse": 93,
            "text": "చివరకు అతను రెండు పర్వతాల మధ్య చేరాడు. వాటి మధ్య ఒక జాతివారిని చూశాడు. వారు అతని మాటలను అతి కష్టంతో అర్థం చేసుకోగలిగారు"
        },
        {
            "chapter": 18,
            "verse": 94,
            "text": "వారన్నారు: \"ఓ జుల్ ఖర్ నైన్! వాస్తవానికి యాజూజ్ మరియు మాజూజ్ లు, ఈ భూభాగంలో కల్లోలం రేకెత్తిస్తున్నారు. అయితే నీవు మాకూ మరియు వారికీ మధ్య ఒక అడ్డుగోడను నిర్మించటానికి, మేము నీకేమైనా శుల్కం చెల్లించాలా"
        },
        {
            "chapter": 18,
            "verse": 95,
            "text": "అతను అన్నాడు: \"నా ప్రభువు ఇచ్చిందే నాకు ఉత్తమమైనది. ఇక మీరు మీ శ్రమ ద్వారా మాత్రమే నాకు సహాయపడితే, నేను మీకూ మరియు వారికీ మధ్య అడ్డుగోడను నిర్మిస్తాను"
        },
        {
            "chapter": 18,
            "verse": 96,
            "text": "మీరు నాకు ఇనుప ముద్దలు తెచ్చి ఇవ్వండి.\" అతను ఆ రెండు కొండల మధ్య ఉన్న సందును మూసిన తరువాత వారితో అన్నాడు: \"అగ్ని రగిలించండి.\" దానిని ఎర్రని నిప్పుగా మార్చిన తరువాత, అన్నాడు: \"ఇక కరిగిన రాగిని తీసుకు రండి, దీని మీద పోయటానికి"
        },
        {
            "chapter": 18,
            "verse": 97,
            "text": "ఈ విధంగా వారు (యాజూజ్ మరియు మాజూజ్ లు) దానిపై నుండి ఎక్కి రాలేక పోయారు. మరియు దానిలో కన్నం కూడా చేయలేక పోయారు"
        },
        {
            "chapter": 18,
            "verse": 98,
            "text": "అతను (జుల్ ఖర్ నైన్) అన్నాడు: \"ఇది నా ప్రభువు యొక్క కారుణ్యం. కాని నా ప్రభువు వాగ్దానపు ఘడియ వచ్చినపుడు ఆయన దీనిని బూడిదగా మార్చివేస్తాడు. మరియు నా ప్రభువు వాగ్దానం నిజమై తీరుతుంది"
        },
        {
            "chapter": 18,
            "verse": 99,
            "text": "మరియు ఆ (యాజూజ్ మరియు మాజూజ్ లు బయటికి వచ్చిన) రోజు, మేము వారిని అలల వలే ఒకరి మీద ఒకరు పడటానికి వదిలివేస్తాము. మరియు బాకా (సూర్) ఊదబడి నప్పుడు, వారందరినీ ఒకచేట సమావేశ పరుస్తాము"
        },
        {
            "chapter": 18,
            "verse": 100,
            "text": "మరియు ఆ రోజున మేము సత్యతిరస్కారులకు నరకాన్ని స్పష్టంగా చూసేందుకు వారి ముందుకు తెస్తాము"
        },
        {
            "chapter": 18,
            "verse": 101,
            "text": "అలాంటి వారికి, ఎవరి కన్నులైతే, మా హితోపదేశం పట్ల కప్పబడి ఉండెనో మరియు వారికి, ఎవతైతే (దానిని) ఏ మాత్రమూ వినటానికి కూడా ఇష్టపడలేదో"
        },
        {
            "chapter": 18,
            "verse": 102,
            "text": "ఏమీ? ఈ సత్యతిరస్కారులు నన్ను వదలి, నా దాసులను తమ స్నేహితులుగా (సంరక్షకులుగా) చేసుకొనగలరని భావించారా? నిశ్చయంగా, మేము సత్యతిరస్కారుల ఆతిథ్యం కొరకు నరకాన్ని సిద్ధపరచి ఉంటాము"
        },
        {
            "chapter": 18,
            "verse": 103,
            "text": "వారితో అను: \"కర్మలను బట్టి అందరి కంటే ఎక్కువ నష్టపడేవారు ఎవరో మీకు తెలుపాలా"
        },
        {
            "chapter": 18,
            "verse": 104,
            "text": "ఎవరైతే ఇహలోక జీవితంలో చేసే కర్మలన్నీ వ్యర్థమైనా, తాము చేసే వన్నీ సత్కార్యాలే అని భావిస్తారో"
        },
        {
            "chapter": 18,
            "verse": 105,
            "text": "వీరే తమ ప్రభువు సూచనలను మరియు ఆయనను కలుసుకోవలసి వున్నదనే విషయాన్ని తిరస్కరించిన వారు. కావున వారి కర్మలన్నీ వ్యర్థమయ్యాయి. కాబట్టి మేము పునరుత్థాన దినమున వారి కర్మలకు ఎలాంటి విలువ (తూకము) నివ్వము"
        },
        {
            "chapter": 18,
            "verse": 106,
            "text": "అదే వారి ప్రతిఫలం నరకం! ఎందుకంటే వారు సత్యాన్ని తిరస్కరించారు మరియు నా సూచనలను మరియు నా సందేశహరులను పరిహసించారు"
        },
        {
            "chapter": 18,
            "verse": 107,
            "text": "నిశ్చయంగా, ఎవరైతే విశ్వసించి సత్కార్యాలు చేస్తారో! వారి ఆతిథ్యం కొరకు ఫిర్ దౌస్ స్వర్గవనాలు ఉంటాయి"
        },
        {
            "chapter": 18,
            "verse": 108,
            "text": "వారందులో శాశ్వతంగా ఉంటారు. వారు అక్కడి నుండి వేరగుటకు ఇష్టపడరు"
        },
        {
            "chapter": 18,
            "verse": 109,
            "text": "వారితో అను: \"నా ప్రభువు మాటలను వ్రాయటానికి, సముద్రమంతా సిరాగా మారి పోయినా - నా ప్రభువు మాటలు పూర్తికాక ముందే - దానికి తోడుగా దాని వంటి మరొక సముద్రాన్ని తెచ్చినా, అది కూడా తరిగి పోతుంది"
        },
        {
            "chapter": 18,
            "verse": 110,
            "text": "(ఓ ప్రవక్తా!) ఇంకా ఇలా అను: \"నిశ్చయంగా, నేను కూడా మీలాంటి ఒక మానవుడనే! నాపై దివ్యజ్ఞానం (వహీ) అవతరింపజేయబడింది. నిశ్చయంగా, మీ ఆరాధ్య దేవుడు ఆ ఏకైక దైవం (అల్లాహ్) మాత్రమే! కావున తన ప్రభువును కలుసుకోవాలని ఆశించేవాడు సత్కార్యాలు చేయాలి. మరియు ఆరాధనలో తన ప్రభువుతో పాటు మరెవ్వరినీ భాగస్వాములుగా (షరీక్ లుగా) కల్పించుకోరాదు"
        },
        {
            "chapter": 19,
            "verse": 1,
            "text": "కాఫ్ - హా - యా - ఐన్ - సాద్"
        },
        {
            "chapter": 19,
            "verse": 2,
            "text": "ఇది నీ ప్రభువు తన దాసుడు జకరియ్యాపై చూపిన కారుణ్య ప్రస్తావన"
        },
        {
            "chapter": 19,
            "verse": 3,
            "text": "అతను తన ప్రభువును రహస్యంగా (ఏకాంతంలో) మొరపెట్టుకుంటూ"
        },
        {
            "chapter": 19,
            "verse": 4,
            "text": "ఇలా ప్రార్థించాడు: \"ఓ నా ప్రభూ! నా ఎముకలు బలహీనమై పోయాయి మరియు నా తల (వెంట్రుకలు) ముసలితనం వల్ల తెల్లబడి మెరిసిపోతున్నాయి మరియు ఓ నా ప్రభూ! నిన్ను వేడుకొని నేను ఎన్నడూ నిష్పలుడను కాలేదు"
        },
        {
            "chapter": 19,
            "verse": 5,
            "text": "మరియు వాస్తవానికి నా తరువాత నా బంధువులు (ఏమి చేస్తారో అని) నేను భయ పడుతున్నాను. నా భార్యనేమో గొడ్రాలు. కావున (నీ అనుగ్రహంతో) నాకు ఒక వారసుణ్ణి ప్రసాదించు"
        },
        {
            "chapter": 19,
            "verse": 6,
            "text": "అతడు నాకు మరియు యఅఖూబ్ సంతతి వారికి వారసుడవుతాడు మరియు ఓ నా ప్రభూ! అతనిని నీకు ప్రీతిపాత్రునిగా చేసుకో"
        },
        {
            "chapter": 19,
            "verse": 7,
            "text": "(అతనికి ఇలా జవాబివ్వబడింది): \"ఓ జకరియ్యా! నిశ్చయంగా, మేము నీకు 'యహ్యా' అనే పేరు గల ఒక కుమారుని శుభవార్తను ఇస్తున్నాము! ఇంతకు పూర్వం మేము ఈ పేరు ఎవ్వరికీ ఇవ్వలేదు"
        },
        {
            "chapter": 19,
            "verse": 8,
            "text": "(జకరియ్యా) అన్నాడు: \"ఓ నా ప్రభూ! నాకు కుమారుడు ఎలా కలుగుతాడు? నా భార్యనేమో గొడ్రాలు, మరియు నేనేమో వృద్ధాప్యంతో క్షీణించి (దుర్భలుడనై) పోయాను"
        },
        {
            "chapter": 19,
            "verse": 9,
            "text": "ఇలా జవాబిచ్చాడు: \"అలాగే అవుతుంది. నీ ప్రభువు ఇలా అంటున్నాడు: 'ఇది నాకు సులభం మరియు వాస్తవానికి ఇంతకు ముందు నీవు ఏమీ లేనప్పుడు, నేను నిన్ను సృష్టించాను కదా"
        },
        {
            "chapter": 19,
            "verse": 10,
            "text": "(జకరియ్యా) అన్నాడు: \" ఓ నా ప్రభూ! నాకొక గుర్తును నియమించు.\" ఇలా జవాబు ఇవ్వబడింది: \"నీ గుర్తు ఏమిటంటే! నీవు స్వస్థతతో ఉండి కూడా వరుసగా మూడు రాత్రులు (దినములు) ప్రజలతో మాట్లాడలేవు"
        },
        {
            "chapter": 19,
            "verse": 11,
            "text": "ఆ పిదప అతను (జకరియ్యా) తన ప్రార్థనాలయం నుండి బయటికి వచ్చి తన జాతి వారికి, సైగలతో ఉదయమూ మరియు సాయంత్రమూ, ఆయన (ప్రభువు) పవిత్రతను కొనియాడండని సూచించాడు"
        },
        {
            "chapter": 19,
            "verse": 12,
            "text": "(అతని కుమారునితో ఇలా అనబడింది): \"ఓ యహ్యా! ఈ దివ్యగ్రంథాన్ని గట్టిగా పట్టుకో.\" మరియు మేము అతనికి బాల్యంలోనే వివేకాన్ని ప్రసాదించాము"
        },
        {
            "chapter": 19,
            "verse": 13,
            "text": "మరియు మా తరఫు నుండి కనికరాన్ని, పరిశుద్ధతను ఒనంగాము మరియు అతను దైవభీతి గలవాడు"
        },
        {
            "chapter": 19,
            "verse": 14,
            "text": "మరియు తన తల్లిదండ్రుల పట్ల కర్తవ్యపాలకుడు మరియు అతను హింసాపరుడు గానీ, అవిధేయుడు గానీ కాడు"
        },
        {
            "chapter": 19,
            "verse": 15,
            "text": "మరియు అతను పుట్టినరోజూ మరియు అతను మరణించే రోజూ మరియు అతను బ్రతికించి మరల లేపబడే రోజూ అతనికి శాంతి కలుగు గాక"
        },
        {
            "chapter": 19,
            "verse": 16,
            "text": "మరియు ఈ గ్రంథం (ఖుర్ఆన్ లో) ఉన్న మర్యమ్ (గాథను) ప్రస్తావించు. ఆమె తన కుటుంబం వారిని విడిచి తూర్పుదిశలో ఒక స్థలానికి వెళ్ళిపోయింది"
        },
        {
            "chapter": 19,
            "verse": 17,
            "text": "అక్కడ ఆమె వారి నుండి ఏకాంతంలో ఒక అడ్డుతెర కట్టుకొని ఉండసాగింది. అప్పుడు మేము ఆమె వద్దకు మా దూత (జిబ్బీల్)ను పంపాము. అతను ఆమె ముందు సంపూర్ణ మానవ ఆకారంలో (రూపంలో) ప్రత్యక్షమయ్యాడు"
        },
        {
            "chapter": 19,
            "verse": 18,
            "text": "(మర్యమ్) ఇలా అన్నది: \"ఒకవేళ నీవు దైవభీతి గల వాడవే అయితే! నిశ్చయంగా నేను నీ నుండి (రక్షింపబడటానికి) అనంత కరుణామయుని శరణు వేడుకుంటున్నాను"
        },
        {
            "chapter": 19,
            "verse": 19,
            "text": "(దేవదూత ఇలా) జవాబిచ్చాడు: \"నిశ్చయంగా, నేను నీ ప్రభువు యొక్క సందేశహరుడను! నీకు ఒక సుశీలుడైన (నీతిమంతుడైన) కుమారుని (సందేశాన్ని) ఇవ్వటానికి పంపబడ్డాను"
        },
        {
            "chapter": 19,
            "verse": 20,
            "text": "ఆమె ఇలా ప్రశ్నించింది: \"నాకు కుమారుడు ఎలా కలుగుతాడు? నన్ను ఏ మానవుడునూ ముట్టుకోలేదే! మరియు నేను చెడు నడవడిక గల దానిని కూడా కాను"
        },
        {
            "chapter": 19,
            "verse": 21,
            "text": "అతనన్నాడు: \"అలాగే అవుతుంది! నీ ప్రభువు అంటున్నాడు: 'అది నాకు సులభం! మేము అతనిని, మా నుండి ప్రజలకు ఒక సూచనగా మరియు కారుణ్యంగా పంపుతున్నాము.' మరియు (నీ ప్రభువు) ఆజ్ఞ నెరవేరి తీరుతుంది"
        },
        {
            "chapter": 19,
            "verse": 22,
            "text": "తరువాత మర్యమ్ ఆ బాలుణ్ణి గర్భంలో భరించి, అతనితో ఒక దూరమైన స్థలానికి వెళ్ళిపోయింది"
        },
        {
            "chapter": 19,
            "verse": 23,
            "text": "ఆ తరువాత ప్రసవ వేదనతో ఆమె ఒక ఖర్జూరపు చెట్టు మొదలు దగ్గరికి చేరుకొని ఇలా వాపోయింది: \"అయ్యో! నా దౌర్భాగ్యం, దీనికి ముందే నేను చనిపోయి వుంటే! మరియు నామరూపాలు లేకుండా నశించి పోతే ఎంత బాగుండేది"
        },
        {
            "chapter": 19,
            "verse": 24,
            "text": "అప్పుడు క్రింది నుండి ఒక ధ్వని వినిపించింది: \"నీవు దుఃఖించకు! వాస్తవాంగా నీ ప్రభువు, నీ క్రింద (దగ్గరగా) ఒక సెలయేరు సృష్టించాడు"
        },
        {
            "chapter": 19,
            "verse": 25,
            "text": "మరియు నీవు ఈ చెట్టు మొదలు పట్టి ఊపితే నీపై తాజా ఖర్జూరపు పండ్లు రాలుతాయి"
        },
        {
            "chapter": 19,
            "verse": 26,
            "text": "కావున నీవు తిను త్రాగు, నీ కళ్ళను చల్లబరచుకో! ఇక ఏ మానవుణ్ణి చూసినా అతనితో (సైగలతో): 'నేను నా కరుణామయుని కొరకు ఉపవాసమున్నాను, కావున ఈ రోజు నేను ఏ మానవునితో మాట్లాడను.' అని చెప్పు"
        },
        {
            "chapter": 19,
            "verse": 27,
            "text": "తరువాత ఆమె ఆ బాలుణ్ణి తీసుకొని తన జాతి వారి వద్దకు రాగా! వారన్నారు: \"ఓ మర్యమ్! వాస్తవానికి నీవు నింద్యమైన (పాపమైన) పని చేశావు"
        },
        {
            "chapter": 19,
            "verse": 28,
            "text": "ఓ హారూన్ సోదరీ! నీ తండ్రీ చెడ్డవాడు కాదు మరియు నీ తల్లి కూడా చెడు నడత గలది కాదే"
        },
        {
            "chapter": 19,
            "verse": 29,
            "text": "అప్పుడామె అతని (ఆ బాలుని) వైపు సైగ చేసింది. వారన్నారు: \"తొట్టెలో వున్న ఈ బాలునితో మేమెలా మాట్లాడగలము"
        },
        {
            "chapter": 19,
            "verse": 30,
            "text": "(ఆ బాలుడు) అన్నాడు: \"నిశ్చయంగా నేను అల్లాహ్ దాసుణ్ణి. ఆయన నాకు దివ్యగ్రంథాన్నిచ్చి, నన్ను ప్రవక్తగా నియమించాడు"
        },
        {
            "chapter": 19,
            "verse": 31,
            "text": "మరియు నేనెక్కడున్నా సరే ఆయన నన్ను శుభవంతునిగా చేశాడు; నేను బ్రతికి వున్నంత కాలం నమాజ్ చేయమని మరియు విధిదానం (జకాత్) ఇవ్వమని నన్ను ఆదేశించాడు"
        },
        {
            "chapter": 19,
            "verse": 32,
            "text": "మరియు నన్ను నా తల్లి యెడల కర్తవ్యపాలకునిగా చేశాడు. నన్ను దౌర్జన్యపరునిగా, దౌర్భాగ్యునిగా చేయలేదు"
        },
        {
            "chapter": 19,
            "verse": 33,
            "text": "మరియు నేను పుట్టినరోజూ మరియు నేను మరణించే రోజూ మరియు నేను సజీవుడనై మరల లేచే రోజూ, నాకు శాంతి కలుగు గాక"
        },
        {
            "chapter": 19,
            "verse": 34,
            "text": "ఇతనే మర్యమ్ కుమారుడు ఈసా! ఇదే సత్యమైన మాట, దీనిని గురించే వారు వాదులాడుతున్నారు (సందేహంలో పడి ఉన్నారు)"
        },
        {
            "chapter": 19,
            "verse": 35,
            "text": "ఎవరినైనా కుమారునిగా చేసుకోవటం అల్లాహ్ కు తగినపని కాదు. ఆయన సర్వలోపాలకు అతీతుడు, ఆయన ఏదైనా చేయదలుచు కుంటే, దానిని కేవలం: \"అయిపో!\" అని అంటాడు, అంతే అది అయిపోతుంది"
        },
        {
            "chapter": 19,
            "verse": 36,
            "text": "(ఈసా అన్నాడు): \"నిశ్చయంగా అల్లాహ్ యే నా ప్రభువు మరియు మీ ప్రభువు, కావున మీరు ఆయననే ఆరాధించండి. ఇదే ఋజుమార్గము"
        },
        {
            "chapter": 19,
            "verse": 37,
            "text": "తరువాత విభిన్న (క్రైస్తవ) వర్గాల వారు (ఈసాను గురించి) పరస్పర అభిప్రాయభేదాలు నెలకొల్పుకున్నారు. కావున ఈ సత్యతిరస్కారులకు ఆ మహా దినపు దర్శనం వినాశాత్మకంగా ఉంటుంది"
        },
        {
            "chapter": 19,
            "verse": 38,
            "text": "వారు మా ముందు హాజరయ్యే రోజున వారి చెవులు బాగానే వింటాయి మరియు వారి కండ్లు బాగానే చూస్తాయి. కాని ఈనాడు ఈ దుర్మార్గులు స్పష్టమైన మార్గభ్రష్టత్వంలో పడి ఉన్నారు"
        },
        {
            "chapter": 19,
            "verse": 39,
            "text": "మరియు వారిని (రాబోయే) ఆ పశ్చాత్తాప పడవలసిన దినాన్ని గురించి హెచ్చరించు. అప్పుడు పరిణామం నిర్ణయించ బడి ఉంటుంది. (ఇప్పుడైతే) వారు ఏమరుపాటులో పడి ఉన్నారు, కావున వారు విశ్వసించడం లేదు"
        },
        {
            "chapter": 19,
            "verse": 40,
            "text": "నిశ్చయంగా! భూమికి మరియు దానిపై వున్న వారికి వారసులం మేమే! వారందరూ మా వైపునకే మరలింపబడతారు"
        },
        {
            "chapter": 19,
            "verse": 41,
            "text": "మరియు ఈ గ్రంథం (ఖుర్ఆన్ లో) వున్న ఇబ్రాహీమ్ గాథను ప్రస్తావించు. నిశ్చయంగా, అతను సత్యవంతుడైన దైవప్రవక్త"
        },
        {
            "chapter": 19,
            "verse": 42,
            "text": "అతను తన తండ్రితో ఇలా అన్నప్పుడు: \"ఓ నాన్నా! వినలేని మరియు చూడలేని మరియు నీకు ఏ విధంగానూ సహాయపడలేని వాటిని, నీవెందుకు ఆరాధిస్తున్నావు"
        },
        {
            "chapter": 19,
            "verse": 43,
            "text": "ఓ నాన్నా! వాస్తవానికి, నా వద్దకు వచ్చిన జ్ఞానం నీ వద్దకు రాలేదు, కావున నీవు నన్ను అనుసరిస్తే, నేను నీకు సరైన మార్గం చూపుతాను"
        },
        {
            "chapter": 19,
            "verse": 44,
            "text": "ఓ నాన్నా! నీవు షైతాన్ ను ఆరాధించకు, నిశ్చయంగా షైతాన్ అనంత కరుణామయుణ్ణి ఉల్లంఘించాడు"
        },
        {
            "chapter": 19,
            "verse": 45,
            "text": "ఓ నాన్నా! నిశ్చయంగా, నీవు అనంత కరుణామయుని శిక్షకు గురి అయ్యి, షైతాను యొక్క స్నేహితుడవు / సహచరుడవు (వలి) అయి పోతావేమోనని నేను భయపడుతున్నాను"
        },
        {
            "chapter": 19,
            "verse": 46,
            "text": "(అతని తండ్రి) అన్నాడు: \"ఓ ఇబ్రాహీమ్! ఏమీ? నీవు నా దేవుళ్ళకు విముఖత చూపుతున్నావా? ఒకవేళ నీవిది మానుకోక పోతే నేను నిన్ను రాళ్ళు రువ్వి చంపిస్తాను. కావున నీవు నా నుండి చాలా దూరమై పో"
        },
        {
            "chapter": 19,
            "verse": 47,
            "text": "(ఇబ్రాహీమ్) అన్నాడు: \"నీకు సలాం! నీ కొరకు నా ప్రభువు క్షమాపణను వేడుకుంటాను. నిశ్చయంగా, ఆయన నా యెడల ఎంతో దయాళువు"
        },
        {
            "chapter": 19,
            "verse": 48,
            "text": "మరియు నేను మిమ్మల్ని - మరియు అల్లాహ్ కు బదులుగా మీరు ప్రార్థిస్తున్న వాటిని - అందరినీ వదలి పోతున్నాను. మరియు నేను నా ప్రభువును ప్రార్థిస్తాను. నేను నా ప్రభువును ప్రార్థించి విఫలుడను కానని, నమ్ముతున్నాను"
        },
        {
            "chapter": 19,
            "verse": 49,
            "text": "అతను (ఇబ్రాహీమ్) వారిని - మరియు అల్లాహ్ ను వదలి వారు ఆరాధించే వాటిని - వదలి పోయిన తరువాత మేము అతనికి ఇస్ హాఖ్ మరియు యఅఖూబ్ లను ప్రసాదించాము. మరియు ప్రతి ఒక్కరినీ ప్రవక్తలుగా చేశాము"
        },
        {
            "chapter": 19,
            "verse": 50,
            "text": "మరియు వారికి మా కారుణ్యాన్ని ప్రసాదించాము. వారికి నిజమైన, ఉన్నతమైన కీర్తి ప్రతిష్ఠను కలుగజేశాము"
        },
        {
            "chapter": 19,
            "verse": 51,
            "text": "మరియు ఈ గ్రంథం (ఖుర్ఆన్) లో వచ్చిన మూసా గాథను ప్రస్తావించు. నిశ్చయంగా, అతను (అల్లాహ్) ఎన్నుకున్న ఒక సందేశహరుడు మరియు ఒక ప్రవక్త"
        },
        {
            "chapter": 19,
            "verse": 52,
            "text": "మరియు మేము తూర్ కొండ కుడివైపు నుండి అతనిని (మూసాను) పిలిచి, అతనితో ఏకాంతంలో మాట్లాడటానికి మమ్మల్ని సమీపింపజేశాము"
        },
        {
            "chapter": 19,
            "verse": 53,
            "text": "మరియు మా కారుణ్యంతో, అతనికి తోడుగా అతని సోదరుడైన, హారూన్ ను కూడా ప్రవక్తగా నియమించాము"
        },
        {
            "chapter": 19,
            "verse": 54,
            "text": "మరియు ఈ గ్రంథం (ఖుర్ఆన్) లో వచ్చిన ఇస్మాయీల్ గాథను ప్రస్తావించు. నిశ్చయంగా, అతను వాగ్దానాలను సత్యం చేసే (నెరవేర్చే) వాడు మరియు ఒక సందేశహరుడు మరియు ఒక ప్రవక్త"
        },
        {
            "chapter": 19,
            "verse": 55,
            "text": "మరియు అతను తన కుటుంబం వారిని నమాజ్ మరియు విధిదానం (జకాత్) లను పాటించమని ఆజ్ఞాపించేవాడు. మరియు తన ప్రభువుకు ప్రీతిపాత్రుడుగా ఉండేవాడు"
        },
        {
            "chapter": 19,
            "verse": 56,
            "text": "మరియు ఈ గ్రంథం (ఖుర్ఆన్)లో వచ్చిన ఇద్రీస్ గాథను ప్రస్తావించు. నిశ్చయంగా, అతను సత్యవంతుడైన ప్రవక్త"
        },
        {
            "chapter": 19,
            "verse": 57,
            "text": "మరియు మేము అతనిని ఉన్నత స్థానానికి ఎత్తాము"
        },
        {
            "chapter": 19,
            "verse": 58,
            "text": "వారందరూ, అల్లాహ్ అనుగ్రహించిన ఆదమ్ సంతతి వారిలోని దైవప్రవక్తలలో కొందరు. మరియు వారిలో కొందరు మేము నూహ్ ఓడలో ఎక్కింపజేసిన వారు, మరికొందరు ఇబ్రాహీమ్ మరియు ఇస్రాయీల్ (యఅఖూబ్) సంతానానికి చెందిన వారున్నారు. మరియు వారిలో మేము ఎన్నుకొని సన్మార్గం చూపిన వారున్నారు. ఒకవేళ వారికి కరుణామయుని సూచనలు (ఆయాత్) చదివి వినిపించినప్పుడు, వారు విలపిస్తూ సాష్టాంగం (సజ్దా)లో పడిపోయేవారు"
        },
        {
            "chapter": 19,
            "verse": 59,
            "text": "కాని వారి తరువాత వచ్చిన, వారి సంతతి వారు కొందరు, నమాజ్ లను విడిచి పెట్టి తమ (దుష్ట) మనోవాంఛలను అనుసరించారు. కావున త్వరలోనే వారు అధోగతి (నరకంలో)కి చేరగలరు"
        },
        {
            "chapter": 19,
            "verse": 60,
            "text": "కాని ఎవరైతే, పశ్చాత్తాప పడి మరియు విశ్వసించి సత్కార్యాలు చేస్తారో, అలాంటి వారు స్వర్గంలో ప్రవేశిస్తారు మరియు వారి కెలాంటి అన్యాయం జరుగదు"
        },
        {
            "chapter": 19,
            "verse": 61,
            "text": "అనంత కరుణామయుడు, తన దాసులకు వాగ్దానం చేసిన అగోచర జగత్తులోని శాశ్వతమైన స్వర్గవనాలు. నిశ్చయంగా ఆయన వాగ్దానం పూర్తయి తీరుతుంది"
        },
        {
            "chapter": 19,
            "verse": 62,
            "text": "వారందులో మీకు శాంతి కలుగు గాక (సలాం!) అనడం తప్ప ఇతర ఏ విధమైన వ్యర్థపు మాటలు వినరు. మరియు అందులో వారికి ఉదయం మరియు సాయంత్రం జీవనోపాధి లభిస్తూ ఉంటుంది"
        },
        {
            "chapter": 19,
            "verse": 63,
            "text": "మా దాసులలో దైవభీతి గలవారిని వారసులుగా చేసే స్వర్గం ఇదే"
        },
        {
            "chapter": 19,
            "verse": 64,
            "text": "(దేవదూతలు అంటారు): \"మరియు మేము కేవలం నీ ప్రభువు ఆజ్ఞతో తప్ప క్రిందికి దిగిరాము. మా ముందున్నది, మా వెనుక నున్నది మరియు వాటి మధ్య నున్నదీ, సర్వం ఆయనకు చెందినదే! నీ ప్రభువు మరచి పోయేవాడు కాడు"
        },
        {
            "chapter": 19,
            "verse": 65,
            "text": "ఆకాశాలకూ, భూమికీ మరియు వాటి మధ్యనున్న సమస్తానికీ ఆయనే ప్రభువు, కావున మీరు ఆయననే ఆరాధించండి మరియు ఆయన ఆరాధనలోనే స్థిరంగా వుండండి. ఆయనతో సమానమైన స్థాయిగల వానిని ఎవడినైనా మీరెరుగుదురా"
        },
        {
            "chapter": 19,
            "verse": 66,
            "text": "మరియు మానవుడు ఇలా అంటూ ఉంటాడు: \"ఏమీ? నేను చనిపోయిన తరువాత మళ్ళీ బ్రతికించబడి లేపబడతానా"
        },
        {
            "chapter": 19,
            "verse": 67,
            "text": "ఏమీ? మునుపు, అతడి ఉనికే లేనప్పుడు, మేము అతనిని సృష్టించిన విషయం అతనికి జ్ఞాపకం రావటం లేదా"
        },
        {
            "chapter": 19,
            "verse": 68,
            "text": "కావున నీ ప్రభువు సాక్షిగా! నిశ్చయంగా, మేము వారందరినీ మరియు (వారితో పాటు) షైతానులను కూడా ప్రోగు చేసి, ఆ తరువాత నిశ్చయంగా, వారందరినీ నరకం చుట్టూ మోకాళ్ల మీద సమావేశ పరుస్తాము"
        },
        {
            "chapter": 19,
            "verse": 69,
            "text": "ఆ తరువాత నిశ్చయంగా, ప్రతి తెగ వారిలో నుండి అనంత కరుణామయునికి ఎవరు ఎక్కువ అవిధేయులుగా ఉండేవారో, వారిని వేరు చేస్తాము"
        },
        {
            "chapter": 19,
            "verse": 70,
            "text": "అప్పుడు వారిలో (నరకాగ్నిలో) కాలటానికి ఎక్కువ అర్హులెవరో, మాకు బాగా తెలుసు"
        },
        {
            "chapter": 19,
            "verse": 71,
            "text": "మరియు మీలో ఎవ్వడునూ దాని (నరకంపై గల వంతెన) మీద నుండి పోకుండా (దాటకుండా) ఉండలేడు. ఇది తప్పించుకోలేని, నీ ప్రభువు యొక్క నిర్ణయం"
        },
        {
            "chapter": 19,
            "verse": 72,
            "text": "ఆ పిదప మేము దైవభీతి గలవారిని రక్షిస్తాము. మరియు దుర్మార్గులను అందులో మోకాళ్ళ మీద పడి ఉండటానికి వదులుతాము"
        },
        {
            "chapter": 19,
            "verse": 73,
            "text": "మరియు స్పష్టమైన మా సూచనలను వారికి చదివి వినిపించినపుడు, సత్యతిరస్కారులు విశ్వాసులతో అంటారు: \"మన రెండు వర్గాల వారిలో ఎవరి వర్గం మంచి స్థితిలో ఉంది మరియు ఎవరి సభ ఉత్తమమైనది"
        },
        {
            "chapter": 19,
            "verse": 74,
            "text": "మరియు వారికి ముందు మేము ఎన్నో తరాలను (వంశాలను) నాశనం చేశాము; వారు వీరి కంటే ఎక్కువ సిరిసంపదలు మరియు బాహ్య ఆడంబరాలు గలవారై ఉండిరి"
        },
        {
            "chapter": 19,
            "verse": 75,
            "text": "వారితో అను: \"మార్గభ్రష్టత్వంలో పడి వున్నవానికి, అనంత కరుణామయుడు, ఒక సమయం వరకు వ్యవధి నిస్తూ ఉంటాడు. తుదకు వారు తమకు వాగ్దానం చేయబడిన దానిని చూసినపుడు, అది (కఠినమైన) శిక్షనో కావచ్చు లేదా అంతిమ ఘడియనో కావచ్చు! హీనస్థితిలో ఉన్న వాడెవడో మరియు బలహీన వర్గం (సేన) ఎవరిదో వారికి తెలియగలదు"
        },
        {
            "chapter": 19,
            "verse": 76,
            "text": "మరియు (దానికి ప్రతిగా) మార్గదర్శకత్వం పొందిన వారికి, అల్లాహ్ మార్గదర్శత్వంలో వృద్ధిని ప్రసాదిస్తాడు. చిరస్థాయిగా ఉండిపోయే సత్కార్యాలే, \"నీ ప్రభువు దగ్గర ప్రతిఫలం రీత్యా ఉత్తమమైనవి మరియు పర్యవసానం దృష్ట్యా కూడా ఉత్తమమైనవి"
        },
        {
            "chapter": 19,
            "verse": 77,
            "text": "ఏమీ? మా సూచనలను తిరస్కరించి: \"నిశ్చయంగా, నాకు ధనసంపదలూ మరియు సంతానం ఇవ్వబడుతూనే ఉంటాయి.\" అని పలికే వానిని నీవు చూశావా"
        },
        {
            "chapter": 19,
            "verse": 78,
            "text": "ఏమీ? అతడు అగోచరాన్ని చూశాడా? లేదా అనంత కరుణామయుని వాగ్దానం పొందాడా"
        },
        {
            "chapter": 19,
            "verse": 79,
            "text": "అలా కాదు! అతడు చెప్పేది, మేము వ్రాసి పెట్టగలము. మరియు అతడి శిక్షను మరింత పెంచగలము"
        },
        {
            "chapter": 19,
            "verse": 80,
            "text": "మరియు అతడు చెప్పే వస్తువులకు మేమే వారసులమవుతాము మరియు అతడు ఒంటరిగానే మా వద్దకు వస్తాడు"
        },
        {
            "chapter": 19,
            "verse": 81,
            "text": "మరియు వారు అల్లాహ్ ను వదిలి ఇతరులను ఆరాధ్య దైవాలుగా చేసుకున్నారు, వారు వీరికి అండగా ఉంటారనుకొని"
        },
        {
            "chapter": 19,
            "verse": 82,
            "text": "అలా కాదు! వారు (ఆ దైవాలు) వీరి ఆరాధనను నిరాకరించటమే గాక, వీరికి విరోధులుగా ఉంటారు"
        },
        {
            "chapter": 19,
            "verse": 83,
            "text": "ఏమీ? నీకు తెలియదా? నిశ్చయంగా మేము సత్యతిరస్కారులపై షైతానులను వదిలామని? అవి వారిని (సత్యాన్ని తిరస్కరించమని) అత్యధికంగా ప్రేరేపిస్తూ ఉంటాయని"
        },
        {
            "chapter": 19,
            "verse": 84,
            "text": "కావున వారి మీద (శిక్షను) అవతరింప జేయమని నీవు తొందర పెట్టకు. నిశ్చయంగా, మేము (వారి దినాలను) ఖచ్చితంగా లెక్క పెడుతున్నాము"
        },
        {
            "chapter": 19,
            "verse": 85,
            "text": "ఆ రోజు మేము దైవభీతి గలవారిని అనంత కరుణామయుని సన్నిధిలో అతిథులుగా ప్రవేశపెడతాము"
        },
        {
            "chapter": 19,
            "verse": 86,
            "text": "మరియు అపరాధులను దప్పిక గొన్న వాటి వలే (జంతువుల వలే), నరకం వైపునకు తోలుకొని పోతాము"
        },
        {
            "chapter": 19,
            "verse": 87,
            "text": "(ఆనాడు) అనంత కరుణామయుని అనుమతి పొందినవాడు తప్ప మరెవ్వరికీ సిఫారసు చేసే అధికారం ఉండదు"
        },
        {
            "chapter": 19,
            "verse": 88,
            "text": "వారిలా అన్నారు: \"అనంతకరుణామయునికి కొడుకున్నాడు"
        },
        {
            "chapter": 19,
            "verse": 89,
            "text": "వాస్తవానికి, మీరు ఎంత పాపిష్ఠికరమైన విషయాన్ని కల్పించారు"
        },
        {
            "chapter": 19,
            "verse": 90,
            "text": "దాని వలన ఆకాశాలు ప్రేలి పోవచ్చు! భూమి చీలి పోవచ్చు! మరియు పర్వతాలు ధ్వంసమై పోవచ్చు"
        },
        {
            "chapter": 19,
            "verse": 91,
            "text": "ఎందుకంటే వారు అనంత కరుణామయునికి కొడుకున్నాడని ఆరోపించారు"
        },
        {
            "chapter": 19,
            "verse": 92,
            "text": "ఎవరినైనా కొడుకునిగా చేసుకోవటం అనంత కరుణామయునికి తగినది కాదు"
        },
        {
            "chapter": 19,
            "verse": 93,
            "text": "ఎందుకంటే! భూమ్యాకాశాలలో నున్న వారందరూ కేవలం అనంత కరుణామయుని దాసులుగా మాత్రమే హాజరు కానున్నారు"
        },
        {
            "chapter": 19,
            "verse": 94,
            "text": "వాస్తవానికి, ఆయన అందరినీ పరివేష్టించి ఉన్నాడు మరియు వారిని సరిగ్గా లెక్క పెట్టి ఉన్నాడు"
        },
        {
            "chapter": 19,
            "verse": 95,
            "text": "మరియు పునరుత్థాన దినమున వారందరూ, ఒంటరిగానే ఆయన ముందు హాజరవుతారు"
        },
        {
            "chapter": 19,
            "verse": 96,
            "text": "నిశ్చయంగా, విశ్వసించి సత్కార్యాలు చేసే వారి పట్ల అనంత కరుణామయుడు (ప్రజల హృదయాలలో) ప్రేమను (వాత్సల్యాన్ని) కలుగజేయగలడు"
        },
        {
            "chapter": 19,
            "verse": 97,
            "text": "కావున నీవు (ఓ ప్రవక్తా!) దైవభీతి గలవారికి శుభవార్త నివ్వటానికి మరియు వాదులాడే జాతి వారిని హెచ్చరించటానికీ, మేము దీనిని (ఈ ఖుర్ఆన్ ను) సులభతరం చేసి, నీ భాషలో అవతరింపజేశాము"
        },
        {
            "chapter": 19,
            "verse": 98,
            "text": "మరియు వీరికి పూర్వం మేము ఎన్ని తరాల వారిని నాశనం చేయలేదు! ఏమీ? నీవు ఇప్పుడు వారిలో ఏ ఒక్కరినైనా చూస్తున్నావా? లేక వారి మెల్లని శబ్దమైనా వింటున్నావా"
        },
        {
            "chapter": 20,
            "verse": 1,
            "text": "తాహా"
        },
        {
            "chapter": 20,
            "verse": 2,
            "text": "మేము ఈ ఖుర్ఆన్ ను నీపై అవతరింపజేసింది నిన్ను కష్టానికి గురి చేయటానికి కాదు"
        },
        {
            "chapter": 20,
            "verse": 3,
            "text": "కేవలం (అల్లాహ్ కు) భయపడే వారికి హితబోధ చేయటానికే"
        },
        {
            "chapter": 20,
            "verse": 4,
            "text": "ఇది (ఈ ఖుర్ఆన్) భూమినీ మరియు అత్యున్నతమైన ఆకాశాలనూ సృష్టించిన ఆయన (అల్లాహ్) తరఫు నుండి క్రమక్రమంగా అవతరింపజేయబడింది"
        },
        {
            "chapter": 20,
            "verse": 5,
            "text": "ఆ కరుణామయుడు, సింహాసనం (అర్ష్)పై ఆసీనుడై ఉన్నాడు"
        },
        {
            "chapter": 20,
            "verse": 6,
            "text": "ఆకాశాలలోనూ మరియు భూమిలోనూ మరియు ఆ రెండింటి మధ్యనూ, ఇంకా నేల క్రిందనూ ఉన్న, సమస్తమూ ఆయనకు చెందినదే"
        },
        {
            "chapter": 20,
            "verse": 7,
            "text": "మరియు నీవు బిగ్గరగా మాట్లాడితే (ఆయన విననే వింటాడు); వాస్తవానికి, ఆయనకు రహస్యంగా (చెప్పుకునే మాటలే గాక) అతి గోప్యమైన మాటలు కూడా, తెలుస్తాయి"
        },
        {
            "chapter": 20,
            "verse": 8,
            "text": "అల్లాహ్! ఆయన తప్ప మరొక ఆరాధ్యుడు లేడు. ఆయనకు అత్యుత్తమమైన పేర్లు ఉన్నాయి"
        },
        {
            "chapter": 20,
            "verse": 9,
            "text": "ఇక మూసా వృత్తాంతం నీకు అందిందా"
        },
        {
            "chapter": 20,
            "verse": 10,
            "text": "అతను ఒక మంటను చూసినపుడు తన ఇంటి వారితో ఇలా అన్నాడు: \"ఆగండి! నిశ్చయంగా, నాకొక మంట కనబడుతోంది; బహుశా నేను దాని నుండి మీ కొరకు ఒక కొరివిని తీసుకొని వస్తాను లేదా ఆ మంట దగ్గర, నాకేదైనా మార్గదర్శకత్వం లభించవచ్చు"
        },
        {
            "chapter": 20,
            "verse": 11,
            "text": "అతను దాని దగ్గరకు చేరినప్పుడు ఇలా పిలువబడ్డాడు: \"ఓ మూసా"
        },
        {
            "chapter": 20,
            "verse": 12,
            "text": "నిశ్చయంగా, నేనే నీ ప్రభువును, కావున నీవు నీ చెప్పులను విడువు. వాస్తవానికి, నీవు పవిత్రమైన తువా లోయలో ఉన్నావు"
        },
        {
            "chapter": 20,
            "verse": 13,
            "text": "మరియు నేను నిన్ను (ప్రవక్తగా) ఎన్నుకున్నాను. నేను నీపై అవతరింపజేసే దివ్యజ్ఞానాన్ని (వహీని) జాగ్రత్తగా విను"
        },
        {
            "chapter": 20,
            "verse": 14,
            "text": "నిశ్చయంగా, నేనే అల్లాహ్ ను! నేను తప్ప మరొక ఆరాధ్యుడు లేడు, కావున నన్నే ఆరాధించు మరియు నన్ను స్మరించడానికి నమాజ్ ను స్థాపించు"
        },
        {
            "chapter": 20,
            "verse": 15,
            "text": "నిశ్చయంగా, తీర్పు ఘడియ రానున్నది, ప్రతి వ్యక్తీ తాను చేసిన కర్మల ప్రకారం ప్రతిఫలం పొందటానికి; నేను దానిని గోప్యంగా ఉంచాలని నిర్ణయించాను"
        },
        {
            "chapter": 20,
            "verse": 16,
            "text": "కావున దానిని విశ్వసించకుండా, తన మనోవాంఛలను అనుసరించేవాడు, నిన్ను దాని (ఆ ఘడియ చింత) నుండి మరలింపనివ్వరాదు; అలా అయితే నీవు నాశనానికి గురి కాగలవు"
        },
        {
            "chapter": 20,
            "verse": 17,
            "text": "మరియు ఓ మూసా! నీ కుడిచేతిలో ఉన్నది ఏమిటి"
        },
        {
            "chapter": 20,
            "verse": 18,
            "text": "(మూసా) అన్నాడు: \"ఇది నా చేతికర్ర, దీనిని ఆనుకొని నిలబడతాను మరియు దీనితో నా మేకల కొరకు ఆకులు రాల్చుతాను. మరియు దీని నుండి నాకు ఇంకా ఇతర ఉపయోగాలు కూడా ఉన్నాయి"
        },
        {
            "chapter": 20,
            "verse": 19,
            "text": "(అల్లాహ్) అన్నాడు: \"ఓ మూసా! దానిని భూమి మీద పడవేయి"
        },
        {
            "chapter": 20,
            "verse": 20,
            "text": "అప్పుడు అతను దానిని పడవేశాడు. వెంటనే అది పాముగా మారిపోయి చురుకుగా చలించసాగింది"
        },
        {
            "chapter": 20,
            "verse": 21,
            "text": "(అల్లాహ్) ఆజ్ఞాపించాడు: \"దానిని పట్టుకో, భయపడకు. మేము దానిని దాని పూర్వస్థితిలోకి మార్చుతాము"
        },
        {
            "chapter": 20,
            "verse": 22,
            "text": "మరియు నీ చేతిని చంకలో పెట్టి తీయి, దాని కెలాంటి బాధ కలుగకుండా, అది తెల్లగా మెరుస్తూ బయటికి వస్తుంది, ఇది రెండవ అద్భుత సూచన"
        },
        {
            "chapter": 20,
            "verse": 23,
            "text": "ఇదంతా మేము నీకు మా గొప్ప సూచనలను చూపటానికి"
        },
        {
            "chapter": 20,
            "verse": 24,
            "text": "నీవు ఫిర్ఔన్ వద్దకు పో! నిశ్చయంగా అతడు మితిమీరి పోయాడు"
        },
        {
            "chapter": 20,
            "verse": 25,
            "text": "(మూసా) ఇలా మనవి చేసుకున్నాడు: \"ఓ నా ప్రభూ! నా హృదయాన్ని వికసింపజేయి"
        },
        {
            "chapter": 20,
            "verse": 26,
            "text": "మరియు నా వ్యవహారాన్ని నా కొరకు సులభం చేయి"
        },
        {
            "chapter": 20,
            "verse": 27,
            "text": "నా నాలుకలోని ముడిని (ఆటంకాన్ని) తొలగించు"
        },
        {
            "chapter": 20,
            "verse": 28,
            "text": "(దానితో) వారు నా మాటలను సులభంగా అర్థం చేసుకోవటానికి"
        },
        {
            "chapter": 20,
            "verse": 29,
            "text": "మరియు నా కొరకు నా కుటుంబం నుండి ఒక సహాయకుణ్ణి నియమించు"
        },
        {
            "chapter": 20,
            "verse": 30,
            "text": "నా సోదరుడైన హారూన్ ను"
        },
        {
            "chapter": 20,
            "verse": 31,
            "text": "అతని ద్వారా నా బలాన్ని దృఢపరచు"
        },
        {
            "chapter": 20,
            "verse": 32,
            "text": "మరియు అతనిని నా వ్యవహారంలో సహాయకారిగా (భాగస్వామిగా) చేయి"
        },
        {
            "chapter": 20,
            "verse": 33,
            "text": "మేము నీ పవిత్రతను బాగా కొనియాడటానికి"
        },
        {
            "chapter": 20,
            "verse": 34,
            "text": "మరియు నిన్ను అత్యధికంగా స్మరించటానికి"
        },
        {
            "chapter": 20,
            "verse": 35,
            "text": "నిశ్చయంగా, నీవు మమ్మల్ని ఎల్లప్పుడూ కని పెట్టుకునే ఉంటావు"
        },
        {
            "chapter": 20,
            "verse": 36,
            "text": "(అల్లాహ్) సెలవిచ్చాడు: \"ఓ మూసా! వాస్తవంగా, నీవు కోరినదంతా నీకు ఇవ్వబడింది"
        },
        {
            "chapter": 20,
            "verse": 37,
            "text": "మరియు వాస్తవానికి మేము నీకు మరొకసారి ఉపకారం చేశాము"
        },
        {
            "chapter": 20,
            "verse": 38,
            "text": "అప్పుడు మేము నీ తల్లికి ఇవ్వవలసిన ఆ సూచనను ఈ విధంగా సూచించాము"
        },
        {
            "chapter": 20,
            "verse": 39,
            "text": "ఇతనిని (ఈ బాలుణ్ణి) ఒక పెట్టెలో పెట్టి దానిని (ఆ పెట్టెను) నదిలో విడువు. నది దానిని ఒక ఒడ్డుకు చేర్చుతుంది; దానిని నాకు మరియు ఇతనికి శత్రువు అయిన వాడు తీసుకుంటాడు.; మరియు నేను నా తరఫు నుండి నీ మీద ప్రేమను కురిపించాను మరియు నిన్ను నా కంటి మందు పోషింపబడేటట్లు చేశాను"
        },
        {
            "chapter": 20,
            "verse": 40,
            "text": "అప్పుడు నీ సోదరి (నిన్ను) అనుసరిస్తూ పోయి, వారితో ఇలా అన్నది: 'ఇతనిని పెంచి పోషించగల ఒకామెను నేను మీకు చూపనా?' ఈ విధంగా మేము నిన్ను మళ్ళీ నీ తల్లి దగ్గరకు చేర్చాము, ఆమె కళ్ళకు చల్లదనమివ్వటానికి, ఆమెను దుఃఖపడకుండా ఉంచటానికి. మరియు నీవొక వ్యక్తిని చంపావు, మేము ఆ ఆపద నుండి నీకు విముక్తి కలిగించాము. మేము నిన్ను అనేక విధాలుగా పరీక్షించాము. ఆ తరువాత నీవు ఎన్నో సంవత్సరాలు మద్ యన్ వారితో ఉంటివి. ఓ మూసా! ఇప్పుడు నీవు (మా) నిర్ణయానుసారంగా (ఇక్కడికి) వచ్చావు"
        },
        {
            "chapter": 20,
            "verse": 41,
            "text": "మరియు నేను నిన్ను నా (సేవ) కొరకు ఎన్నుకున్నాను"
        },
        {
            "chapter": 20,
            "verse": 42,
            "text": "నీవు మరియు నీ సోదరుడు నా సూచనలతో వెళ్ళండి. నన్ను స్మరించటంలో అశ్రద్ధ వహించకండి"
        },
        {
            "chapter": 20,
            "verse": 43,
            "text": "మీరిద్దరు ఫిర్ఔన్ దగ్గరకు వెళ్ళండి. అతడు మితమీరి ప్రవర్తిస్తున్నాడు"
        },
        {
            "chapter": 20,
            "verse": 44,
            "text": "కాని అతనితో మృదువుగా మాట్లాడండి. బహుశా అతడు హితబోధ స్వీకరిస్తాడేమో, లేదా భయపడతాడేమో"
        },
        {
            "chapter": 20,
            "verse": 45,
            "text": "(మూసా మరియు హారూన్) ఇద్దరూ ఇలా అన్నారు: \"ఓ మా ప్రభూ! వాస్తవానికి, అతడు మమ్మల్ని శిక్షిస్తాడేమోనని, లేదా తలబిరుసుతనంతో ప్రవర్తిస్తాడేమోనని మేము భయపడుతున్నాను"
        },
        {
            "chapter": 20,
            "verse": 46,
            "text": "(అల్లాహ్) సెలవిచ్చాడు: \"మీరిద్దరు భయపడకండి, నిశ్చయంగా, మీరిద్దరితో పాటు నేనూ ఉన్నాను. నేను అంతా వింటూ ఉంటాను మరియు అంతా చూస్తూ ఉంటాను"
        },
        {
            "chapter": 20,
            "verse": 47,
            "text": "కావున మీరిద్దరూ అతని వద్దకు పోయి ఇలా అనండి: \"నిశ్చయంగా, మేమిద్దరం నీ ప్రభువు యొక్క సందేశహరులము. కావున ఇస్రాయీల్ సంతతి వారిని మా వెంట పోనివ్వు. మరియు వారిని బాధ పెట్టకు. వాస్తవానికి మేము నీ వద్దకు నీ ప్రభువు తరఫు నుండి సూచనలు తీసుకొని వచ్చాము. మరియు సన్మార్గాన్ని అనుసరించే వానిపై (అల్లాహ్ తరపు నుండి) శాంతి వర్ధిల్లుతుంది"
        },
        {
            "chapter": 20,
            "verse": 48,
            "text": "నిశ్చయంగా, ఎవడైతే సత్యాన్ని తిరస్కరించి వెనుదిరిగి పోతాడో, అతనికి కఠినశిక్ష తప్పక ఉంటుంది' అని వాస్తవానికి మాకు దివ్యజ్ఞానం (వహీ) ద్వారా తెలుపబడింది"
        },
        {
            "chapter": 20,
            "verse": 49,
            "text": "(ఫిర్ఔన్) అన్నాడు: \"ఓ మూసా! మీ ఇరువురి ప్రభువు ఎవరు"
        },
        {
            "chapter": 20,
            "verse": 50,
            "text": "(మూసా) జవాబిచ్చాడు: \"ప్రతి దానికి దాని రూపాన్నిచ్చి, తరువాత దానికి మార్గదర్శకత్వం చేసేవాడే మా ప్రభువు"
        },
        {
            "chapter": 20,
            "verse": 51,
            "text": "(ఫిర్ఔన్) అన్నాడు: \"అయితే పూర్వం గతించిన తరాల వారి సంగతి ఏమిటి"
        },
        {
            "chapter": 20,
            "verse": 52,
            "text": "(మూసా) జవాబిచ్చాడు: \"వాటి జ్ఞానం నా ప్రభువు వద్ద ఒక గ్రంథంలో (వ్రాయబడి) వుంది. నా ప్రభువు పొరపాటు చేయడు మరియు మరువడు కూడాను"
        },
        {
            "chapter": 20,
            "verse": 53,
            "text": "ఆయనే మీ కొరకు భూమిని చదునుగా (పరువుగా) జేసి, అందులో మీకు (నడవటానికి) త్రోవలను ఏర్పరిచాడు. మరియు ఆకాశం నుండి నీటిని కురిపించాడు. మేము దాని ద్వారా రకరకాల వృక్షకోటిని పుట్టించాము"
        },
        {
            "chapter": 20,
            "verse": 54,
            "text": "మీరు వాటిని తినండి మరియు మీ పశువులకు మేపండి. నిశ్చయంగా, అర్థం చేసుకోగలవారికి ఇందులో అనేక సూచనలున్నాయి"
        },
        {
            "chapter": 20,
            "verse": 55,
            "text": "దాని (ఆ మట్టి) నుంచే మిమ్మల్ని సృష్టించాము, మరల మిమ్మల్ని దానిలోకే చేర్చుతాము మరియు దాని నుంచే మిమ్మల్ని మరొకసారి లేవుతాము"
        },
        {
            "chapter": 20,
            "verse": 56,
            "text": "మరియు వాస్తవానికి, మేము అతనికి (ఫిర్ఔన్ కు) మా సూచనలన్నీ చూపాము, కాని అతడు వాటిని అబద్దాలన్నాడు మరియు తిరస్కరించాడు"
        },
        {
            "chapter": 20,
            "verse": 57,
            "text": "(ఫిర్ఔన్) ఇలా అన్నాడు: \"ఓ మూసా! నీవు నీ మంత్రజాలంతో మమ్మల్ని మా దేశం నుండి వెడల గొట్టటానికి మా వద్దకు వచ్చావా"
        },
        {
            "chapter": 20,
            "verse": 58,
            "text": "సరే! మేము కూడా దాని వంటి మంత్రజాలాన్ని నీకు పోటీగా తెస్తాము; కావున మా మధ్య నీ మధ్య (సమావేశానికి) ఒక సమయం మరియు స్థలాన్ని నిర్ణయించు. దాని నుండి మేము కానీ నీవు కానీ వెనుకాడ కూడదు. మరియు అదొక యుక్తమైన స్థలమై ఉండాలి"
        },
        {
            "chapter": 20,
            "verse": 59,
            "text": "(మూసా) అన్నాడు: \"మీతో సమావేశం ఉత్సవ దినమున నియమించుకుందాము. ప్రొద్దెక్కే వరకు ప్రజలందరూ సమావేశమై ఉండాలి"
        },
        {
            "chapter": 20,
            "verse": 60,
            "text": "ఆ పిదప ఫిర్ఔన్ వెళ్ళిపోయి తన తంత్ర సామగ్రిని సమీకరించుకొని తిరిగి వచ్చాడు"
        },
        {
            "chapter": 20,
            "verse": 61,
            "text": "మూసా వారితో అన్నాడు: \"మీరు నాశనమవుగాక! అల్లాహ్ పై అబద్ధాలు కల్పించకండి! అలా చేస్తే ఆయన కఠినశిక్షతో మిమ్మల్ని నిర్మూలించవచ్చు! (అల్లాహ్ పై) అబద్ధాలు కల్పించేవాడు తప్పక విఫలుడవుతాడు"
        },
        {
            "chapter": 20,
            "verse": 62,
            "text": "(ఇది విన్న) తరువాత వారు ఆ విషయాన్ని గురించి తర్కించుకున్నారు, కాని తమ చర్చను రహస్యంగానే సాగించారు"
        },
        {
            "chapter": 20,
            "verse": 63,
            "text": "(వారు పరస్పరం ఈ విధంగా) మాట్లాడుకున్నారు: \"వాస్తవానికి వీరిద్దరూ మాంత్రికులే! వీరిద్దరు తమ మంత్రజాలంతో మిమ్మల్ని మీ దేశం నుండి వెడల గొట్టి, మీ ఆదరణీయమైన విధానాన్ని అంతమొందించ గోరుతున్నారు"
        },
        {
            "chapter": 20,
            "verse": 64,
            "text": "కావున మీరు మీ యుక్తులను సమీకరించుకొని సమైక్యంగా (రంగంలోకి) దిగండి. ఈనాడు ప్రాబల్యం పొందిన వాడే, వాస్తవానికి సాఫల్యం (గెలుపు) పొందిన వాడు"
        },
        {
            "chapter": 20,
            "verse": 65,
            "text": "వారు (మాంత్రికులు) ఇలా అన్నారు: \"ఓ మూసా! నీవు విసురుతావా, లేదా మేము మొదట విసరాలా"
        },
        {
            "chapter": 20,
            "verse": 66,
            "text": "(మూసా) అన్నాడు: \"లేదు! మీరే (ముందు) విసరండి!\" అప్పుడు ఆకస్మాత్తుగా వారి త్రాళ్ళు మరియు వారి కర్రలూ - వారి మంత్రజాలం వల్ల - అతనికి (మూసాకు) చలిస్తూ ఉన్నట్లు కనిపించాయి"
        },
        {
            "chapter": 20,
            "verse": 67,
            "text": "దానితో మూసాకు, తన మసనస్సులో కొంత భయం కలిగింది"
        },
        {
            "chapter": 20,
            "verse": 68,
            "text": "మేము (అల్లాహ్) అన్నాము: \"భయపడకు! నిశ్చయంగా నీవే ప్రాబల్యం పొందుతావు"
        },
        {
            "chapter": 20,
            "verse": 69,
            "text": "నీ కుడిచేతిలో ఉన్నదానిని విసురు! అది వారు కల్పించిన వాటిని మ్రింగి వేస్తుంది. వారు కల్పించినది నిశ్చయంగా, మాంత్రికుని తంత్రమే! మరియు మాంత్రికుడు ఎన్నడూ సఫలుడు కానేరడు. వాడు ఎటు నుంచి, ఎలా వచ్చినా సరే"
        },
        {
            "chapter": 20,
            "verse": 70,
            "text": "అప్పుడు ఆ మాంత్రికులు సాష్టాంగం (సజ్దా)లో పడుతూ అన్నారు: \"మేము హారూన్ మరియు మూసాల ప్రభువును విశ్వసించాము"
        },
        {
            "chapter": 20,
            "verse": 71,
            "text": "(ఫిర్ఔన్) అన్నాడు: \"నేను అనుమతించక ముందే, మీరు ఇతనిని విశ్వసించారా? నిశ్చయంగా, ఇతనే మీకు మంత్రజాలం నేర్పిన గురువు! కావున ఇప్పుడు నేను మీ అందరి చేతులను మరియు కాళ్ళను వ్యతిరేక పక్షల నుండి నరికిస్తాను మరియు మిమ్మల్ని అందరినీ, ఖర్జూరపు దూలాల మీద సిలువ (శూలారోహణ) చేయిస్తాను. అప్పుడు మా ఇద్దరిలో ఎవరి శిక్ష ఎక్కువ కఠినమైనదో మరియు దీర్ఘకాలికమైనదో మీకు తప్పక తెలియగలదు"
        },
        {
            "chapter": 20,
            "verse": 72,
            "text": "వారు (మాంత్రికులు) అన్నారు: \"మా వద్దకు వచ్చిన స్పష్టమైన సూచనలను మరియు మమ్మల్ని సృజించిన ప్రభువు (అల్లాహ్)ను వదలి, మేము నీకు ప్రాధాన్యతనివ్వము. నీవు చేయ దలచు కున్నది చేసుకో! నీవు కేవలం ఐహిక జీవితాన్ని మాత్రమే అంతమొందించ గలవు"
        },
        {
            "chapter": 20,
            "verse": 73,
            "text": "నిశ్చయంగా, మేము మా ప్రభువునందే విశ్వాసముంచాము, ఆయన (అల్లాహ్) యే మా తప్పులను మరియు నీవు బలవంతంగా మా చేత చేయించిన మంత్రతంత్రాలను క్షమించేవాడు. (ప్రతి ఫలమివ్వటంలో) అల్లాహ్ యే సర్వశ్రేష్ఠుడు మరియు శాశ్వతంగా ఉండేవాడు (నిత్యుడు)"
        },
        {
            "chapter": 20,
            "verse": 74,
            "text": "నిశ్చయంగా, తన ప్రభువు ముందు పాపాత్ముడిగా హాజరయ్యే వాడికి తప్పక నరకం గలదు. అందులో వాడు చావనూ లేడు, బ్రతకనూ లేడు"
        },
        {
            "chapter": 20,
            "verse": 75,
            "text": "ఎవడైతే విశ్వాసిగా హాజరవుతాడో మరియు సత్కార్యాలు చేసి ఉంటాడో, అలాంటి వారికి ఉన్నత స్థానాలుంటాయి"
        },
        {
            "chapter": 20,
            "verse": 76,
            "text": "శాశ్వతమైన స్వర్గవనాలు! వాటి క్రింద సెలయేళ్ళు పారుతూ ఉంటాయి. వారందులో శాశ్వతంగా ఉంటారు. మరియు ఇదే పుణ్యవంతులకు దొరికే ప్రతిఫలం"
        },
        {
            "chapter": 20,
            "verse": 77,
            "text": "మరియు వాస్తవానికి, మేము మూసాకు దివ్యజ్ఞానం (వహీ) ద్వారా ఇలా తెలిపాము: \"నా దాసులను రాత్రివేళ తీసుకొని బయలుదేరు మరియు వారి కొరకు సముద్రం నుండి తడిలేని మార్గాన్ని ఏర్పరచు; వెంబడించి పట్టుబడతావేమోనని భయపడకు, (సముద్రంలో మునిగి పోతావేమోనని కూడా) భీతి చెందకు"
        },
        {
            "chapter": 20,
            "verse": 78,
            "text": "ఆ పిదప ఫిర్ఔన్ తన సేనలతో వారిని వెంబడించి (అక్కడికి) చేరగానే, సముద్రం వారిని హఠాత్తుగా అలుముకొని క్రమ్ముకున్నది"
        },
        {
            "chapter": 20,
            "verse": 79,
            "text": "మరియు ఫిర్ఔన్ తన జాతి ప్రజలను మార్గభ్రష్టులుగా చేశాడు మరియు వారికి సన్మార్గం చూపలేదు"
        },
        {
            "chapter": 20,
            "verse": 80,
            "text": "ఓ ఇస్రాయీల్ సంతతి వారలారా! వాస్తవానికి మేము, మిమ్మల్ని మీ శత్రువు నుండి విముక్తి కలిగించి, తూర్ పర్వతపు కుడివైపున మీతో వాగ్దానం చేసి, మీపై మన్న మరియు సల్వాలను అవతరింపజేశాము"
        },
        {
            "chapter": 20,
            "verse": 81,
            "text": "(ఇంకా ఇలా అన్నాము): \"మేము మీకు ప్రసాదించిన మంచి ఆహారపదార్థాలను తినండి, అందు తలబిరుసుతనం చేయకండి, అలా చేస్తే నా ఆగ్రహానికి గురి కాగలరు. నా ఆగ్రహానికి గురి అయినవాడు తప్పక నాశనమవుతాడు"
        },
        {
            "chapter": 20,
            "verse": 82,
            "text": "అయితే, ఎవడైతే పశ్చాత్తాపపడి విశ్వసించి మరియు సత్కార్యాలు చేసి సన్మార్గంలో ఉంటాడో, అలాంటి వాని పట్ల నేను క్షమాశీలుడను"
        },
        {
            "chapter": 20,
            "verse": 83,
            "text": "మరియు (మూసా తూర్ పర్వతం మీద ఉన్నప్పుడు అల్లాహ్ అన్నాడు): \"ఓ మూసా! నీవు నీ జాతి వారిని విడిచి శీఘ్రంగా (ఇక్కడికి) వచ్చిన కారణమేమిటి"
        },
        {
            "chapter": 20,
            "verse": 84,
            "text": "(మూసా) జవాబిచ్చాడు: \"అదిగో! వారు నా వెనుక నా అడుగు జాడలలో వస్తూనే ఉన్నారు; నీవు నా పట్ల ప్రసన్నుడవు కావాలని, ఓ నా ప్రభూ! నేను త్వరత్వరగా నీ సాన్నిధ్యానికి వచ్చాను"
        },
        {
            "chapter": 20,
            "verse": 85,
            "text": "(అల్లాహ్) అన్నాడు \"వాస్తవానికి! నీ వెనుక మేము, నీ జాతి వారిని పరీక్షకు గురి చేశాము మరియు సామిరి వారిని మార్గభ్రష్టులుగా చేశాడు"
        },
        {
            "chapter": 20,
            "verse": 86,
            "text": "ఆ తరువాత మూసా కోపంతోనూ, విచారంతోనూ, తన జాతి వారి వద్దకు తిరిగి వచ్చి అన్నాడు: \"ఓ నా జాతి ప్రజలారా! ఏమీ? మీ ప్రభువు మీకు మంచి వాగ్దానం చేయలేదా? ఏమీ? ఒడంబడిక పూర్తి కావటంలో ఏమైనా ఆలస్య మయ్యిందా? లేదా! మీ ప్రభువు యొక్క ఆగ్రహం మీపై విరుచుకు పడాలని కోరుతున్నారా? అందుకేనా మీరు నాకు చేసిన వాగ్దానాన్ని భంగ పరచారు"
        },
        {
            "chapter": 20,
            "verse": 87,
            "text": "వారు అన్నారు: \"మేము నీకు చేసిన వాగ్దానాన్ని మాకు మేమై భంగపరచలేదు. కాని మాపై ప్రజల ఆభరణాల భారం మోపబడి ఉండెను, దానిని (అగ్నిలోకి) విసిరాము, ఇదే విధంగా సామిరి కూడా వేశాడు"
        },
        {
            "chapter": 20,
            "verse": 88,
            "text": "తరువాత అతడు (సామిరి) వారికొక ఆవుదూడ విగ్రహాన్ని తయారు చేశాడు. దాని నుండి ఆవుదూడ అరుపు వంటి శబ్దం వచ్చేది. పిదప వారన్నారు: \"ఇదే మీ ఆరాధ్య దైవం మరియు మూసా యొక్క ఆరాధ్య దైవం కూడాను, కాని అతను దానిని మరచిపోయాడు"
        },
        {
            "chapter": 20,
            "verse": 89,
            "text": "ఏమీ? అది వారికెలాంటి సమాధానమివ్వజాలదనీ మరియు వారికెలాంటి కీడు గానీ, మేలు గానీ చేయజాలదనీ వారు చూడటం లేదా"
        },
        {
            "chapter": 20,
            "verse": 90,
            "text": "మరియు వాస్తవానికి హారూన్ ఇంతకు ముందు వారితో చెప్పి ఉన్నాడు: \"ఓ నా జాతి ప్రజలారా! దీని (విగ్రహం)తో మీరు పరీక్షింప బడుతున్నారు. మరియు నిశ్చయంగా, ఆ అనంత కరుణామయుడే మీ ప్రభువు! కావున మీరు నన్నే అనుసరించండి మరియు నా ఆజ్ఞనే పాలించండి"
        },
        {
            "chapter": 20,
            "verse": 91,
            "text": "వారన్నారు: \"మూసా తిరిగి మా వద్దకు వచ్చే వరకు, మేము దీనిని ఆరాధించకుండా ఉండలేము"
        },
        {
            "chapter": 20,
            "verse": 92,
            "text": "(మూసా, హారూన్ తో) అన్నాడు: \"ఓ హారూన్! నీవు వారిని మార్గభ్రష్టత్వంలో పడటం చూసినప్పుడు (వారిని వారించకుండా) నిన్ను ఎవరు ఆపారు"
        },
        {
            "chapter": 20,
            "verse": 93,
            "text": "నీవెందుకు నన్ను అనుసరించలేదు? నీవు కూడా నా ఆజ్ఞను ఉల్లంఘించావా"
        },
        {
            "chapter": 20,
            "verse": 94,
            "text": "(హారూన్) అన్నాడు: \"నా తల్లి కుమారుడా (సోదరుడా)! నా గడ్డాన్ని గానీ, నా తలవెంట్రుకలను గానీ పట్టి లాగకు: 'వాస్తవానికి ఇస్రాయీల్ సంతతి వారిలో విభేదాలు కల్పించావు, నీవు నా మాటను లక్ష్యపెట్టలేదు.' అని, నీవు అంటావేమోనని నేను భయపడ్డాను"
        },
        {
            "chapter": 20,
            "verse": 95,
            "text": "(మూసా) అన్నాడు: \"ఓ సామిరీ! ఇక నీ సంగతేమిటి"
        },
        {
            "chapter": 20,
            "verse": 96,
            "text": "(సామిరీ) అన్నాడు: \"వారు చూడని దానిని నేను చూశాను. ఆ తరువాత నేను సందేశహరుని (జిబ్రీల్) పాదగుర్తుల నుండి ఒక పిడికెడు (మట్టి) తీసుకొని దాని (ఆవుదూడ విగ్రహం) మీద వేశాను మరియు నా ఆత్మ నన్ను ఈ విధంగా ప్రేరేపించింది"
        },
        {
            "chapter": 20,
            "verse": 97,
            "text": "(మూసా) అన్నాడు: \"సరే వెళ్ళిపో! నిశ్చయంగా, నీ శిక్ష ఏమిటంటే, నీవు జీవితాంతం 'నన్ను ముట్టవద్దు' (లా మిసాస) అని, అంటూ ఉంటావు. మరియు నిశ్చయంగా, నీకు (వచ్చే జీవితంలో శిక్ష) నిర్ణయించబడి ఉంది, దాని నుండి నీవు తప్పించుకోలేవు. ఇక నీవు, భక్తుడవైన నీ ఆరాధ్యదైవాన్ని చూడు! మేము దానిని నిశ్చయంగా, కాల్చుతాము తరువాత దానిని భస్మం చేసి సముద్రంలో విసిరి వేస్తాము"
        },
        {
            "chapter": 20,
            "verse": 98,
            "text": "నిశ్చయంగా, మీ ఆరాధ్యదైవం అల్లాహ్ మాత్రమే. ఆయన తప్ప మరొక ఆరాధ్యుడు లేడు. ఆయన జ్ఞానం ప్రతి దానిని ఆవరించి ఉంది"
        },
        {
            "chapter": 20,
            "verse": 99,
            "text": "(ఓ ముహమ్మద్!) ఈ విధంగా మేము పూర్వం జరిగిన గాథలను నీకు వినిపిస్తున్నాము. మరియు వాస్తవంగా మేము, మా తరఫు నుండి నీకు హితోపదేశాన్ని (ఈ ఖుర్ఆన్ ను) ప్రసాదించాము"
        },
        {
            "chapter": 20,
            "verse": 100,
            "text": "దీని నుండి ముఖం త్రిప్పుకునే వాడు పునరుత్థాన దినమున (గొప్ప పాప) భారాన్ని భరిస్తాడు"
        },
        {
            "chapter": 20,
            "verse": 101,
            "text": "అదే స్థితిలో వారు శాశ్వతంగా ఉంటారు. పునరుత్థాన దినమున వారికా భారం ఎంతో దుర్భరమైనదిగా ఉంటుంది"
        },
        {
            "chapter": 20,
            "verse": 102,
            "text": "ఆ దినమున బాకా (సూర్) ఊదబడుతుంది. మరియు మేము అపరాధులను ఒకచోట జమ చేస్తాము. ఆ రోజు వారి కళ్ళు (భయంతో) నీలమై పోతాయి"
        },
        {
            "chapter": 20,
            "verse": 103,
            "text": "వారు ఒకరితో నొకరు ఇలా గుసగుసలాడుకుంటారు: \"మీరు (భూమిలో) పది (రోజుల) కంటే ఎక్కువ ఉండలేదు"
        },
        {
            "chapter": 20,
            "verse": 104,
            "text": "వారు ఏమి మాట్లాడుకుంటున్నారో మాకు బాగా తెలుసు. వారిలో మంచి తెలివి గలవారు: \"మీరు కేవలం ఒక్క దినం మాత్రమే ఉన్నారు!\" అని అంటారు"
        },
        {
            "chapter": 20,
            "verse": 105,
            "text": "మరియు వారు నిన్ను పర్వతాలను గురించి అడుగుతున్నారు. వారితో అను: \"నా ప్రభువు వాటిని ధూళిగా మార్చి ఎగురవేస్తాడు"
        },
        {
            "chapter": 20,
            "verse": 106,
            "text": "ఆ తరువాత దానిని (భూమిని) చదునైన మైదానంగా చేసి వేస్తాడు"
        },
        {
            "chapter": 20,
            "verse": 107,
            "text": "నీవు దానిలో ఎలాంటి పల్లం గానీ, మిట్టగానీ చూడలేవు"
        },
        {
            "chapter": 20,
            "verse": 108,
            "text": "ఆ రోజు అందరూ పిలిచేవానిని వెంబడిస్తారు, అతని నుండి తొలగిపోరు. అనంత కరణామయుని ముందు వారి కంఠస్వరాలన్నీ అణిగిపోయి ఉంటాయి, కావున నీవు గొణుగులు తప్ప మరేమీ వినలేవు"
        },
        {
            "chapter": 20,
            "verse": 109,
            "text": "ఆ రోజు సిఫారసు ఏ మాత్రం పనికిరాదు. కానీ! అనంత కరుణామయుడు ఎవరికైనా అనుమతినిచ్చి, అతని మాట ఆయనకు సమ్మతమైనదైతేనే తప్ప"
        },
        {
            "chapter": 20,
            "verse": 110,
            "text": "(ఎందుకంటే!) ఆయనకు - వారికి ప్రత్యక్షంగా నున్నది మరియు పరోక్షంగా నున్నది - అంతా తెలుసు, కాని వారు తమ జ్ఞానంతో ఆయనను గ్రహించజాలరు"
        },
        {
            "chapter": 20,
            "verse": 111,
            "text": "మరియు సజీవుడు, విశ్వవ్యవస్థకు ఆధారభూతుడు (శాశ్వితుడు) అయిన ఆయన (అల్లాహ్) ముందు అందరి ముఖాలు నమ్రతతో వంగి ఉంటాయి. మరియు దుర్మార్గాన్ని అవలంబించినవాడు, నిశ్చయంగా, విఫలుడవుతాడు"
        },
        {
            "chapter": 20,
            "verse": 112,
            "text": "మరియు సత్కార్యాలు చేస్తూ, విశ్వాసి అయి ఉన్న వానికి ఎలాంటి అన్యాయం గానీ, నష్టం గానీ జరుగునేమోనని భయపడే అవసరం ఉండదు"
        },
        {
            "chapter": 20,
            "verse": 113,
            "text": "మరియు ఈ విధంగా మేము ఈ ఖుర్ఆన్ ను అరబ్బీ భాషలో క్రమక్రమంగా అవతరింపజేశాము. మరియు ఇందులో పలురకాల హెచ్చరికలు చేశాము. బహుశా వారు దైవభీతి కలిగి ఉంటారేమోనని; లేదా! వారు ఉపదేశం గ్రహిస్తారేమోనని"
        },
        {
            "chapter": 20,
            "verse": 114,
            "text": "అల్లాహ్ అత్యున్నతుడు, సార్వభౌముడు, పరమ సత్యుడు (ఓ ముహమ్మద్!) నీకు ఖుర్ఆన్ సందేశం (వహీ) పూర్తిగా అవతరింప జేయబడే వరకు దానిని గురించి తొందరపడకు. మరియు ఇలా ప్రార్థించు: \"ఓ నా ప్రభూ! నా జ్ఞానాన్ని వృద్ధి పరచు"
        },
        {
            "chapter": 20,
            "verse": 115,
            "text": "మరియు వాస్తవానికి, మేము ఇంతకు పూర్వం ఆదమ్ తో ఒక వాగ్దానం చేయించి ఉన్నాము, కాని అతడు దానిని మరచి పోయాడు మరియు మేము అతనిలో స్థిరత్వాన్ని చూడలేదు"
        },
        {
            "chapter": 20,
            "verse": 116,
            "text": "మరియు మేము దేవదూతలతో: \"ఆదమ్ కు సాష్టాంగం (సజ్దా) చేయండి.\" అని ఆజ్ఞాపించినపుడు ఒక్క ఇబ్లీస్ తప్ప అందరూ సాష్టాంగం (సజ్దా) చేశారు. అతడు నిరాకరించాడు"
        },
        {
            "chapter": 20,
            "verse": 117,
            "text": "అప్పుడు అన్నాము: \"ఓ ఆదమ్! నిశ్చయంగా, ఇతడు నీకు మరియు నీ భార్యకు శత్రువు, కాబట్టి ఇతడిని, మీ ఇద్దరిని స్వర్గం నుండి వెడల గొట్టనివ్వకండి అలా అయితే మీరు దురవస్థకు గురి కాగలరు"
        },
        {
            "chapter": 20,
            "verse": 118,
            "text": "నిశ్చయంగా, ఇక్కడ నీవు ఆకలి గొనవూ మరియు వస్త్రహీనుడవూ (దిగంబరుడవూ) కావు"
        },
        {
            "chapter": 20,
            "verse": 119,
            "text": "మరియు నిశ్చయంగా, ఇందులో నీకు దాహమూ కలుగదు మరియు ఎండ కూడా తగలదు"
        },
        {
            "chapter": 20,
            "verse": 120,
            "text": "అప్పుడు షైతాన్ అతని మనస్సులో కలతలు రేకెత్తిస్తూ అన్నాడు: \"ఓ ఆదమ్! శాశ్వత జీవితాన్ని మరియు అంతం కాని సామ్రాజ్యాన్ని, ఇచ్చే వృక్షాన్ని నీకు చూపనా"
        },
        {
            "chapter": 20,
            "verse": 121,
            "text": "ఆ పిదప వారిద్దరు దాని నుండి (ఫలాన్ని) తినగానే వారిద్దరికి, వారి దిగంబరత్వం వ్యక్తం కాసాగింది. మరియు వారిద్దరు స్వర్గపు ఆకులను తమ మీద కప్పుకోసాగారు. (ఈ విధంగా) ఆదమ్ తన ప్రభువు ఆజ్ఞను ఉల్లంఘించి, సన్మార్గం నుండి తప్పి పోయాడు"
        },
        {
            "chapter": 20,
            "verse": 122,
            "text": "ఆ తరువాత అతని ప్రభువు, అతనిని (తన కారుణ్యానికి) ఎన్నుకొని, అతని పశ్చాత్తాపాన్ని స్వీకరించి, అతనికి మార్గదర్శకత్వం చేశాడు"
        },
        {
            "chapter": 20,
            "verse": 123,
            "text": "(అల్లాహ్) అన్నాడు: \"మీరిద్దరూ కలసి ఇక్కడి నుండి దిగిపోండి. మీరు ఒకరి కొకరు శత్రువులై ఉంటారు. కాని నా తరపు నుండి మీకు మార్గదర్శకత్వం తప్పక వస్తూ ఉంటుంది, కావున నా మార్గదర్శకత్వాన్ని అనుసరించే వాడు, మార్గభ్రష్టుడూ కాడు మరియు దురవస్థకు గురికాడు"
        },
        {
            "chapter": 20,
            "verse": 124,
            "text": "మరియు ఎవడైతే నా సందేశం నుండి విముఖుడవుతాడో నిశ్చయంగా, అతని జీవితం ఇరుకై పోతుంది మరియు పునరుత్థాన దినమున అతినిని అంధునిగా లేపుతాము"
        },
        {
            "chapter": 20,
            "verse": 125,
            "text": "అప్పుడతను అంటాడు: \"ఓ నా ప్రభూ! నన్నెందుకు గ్రుడ్డివానిగా లేపావు, వాస్తవానికి నేను (ప్రపంచంలో) చూడగలిగే వాణ్ణి కదా"
        },
        {
            "chapter": 20,
            "verse": 126,
            "text": "అప్పుడు (అల్లాహ్) అంటాడు: \"మా సూచనలు నీ వద్దకు వచ్చినపుడు, నీవు వాటిని విస్మరించావు. మరియు అదే విధంగా ఈ రోజు నీవు విస్మరించబడుతున్నావు"
        },
        {
            "chapter": 20,
            "verse": 127,
            "text": "మరియు ఈ విధంగా, మేము మితిమీరి ప్రవర్తిస్తూ, తన ప్రభువు సూచనలను విశ్వసించని వానికి ప్రతీకారం చేస్తాము. మరియు పరలోక శిక్ష ఎంతో కఠినమైనది మరియు శాశ్వతమైనది"
        },
        {
            "chapter": 20,
            "verse": 128,
            "text": "వీరికి పూర్వం గడిచిన ఎన్నో తరాలను మేము నాశనం చేసి ఉన్నాము. వీరు వారి నివాస స్థలాలలో తిరుగుతున్నారు. ఏమీ? దీని వలన కూడా వీరికి మార్గదర్శకత్వం లభించలేదా? నిశ్చయంగా, ఇందులో అర్థం చేసుకునే వారికి ఎన్నో సూచనలున్నాయి"
        },
        {
            "chapter": 20,
            "verse": 129,
            "text": "మరియు నీ ప్రభువు నుండి మొదట్లోనే ఒక గడువు కాలం నిర్ణయించబడి ఉండక పోతే, వీరికి ఈ పాటికే (శిక్ష) తప్పక విధించబడి ఉండేది. కాని (వీరి) గడువు కాలం నిర్ణయించబడి ఉంది"
        },
        {
            "chapter": 20,
            "verse": 130,
            "text": "కావున (ఓ ముహమ్మద్!) వారు పలికే మాటలకు నీవు ఓర్పు వహించు. సూర్యుడు ఉదయించక ముందు మరియు అస్తమించక ముందు నీ ప్రభువు పవిత్రతను కొనియాడుతూ, ఆయన స్తోత్రం చెయ్యి. మరియు రాత్రి సమయాలలో మరియు పగటి వేళలలో కూడా ఆయన పవిత్రతను కొనియాడు. అప్పుడు నీపు సంతుష్టుడవవు తావు"
        },
        {
            "chapter": 20,
            "verse": 131,
            "text": "మేము వారిలో చాలా మందికి - వాటితో వారిని పరీక్షించటానికి - వారు అనుభవించటానికి, ఇచ్చిన ఇహలోక జీవిత శోభను నీవు కళ్ళెత్తి చూడకు. నీ ప్రభువు ఇచ్చే జీవనోపాధియే అత్యుత్తమమైనది మరియు చిరకాలముండేది"
        },
        {
            "chapter": 20,
            "verse": 132,
            "text": "మరియు నీ కుటుంబం వారిని నమాజ్ చేయమని ఆజ్ఞాపించు; మరియు స్వయంగా నీవు కూడా దానిని సహనంతో పాటించు. మేము నీ నుండి జీవనోపాధిని ఆశించము. మేమే నీకు జీవనోపాధిని ఇచ్చే వారము. చివరకు దైవభీతి గలవారిదే ఉత్తమ ముగింపు"
        },
        {
            "chapter": 20,
            "verse": 133,
            "text": "మరియు వారంటారు: \"ఇతను (ఈ ప్రవక్త) తన ప్రభువు నుండి ఏదైనా ఒక అద్భుత సూచన (మహిమ) ఎందుకు తీసుకురాడు?\" ఏమీ? పూర్వపు గ్రంథాలలో పేర్కొనబడిన స్పష్టమైన నిదర్శనం వారి వద్దకు రాలేదా"
        },
        {
            "chapter": 20,
            "verse": 134,
            "text": "ఒకవేళ మేము దీనిని (ఈ ఖుర్ఆన్ ను / ముహమ్మద్ ను) పంపక ముందే వారిని శిక్షించి ఉంటే! వారు అనేవారు: \"ఓ మా ప్రభూ! నీవు మా వద్దకు ఒక సందేశహరుణ్ణి ఎందుకు పంపలేదు? (అలా చేస్తే) నిశ్ఛయంగా, మేము - అవమానం పొంది, అగౌరవం పాలుకాక ముందే - నీ సూచనలను పాటించేవారం కదా"
        },
        {
            "chapter": 20,
            "verse": 135,
            "text": "వారితో ఇలా అను: \"ప్రతి ఒక్కడు (తన అంతిమ ఫలితం కొరకు వేచి ఉన్నాడు. కావున మీరు కూడా వేచి ఉండండి. సరైన మార్గంలో ఉన్న వారెవరో మరియు మార్గదర్శకత్వం పొందిన వారెవరో మీరు త్వరలోనే తెలుసుకుంటారు)"
        }
    ]
}
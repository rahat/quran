{
    "pages": [
        {
            "chapter": 78,
            "verse": 31,
            "text": "(ஆயினும்), இறையச்சமுடையவர்களுக்கோ நிச்சயமாக பாதுகாப்பான (சொர்க்கம் என்னும்) இடம் உண்டு"
        },
        {
            "chapter": 78,
            "verse": 32,
            "text": "(அங்கு வசிப்பதற்கு) தோட்டங்களும் (அவற்றில் புசிப்பதற்கு அவர்களுக்கு) திராட்சைக் கனிகளும் உண்டு"
        },
        {
            "chapter": 78,
            "verse": 33,
            "text": "(மனைவிகளாக) ஒரே வயதுடைய (கண்ணழகிகளான) நெஞ்சு நிமிர்ந்த கன்னிகளும்"
        },
        {
            "chapter": 78,
            "verse": 34,
            "text": "(பானங்கள்) நிறைந்த கிண்ணங்களும் (அவர்களுக்குக் கிடைக்கும்)"
        },
        {
            "chapter": 78,
            "verse": 35,
            "text": "அங்கு அவர்கள் வீண் வார்த்தையையும் பொய்யையும் செவியுற மாட்டார்கள்"
        },
        {
            "chapter": 78,
            "verse": 36,
            "text": "(இவையெல்லாம் இவர்களின் நன்மைகளுக்குக்) கணக்கான கூலியாகவும் (கிடைக்கும். அதற்கு மேல்) உமது இறைவன் புறத்தால் நன்கொடையாகவும் (இன்னும் அதிகம்) அவர்களுக்குக் கிடைக்கும்"
        },
        {
            "chapter": 78,
            "verse": 37,
            "text": "அவனே வானங்கள், பூமி, இவற்றுக்கு மத்தியிலுள்ள அனைத்தின் உரிமையாளனும் அளவற்ற அருளாளனும் ஆவான். எனினும், (அந்நாளில் எவருமே) அவன் முன் பேச சக்தி பெறமாட்டார்கள்"
        },
        {
            "chapter": 78,
            "verse": 38,
            "text": "ஜிப்ரயீலும், வானவர்களும் அணி அணியாக நிற்கும் அந்நாளில், எவருமே அவன் முன் பேச (சக்தி பெற) மாட்டார்கள். எனினும், ரஹ்மான் எவருக்கு அனுமதி கொடுத்து ‘‘சரி! பேசுவீராக!'' எனவும் கூறினானோ அவர் (மட்டும்) பேசுவார்"
        },
        {
            "chapter": 78,
            "verse": 39,
            "text": "இத்தகைய நாள் (வருவது) உறுதி! ஆகவே, விரும்பியவன் தன் இறைவனிடமே தங்கும் இடத்தைத் தேடிக்கொள்ளவும்"
        },
        {
            "chapter": 78,
            "verse": 40,
            "text": "சமீபத்தில் நிச்சயமாக உங்களுக்கு வரக்கூடிய ஒரு வேதனையைப் பற்றி நாம் எச்சரிக்கை செய்கிறோம். அந்நாளில் ஒவ்வொரு மனிதனும் தன் கரங்கள் செய்த செயலின் பலனை(த் தன் கண்ணால்) கண்டுகொள்வான். நிராகரிப்பவனோ தான் மண்ணாக ஆகவேண்டுமே என்று புலம்புவான்"
        },
        {
            "chapter": 79,
            "verse": 1,
            "text": "(பாவிகளின் உயிர்களைப்) பலமாகப் பறிப்பவர்கள் மீது சத்தியமாக"
        },
        {
            "chapter": 79,
            "verse": 2,
            "text": "(நல்லவர்களின் ஆத்மாவை) எளிதாகக் கைப்பற்றுபவர்கள் மீது சத்தியமாக"
        },
        {
            "chapter": 79,
            "verse": 3,
            "text": "(ஆகாயத்திலும், கடலிலும்) அதிவேகமாக(ப் பறந்து) நீந்திச் செல்லும் வானவர்கள் மீது சத்தியமாக"
        },
        {
            "chapter": 79,
            "verse": 4,
            "text": "(இறைவனின் கட்டளையை நிறைவேற்ற) போட்டி போட்டுக்கொண்டு முந்தி செல்பவர்கள் மீதும் சத்தியமாக"
        },
        {
            "chapter": 79,
            "verse": 5,
            "text": "எல்லாக் காரியங்களையும் (இறைவனின் கட்டளைப்படி) நிர்வகிக்கின்ற (வான)வர்கள் மீது சத்தியமாக"
        },
        {
            "chapter": 79,
            "verse": 6,
            "text": "(கொடிய பூகம்பத்தால் பூமி) பலமாக அதிர்ச்சியுறும் நாளில்"
        },
        {
            "chapter": 79,
            "verse": 7,
            "text": "(மேலும்) அதைத் தொடர்ந்து (பல பூகம்ப அதிர்ச்சிகள்) வரும் (நாளில் உலகம் முடிவுற்றே தீரும்)"
        },
        {
            "chapter": 79,
            "verse": 8,
            "text": "அந்நாளில், உள்ளங்களெல்லாம் திடுக்கிட்டு நடுங்கிக் கொண்டிருக்கும்"
        },
        {
            "chapter": 79,
            "verse": 9,
            "text": "பார்வைகளெல்லாம் (பயத்தால்) கீழ்நோக்கி நிற்கும்"
        },
        {
            "chapter": 79,
            "verse": 10,
            "text": "(இவ்வாறிருக்க, நிராகரிப்பவர்கள் இதை மறுத்து) ‘‘நாம் (இறந்த பின்னர்) மெய்யாகவே நாம் (உயிர்ப்பிக்கப்பட்டு) முந்திய நிலைமைக்குத் திருப்பப்படுவோமா"
        },
        {
            "chapter": 79,
            "verse": 11,
            "text": "(அதுவும்) நாம் உக்கி எலும்பாகப் போனதன் பின்னரா (உயிர் கொடுத்து எழுப்பப்படுவோம்?) என்று கூறுகின்றனர்"
        },
        {
            "chapter": 79,
            "verse": 12,
            "text": "‘‘அவ்வாறாயின், அது பெரும் நஷ்டமான மீட்சிதான் என்றும் அவர்கள் (பரிகாசமாகக்)'' கூறுகின்றனர்"
        },
        {
            "chapter": 79,
            "verse": 13,
            "text": "(இது அவர்களுக்கு அசாத்தியமாகத் தோன்றலாம்; எனினும், நமக்கோ) அது ஓர் அதட்டல் (ஒரு உறுத்தல், ஒரு சப்தம்)தான்"
        },
        {
            "chapter": 79,
            "verse": 14,
            "text": "உடனே அவர்கள் அனைவரும் (உயிர் பெற்றெழுந்து) வந்து ஒரு திடலில் கூடிவிடுவார்கள்"
        },
        {
            "chapter": 79,
            "verse": 15,
            "text": "(நபியே!) மூஸாவுடைய செய்தி உமக்கு எட்டியதா"
        }
    ]
}
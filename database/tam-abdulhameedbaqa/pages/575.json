{
    "pages": [
        {
            "chapter": 73,
            "verse": 20,
            "text": "(நபியே!) நிச்சயமாக நீரும், உம்மோடு இருப்பவர்களில் ஒரு கூட்டத்தினரும், சற்றேறக்குறைய இரவில் மூன்றில் இரண்டு பாகம் அல்லது பாதி அல்லது மூன்றில் ஒரு பாக நேரம் (தொழுகையில்) நின்று வருகிறீர்கள் என்பதை நிச்சயமாக உமது இறைவன் அறிவான். இரவு பகலைக் கணக்கிட அல்லாஹ்வால்தான் முடியும். நீங்கள் அதைச் சரிவரக் கணக்கிட முடியாதென்பதை அவன் அறிந்து (இருப்பதனால்தான், இரவில் இன்ன நேரத்தில், இவ்வளவு தொழவேண்டுமெனக் குறிப்பிட்டுக் கூறாது,) உங்களை அவன் மன்னித்து விட்டான். ஆகவே, (இரவில் நீங்கள் தொழுதால்) குர்ஆனில் உங்களுக்குச் சாத்தியமான அளவு ஓதுங்கள். ஏனென்றால், உங்களில் நோயாளிகள் இருக்கக்கூடுமென்பதையும், வேறு சிலர் அல்லாஹ்வின் அரு(ளாகிய பொரு)ளைத் தேடி, பூமியின் பல பாகங்களிலும் செல்ல வேண்டியதிருக்கும் என்பதையும், வேறு சிலர் அல்லாஹ்வுடைய பாதையில் போர் புரியச் செல்ல வேண்டியதிருக்குமென்பதையும் அவன் நன்கறிவான். ஆதலால், (உங்கள் அவகாசத்திற்குத் தக்கவாறு கூட்டியோ குறைத்தோ) உங்களுக்குச் சௌகரியமான அளவே ஓதுங்கள். (ஆயினும்) தொழுகையை (தவறவிடாது) சரியாக நிலை நிறுத்துங்கள். இன்னும் ஜகாத்தும் கொடுத்து வாருங்கள். (ஏழைகளுக்கு உதவுவதன் மூலம்) அல்லாஹ்வுக்கு அழகான முறையில் கடனும் கொடுங்கள். நன்மையான காரியங்களில் எவற்றை நீங்கள் உங்களுக்காக, (உங்கள் மரணத்திற்கு முன்னதாகவே) செய்து வைத்துக் கொண்டீர்களோ அவற்றையே, மேலான நன்மைகளாகவும் மகத்தான கூலியாகவும் நீங்கள் அல்லாஹ்விடத்தில் காண்பீர்கள். (நம்பிக்கையாளர்களே!) நீங்கள் அல்லாஹ்விடம் மன்னிப்புக் கோருங்கள். நிச்சயமாக அல்லாஹ் மிக மன்னிப்பவன், மகா கருணையுடையவன் ஆவான்"
        },
        {
            "chapter": 74,
            "verse": 1,
            "text": "(நபியே! வஹ்யின் அதிர்ச்சியால்) போர்வை போர்த்திக் கொண்டிருப்பவரே"
        },
        {
            "chapter": 74,
            "verse": 2,
            "text": "நீர் எழுந்து நின்று (மனிதர்களுக்கு) அச்சமூட்டி எச்சரிக்கை செய்வீராக"
        },
        {
            "chapter": 74,
            "verse": 3,
            "text": "உமது இறைவனைப் பெருமைப்படுத்துவீராக"
        },
        {
            "chapter": 74,
            "verse": 4,
            "text": "உமது ஆடையைப் பரிசுத்தமாக்கி வைத்துக்கொள்வீராக"
        },
        {
            "chapter": 74,
            "verse": 5,
            "text": "அசுத்தங்களை வெறுத்துவிடுவீராக"
        },
        {
            "chapter": 74,
            "verse": 6,
            "text": "எவருக்கும் நீர் (நன்மை) உபகாரம் செய்து, (அதைவிட) அதிகமாக (அவனிடம்) பெற்றுக்கொள்ளக் கருதாதீர்"
        },
        {
            "chapter": 74,
            "verse": 7,
            "text": "உமது இறைவனின் கட்டளையை நிறைவேற்றுவதற்காக (சிரமங்களை) நீர் பொறுத்திருப்பீராக"
        },
        {
            "chapter": 74,
            "verse": 8,
            "text": "எக்காளத்தில் (மகா ஊதுகுழாயில்) ஊதப்படும் சமயத்தில்"
        },
        {
            "chapter": 74,
            "verse": 9,
            "text": "அந்நாள் மிக்க கஷ்டமான நாளாகும்"
        },
        {
            "chapter": 74,
            "verse": 10,
            "text": "(அந்நாள்) நிராகரிப்பவர்களுக்கு எளிதானதல்ல"
        },
        {
            "chapter": 74,
            "verse": 11,
            "text": "(நபியே! நீர் சிபாரிசுக்கு வராது) என்னை(யும் அவனையும்) விட்டுவிடுவீராக. அவனை நான் தனியாகவே படைத்தேன்"
        },
        {
            "chapter": 74,
            "verse": 12,
            "text": "பின்னர், நான் அவனுக்கு ஏராளமான பொருளையும் கொடுத்தேன்"
        },
        {
            "chapter": 74,
            "verse": 13,
            "text": "எந்நேரமும் அவனுடன் இருக்கக்கூடிய ஆண் பிள்ளைகளையும் (நான் அவனுக்குக் கொடுத்தேன்)"
        },
        {
            "chapter": 74,
            "verse": 14,
            "text": "அவனுக்கு வேண்டியவை எல்லாம் ஏற்கனவே அவனுக்காக தயார்படுத்தியும் வைத்தேன்"
        },
        {
            "chapter": 74,
            "verse": 15,
            "text": "பிறகு, நான் அவனுக்கு (மறுமையில்) இன்னும் அதிகமாகவும் கொடுப்பேன் என்றும் எதிர்பார்க்கிறான்"
        },
        {
            "chapter": 74,
            "verse": 16,
            "text": "அவ்வாறு ஆகக்கூடியதல்ல. ஏனென்றால், நிச்சயமாக அவன் நம் வசனங்களுக்கு எதிரியாக இருக்கிறான்"
        },
        {
            "chapter": 74,
            "verse": 17,
            "text": "அதிசீக்கிரத்தில் அவனை ஒரு சிரமமான சிகரத்தில் ஏற்றிவிடுவேன்"
        }
    ]
}
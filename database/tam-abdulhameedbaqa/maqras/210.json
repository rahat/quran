{
    "maqras": [
        {
            "chapter": 52,
            "verse": 24,
            "text": "அவர்களைச் சுற்றி (அவர்களுக்குப் பணி செய்ய எந்நேரமும்) சிறுவர்கள் பலர் சுற்றி வருவார்கள். அவர்கள் பதிந்த முத்துக்களைப் போல் (பிரகாசமாக) இருப்பார்கள்"
        },
        {
            "chapter": 52,
            "verse": 25,
            "text": "அவர்களில் ஒருவர் மற்றொருவரை நோக்கி (அமர்ந்து கொண்டு மகிழ்ச்சியாக) உரையாடுவார்கள்"
        },
        {
            "chapter": 52,
            "verse": 26,
            "text": "‘‘இதற்கு முன்னர், நாம் நம் குடும்பத்தைப் பற்றி (அவர்களுடைய கதி என்னவாகுமோ என்று) மெய்யாகவே பயந்துகொண்டே இருந்தோம்"
        },
        {
            "chapter": 52,
            "verse": 27,
            "text": "ஆயினும், அல்லாஹ் நம்மீது அருள் புரிந்து கொடிய வேதனையிலிருந்து நம்மை(யும் நம் குடும்பத்தினரையும்) காப்பாற்றினான்"
        },
        {
            "chapter": 52,
            "verse": 28,
            "text": "இதற்கு முன்னர் (வேதனையிலிருந்து நம்மை காக்கும்படி) மெய்யாகவே நாம் அவனிடம் பிரார்த்தனை செய்துகொண்டு இருந்தோம். மெய்யாகவே அவன்தான் நன்மை செய்பவன், பேரன்புடையவன் ஆவான்'' என்று கூறுவார்கள்"
        },
        {
            "chapter": 52,
            "verse": 29,
            "text": "(நபியே!) (நிராகரிப்பவர்களுக்கு வேதனையை) ஞாபகமூட்டிக் கொண்டே இருப்பீராக. உமது இறைவனின் அருளால் நீர் குறி சொல்பவருமல்ல; பைத்தியக்காரருமல்ல"
        },
        {
            "chapter": 52,
            "verse": 30,
            "text": "(உம்மைப் பற்றி) அவர்கள் (நீர்) ஒரு கவிஞர்தான் என்று கூறுகின்றனரா? (இக்கூற்றுக்குத் தண்டனையாக அவர்கள் மீது சம்பவிக்கக்கூடிய சோதனையின்) காலச்சக்கரத்தை எதிர்பார்த்திருப்போம்"
        },
        {
            "chapter": 52,
            "verse": 31,
            "text": "ஆகவே (அவர்களை நோக்கி, அதை) ‘‘நீங்களும் எதிர்பார்த்திருங்கள். (என்ன நடக்கிறது என்பதை) நிச்சயமாக நானும் உங்களுடன் எதிர்பார்த்திருக்கிறேன்'' என்று கூறுவீராக"
        },
        {
            "chapter": 52,
            "verse": 32,
            "text": "(நபியே! உம்மை குறிகாரர் என்றும், பைத்தியக்காரர் என்றும் கூறும்படி) அவர்களுடைய அறிவுதான் அவர்களைத் தூண்டுகிறதா? அல்லது (இயற்கையாகவே) அவர்கள் விஷமிகள்தானா"
        },
        {
            "chapter": 52,
            "verse": 33,
            "text": "அல்லது (நம் நபியாகிய) இவர் பொய்யாகவே அதைக் கற்பனை செய்து கொண்டாரென்று அவர்கள் கூறுகின்றனரா? மாறாக (மனமுரண்டாகவே) இதை அவர்கள் நம்பிக்கை கொள்வதில்லை"
        },
        {
            "chapter": 52,
            "verse": 34,
            "text": "(நபியே! இதை நீர் பொய்யாகக் கற்பனை செய்து கொண்டீரென்று கூறுவதில்) அவர்கள் உண்மை சொல்பவர்களாயிருந்தால் (அவர்களும் கற்பனை செய்து கொண்டு) இதைப்போன்ற ஒரு வாக்கியத்தைக்கொண்டு வரவும்"
        },
        {
            "chapter": 52,
            "verse": 35,
            "text": "அல்லது இவர்கள் எவருடைய படைப்பும் இல்லாமல் தாமாகவே உண்டாகி விட்டனரா? அல்லது இவர்கள் தம்மைத்தாமே படைத்துக் கொண்டனரா"
        },
        {
            "chapter": 52,
            "verse": 36,
            "text": "அல்லது வானங்களையும் பூமியையும் இவர்கள் படைத்தார்களா? மாறாக, (இவற்றை எல்லாம் படைத்தவன் அல்லாஹ்தான். அவனை) இவர்கள் நம்புவதில்லை"
        },
        {
            "chapter": 52,
            "verse": 37,
            "text": "அல்லது இவர்களிடம்தான் உமது இறைவனின் பொக்கிஷங்கள் அனைத்தும் இருக்கின்றனவா? அல்லது இவர்கள் அதைப் பங்கிடக்கூடிய அதிகாரிகளா"
        },
        {
            "chapter": 52,
            "verse": 38,
            "text": "அல்லது இவர்களுக்கு (வானத்தில் ஏறக்கூடிய) ஏணி இருந்து, அதில் (ஏறிச் சென்று, அங்கு நடைபெறும் பேச்சுகளைக்) கேட்டு வருகின்றனரா? அவ்வாறாயின், (அவற்றை) கேட்டு வந்தவர் (அதற்குத்) தெளிவான ஓர் ஆதாரத்தைக் கொண்டுவரவும்"
        },
        {
            "chapter": 52,
            "verse": 39,
            "text": "அல்லது (நீங்கள் கூறுகின்றபடி) அல்லாஹ்வுக்குப் பெண் சந்ததிகள்; உங்களுக்கு மட்டும் ஆண் சந்ததிகளா"
        },
        {
            "chapter": 52,
            "verse": 40,
            "text": "அல்லது நீர் அவர்களிடம் கூலி ஏதும் கேட்டு அந்தப் பளுவை அவர்கள் சுமக்க முடியாமல் இருக்கின்றனரா"
        },
        {
            "chapter": 52,
            "verse": 41,
            "text": "அல்லது இவர்களிடம் மறைவான விஷய(த்தின் ஞான)ம் இருக்கிறதா? இவர்கள் (அதை அல்லாஹ்வைப் போல்) எழுதி வருகின்றனரா"
        },
        {
            "chapter": 52,
            "verse": 42,
            "text": "அல்லது ஒரு சூழ்ச்சி செய்ய இவர்கள் கருதுகின்றனரா? அவ்வாறாயின், இந்நிராகரிப்பவர்கள்தான் சூழ்ச்சிக்குள்ளாவார்கள்"
        },
        {
            "chapter": 52,
            "verse": 43,
            "text": "அல்லது அல்லாஹ்வையன்றி இவர்களுக்கு வணக்கத்திற்குரிய வேறு ஓர் இறைவன் இருக்கிறானா? இவர்கள் இணை வைப்பவற்றை விட்டும் அல்லாஹ் மிக்க பரிசுத்தமானவன்"
        },
        {
            "chapter": 52,
            "verse": 44,
            "text": "வானம் இடிந்து அதிலிருந்த ஒரு துண்டு விழுவதை இவர்கள் கண்ணால் கண்டபோதிலும் (அது வானமல்ல;) மேகம்தான் என்றும், ஆனால் அது உறைந்து இறுகிவிட்டதென்றும் கூறுவார்கள்"
        },
        {
            "chapter": 52,
            "verse": 45,
            "text": "(நபியே!) இவர்களுடைய அறிவு பறந்துவிடக்கூடிய நாளை இவர்கள் சந்திக்கும் வரை நீர் இவர்களை விட்டு விடுவீராக"
        },
        {
            "chapter": 52,
            "verse": 46,
            "text": "அந்நாளில் இவர்களுடைய சூழ்ச்சிகள் ஒன்றுமே இவர்களுக்குப் பயனளிக்காது. எவர்களுடைய உதவியும் இவர்களுக்குக் கிடைக்காது"
        },
        {
            "chapter": 52,
            "verse": 47,
            "text": "நிச்சயமாக இவ்வக்கிரமக்காரர்களுக்கு (மறுமையின்) வேதனைக்கு முன்னால் (இம்மையிலும்) வேதனை இருக்கிறது. எனினும் அவர்களில் பெரும்பாலானவர்கள் (இதை) அறிந்துகொள்ள மாட்டார்கள்"
        },
        {
            "chapter": 52,
            "verse": 48,
            "text": "(நபியே!) உமது இறைவனின் தீர்ப்பைப் பொறுமையாக எதிர்பார்த்திருப்பீராக. நிச்சயமாக நீர் நம் கண்களுக்கு முன்பாகவே இருக்கிறீர். (ஆகவே, அவர்கள் உம்மைத் தங்கள் விருப்பப்படி துன்புறுத்த முடியாது.) ஆயினும், நீர் (நித்திரையிலிருந்து) எழுந்த நேரத்தில் உமது இறைவனின் புகழைக்கூறித் துதி செய்வீராக"
        },
        {
            "chapter": 52,
            "verse": 49,
            "text": "இரவின் ஒரு பாகத்திலும், நட்சத்திரங்கள் மறையும் (காலை) நேரத்திலும் அவனை துதி செய்வீராக"
        },
        {
            "chapter": 53,
            "verse": 1,
            "text": "விழுந்து மறையும் நட்சத்திரத்தின் மீது சத்தியமாக"
        },
        {
            "chapter": 53,
            "verse": 2,
            "text": "(நம் தூதராகிய) உங்கள் தோழர் வழி தவறி விடவுமில்லை; தவறான வழியில் செல்லவுமில்லை"
        },
        {
            "chapter": 53,
            "verse": 3,
            "text": "அவர் தன் விருப்பப்படி எதையும் கூறுவதில்லை"
        },
        {
            "chapter": 53,
            "verse": 4,
            "text": "இது அவருக்கு வஹ்யி மூலம் அறிவிக்கப்பட்டதே தவிர (வேறு) இல்லை"
        },
        {
            "chapter": 53,
            "verse": 5,
            "text": "(ஜிப்ரயீல் என்னும்) வலுவான ஆற்றலுடையவர் இதை அவருக்குக் கற்றுக் கொடுக்கிறார்"
        },
        {
            "chapter": 53,
            "verse": 6,
            "text": "அவர் மிக்க ஆத்ம சக்தியுடையவர். அவர் (தன் இயற்கை ரூபத்தில் நபி முன்) தோன்றினார்"
        },
        {
            "chapter": 53,
            "verse": 7,
            "text": "அவர் உயர்ந்த (வானத்தின்) கடைக்கோடியில் இருந்தார்"
        },
        {
            "chapter": 53,
            "verse": 8,
            "text": "இன்னும் நெருங்கினார், (அவர் முன்) இறங்கினார்"
        },
        {
            "chapter": 53,
            "verse": 9,
            "text": "(சேர்ந்த) இரு வில்களைப்போல், அல்லது அதைவிட சமீபமாக அவர் நெருங்கினார்"
        },
        {
            "chapter": 53,
            "verse": 10,
            "text": "(அல்லாஹ்) அவருக்கு (வஹ்யி மூலம்) அறிவித்ததையெல்லாம் அவர் அவனுடைய (நபியாகிய) அடியாருக்கு அறிவித்தார்"
        },
        {
            "chapter": 53,
            "verse": 11,
            "text": "(நபியுடைய) உள்ளம், தான் கண்டதைப் பற்றிப் பொய் கூறவில்லை"
        },
        {
            "chapter": 53,
            "verse": 12,
            "text": "அவர் கண்டதைப் பற்றி நீங்கள் (சந்தேகித்து) அவருடன் தர்க்கிக்கிறீர்களா"
        },
        {
            "chapter": 53,
            "verse": 13,
            "text": "நிச்சயமாக அவர், மற்றொரு முறையும் (தன்னிடத்தில் ஜிப்ரயீலாகிய) அவர் இறங்கக் கண்டிருக்கிறார்"
        },
        {
            "chapter": 53,
            "verse": 14,
            "text": "‘‘ஸித்ரத்துல் முன்தஹா' என்னும் (இலந்தை) மரத்தின் சமீபத்தில்"
        },
        {
            "chapter": 53,
            "verse": 15,
            "text": "அதன் சமீபத்தில்தான் (நல்லடியார்கள்) தங்கும் சொர்க்கம் இருக்கிறது"
        },
        {
            "chapter": 53,
            "verse": 16,
            "text": "அந்த மரத்தை மூடியிருந்தவை அதை முற்றிலும் மூடிக்கொண்டன"
        },
        {
            "chapter": 53,
            "verse": 17,
            "text": "(அதிலிருந்து அவருடைய) பார்வை விலகவும் இல்லை; கடக்கவும் இல்லை"
        },
        {
            "chapter": 53,
            "verse": 18,
            "text": "அவர் தன் இறைவனின் மிகப்பெரிய அத்தாட்சிகளையெல்லாம் மெய்யாகவே கண்டார்"
        },
        {
            "chapter": 53,
            "verse": 19,
            "text": "(நீங்கள் ஆராதனை செய்யும்) லாத், உஜ்ஜா (என்னும் சிலை)களை நீங்கள் கவனித்தீர்களா"
        },
        {
            "chapter": 53,
            "verse": 20,
            "text": "மற்றொரு மூன்றாவது மனாத் (என்னும் சிலையைப்) பற்றியும் நீங்கள் சிந்தித்தீர்களா? (அவற்றுக்கு ஏதேனும் இத்தகைய சக்தி உண்டா)"
        },
        {
            "chapter": 53,
            "verse": 21,
            "text": "என்னே! உங்களுக்கு ஆண் மக்கள், அவனுக்குப் பெண் மக்களா"
        },
        {
            "chapter": 53,
            "verse": 22,
            "text": "அவ்வாறாயின், அது மிக்க அநியாயமான பங்கீடாகும்"
        },
        {
            "chapter": 53,
            "verse": 23,
            "text": "இவையெல்லாம் நீங்களும், உங்கள் மூதாதைகளும் வைத்துக் கொண்ட வெறும் பெயர்களே தவிர (அவை வணங்கத் தகுதியானவை) இல்லை. அ(வை வணங்கத் தகுதியானவை என்ப)தற்காக அல்லாஹ் உங்களுக்கு எந்த ஆதாரத்தையும் (முந்திய வேதங்களிலும்) இறக்கிவைக்கவில்லை. அவர்கள் (தங்கள்) மன இச்சைகளையும் வீண் சந்தேகத்தையும் தவிர, (இறை வேதத்தை பின்பற்றுவது) இல்லை. நிச்சயமாக அவர்களுடைய இறைவனிடமிருந்து அவர்களுக்கு நேரான வழி (இந்த குர்ஆன்) வந்தே இருக்கிறது. (எனினும், அதை அவர்கள் பின்பற்றுவதில்லை)"
        },
        {
            "chapter": 53,
            "verse": 24,
            "text": "மனிதன் விரும்பியதெல்லாம் அவனுக்குக் கிடைத்துவிடுமா"
        },
        {
            "chapter": 53,
            "verse": 25,
            "text": "(ஏனென்றால்) இம்மையும் மறுமையும் அல்லாஹ்வுக்குறியனவே! (அவன் விரும்பியவர்களுக்கே அவற்றின் பாக்கியத்தை அளிப்பான்)"
        }
    ]
}
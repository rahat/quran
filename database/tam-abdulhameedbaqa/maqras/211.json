{
    "maqras": [
        {
            "chapter": 53,
            "verse": 26,
            "text": "வானத்தில் எத்தனையோ வானவர்கள் இருக்கின்றனர். (எவருக்காகவும்)அவர்கள் பரிந்து பேசுவது ஒரு பயனும் அளிக்காது. ஆயினும், அல்லாஹ் விரும்பி, எவரைப் பற்றித் திருப்தியடைந்து (அவருக்காக) அவன் அனுமதி கொடுக்கிறானோ அவருக்கே தவிர (மற்றவருக்கு பயனளிக்காது)"
        },
        {
            "chapter": 53,
            "verse": 27,
            "text": "நிச்சயமாக எவர்கள் மறுமையை நம்பிக்கை கொள்ளவில்லையோ, அவர்கள் வானவர்களுக்குப் பெண்களின் பெயர்களை சூட்டுகின்றனர்"
        },
        {
            "chapter": 53,
            "verse": 28,
            "text": "இதைப் பற்றி அவர்களுக்கு ஒரு ஞானமும் கிடையாது. (ஆதாரமற்ற) வீண் சந்தேகத்தைத் தவிர (வேறு எதையும்) அவர்கள் பின்பற்றுவதில்லை. வீண் சந்தேகம் எதையும் உறுதிப்படுத்தாது"
        },
        {
            "chapter": 53,
            "verse": 29,
            "text": "(நபியே!) எவன் என்னைத் தியானிக்காது விலகி, இவ்வுலக வாழ்க்கையைத் தவிர, (மறுமையை) விரும்பாதிருக்கிறானோ, அவனை நீர் புறக்கணித்து விடுவீராக"
        },
        {
            "chapter": 53,
            "verse": 30,
            "text": "இவர்களுடைய கல்வி ஞானம் இவ்வளவு தூரம்தான் செல்கிறது (இதற்கு மேல் செல்வதில்லை.) நிச்சயமாக உமது இறைவன், தன் வழியிலிருந்து தவறியவன் யாரென்பதையும் நன்கறிவான். நேரான வழியில் செல்பவன் யாரென்பதையும் அவன் நன்கறிவான்"
        },
        {
            "chapter": 53,
            "verse": 31,
            "text": "வானங்களிலுள்ளவை, பூமியிலுள்ளவை அனைத்தும் அல்லாஹ்வுக்கு உரியனவே. ஆகவே, தீமை செய்தவர்களுக்கு அவர்களுடைய (தீய) செயலுக்குத் தக்கவாறு (தீமையைக்) கூலியாகக் கொடுக்கிறான். நன்மை செய்தவர்களுக்கு நன்மையைக் கூலியாகக் கொடுக்கிறான்"
        },
        {
            "chapter": 53,
            "verse": 32,
            "text": "(நன்மை செய்யும்) அவர்கள் (ஏதும் தவறாக ஏற்பட்டுவிடும்) அற்பமான பாவங்களைத் தவிர, மற்ற பெரும்பாவங்களிலிருந்தும், மானக்கேடான விஷயங்களிலிருந்தும் விலகியிருப்பார்கள். நிச்சயமாக உமது இறைவன் மன்னிப்பதில் மிக்க தாராளமானவன். உங்களைப் பூமியிலிருந்து உற்பத்தி செய்த சமயத்தில் (உங்கள் தன்மையை) அவன் நன்கறிவான். நீங்கள் உங்கள் தாயின் வயிற்றில் கர்ப்பப்பிண்டமாயிருந்த சமயத்திலும் உங்களை அவன் நன்கறிவான். ஆகவே, ‘‘தூய்மையானவர்கள்' என உங்களை நீங்களே தற்புகழ்ச்சி செய்துகொள்ளாதீர்கள். உங்களில் அல்லாஹ்வை அஞ்சிக் கொள்பவர்கள் யாரென்பதை அவன் நன்கறிவான்"
        },
        {
            "chapter": 53,
            "verse": 33,
            "text": "(நபியே!) உம்மை விட்டும் விலகியவனை நீர் கவனித்தீரா"
        },
        {
            "chapter": 53,
            "verse": 34,
            "text": "அவன் ஒரு சொற்பத்தை தர்மம் கொடுத்துவிட்டு, கொடுப்பதையே (முற்றிலும்) நிறுத்திக் கொண்டான்"
        },
        {
            "chapter": 53,
            "verse": 35,
            "text": "அவனிடத்தில் மறைவான விஷயத்தின் ஞானமிருந்து (தன் முடிவை அதில்) அவன் பார்த்தானா"
        },
        {
            "chapter": 53,
            "verse": 36,
            "text": "அல்லது மூஸாவுடைய வேதத்திலுள்ளவை அவனுக்கு அறிவிக்கப்படவில்லையா"
        },
        {
            "chapter": 53,
            "verse": 37,
            "text": "(அல்லது இறைவனுடைய கட்டளைகளை) முழுமையாக நிறைவேற்றிய இப்ராஹீமுடைய விஷயமேனும் (அவனுக்குத் தெரியாதா)"
        },
        {
            "chapter": 53,
            "verse": 38,
            "text": "(நபியே!) அறிந்து கொள்வீராக! ஒருவனின் பாவச் சுமையை மற்றொருவன் சுமக்க மாட்டான்"
        },
        {
            "chapter": 53,
            "verse": 39,
            "text": "‘‘இன்னும் நிச்சயமாக மனிதனுக்கு அவன் செய்த செயலைத் தவிர வேறொன்றும் கிடைக்காது"
        },
        {
            "chapter": 53,
            "verse": 40,
            "text": "நிச்சயமாக (மனிதன் செய்த) செயல்தான் கவனிக்கப்படும்"
        },
        {
            "chapter": 53,
            "verse": 41,
            "text": "பின்னர், செயலுக்குத் தக்க கூலி முழுமையாகக் கொடுக்கப்படுவான்"
        },
        {
            "chapter": 53,
            "verse": 42,
            "text": "(நபியே!) நிச்சயமாக உமது இறைவனிடம்தான் (உங்கள் அனைவரின்) இறுதி இடம் இருக்கிறது"
        },
        {
            "chapter": 53,
            "verse": 43,
            "text": "நிச்சயமாக அவனே சிரிக்க வைக்கிறான்; அழவும் வைக்கிறான்"
        },
        {
            "chapter": 53,
            "verse": 44,
            "text": "நிச்சயமாக அவன்தான் மரணிக்க வைக்கிறான்; (திரும்பவும்) உயிர்ப்பிக்கிறான்"
        },
        {
            "chapter": 53,
            "verse": 45,
            "text": "நிச்சயமாக அவன்தான் ஆண், பெண் ஜோடிகளாகப் படைக்கிறான்"
        },
        {
            "chapter": 53,
            "verse": 46,
            "text": "(கர்ப்பத்தில்) செலுத்தப்படும் ஒரு துளி இந்திரியத்தைக் கொண்டே (உங்களைப் படைக்கிறான்)"
        },
        {
            "chapter": 53,
            "verse": 47,
            "text": "நிச்சயமாக (நீங்கள் மரணித்தப் பின்னர் உங்களை) மறுமுறை உயிர் கொடுத்து எழுப்புவதும் அவன் மீது கடமையாக இருக்கிறது"
        },
        {
            "chapter": 53,
            "verse": 48,
            "text": "பொருளைக் கொடுத்து (அதை நீங்கள்) சேகரித்துச் சீமானாகும்படி செய்பவனும் நிச்சயமாக அவன்தான்"
        },
        {
            "chapter": 53,
            "verse": 49,
            "text": "(இணைவைப்பவர்களே! நீங்கள் வணங்கும்) ‘ஷிஃரா' என்னும் நட்சத்திரத்தின் இறைவனும் நிச்சயமாக அவன்தான்"
        },
        {
            "chapter": 53,
            "verse": 50,
            "text": "(அந்த நட்சத்திரத்தை வணங்கிக் கொண்டிருந்த) முந்திய ஆது என்னும் மக்களை அழித்தவனும் நிச்சயமாக அவன்தான்"
        },
        {
            "chapter": 53,
            "verse": 51,
            "text": "ஸமூத் என்னும் மக்களையும் (அழித்தவன் அவன்தான். அவர்களில் ஒருவரையுமே) அவன் தப்பவிடவில்லை"
        },
        {
            "chapter": 53,
            "verse": 52,
            "text": "இவர்களுக்கு முன்னர் இருந்த நூஹுடைய மக்களையும் (அழித்தவன் அவன்தான்). நிச்சயமாக இவர்கள் (அனைவரும்) அநியாயக்காரர்களாகவும், வரம்பு மீறியவர்களாகவும் இருந்தனர்"
        },
        {
            "chapter": 53,
            "verse": 53,
            "text": "(லூத்தின் மக்களுடைய) கவிழ்ந்துபோன பட்டிணங்களைப் புரட்டி அடித்தவனும் அவன்தான்"
        },
        {
            "chapter": 53,
            "verse": 54,
            "text": "(அவர்கள் அழிவுற்ற நேரத்தில்) அவர்களைச் சூழ்ந்துகொள்ள வேண்டிய (வேதனையான)து முற்றிலும் அவர்களைச் சூழ்ந்து கொண்டது"
        },
        {
            "chapter": 53,
            "verse": 55,
            "text": "ஆகவே, (மனிதனே! நீ) உனது இறைவனின் கொடைகளில் எதைத் தான் சந்தேகிக்கிறாய்"
        },
        {
            "chapter": 53,
            "verse": 56,
            "text": "முன்னர் (மனிதர்களுக்கு) அச்சமூட்டி எச்சரிக்கை செய்த தூதர்களைப் போல் இவரும் ஒரு தூதரே"
        },
        {
            "chapter": 53,
            "verse": 57,
            "text": "தீவிரமாக வரவேண்டிய (உலக முடிவு) காலம் நெருங்கி விட்டது"
        },
        {
            "chapter": 53,
            "verse": 58,
            "text": "அல்லாஹ்வைத் தவிர வேறு யாரும் அதைத் தடுக்க முடியாது"
        },
        {
            "chapter": 53,
            "verse": 59,
            "text": "இதைப் பற்றி நீங்கள் ஆச்சரியப்படுகிறீர்களா"
        },
        {
            "chapter": 53,
            "verse": 60,
            "text": "(இதைப் பற்றி) நீங்கள் சிரிக்கிறீர்களே? அழ வேண்டாமா"
        },
        {
            "chapter": 53,
            "verse": 61,
            "text": "(இதைப் பற்றி) நீங்கள் கவலையற்று இருக்கிறீர்களே"
        },
        {
            "chapter": 53,
            "verse": 62,
            "text": "ஆகவே, (அவ்வாறு இருக்காமல்) அல்லாஹ்வுக்குச் சிரம் பணிந்து (அவன் ஒருவனையே) வணங்குவீர்களாக"
        },
        {
            "chapter": 54,
            "verse": 1,
            "text": "மறுமை நெருங்கிவிட்டது. (அதற்கு அத்தாட்சியாக) சந்திரனும் பிளந்து விட்டது"
        },
        {
            "chapter": 54,
            "verse": 2,
            "text": "எனினும், அவர்கள் எந்த அத்தாட்சியைக் கண்டபோதிலும் (அதைப்) புறக்கணித்து ‘‘இது சகஜமான சூனியம்தான்'' என்று கூறுகின்றனர்"
        },
        {
            "chapter": 54,
            "verse": 3,
            "text": "மேலும், அதை பொய்யாக்கி தங்களது சரீர இச்சைகளையே பின்பற்றுகின்றனர். (அவர்கள் எதை புறக்கணித்தாலும் வரவேண்டிய) ஒவ்வொரு விஷயமும் (அதனதன் நேரத்தில்) உறுதியாகி விடும்"
        },
        {
            "chapter": 54,
            "verse": 4,
            "text": "(இவர்களுக்குப்) போதுமான படிப்பினை தரக்கூடிய பல விஷயங்கள் (இதற்கு முன்னரும்) நிச்சயமாக அவர்களிடம் வந்தே இருக்கின்றன"
        },
        {
            "chapter": 54,
            "verse": 5,
            "text": "(அவை அவர்களுக்கு) முழு ஞானம் அளிக்கக்கூடியவைதான். எனினும், (அவற்றைக் கொண்டு) அச்சமூட்டி எச்சரிக்கை செய்தது (இவர்களுக்கு) ஒரு பயனும் அளிக்கவில்லை"
        },
        {
            "chapter": 54,
            "verse": 6,
            "text": "ஆகவே, (நபியே!) நீர் அவர்களைப் புறக்கணித்து விடுவீராக. இவர்கள் வெறுக்கும் (அந்தக் கேள்வி கணக்கு) விஷயத்திற்காக (இஸ்ராஃபீல் என்னும்) அழைப்பவர் அழைக்கும் நாளில்"
        },
        {
            "chapter": 54,
            "verse": 7,
            "text": "(அந்நாளில்) இவர்கள் கீழ் நோக்கிய பார்வையுடன் சமாதிகளிலிருந்து வெளிப்பட்டுப் பரவிக் கிடக்கும் வெட்டுக் கிளியைப்போல்"
        },
        {
            "chapter": 54,
            "verse": 8,
            "text": "அழைப்பவரிடம் விரைந்தோடி வருவார்கள். இது மிக சிரமமான நாள் என்றும் அந்நிராகரிப்பவர்கள் (அச்சமயம்) கூறுவார்கள்"
        }
    ]
}
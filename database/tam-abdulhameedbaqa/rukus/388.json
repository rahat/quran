{
    "rukus": [
        {
            "chapter": 37,
            "verse": 75,
            "text": "நூஹ் (நபி) நம்மிடம் (உதவி கோரி) பிரார்த்தனை செய்தார். (நாமோ) பிரார்த்தனைகளை அங்கீகரிப்பவர்களில் மிக்க சிறந்தவர்கள்"
        },
        {
            "chapter": 37,
            "verse": 76,
            "text": "ஆகவே, அவரையும் அவருடைய குடும்பத்தாரையும் கடுமையான சிரமத்திலிருந்து பாதுகாத்துக் கொண்டோம்"
        },
        {
            "chapter": 37,
            "verse": 77,
            "text": "அவர்களுடைய சந்ததிகளைப் பிற்காலத்தில் என்றுமே நிலைத்திருக்கும்படி செய்தோம்"
        },
        {
            "chapter": 37,
            "verse": 78,
            "text": "அவருடைய கீர்த்தியையும், பின்னுள்ளோர்களில் என்றுமே நிலைத்திருக்கும்படி செய்தோம்"
        },
        {
            "chapter": 37,
            "verse": 79,
            "text": "‘‘ஸலாம்'' ஈடேற்றம் நூஹுக்கு உண்டாவதாக! என்று உலகம் முழுவதிலுமே கூறப்படுகிறது"
        },
        {
            "chapter": 37,
            "verse": 80,
            "text": "இவ்வாறே நன்மை செய்தவர்களுக்கு நாம் கூலி கொடுக்கிறோம்"
        },
        {
            "chapter": 37,
            "verse": 81,
            "text": "(நூஹ் நபி) நம்பிக்கையுள்ள நம் அடியார்களில் ஒருவராகவே இருந்தார்"
        },
        {
            "chapter": 37,
            "verse": 82,
            "text": "(ஆகவே, அவரையும் அவரைப் பின்பற்றியவர்களையும் தவிர,) மற்றவர்களை (வெள்ளப் பிரளயத்தில்) நாம் மூழ்கடித்து விட்டோம்"
        },
        {
            "chapter": 37,
            "verse": 83,
            "text": "நிச்சயமாக நூஹ் (நபி) உடைய வழியைப் பின்பற்றியவர்தான் இப்ராஹீம்"
        },
        {
            "chapter": 37,
            "verse": 84,
            "text": "அவர் (பண்பட்ட) நேரான உள்ளத்துடன் தன் இறைவனிடம் வந்த சமயத்தில்"
        },
        {
            "chapter": 37,
            "verse": 85,
            "text": "அவர் தன் தந்தையையும், தன் மக்களையும் நோக்கி ‘‘நீங்கள் எதை வணங்குகிறீர்கள்?'' என்று கேட்டார்"
        },
        {
            "chapter": 37,
            "verse": 86,
            "text": "‘‘நீங்கள் அல்லாஹ்வையன்றி பொய்யான தெய்வங்களையே விரும்புகிறீர்களா"
        },
        {
            "chapter": 37,
            "verse": 87,
            "text": "அவ்வாறாயின், உலகத்தாரைப் படைத்து பரிபாலித்து வரும் இறைவனைப்பற்றி உங்கள் எண்ணம் என்ன?'' (என்று கேட்டார்)"
        },
        {
            "chapter": 37,
            "verse": 88,
            "text": "‘‘பின்னர், நட்சத்திரங்களைக் கூர்ந்து பார்த்தார்"
        },
        {
            "chapter": 37,
            "verse": 89,
            "text": "நிச்சயமாக எனக்கு ஒரு நோய் ஏற்படும் (போல் இருக்கிறது)'' என்று கூறினார்"
        },
        {
            "chapter": 37,
            "verse": 90,
            "text": "ஆகவே, அவர்கள் அவரை விட்டுவிட்டு (திருநாள் கொண்டாடச்) சென்று விட்டனர்"
        },
        {
            "chapter": 37,
            "verse": 91,
            "text": "(பின்னர்) அவர், (அவர்களுடைய கோயிலுக்குள்) அவர்களுடைய தெய்வங்களிடம் இரகசியமாகச் சென்றார். (விக்கிரகங்களுக்குப் படைக்கப்பட்ட பல வகை உணவுகள் இருக்கக் கண்டு, சிலைகளை நோக்கி) ‘‘நீங்கள் இவற்றை ஏன் புசிப்பதில்லை"
        },
        {
            "chapter": 37,
            "verse": 92,
            "text": "உங்களுக்கு என்ன (நேர்ந்தது)? நீங்கள் ஏன் பேசுவதில்லை?'' என்று கேட்டார். (ஆனால், அவை பதில் அளிக்கவில்லை)"
        },
        {
            "chapter": 37,
            "verse": 93,
            "text": "ஆகவே, அவற்றைப் பலமாக அடித்து (நொறுக்கிவிட்டு வெளியில் சென்று) விட்டார்"
        },
        {
            "chapter": 37,
            "verse": 94,
            "text": "ஆகவே, (திருநாள் கொண்டாடச் சென்றவர்கள் திரும்பி வந்து இதைக் கண்டதும் அதைப் பற்றிக் கேட்கவே) இப்ராஹீமிடம் ஓடி வந்தனர்"
        },
        {
            "chapter": 37,
            "verse": 95,
            "text": "அவர், (அவர்களை நோக்கி) ‘‘உங்கள் கைகளால் சித்தரித்த பொம்மைகளை நீங்கள் வணங்குகிறீர்களா"
        },
        {
            "chapter": 37,
            "verse": 96,
            "text": "உங்களையும், நீங்கள் சித்தரித்த அவற்றையும் அல்லாஹ்வே படைத்தான்'' என்றார்"
        },
        {
            "chapter": 37,
            "verse": 97,
            "text": "(அதற்கு அவர்கள் பதில்கூற வகையறியாது கோபம் கொண்டு,) ‘‘இவருக்காகப் பெரியதொரு (நெருப்புக்) கிடங்கை அமைத்து, அந்நெருப்பில் அவரை எறிந்து விடுங்கள்'' என்று கூறினார்கள்"
        },
        {
            "chapter": 37,
            "verse": 98,
            "text": "இவ்வாறு அவர்கள், அவருக்குத் தீங்கிழைக்கக்கருதினார்கள். எனினும், நாம் அவர்களையே இழிவானவர்களாக ஆக்கி விட்டோம்"
        },
        {
            "chapter": 37,
            "verse": 99,
            "text": "பின்னர், இப்ராஹீம் (அவ்வூரை விட்டு வெளிப்பட்டு,) ‘‘நான் என் இறைவனிடமே செல்கிறேன். அவன் நிச்சயமாக எனக்கு நேரான வழியைக் காண்பிப்பான்'' என்று கூறினார்"
        },
        {
            "chapter": 37,
            "verse": 100,
            "text": "‘‘என் இறைவனே! நல்லோர்களில் (ஒருவரை) நீ எனக்கு(ச் சந்ததியாக) வழங்கி அருள் புரிவாயாக!'' (என்றார்)"
        },
        {
            "chapter": 37,
            "verse": 101,
            "text": "ஆதலால், மிகப் பொறுமையுடைய (இஸ்மாயீல் என்னும்) மகனைக் கொண்டு அவருக்கு நற்செய்தி கூறினோம்"
        },
        {
            "chapter": 37,
            "verse": 102,
            "text": "(அவருடைய அந்த மகன் அவருடன்) நடந்து திரியக்கூடிய வயதை அடைந்தபொழுது, அவர் (தன் மகனை நோக்கி) ‘‘என் அருமை மைந்தனே! நான் உன்னை (என் கைகொண்டு) அறுத்துப் பலியிடுவதாக மெய்யாகவே நான் என் கனவில் கண்டேன். (இதைப் பற்றி) நீ என்ன அபிப்பிராயப்படுகிறாய்?'' என்று கேட்டார். அதற்கவர், ‘‘என்(னருமைத்) தந்தையே! உங்களுக்கு இடப்பட்ட கட்டளைப்படியே நீங்கள் செய்யுங்கள். அல்லாஹ் அருள் புரிந்தால் (அதைச் சகித்துக் கொண்டு) உறுதியாயிருப்பவனாகவே நீங்கள் என்னைக் காண்பீர்கள்'' என்று கூறினார்"
        },
        {
            "chapter": 37,
            "verse": 103,
            "text": "ஆகவே, அவ்விருவரும் (இறைவனின் விருப்பத்திற்கு) முற்றிலும் பணிந்து, (இப்ராஹீம் தன் மகன் இஸ்மாயீலை அறுத்துப் பலியிட) அவரை முகங்குப்புறக் கிடத்தினார்"
        },
        {
            "chapter": 37,
            "verse": 104,
            "text": "அச்சமயம் நாம் ‘‘இப்ராஹீமே!'' என அழைத்தோம்"
        },
        {
            "chapter": 37,
            "verse": 105,
            "text": "உண்மையாகவே நீர் உமது கனவை மெய்யாக்கி வைத்து விட்டீர் என்றும், நன்மை செய்பவர்களுக்கு நாம் இவ்வாறே கூலி கொடுப்போம்'' (என்றும் கூறி)"
        },
        {
            "chapter": 37,
            "verse": 106,
            "text": "‘‘நிச்சயமாக இதுதான் மாபெரும் சோதனையாகும்'' (என்றும் கூறினோம்)"
        },
        {
            "chapter": 37,
            "verse": 107,
            "text": "ஆகவே, மகத்தானதொரு பலியை அவருக்கு பகரமாக்கினோம்"
        },
        {
            "chapter": 37,
            "verse": 108,
            "text": "அவருடைய கீர்த்தியைப் பிற்காலத்திலும் நிலைக்க வைத்தோம்"
        },
        {
            "chapter": 37,
            "verse": 109,
            "text": "(ஆகவே, உலகத்திலுள்ள அனைவருமே) ‘‘இப்ராஹீமுக்கு ‘‘ஸலாம்'' (ஈடேற்றம்) உண்டாவதாகுக' (என்றும் கூறுகின்றனர்)"
        },
        {
            "chapter": 37,
            "verse": 110,
            "text": "இவ்வாறே, நன்மை செய்பவர்களுக்கு நாம் கூலி கொடுப்போம்"
        },
        {
            "chapter": 37,
            "verse": 111,
            "text": "நிச்சயமாக அவர் மிக்க நம்பிக்கையுள்ள நம் அடியார்களில் இருந்தார்"
        },
        {
            "chapter": 37,
            "verse": 112,
            "text": "இதன் பின்னர், நல்லடியார்களிலுள்ள இஸ்ஹாக் நபியை அவருக்கு (மற்றுமொரு மகனாகத் தருவதாக) நற்செய்தி கூறினோம்"
        },
        {
            "chapter": 37,
            "verse": 113,
            "text": "அவர் மீதும், இஸ்ஹாக் மீதும் நாம் நம் நற்பாக்கியங்களைச் சொரிந்தோம். அவர்களுடைய சந்ததிகளில் நல்லவர்களும் இருக்கின்றனர்; பகிரங்கமாக தமக்குத் தாமே தீங்கிழைத்துக் கொண்(ட கெட்)டவர்களும் இருக்கின்றனர்"
        }
    ]
}
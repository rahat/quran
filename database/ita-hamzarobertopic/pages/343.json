{
    "pages": [
        {
            "chapter": 23,
            "verse": 18,
            "text": "E facemmo scendere l'acqua dal cielo in quantità misurata e la mantenemmo sulla terra, anche se abbiamo la capacità di farla sparire"
        },
        {
            "chapter": 23,
            "verse": 19,
            "text": "E per suo tramite, produciamo per voi palmeti e vigneti in cui [trovate] i molti frutti che mangiate"
        },
        {
            "chapter": 23,
            "verse": 20,
            "text": "come quest'albero che sorge dal monte Sinai, che vi offre olio e condimento per i vostri cibi"
        },
        {
            "chapter": 23,
            "verse": 21,
            "text": "Invero, anche nel bestiame vi è argomento [di meditazione]: vi diamo da bere di ciò che è nel loro ventre e ne traete molti vantaggi; e di loro vi cibate"
        },
        {
            "chapter": 23,
            "verse": 22,
            "text": "viaggiate su di essi e sui vascelli"
        },
        {
            "chapter": 23,
            "verse": 23,
            "text": "Già inviammo Noè al suo popolo. Disse loro: “O popolo mio, adorate Allah. Per voi non c'è altro dio che Lui. Non Lo temete?”"
        },
        {
            "chapter": 23,
            "verse": 24,
            "text": "Allora i notabili della sua gente, che erano miscredenti, dissero: “Costui non è che un uomo come voi! Vuole [solo] elevarsi sopra di voi. Se Allah avesse voluto [che credessimo] avrebbe fatto scendere degli angeli. Ma di questo non abbiamo mai avuto notizia, [neppure] dai nostri antenati più lontani"
        },
        {
            "chapter": 23,
            "verse": 25,
            "text": "Certo costui non è che un uomo posseduto. Osservatelo per un po' di tempo...”"
        },
        {
            "chapter": 23,
            "verse": 26,
            "text": "Disse [Noè]: “Signore, aiutami, mi trattano da impostore”"
        },
        {
            "chapter": 23,
            "verse": 27,
            "text": "Perciò gli ispirammo: “Costruisci un'Arca sotto i Nostri occhi, secondo quello che ti abbiamo ispirato. Poi, quando giungerà il Decreto Nostro e ribollirà la Fornace, allora imbarca una coppia per ogni specie e la tua famiglia, eccetto colui contro il quale è già stata emessa la sentenza. E non Mi rivolgere suppliche in favore degli ingiusti: saranno annegati"
        }
    ]
}
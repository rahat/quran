{
    "maqras": [
        {
            "chapter": 3,
            "verse": 186,
            "text": "Sarete certamente messi alla prova nei vostri beni e nelle vostre persone, e subirete molte ingiurie da quelli che hanno ricevuto la Scrittura prima di voi e dagli associatori. Siate perseveranti e devoti, ecco il miglior atteggiamento da assumere"
        },
        {
            "chapter": 3,
            "verse": 187,
            "text": "Quando Allah accettò il patto di quelli cui era stata data la Scrittura [disse loro]: “Lo esporrete alle genti, senza nascondere nulla”. Invece se lo gettarono dietro le spalle e lo vendettero per un vile prezzo. Che cattivo affare hanno fatto"
        },
        {
            "chapter": 3,
            "verse": 188,
            "text": "Non pensare che coloro che si rallegrano di quello che hanno fatto e che amano essere elogiati per ciò che non hanno fatto, non pensare che trovino una scappatoia al castigo: avranno un doloroso castigo"
        },
        {
            "chapter": 3,
            "verse": 189,
            "text": "Appartiene ad Allah il regno dei cieli e della terra. Allah è onnipotente"
        },
        {
            "chapter": 3,
            "verse": 190,
            "text": "In verità, nella creazione dei cieli e della terra e nell'alternarsi della notte e del giorno, ci sono certamente segni per coloro che hanno intelletto"
        },
        {
            "chapter": 3,
            "verse": 191,
            "text": "che in piedi, seduti o coricati su un fianco ricordano Allah e meditano sulla creazione dei cieli e della terra, [dicendo]: “Signore, non hai creato tutto questo invano. Gloria a Te! Preservaci dal castigo del Fuoco"
        },
        {
            "chapter": 3,
            "verse": 192,
            "text": "O Signore, colui che fai entrare nel Fuoco lo copri di ignominia e gli empi non avranno chi li soccorra"
        },
        {
            "chapter": 3,
            "verse": 193,
            "text": "Signore, abbiamo inteso un nunzio che invitava alla fede [dicendo]: Credete nel vostro Signore!\" e abbiamo creduto. Signore, perdona i nostri peccati, cancella le nostre colpe e facci morire con i probi"
        },
        {
            "chapter": 3,
            "verse": 194,
            "text": "Signore, dacci quello che ci hai promesso attraverso i Tuoi messaggeri e non coprirci di ignominia nel Giorno della Resurrezione. In verità, Tu non manchi alla promessa”"
        },
        {
            "chapter": 3,
            "verse": 195,
            "text": "Il loro Signore risponde all'invocazione: “In verità, non farò andare perduto nulla di quello che fate, uomini o donne che siate, ché gli uni vengono dagli altri. A coloro che sono emigrati, che sono stati scacciati dalle loro case, che sono stati perseguitati per la Mia causa, che hanno combattuto, che sono stati uccisi, perdonerò le loro colpe e li farò entrare nei Giardini dove scorrono i ruscelli, ricompensa questa da parte di Allah. Presso Allah c'è la migliore delle ricompense"
        },
        {
            "chapter": 3,
            "verse": 196,
            "text": "Non ti inganni la facilità con cui i miscredenti si muovono in questo paese"
        },
        {
            "chapter": 3,
            "verse": 197,
            "text": "Effimero, meschino godimento: il loro rifugio infine sarà l'Inferno. Che infausto giaciglio"
        },
        {
            "chapter": 3,
            "verse": 198,
            "text": "Coloro invece che temono il loro Signore, avranno i Giardini dove scorrono i ruscelli e vi rimarranno per sempre, dono da parte di Allah. Ciò che è presso Allah, è quanto di meglio per i caritatevoli"
        },
        {
            "chapter": 3,
            "verse": 199,
            "text": "Tra le genti del Libro, ci sono alcuni che credono in Allah e in quello che è stato fatto scendere su di voi e in quello che è stato fatto scendere su di loro, sono umili davanti ad Allah e non svendono a vil prezzo i segni Suoi. Ecco quelli che avranno la mercede da parte del loro Signore. In verità Allah è rapido al conto"
        },
        {
            "chapter": 3,
            "verse": 200,
            "text": "O voi che credete, perseverate! Incitatevi alla perseveranza, lottate e temete Allah, sì che possiate prosperare"
        }
    ]
}
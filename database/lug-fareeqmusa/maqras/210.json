{
    "maqras": [
        {
            "chapter": 52,
            "verse": 24,
            "text": "Era abalenzi abaliba balabika nga l'ulu akuumwa ennyo baliba babetoololamu nga babaweereza"
        },
        {
            "chapter": 52,
            "verse": 25,
            "text": "Era (abaliba mu jjana) abamu balyolekera bannabwe nga bewunaganya"
        },
        {
            "chapter": 52,
            "verse": 26,
            "text": "Nga bagamba nti mazima ffe mukusooka twabanga mu bantu baffe nga tutya (ebibonerezo bya Katonda)"
        },
        {
            "chapter": 52,
            "verse": 27,
            "text": "Katonda natugonnomolako ekyengera, naatuwonya ebibonerezo byo muliro samuumu"
        },
        {
            "chapter": 52,
            "verse": 28,
            "text": "(Anti) mazima ffe okusooka twamusabanga (twamusinzanga), mazima yye yaayisa obulungi, omusaasizi ennyo"
        },
        {
            "chapter": 52,
            "verse": 29,
            "text": "Kale nno buulirira (ggwe Muhammad) anti ggwe olwe kyengera kya Mukama omulabirizi wo, toli mulaguzi wadde mulalu (nga abamu bwe babijweteka)"
        },
        {
            "chapter": 52,
            "verse": 30,
            "text": "Oba bagamba nti (Muhammad) mutontomi gwetulekedde okukwata kwa walumbe"
        },
        {
            "chapter": 52,
            "verse": 31,
            "text": "Bagambe nti mulindirire, anti mazima nze ndi wamu na mmwe mu balindirira"
        },
        {
            "chapter": 52,
            "verse": 32,
            "text": "Abaffe amagezi gaabwe ge gabalagira kino oba bo bantu abaabula"
        },
        {
            "chapter": 52,
            "verse": 33,
            "text": "Oba bagamba nti (Muhammad) yajegunjirawo (Kur’ani ssi bwekiri) wabula tebakkiriza"
        },
        {
            "chapter": 52,
            "verse": 34,
            "text": "(Bwekiba nga yajigunjaawo) kale baleete ebigambo ebigifaanana bwebaba nga boogera mazima"
        },
        {
            "chapter": 52,
            "verse": 35,
            "text": "Oba batondwa awatali kintu (nti tewali Katonda yabatonda!) oba bo be batonda (ebitonde byonna nga nabo mwebali)"
        },
        {
            "chapter": 52,
            "verse": 36,
            "text": "Oba be baatonda eggulu omusanvu ne nsi, nedda wabula bo tebakkiriza"
        },
        {
            "chapter": 52,
            "verse": 37,
            "text": "Oba be balina amawanika ga Mukama omulabirizi wo, oba bo be balina obuyinza (ku buli kintu)"
        },
        {
            "chapter": 52,
            "verse": 38,
            "text": "Oba balina amadaala nga gebakozesa okuwuliriza ebifa waggulu (bwekiba bwekityo) kale abawuliriza baabwe baleete obujulizi obweyolefu"
        },
        {
            "chapter": 52,
            "verse": 39,
            "text": "Oba (Katonda) alina abaana ba buwala ate nga mmwe mulina abo bulenzi"
        },
        {
            "chapter": 52,
            "verse": 40,
            "text": "Oba obasaba musaala olwo nno bo nebaba nga bakaluubirirwa kusasula"
        },
        {
            "chapter": 52,
            "verse": 41,
            "text": "Oba balina okumanya ebyekusifu ne baba nga bo bawandiika (ebyekusifu bye bamanyi nebaba nga tebetaaga ggwe kubategeeza)"
        },
        {
            "chapter": 52,
            "verse": 42,
            "text": "Oba baagala kukola nkwe (bakulemese) wabula abo abakaafuwala be bakosebwa enkwe (ezo)"
        },
        {
            "chapter": 52,
            "verse": 43,
            "text": "Oba balina ekisinzibwa ekitali Katonda (nga kye kibayinula), Katonda musukkulumu kwebyo bye bamugattako"
        },
        {
            "chapter": 52,
            "verse": 44,
            "text": "Olw'obutakkiriza bwabwe ne bwe balaba ekibajjo nga kigwa okuva waggulu (kibazikirize) bandigambye nti bire ebyetuumye"
        },
        {
            "chapter": 52,
            "verse": 45,
            "text": "Kale baleke okutuusa lwe balisisinkana olunaku lwabwe, olwo, ku lwo, lwe balizikirizibwa"
        },
        {
            "chapter": 52,
            "verse": 46,
            "text": "Olunaku enkwe zaabwe lwe zitalibagasa kintu kyonna, era nga bo tebalidduukirirwa"
        },
        {
            "chapter": 52,
            "verse": 47,
            "text": "Awamu n'ekyo mazima abo abeeyisa obubi batuusibwako ebibonerezo (ebirala kuno ku nsi) nga tebannatuuka ku biri, naye abasinga obungi ku bo tebamanyi"
        },
        {
            "chapter": 52,
            "verse": 48,
            "text": "Kale gumikiriza ku kusalawo kwa Mukama omulabirizi wo, anti mazima ggwe oli wansi wa kulabirira kwaffe. Era tendereza ebitendo bya Mukama omulabirizi wo, buli lwoliyimirira (okusaala)"
        },
        {
            "chapter": 52,
            "verse": 49,
            "text": "Era n'ekiro mutendereze era omutendeze ekiseera we emmunyeenye wezibulira"
        },
        {
            "chapter": 53,
            "verse": 1,
            "text": "Ndayidde emunyeenye bweba nga egudde"
        },
        {
            "chapter": 53,
            "verse": 2,
            "text": "Munammwe (Muhammad) tabulanga kuva ku bulungamu era tayonoonanga"
        },
        {
            "chapter": 53,
            "verse": 3,
            "text": "Era tayogera nga asinziira ku kwagala (kwe)"
        },
        {
            "chapter": 53,
            "verse": 4,
            "text": "Tebiri byo (byayogera) okugyako okuba nti bubaka obuwereezebwa (gyali nga buva ewa Katonda)"
        },
        {
            "chapter": 53,
            "verse": 5,
            "text": "Yabimuyigiriza owamaanyi amayitirivu (Malayika Jiburilu)"
        },
        {
            "chapter": 53,
            "verse": 6,
            "text": "Nannyini busobozi eyeyoleka"
        },
        {
            "chapter": 53,
            "verse": 7,
            "text": "Bweyali mu bifo ebisinga okuba ebya waggulu mu bwengula"
        },
        {
            "chapter": 53,
            "verse": 8,
            "text": "Oluvanyuma (Jiburilu) yasembera olwo nebaba kumpi (ne Nabbi)"
        },
        {
            "chapter": 53,
            "verse": 9,
            "text": "Olwo nno (okusembera) nekuba nga okusemberagana kw'ensonda za kasale ebbiri oba kumpi okusingako awo"
        },
        {
            "chapter": 53,
            "verse": 10,
            "text": "Olwo nno (Katonda) naatumira omuddu we ekyo kye yamutumira nga akozesa Jiburilu"
        },
        {
            "chapter": 53,
            "verse": 11,
            "text": "Emmeme (ya Nabbi Muhammad) teyalimba kwebyo bye yalaba"
        },
        {
            "chapter": 53,
            "verse": 12,
            "text": "Abaffe mumuwakanya kwekyo kyalaba"
        },
        {
            "chapter": 53,
            "verse": 13,
            "text": "Ate nga mazima yamulaba omulundi omulala"
        },
        {
            "chapter": 53,
            "verse": 14,
            "text": "Mu kifo awali awali (omuti) Sidirat munitaha awakuumwa"
        },
        {
            "chapter": 53,
            "verse": 15,
            "text": "Weguli awo wewali e jjana ewummulirwamu (bo Malayika mwe bawummulira)"
        },
        {
            "chapter": 53,
            "verse": 16,
            "text": "Mu kiseera omuti Asidira bwe gwabikkibwa ekya gubikka"
        },
        {
            "chapter": 53,
            "verse": 17,
            "text": "Amaaso (ga Nabbi) tegawuguka wadde okusukka ekyo (kye yali ateekwa okulaba)"
        },
        {
            "chapter": 53,
            "verse": 18,
            "text": "Mazima yalaba mu bya magero ebya Mukama omulabirizi we ebinene"
        },
        {
            "chapter": 53,
            "verse": 19,
            "text": "Abaffe mulaba Latta ne Uzza"
        },
        {
            "chapter": 53,
            "verse": 20,
            "text": "Ne Mannaata ekibumbe ekirala ekyokusatu (bibumbe byali bisinzibwa nga Nabbi tannatumwa)"
        },
        {
            "chapter": 53,
            "verse": 21,
            "text": "Abaffe mmwe muzaala abalenzi yye nazaala bawala! (mwe bemutayagala newakubadde abalenzi na bawala ku Katonda kyekimu)"
        },
        {
            "chapter": 53,
            "verse": 22,
            "text": "Bwekiba bwekityo eyo ngabanya ejjudde kyekubiira"
        },
        {
            "chapter": 53,
            "verse": 23,
            "text": "(Bye musinza) tebirina kyebiri okugyako okuba amannya gemwetuumira mmwe ne bakadde ba mmwe, Katonda tabissangako bujulizi bwonna (era ababisinza) tebalina kye bagoberera okugyako okuteebereza nokugoberera ebyo emyoyo gyabwe bye jaagala, so nga ate obulungamu bwabajjira nga buva ewa Mukama omulabirizi waabwe"
        },
        {
            "chapter": 53,
            "verse": 24,
            "text": "Oba kiri nti omuntu asobola okufuna ekyo kye yeegomba (atuuke okwesalirawo okusinza ebibumbe ate naaba nga tavunaanwa)"
        },
        {
            "chapter": 53,
            "verse": 25,
            "text": "Wabula nno enkomerero ne ntandikwa bya Katonda yekka (n’olwekyo yekka yaasalawo)"
        }
    ]
}
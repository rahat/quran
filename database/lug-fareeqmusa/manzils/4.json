{
    "manzils": [
        {
            "chapter": 17,
            "verse": 1,
            "text": "Musukkulumu nnyo oyo eyatambuza omudduwe ekiro okumuggya ku muzikiti ogw'emizizo (Makkah) naagenda ku muzikiti ogusinga okuba ogw'ewala (Jerusalemu), ogwo ebitundu ebigwetoolodde bye twawa omukisa, olwo nno tumulage obumu ku bubonero bwaffe. Mazima yye (Katonda) y'awulira ennyo alaba"
        },
        {
            "chapter": 17,
            "verse": 2,
            "text": "Era twawa Musa ekitabo era netukifuula eky'okulungamya eri abaana ba Israil (nga mbagamba) nti nga oggyeko nze temweteerangawo omukuumi omulala yenna"
        },
        {
            "chapter": 17,
            "verse": 3,
            "text": "(Abange mmwe) ezadde ly'abo be twatwala ne Nuhu mu lyato (mubeere nga Nuhu), mazima ye yali muddu eyeebaza"
        },
        {
            "chapter": 17,
            "verse": 4,
            "text": "Era twasalawo ku baana ba Israil mu kitabo nti mugenda kwonoonera ddala mu nsi emirundi ebiri, era mugenda kwe kuluntaza olwekuluntaza oluyiritivu"
        },
        {
            "chapter": 17,
            "verse": 5,
            "text": "Bwerituuka endagaano y'omulundi ogusooka ku gyombi, tugenda kubatumira abaddu baffe ab'amaanyi amasuffu, bagenda kutuuka ku buli kanyomero ka mayumba, (nga batuusa obuzibu ku buli omu), era (eyo) neeba nga ndagaano eteekwa okutuukirizibwa"
        },
        {
            "chapter": 17,
            "verse": 6,
            "text": "Oluvanyuma twabaddiza mmwe amaanyi ku bo (nemubawangula) era netubawa emmaali, n'abaana era netubafuula mmwe nga mwe musinga obungi"
        },
        {
            "chapter": 17,
            "verse": 7,
            "text": "(Netubagamba nti) bwe mulongoosa mulongoseza myoyo gya mmwe, naye bwe mwonoona era gye mwonoonera, endagaano y'enkomerero bwelijja (tulibasindikira abantu) boonoone ebyenyi bya mmwe (babakkakkanye), era bagenda kuyingira omuzikiti (Jerusalemu) nga bwe baaguyingira omulundi ogwasooka, olwo nno bye baliba bawangudde babibetente olubetenta"
        },
        {
            "chapter": 17,
            "verse": 8,
            "text": "Bwe muyisa obulungi kisoboka Mukama omulabirizi wa mmwe okubasaasira, naye bwe muddamu naffe nga tuddamu, ate nga omuliro Jahannama twagufuula ekkomera lya bakaafiiri"
        },
        {
            "chapter": 17,
            "verse": 9,
            "text": "Mazima Kurâ€™ani eno erungamya eri ekkubo erisinga obugolokofu, era ewa abakkiriza abo abakola emirimu emirongoofu amawulire ag'essanyu nti: mazima bo baakufuna empeera ensukkulumu"
        },
        {
            "chapter": 17,
            "verse": 10,
            "text": "Era nti mazima ddala abo abatakkiriza lunaku lwa nkomerero twabagerekera ebibonerezo ebiruma ennyo"
        },
        {
            "chapter": 17,
            "verse": 11,
            "text": "Omuntu (olw'ebizibu ebimutuukako) yeesabira ebibi nga bwe yandyesabidde ebirungi, anti bulijjo omuntu ayanguyiriza"
        },
        {
            "chapter": 17,
            "verse": 12,
            "text": "Era twassaawo ekiro n'emisana, nga bubonero bubiri, olwo nno tujjawo akabonero k'ekiro netussaawo akabonero k'emisana, nekabasobozesa okulaba mulyoke musobole okumanya ebigabwa bya Mukama omulabirizi wa mmwe, era musobole okumanya omuwendo gw'emyaka n'okubala, era buli kintu twakinnyonnyola olunnyonnyola olumala"
        },
        {
            "chapter": 17,
            "verse": 13,
            "text": "Era buli muntu twamukakasaako emirimugye mu nsingoye, era ku lunaku lw'enkomerero tugenda kumuggyirayo ekitabo kyalisanga nga kibikkule"
        },
        {
            "chapter": 17,
            "verse": 14,
            "text": "Olwo nno aliragirwa nti soma ekitabokyo, kimala bumazi okuba nti olwa leero ggwe wennyini ggwe ogenda okwebala"
        },
        {
            "chapter": 17,
            "verse": 15,
            "text": "Oyo yenna alungama alungamira mwoyogwe, ate abula omwoyogwe gwaba aleetedde obuzibu bw'okubula, tewali mwoyo mwonoonyi gugenda kwetikka kyonoono kya mwoyo mwonoonyi mulala, era tetusobola kubonereza okugyako nga tutumye omubaka"
        },
        {
            "chapter": 17,
            "verse": 16,
            "text": "Bwetuba twagadde okuzikiriza ekitundu kyonna (olw'obujeemu bwakyo) tulagira abali mu byengera (okweyisa obulungi) naye ate nebeeyisa bubi mu kyo, olwo nno ekigambo (eky'okubonerezebwa) nekikikakata, olwo nno netukisesebbula olusesebbula"
        },
        {
            "chapter": 17,
            "verse": 17,
            "text": "Mirembe emeka gye twazikiriza oluvanyuma lwa Nuhu (nga mingi!), Mukama omulabiriziwo amalira ddala ku bikwata ku bibonerezo bya baddube, okuba nti amanyidde ddala alaba"
        },
        {
            "chapter": 17,
            "verse": 18,
            "text": "Oyo ayagala eby'amangu (ensi) tumwanguyiza muyo ekyo kye tuba twagadde si buli omu wabula oyo gwe tuba tusazeewo, oluvanyuma netumuteerawo omuliro Jahannama agenda kugwesogga nga avumirirwa nga agobeddwa (mu kusaasira kwa Katonda)"
        },
        {
            "chapter": 17,
            "verse": 19,
            "text": "Ate omuntu ayagala enkomerero era naakola ebyetaagisa ku yo, era nga mukkiriza, abo nno bye bakola byebazibwa"
        },
        {
            "chapter": 17,
            "verse": 20,
            "text": "Buli bamu (abalungi n'ababi ku nsi) tuwa bano nabali okuva mu bigabwa bya Mukama omulabiriziwo. Okugaba kwa Mukama omulabiriziwo tekussibwangako kkomo (ku muntu yenna kuno ku nsi)"
        },
        {
            "chapter": 17,
            "verse": 21,
            "text": "Tunula olabe engeri gye twasukkulumya abamu ku balala, wabula enkomerero y'erimu amadaala agasinga obukulu era y'erimu okusingana okusinga obulungi"
        },
        {
            "chapter": 17,
            "verse": 22,
            "text": "Katonda tomussangako ba katonda balala, olwo nno nekikufuula avumirirwa aboolebwa"
        },
        {
            "chapter": 17,
            "verse": 23,
            "text": "Mukama omulabiriziwo yasalawo okuba nga temusinza okugyako yye, yekka. Era yasalawo abazadde ababiri okuyisibwa obulungi, singa omu ku bo, oba bombi akaddiwa nga wooli, tobagambanga ekigambo eky'okubeenyinyala era tobaboggoleranga yogera nabo ebigambo eby'ensa"
        },
        {
            "chapter": 17,
            "verse": 24,
            "text": "Beetoowalize era wekkakkanye gye bali olw'okubasaasira.Era gamba nti ayi Mukama omulabirizi wange basaasire bombi nga bwe bandera nga ndi muto"
        },
        {
            "chapter": 17,
            "verse": 25,
            "text": "Mukama omulabirizi wa mmwe, y'asinga okumanya ebyo ebiri mu myoyo gya mmwe (bye mukwese), bwe muba nga muli abalongoosa, bulijjo musonyiyi w'abo abamwemenyera"
        },
        {
            "chapter": 17,
            "verse": 26,
            "text": "Ow'olugandalwo ow'okumpi muwenga ekyo kyoteekwa okumuwa, era owe omunaku n'omutambuze, todiibuuda obudiibuuzi"
        },
        {
            "chapter": 17,
            "verse": 27,
            "text": "Mazima abadiibuuzi be bayambi ba Sitane (mu bwonoonefu n'obujeemu). Ate bulijjo Sitane mujeemu eri Mukama omulabiriziwe"
        },
        {
            "chapter": 17,
            "verse": 28,
            "text": "Naye bwobanga tobawadde (olw'ensonga yonna), naye ate nga oyagala era nga osuubira okusaasira kwa Mukama omulabiriziwo olwo nno bagambe ekigambo ekigonvu"
        },
        {
            "chapter": 17,
            "verse": 29,
            "text": "Omukono gwo togufuulanga oguwanikiddwa ku nsingoyo (olw'obukodo), ate togwanjuluzanga n'ogumalayo (olw'okudiibuuda), n'ofuuka anenyezebwa atasigazizza"
        },
        {
            "chapter": 17,
            "verse": 30,
            "text": "Mazima Mukama omulabiriziwo ayanjuluriza riziki oyo gwaba ayagadde, naawa mu ngeri y'empola (eri omulala) anti mazima yye bulijjo amanyidde ddala ebikwata ku baddube era alaba"
        },
        {
            "chapter": 17,
            "verse": 31,
            "text": "Era temuttanga abaana ba mmwe olw'okutya obwavu (okubalumba), ffe tubagabira netugabira nammwe, mazima okubatta kibi kiyitirivu"
        },
        {
            "chapter": 17,
            "verse": 32,
            "text": "Era temusembereranga obwenzi, mazima bwo kya buwemu era kkubo bbi"
        },
        {
            "chapter": 17,
            "verse": 33,
            "text": "Era temuttanga omuntu oyo Katonda gwe yaziza okutta okugyako nga waliwo ensonga, oyo yenna attibwa nga alangibwa bwereere mazima twawa nannyiniye obuyinza (okutta eyatta omuntuwe) wabula mu kutta tosaanye kusukka kikomo anti mazima yye (attiddwa) ataasibwa (n'etteeka)"
        },
        {
            "chapter": 17,
            "verse": 34,
            "text": "Temusembereranga emmaali ya mulekwa, okugyako lwa kugikolako ekyo ekisinga obulungi, okutuusa lwasajjakula.Era mutuukirizenga endagaano mazima endagaano yaakukubuuzibwa"
        },
        {
            "chapter": 17,
            "verse": 35,
            "text": "Era mutuukirizenga ebigero bye mugera era mupime n'ebipimo ebituufu, ekyo kye kirungi era kye kituusa ku nkomerero ennungi"
        },
        {
            "chapter": 17,
            "verse": 36,
            "text": "Tewessanga ku kintu kyotalinaako kumanya, mazima okuwulira, n'okulaba, n'omutima. Ebyo byonna buli kimu kigenda kubuuzibwa"
        },
        {
            "chapter": 17,
            "verse": 37,
            "text": "Totambulanga mu nsi nga weeraga, mazima ggwe togenda kwabya ttaka era togenda kwenkana nsozi buwanvu"
        },
        {
            "chapter": 17,
            "verse": 38,
            "text": "Ekibi kya buli kimu ku ebyo, kitamwa ewa Mukama omulabiriziwo"
        },
        {
            "chapter": 17,
            "verse": 39,
            "text": "Ebyo bye bimu ku ebyo Mukama omulabiriziwo byassa gyoli mu bigambo eby'amagezi, era tossanga ku Katonda ba katonda abalala, n'okakatibwako okukasukibwa mu muliro Jahannama, ng'ovumirirwa era nga ogobeddwa mu kusaasira kwa Katonda"
        },
        {
            "chapter": 17,
            "verse": 40,
            "text": "(Abange mmwe abatakkiriza), Mukama omulabirizi wa mmwe yasalawo mmwe abawe abaana abalenzi ate yye neyeewa abawala mu ba Malayika! mazima mmwe mwogera ekigambo ekibi ennyo"
        },
        {
            "chapter": 17,
            "verse": 41,
            "text": "Mazima twannyonnyola mu Kurâ€™ani eno buli kintu (eri abantu), babe nga bajjukira (beebuulirire), wabula tekibongera okugyako okweyongera (okwesamba amazima)"
        },
        {
            "chapter": 17,
            "verse": 42,
            "text": "Bagambe (Ggwe Muhammad) singa Katonda aliko ba katonda abalala nga bwe bagamba, olwo nno (ba katonda abo) bandibadde beetaaga ekkubo eribatuusa ewa (Katonda) nnyini Arish"
        },
        {
            "chapter": 17,
            "verse": 43,
            "text": "Yeesamba naasukkuluma ebyo bye bagamba olusukkuluma olusuffu"
        },
        {
            "chapter": 17,
            "verse": 44,
            "text": "Ku lulwe eggulu omusanvu n'ensi n'ebirimu byonna bimutendereza era tewali kintu kyonna wabula nga kitendereza ebitendobye naye temutegeera ngeri ya kutendereza kwabyo, mazima yye bulijjo alumirwa musonyiyi"
        },
        {
            "chapter": 17,
            "verse": 45,
            "text": "Bwosoma Kurâ€™ani, tussa wakatiwo ne wakati w'abo abatakkiriza lunaku lwa nkomerero ekibikka ekitalabika"
        },
        {
            "chapter": 17,
            "verse": 46,
            "text": "Era netussa ku mitima gya bwe ekibikka ekibagaana okubitegeera, netussa mu matu gaabwe envumbo, era bwoyogera ku Mukama omulabiriziwo yekka mu Kurâ€™ani, bakubayo amabega nebadduka"
        },
        {
            "chapter": 17,
            "verse": 47,
            "text": "Ffe tumanyi ennyo lwaki bawuliriza bwe bajja okukuwuliriza, era tumanyi kye babaako mu nkiiko zaabwe ez'ekyama, mu kiseera awo abeeyisa obubi webagambira nti mazima gwe mugoberera talina kyali okugyako okubeera omusajja omuloge"
        },
        {
            "chapter": 17,
            "verse": 48,
            "text": "Tunula olabe engeri gye bakukubira ebifaananyi nebatuuka okubula nebatasobola kulaba kkubo (libazza eri amazima)"
        },
        {
            "chapter": 17,
            "verse": 49,
            "text": "Era bagamba nti bwe tulimala okubeera amagumba (amamerengufu) netufuuka obutundutundu obutakyayawulwa na ttaka, abaffe tulizuukizibwa nga tuli bitonde bipya"
        },
        {
            "chapter": 17,
            "verse": 50,
            "text": "Gamba nti kamube mayinja oba byuma (mujja kuzuukizibwa)"
        },
        {
            "chapter": 17,
            "verse": 51,
            "text": "Oba mube ekitonde kyonna mu ebyo bye mulaba nga binene mu kutegeera kwa mmwe (era mujja kuzuukizikibwa) olwo nno bagamba nti ani alituzzaawo! Bagambe nti oyo eyabatandikawo omulundi ogwasooka y'alibazzaawo, bajja kukunyeenyeza emitwe nga bwe bagamba nti kyo kyaddi?, bagambe nti ddala kiri kumpi"
        },
        {
            "chapter": 17,
            "verse": 52,
            "text": "(Kigenda kubaawo) ku lunaku lwalibakoowoola nemwanukula nga mumutendereza era mugenda kulowooza nti temwamala ku nsi okugyako akaseera katono"
        },
        {
            "chapter": 17,
            "verse": 53,
            "text": "Era gamba abaddu bange, babe nga boogera ebyo ebisinga okuba ebirungi. Mazima Sitane atabula wakati wa bwe anti mazima Sitane mulabe wa muntu ow'olwatu"
        },
        {
            "chapter": 17,
            "verse": 54,
            "text": "Katonda wa mmwe y'asinga okubamanya, bwayagala abasaasira, oba bwaba ayagadde ababonereza era tetukutumanga kuba nga ggwe okola ku nsonga zaabwe"
        },
        {
            "chapter": 17,
            "verse": 55,
            "text": "Era Mukama omulabiriziwo y'asinga okumanya abo abali mu ggulu omusanvu n'ensi, mazima twawa ba Nabbi abamu enkizo ku bannaabwe, era twawa (Nabbi) Dauda Zaburi"
        },
        {
            "chapter": 17,
            "verse": 56,
            "text": "Bagambe nti kale musabe abo bemulowooza nti ba katonda nemuva ku ye, ate nga tebasobola kuggya ku mmwe kabi wadde (okukakyusa) okukazza ku mulala"
        },
        {
            "chapter": 17,
            "verse": 57,
            "text": "Abo bebasaba nabo banoonya ekkubo eribatuusa ewa Mukama omulabirizi waabwe, (kaakati) ku bonna ani ow'okumpi? Era baagala okusaasirakwe era batya ebibonerezobye mazima ebibonerezo bya Mukama omulabiriziwo biteekwa okwewalibwa"
        },
        {
            "chapter": 17,
            "verse": 58,
            "text": "Tewali kitundu kyonna (ku nsi) okugyako okuba nga tugenda kukisanyaawo nga olunaku lw'okuzuukira terunnatuuka oba tugenda kukibonereza ebibonerezo ebikakali. Ekyo kyawandiikibwa dda mu kitabo"
        },
        {
            "chapter": 17,
            "verse": 59,
            "text": "Tewali kitugaana kuweereza by'amagero, okugyako okuba nti abaasooka baabirimbisa nga bwe twaleetera abantu ba Thamud engamiya nga kyamagero eky'olwatu, nebeeyisa bubi ku yo, era tewali kituweerezesa byamagero okugyako okutiisa (abantu bave ku bujeemu)"
        },
        {
            "chapter": 17,
            "verse": 60,
            "text": "Era jjukira bwe twakugamba nti mazima Mukama omulabiriziwo yeetoolodde abantu (abo, n'olwekyo tobatya) era tetwaleeta ndooto eyo gye twakulaga okugyako olw'okugezesa abantu era mu ngeri y'emu omuti ogwakolimirwa mu Kurâ€™ani nakyo kigezo era tubatiisa (nga tubabuulira) ebiribaawo ku lunaku lw'enkomerero naye tebibongera okugyako okubula okuyitirivu"
        },
        {
            "chapter": 17,
            "verse": 61,
            "text": "Era jjukira bwe twagamba ba Malayika nti muvunnamire Adam, nebavunnama okugyako Ibuliisu eyagamba nti nvunnamire oyo gwe watonda mu ttaka"
        },
        {
            "chapter": 17,
            "verse": 62,
            "text": "Era (Sitaane) naagamba nti ggwe bwotyo bwolabye nti oyo omusukkulumizza ku nze. Singa onnindiriza (nemba mulamu) okutuuka ku lunaku lw'enkomerero nja kubuliza ddala ezzadderye okugyako abatono ennyo"
        },
        {
            "chapter": 17,
            "verse": 63,
            "text": "Katonda naAgamba nti kale genda (ekyo nkikuwadde) naye buli alikugoberera mu bo mazima Jahannama yempeera yammwe eribasasulwa mu bujjuvu"
        },
        {
            "chapter": 17,
            "verse": 64,
            "text": "Era sikiriza n'eddoboozilyo oyo yenna gwoba osobodde mu bo, batabaale nga okozesa eggyeryo eryembalaasi n'eritambuza ebigere okolagane nabo mu mmaali ne mu baana era obasuubize (buli kyoyagala) wabula Sitaane tabalagaanyisa okugyako ebigayaaza"
        },
        {
            "chapter": 17,
            "verse": 65,
            "text": "Mazima abaddu bange tobalinaako buyinza era kimala okuba nga Mukama omulabiriziwo ye mukuumi"
        },
        {
            "chapter": 17,
            "verse": 66,
            "text": "Mukama Katonda wa mmwe yooyo abatambuliza amaato mu nyanja musobole okunoonya ebimu ku bigabwabye, mazima yye ku mmwe musaasizi nnyo"
        },
        {
            "chapter": 17,
            "verse": 67,
            "text": "Obuzibu bwe bubatuukako nga muli mu nyanja olwo nno buli kye musaba nekivaawo okugyako yye, naye bwabawonya nemudda ku lukalu ate olwo nemuddayo. Era anti bulijjo omuntu mwegaanyi"
        },
        {
            "chapter": 17,
            "verse": 68,
            "text": "Abaffe mulina obukakafu (Katonda) okuba nti tayinza kulagira ludda lwansi (gye mulaze) nelubamira, oba n'abasindikira kibuyaga, nemuba nga temuyinza kufuna mukuumi yenna"
        },
        {
            "chapter": 17,
            "verse": 69,
            "text": "Oba mulina obukakafu nti Katonda tayinza kubazzaayo mu yo (enyanja) omulundi omulala, olwo nno n'abasindikira omuyaga olw'ebyo bye mwawakanya ate nga temuyinza kwefunira kuffe olw'ekintu ekyo muntu alondoola"
        },
        {
            "chapter": 17,
            "verse": 70,
            "text": "Mazima twawa abaana ba Adam ekitiibwa, netubawa kwe batambulira nga bali ku lukalu ne kunyanja, netubagabirira mu birungi, era netubasukkulumya olusukkulumya ku bingi mu ebyo bye twatonda"
        },
        {
            "chapter": 17,
            "verse": 71,
            "text": "(Bajjukize) olunaku lwe tulikoowoola buli bantu nga tuyita linnya lya mukulembeze waabwe (mulungi oba mubi),oyo aliweebwa ekitabokye mu mukonogwe ogwa ddyo abo nno bagenda kusoma ebitabo byabwe, era tebagenda kulyazaamanyizibwa wadde akantu akatono"
        },
        {
            "chapter": 17,
            "verse": 72,
            "text": "Era oyo yenna muzibe mu bulamu buno obw'ensi ku lunaku lwâ€™enkomerero agenda kuba muzibe, era nga abuze nnyo okuva ku kkubo"
        },
        {
            "chapter": 17,
            "verse": 73,
            "text": "Newaakubadde nga baabula kata bakubuze okuva ku bubaka obwo bwe twakutumira ggwe (Nabbi Muhammad) obe nga ogunja ku ffe ekintu ekirala ekitali bwo, era singa okola ekyo balikufudde ffa nfe waabwe"
        },
        {
            "chapter": 17,
            "verse": 74,
            "text": "Era singa tetwakunyweza, mazima kumpi okyamemu katono nga odda gye bali"
        },
        {
            "chapter": 17,
            "verse": 75,
            "text": "Olwo nno (singa obagondera) twandi kukombesezza ku bibonerezo byo ku nsi, nga bibaziddwamu era netukukombesa ne ku bibonerezo byokufa, nga nabyo bibaziddwamu era tewandifunye akututasaako"
        },
        {
            "chapter": 17,
            "verse": 76,
            "text": "Newaakubadde nga basemberera okukunyenya bakuggye mu nsi (yo) olwo nno bagikugobemu, ekyo nebwekituukirira nga gwe ofulumye, tebayinza kugituulamu okugyako ebbanga ttono"
        },
        {
            "chapter": 17,
            "verse": 77,
            "text": "Eyo y'enkola (yaffe) kwabo betwatuma oluberyeberyelwo mu babaka baffe, toyinza kulaba nkyukakyuka yonna mu nkola yaffe"
        },
        {
            "chapter": 17,
            "verse": 78,
            "text": "Yimirizaawo e sswala enjuba nga ekyuse okutuusa ku nzikiza y'ekiro nabwekityo Kurâ€™ani y'okumakya (Sswala ya Subuhi) mazima Kurâ€™ani y'okumakya ba Malayika bagibaako"
        },
        {
            "chapter": 17,
            "verse": 79,
            "text": "Ne mu kiro saala nga ogisoma (Kurâ€™ani), (ekyo) nga nnyongeza gyoli olwo nno Mukama omulabiriziwo ajja kukuzuukiza mu kifo ekiweesa ekitiibwa"
        },
        {
            "chapter": 17,
            "verse": 80,
            "text": "Era gamba nti ayi Mukama omulabirizi wange, nyingiza mu mulyango ogwa mazima era onfulumize mu mulyango ogwamazima, era ompe okuva gyoli obusobozi obunzirukirira"
        },
        {
            "chapter": 17,
            "verse": 81,
            "text": "Era gamba nti amazima gazze obwonoonefu nebuvaawo, mazima obwonoonefu buba bwakuvaawo"
        },
        {
            "chapter": 17,
            "verse": 82,
            "text": "Era tussa mu Kurâ€™ani ebyo ebijja nga kya kuwonya era nga kya kusaasira eri abakkiriza. Wabula abeeyisa obubi tebongera okugyako okufaafaaganirwa"
        },
        {
            "chapter": 17,
            "verse": 83,
            "text": "Bwetuwa omuntu ebyengera (mu kifo ky'okwebaza) atuvaako neyeefaako yekka, so nga akabi bwe kamutuukako akutuka n'okusuubira"
        },
        {
            "chapter": 17,
            "verse": 84,
            "text": "Bagambe nti buli omu akolere ku ngeriye, Mukama omulabirizi wa mmwe y'asinga okumanya, ali ku kkubo eddungamu"
        },
        {
            "chapter": 17,
            "verse": 85,
            "text": "Era bakubuuza ku mwoyo, gamba nti omwoyo kye kimu ku bintu Mukama omulabirizi wange bye yeesigaliza, era temwaweebwa kumanya okugyako kutono"
        },
        {
            "chapter": 17,
            "verse": 86,
            "text": "Era singa tuba twagadde tusobola okukuggyako ebyo bye twakutumira, ate toyinza kufuna olw'ebyo kuffe muwolereza"
        },
        {
            "chapter": 17,
            "verse": 87,
            "text": "(Era wabisigaza ssi lwa nsonga ndala yonna) okugyako okusaasira okuva eri Mukama omulabiriziwo, anti mazima ebirungibye ku ggwe bisuffu"
        },
        {
            "chapter": 17,
            "verse": 88,
            "text": "Gamba nti singa abantu n'a Majinni beegatta babe nga baleeta ekitabo ekifaanana Kurâ€™ani eno, tebayinza kuleeta kigifaanana newaakubadde nga abamu babeera bayambi ku bannaabwe"
        },
        {
            "chapter": 17,
            "verse": 89,
            "text": "Mazima twannyonnyola abantu mu Kurâ€™ani muno buli kika kya kifaananyi, naye abantu abasinga obungi bagaana (okugyako okusigala) mu bukafiiri"
        },
        {
            "chapter": 17,
            "verse": 90,
            "text": "Era nebagamba nti tetugenda kukkiriza okugyako nga otufukumulire amazzi okuva mu ttaka"
        },
        {
            "chapter": 17,
            "verse": 91,
            "text": "Oba obe nga olina ennimiro erimu emitende ne Nzabibu. Olwo nno noofukumula emigga mu nnyiriri zaayo olufukumula"
        },
        {
            "chapter": 17,
            "verse": 92,
            "text": "Oba otusuuleko eggulu nga bwogamba, nga liri mu bibajjo, oba oleete Katonda ne ba Malayika tubalabe maaso ku maaso"
        },
        {
            "chapter": 17,
            "verse": 93,
            "text": "Oba obe nâ€™enyumba nga yazimbwa mu Zaabu, oba olinnye mu ggulu era tetujja kukkiriza kulinnya kwo okugyako nga otuleetedde ekitabo netukisoma. Gamba ggwe (Muhammad) Mukama omulabirizi wange musukkulumu, nalimbaddeko (ekintu kyona) okugyako okubeera omuntu obuntu omubaka"
        },
        {
            "chapter": 17,
            "verse": 94,
            "text": "Tewali kyagaana bantu kukkiriza obulungamu bwe bwabajjira okugyako okuba nti bagamba nti omuntu obuntu Katonda gwatumye nga mubaka"
        },
        {
            "chapter": 17,
            "verse": 95,
            "text": "Bagambe nti singa ensi yalimu ba Malayika nga batambula, nga mwe babeerera ddala, olwo nno twandibadde tubatumira Malayika okuva mu ggulu nga ye Mubaka"
        },
        {
            "chapter": 17,
            "verse": 96,
            "text": "Bagambe nti Katonda amala okuba nga ye mujulizi wakati wange nammwe, anti mazima yye bulijjo amanyidde ddala era alaba ebikwata ku baddube"
        },
        {
            "chapter": 17,
            "verse": 97,
            "text": "Oyo yenna Katonda gwalungamya, yye, yaaba omulungamu ate oyo gwaba abuzizza oba toyinza kubafunira bayambi batali yye, (Katonda) era tugenda kubazuukiza ku lunaku lw'enkomerero nga babutamidde ebyenyi bya bwe nga ba Muzibe ba Kasiru, ba Kiggala, obuddo bwa bwe buliba muliro Jahannama buli lwe gunaakenderanga nga tugubaseesezamu"
        },
        {
            "chapter": 17,
            "verse": 98,
            "text": "Eyo y'empeera yaabwe, kubanga mazima bo baawakanya ebigambo byaffe, era ne bagamba nti bwe tuliba engumbagumba oba nga tufuuse ettaka, abaffe tulizuukizibwa netutondebwa bupya"
        },
        {
            "chapter": 17,
            "verse": 99,
            "text": "Abaffe tebalaba nti mazima Katonda oyo eyatonda eggulu omusanvu n'ensi asobola okuddamu okubatonda nga bwe baali, era nti yabassaako ekkomo mu bulamu bwa bwe eritaliimu kubuusabuusa, ate olwo nno abeeyisa obubi bagaana (buli kintu) okugyako (okukalambira) ku bukaafiiri"
        },
        {
            "chapter": 17,
            "verse": 100,
            "text": "Gamba ggwe (Muhammad) nti singa mmwe mufuga amawanika g'okusaasira kwa Mukama omulabirizi wange, mwandibadde mukwatirira olw'okutya okusaasaanya bulijjo omuntu muganiriza"
        },
        {
            "chapter": 17,
            "verse": 101,
            "text": "Mazima twawa Musa eby'amagero mwenda ebyeyolefu, buuza abaana ba Israil (ebyaliwo) mu kiseera weyabajjira (aba Misiri), Firawo naamugamba nti mazima nze Musa nkulabira ddala nga ggwe oli mulogo"
        },
        {
            "chapter": 17,
            "verse": 102,
            "text": "(Musa) naagamba nti mazima omanyi ggwe (Firawo) tewali assizza (by'amagero) ebyo okugyako Mukama omulabirizi we ggulu omusanvu ne nsi, abireese nga bujulizi (okulaga obutuufu bwe bigambo byange) era mazima nze nkulabira ddala ggwe Firawo nga ozikiridde"
        },
        {
            "chapter": 17,
            "verse": 103,
            "text": "Olwo nno (Firawo) yayagala okubagoba mu nsi (Misiri), twamuzikiriza n'abo abaali naye"
        },
        {
            "chapter": 17,
            "verse": 104,
            "text": "Era oluvanyuma lw'ekyo twagamba abaana ba Israil mutuule mu nsi (eye Sham), endagaano y'olunaku lw'enkomerero bwelituuka mwenna tugenda kubaleeta nga tubakungaanya"
        },
        {
            "chapter": 17,
            "verse": 105,
            "text": "(Kurâ€™ani eno) twagissa na mazima era yaleeta mazima era tetwakutuma okugyako lwa kuba nga owa amawulire ag'essanyu era nga oli mutiisa"
        },
        {
            "chapter": 17,
            "verse": 106,
            "text": "Era Kurâ€™ani twagyawulamu ebitundu obe nga ogisomere abantu mu ngeri y'empola mpola era twagissa olussa (olw'ebitundu tundu)"
        },
        {
            "chapter": 17,
            "verse": 107,
            "text": "Gamba nti kamugikkirize oba temugikkiriza (kasita) mazima abo abaaweebwa okumanya nga tonajja, bwe basomerwa bagwira ku bulevu bwa bwe nga bavunnama"
        },
        {
            "chapter": 17,
            "verse": 108,
            "text": "Era nga bagamba nti Mukama omulabirizi waffe musukkulumu, endagaano ya Mukama omulabirizi waffe bulijjo etuukirizibwa"
        },
        {
            "chapter": 17,
            "verse": 109,
            "text": "Era bagwira ku bulevu (bwa bwe) nga bakaaba, ekibongera okugonda"
        },
        {
            "chapter": 17,
            "verse": 110,
            "text": "Bagambe nti musabe Katonda oba musabe omusaasizi, erinnya (lye) mukozesa nga mumusaba likola, anti alina amannya agasinga obulungi, toleekaana nga osaba era tossa nnyo ddoboozi lyo nga osaba, wakati w'ebyo wooba onoonya enkolayo"
        },
        {
            "chapter": 17,
            "verse": 111,
            "text": "Era gamba nti ebitendo byonna bya Katonda oyo ateeteerawo mwana, era atabangako na muyambi mu bufuzibwe, era tabangako na mutaasa mbu amuwonye okuswala olw'ebyandimulemye, era mugulumize olugulumiza"
        },
        {
            "chapter": 18,
            "verse": 1,
            "text": "Ebitendo byonna bya Katonda oyo eyassa ku mudduwe (Muhammad) ekitabo (Kurâ€™ani) naatakiteekamu bukyamu bwonna"
        },
        {
            "chapter": 18,
            "verse": 2,
            "text": "Wabula nga kyesimbu abe nga atiisa nakyo ebibonerezo ebikakali ebiva gyali era awe nakyo amawulire ag'essanyu abakkiriza abo abakola emirimu emirongoofu (nga abategeeza) nti mazima balina empeera ennungi"
        },
        {
            "chapter": 18,
            "verse": 3,
            "text": "Baakugibeeramu olubeerera"
        },
        {
            "chapter": 18,
            "verse": 4,
            "text": "Era atiise abo abagamba nti Katonda yeeteerawo omwana"
        },
        {
            "chapter": 18,
            "verse": 5,
            "text": "Kye batalinaako kumanya kwonna wadde bakadde baabwe, kibi nnyo ekigambo ekiva mu mimwa gya bwe. Bye boogera temuli okugyako bulimba bwereere"
        },
        {
            "chapter": 18,
            "verse": 6,
            "text": "Olw'okunnyolwa, olabika nga obula kwetta ku lwa bwe olw'okuba tebakkiriza bigambo bino"
        },
        {
            "chapter": 18,
            "verse": 7,
            "text": "Mazima ffe twassa ku nsi ebigiriko nga bya kuginyiriza olwo nno tubagezese ani asinga okukola ebirungi"
        },
        {
            "chapter": 18,
            "verse": 8,
            "text": "Mazima ffe tugenda kufuula ebigiriko ettaka ekkalu"
        },
        {
            "chapter": 18,
            "verse": 9,
            "text": "Oba olowooza nti ddala abantu bo mu mpuku, n'ekiwandiiko ekibakwatako baali baakyewunyo nnyo okusinga eby'amagero byaffe ebirala"
        },
        {
            "chapter": 18,
            "verse": 10,
            "text": "Mu kiseera abavubuka bwe beewogoma mu mpuku nebagamba nti ayi Mukama omulabirizi waffe tuwe okusaasira okuva gyoli era otwanguyize ensonga yaffe gye tuliko otuwe obulungamu"
        },
        {
            "chapter": 18,
            "verse": 11,
            "text": "Netukuba ku matu gaabwe (ekibikka) nga bali mu mpuku (nebeebaka) emyaka mingi"
        },
        {
            "chapter": 18,
            "verse": 12,
            "text": "Oluvanyuma twabazuukusa kimanyike nti, kiriwa ku bibiina ebibiri ekisinga okwogera ekituufu ku bbanga lye baamalamu"
        },
        {
            "chapter": 18,
            "verse": 13,
            "text": "Mazima ffe tukunyumiza ekyafaayo kya bwe mu butuufu, mazima bo baali bavubuka abakkiriza Mukama omulabirizi waabwe era netubongera obulungamu"
        },
        {
            "chapter": 18,
            "verse": 14,
            "text": "Era twasiba ekimyu ku mitima gyabwe bwe baayimirira (mu buvumu) nebagamba nti Mukama omulabirizi waffe ye Mukama omulabirizi w'eggulu omusanvu n'ensi, n'olwekyo tetuyinza ku mulekawo ne tusaba Katonda mulala yenna era bwe tukikola mazima tuba twogedde ekigambo ekibi"
        },
        {
            "chapter": 18,
            "verse": 15,
            "text": "Abo abantu baffe baamulekawo (Katonda) nebeeteerawo ba katonda abalala, kale nno singa babaleetako obujulizi obweyolefu, naye ani eyeeyisa obubi okusinga oyo agunja ku Katonda ebigambo eby'obulimba"
        },
        {
            "chapter": 18,
            "verse": 16,
            "text": "Bwe mwabaawukanako nemwawukana ne ku bye basinza, nga oggyeko Katonda (Omu) olwo nno mugende mu mpuku Mukama omulabirizi wa mmwe ajja kubanjuliriza okumu ku kusaasirakwe era ajja kubateerawo okulumirwa ekigambo kya mmwe"
        },
        {
            "chapter": 18,
            "verse": 17,
            "text": "Awo nno walabanga enjuba bwe yavangayo nga ekyuka nga eva ku mukono ogwa ddyo ogw'e mpuku yaabwe, ate nga bwegwa nga ebaleka ku mukono ogwa kkono nebaba nga beetaayiza mu bugazi bw'empuku ekyo kamu ku bubonero bwa Katonda (ku buyinza bwe nobusobozibwe) oyo yenna Katonda gwalungamya yye yemulungamu ate oyo gwaba abuzizza toyinza kumufunira muyambi amulungamya"
        },
        {
            "chapter": 18,
            "verse": 18,
            "text": "Era (bwe wabalaba nga) nga osuubira nti tebeebase so nga beebase nga tubakyusa ku ddyo ne ku kkono nga n'embwa yaabwe egolodde emikono gyayo nga eri ku mulyango (gw'empuku) nga singa obakubako eriiso waalikyuse noobadduka era wandijjudde okubatya"
        },
        {
            "chapter": 18,
            "verse": 19,
            "text": "Era bwe tutyo twabazuukusa babe nga beebuuzaganya wakati waabwe (ku kyabatuukako) omwogezi omu ku bo naagamba nti wano mumazeewo bbangaki? nebagamba nti tumazeewo lunaku oba kitundu kya lunaku nebagamba nti Mukama omulabirizi wa mmwe yaasinga okumanya ebbanga lye mumazeewo kale mutume omu ku mmwe, agende mu kibuga ne Sente zammwe zino alabe mmere ki esinga obulungi eriyo abaleetereyo ku yo eky'okulya, wabula atambule nga yeegendereza tewali muntu n'omu asaanidde kubamanya"
        },
        {
            "chapter": 18,
            "verse": 20,
            "text": "Anti mazima bo bwe banaabazuula bajja kubakuba amayinja oba ssi ekyo babazzeeyo mu ddiini yaabwe olwo nno temugenda kwesiima olubeerera"
        },
        {
            "chapter": 18,
            "verse": 21,
            "text": "Nabwetutyo twasobozesa abantu okubazuula olwo nno bamanye nti mazima endagaano ya Katonda ya mazima, era bamanye nti mazima essaawa (esembayo) teriimu kubuusabuusa. (Era) jjukira (abakaafiiri ) bwe baakaayana ku nsonga yaabwe (abamu), nebagamba nti mubazimbeko ekizimbe, Mukama omulabirizi waabwe y'asinga okumanya ebibakwatako, ate abalina ekigambo ekisinga obulungi nebagamba nti tujja kubazimbako omuzikiti"
        },
        {
            "chapter": 18,
            "verse": 22,
            "text": "(Abantu abamu) bajja kugamba nti baali basatu, nga embwa yaabwe yaakuna, abamu bagambe nti baali bataano nga embwa yaabwe yamukaaga nga kujweteka ku byebatamanyi. Abalala bajja kugamba nti baali musanvu nga embwa yaabwe ya munaana gamba nti Mukama omulabirizi wange y'asinga okumanya omuwendo gwabwe, tewali abamanyi okugyako bantu batono, n'olwekyo towakana ku bibakwatako okugyako okuwakana okwokungulu era tewebuuzanga ku muntu yenna ku nsonga ebakwatako"
        },
        {
            "chapter": 18,
            "verse": 23,
            "text": "Era togambanga ku kintu kyonna, nti mazima nze ngenda kukikola enkya"
        },
        {
            "chapter": 18,
            "verse": 24,
            "text": "Okugyako nga ogasseeko nti Katonda bwanaaba ayagadde, era yogera ku Mukama omulabiriziwo wooba nga weerabidde, era gamba nti nsuubira nti Mukama omulabirizi wange ajja ku nnungamya eri obujulizi obusinga ku buno, (eky'abavubuka bo mu mpuku okulaga obwa Nabbi bwange)"
        },
        {
            "chapter": 18,
            "verse": 25,
            "text": "Era baatuula mu mpuku yaabwe emyaka bikumi bisatu (ku mbala ey'enjuba) ate nebeeyongera mu mwenda (kumbala ey'omwezi)"
        },
        {
            "chapter": 18,
            "verse": 26,
            "text": "Gamba nti Katonda y'asinga okumanya ebbanga lye baamalamu, yekka y'amanyi ebyekusifu by'omu ggulu omusanvu n'ensi, weewuunye okulaba kwe n'okuwulira kwe (okuba nti byetoolodde buli kintu, n'olwekyo) tebalina nga oggyeko yye (Katonda) mutaasa. Era mu kusalawo kwe teyeegatta na muntu mulala yenna ( wabula bulijjo asalawo yekka)"
        },
        {
            "chapter": 18,
            "verse": 27,
            "text": "Era soma ebyo ebyassibwa gyoli nga bya mu kitabo kya Mukama omulabiriziwo tewali akyusa bigambobye era togenda kufuna buddukiro etali wuwe"
        },
        {
            "chapter": 18,
            "verse": 28,
            "text": "Wenyweze nga obeera wamu n'abo abasaba Mukama Omulabirizi waabwe enkya n'olweggulo nga baluubirira kuba ku luddalwe, tobaggyako amaaso (nootunuulira babinojjo) nga ogenderera kufuna eby'okwewunda by'obulamu bwensi, era togondera oyo yenna gwe twagayaaza omutimagwe naatatwogerako naagoberera okwagalakwe embeera ye yonna neeba bwonoonyi"
        },
        {
            "chapter": 18,
            "verse": 29,
            "text": "Gamba nti gano ge mazima agavudde ewa Mukama omulabirizi wa mmwe kale ayagala akkirize n'anayagala akaafuwale, mazima ffe abeeyisa obubi twabateekerateekera omuliro, lugenda kubeetoolola olugo lwa gwo, buli lwe banaasabanga okuweebwa amazzi balinywesebwa amazzi agalinga olutabu lw'ekyuma olulyoka ebyenyi. Kiriba kya kunywa kibi era nga n'obutuulo buliba bubi"
        },
        {
            "chapter": 18,
            "verse": 30,
            "text": "Mazima abo abakkiriza nebakola emirimu emirongoofu mazima ffe tetugenda butasasula mpeera y'oyo eyalongoosa emirimu"
        },
        {
            "chapter": 18,
            "verse": 31,
            "text": "Abo nno bagenda kufuna e jjana ey'olubeerera nga emigga gikulukutira wansi waabwe. nga bali mu yo baliba beesigamye, nga batudde ku ntebe ensitufu, eyo nno mpeera nnungi era nga n'obutuulo buliba bulungi"
        },
        {
            "chapter": 18,
            "verse": 32,
            "text": "Era bakubire ekifaananyi ky'abasajja babiri nga omu ku bo twamuwa ennimiro bbiri eze Nzabibu zetwassaako olukomera olw'emitende, ate wakati waazo netussaamu ebirime ebirala"
        },
        {
            "chapter": 18,
            "verse": 33,
            "text": "Ennimiro zombi zaabala bulungi, tewali katundu kataabala, era nga twassa wakati waazo emigga"
        },
        {
            "chapter": 18,
            "verse": 34,
            "text": "(Omu ku basajja ababiri) naaba nga afunye amakungula (amalungi) naagamba munne nga anyumya naye nti nze nkusinza emmaali era nga bwe nkusinza abantu"
        },
        {
            "chapter": 18,
            "verse": 35,
            "text": "Olwo nno naayingira ennimiro yye nga yeeyisizza bubi yennyini, naagamba nti sirowooza nti bino biyinza okuggwawo"
        },
        {
            "chapter": 18,
            "verse": 36,
            "text": "Era nga bwe ssirowooza nti essaawa ey'enkomerero egenda kubaawo (katugambe nti kibaddewo) bwe ndizzibwa ewa Mukama omulabirizi wange ngenda kufuna ebisinga obulungi ku bino"
        },
        {
            "chapter": 18,
            "verse": 37,
            "text": "Munne naamuddamu nga amugamba nti owakanyizza oyo eyakutonda nga akuggya mu ttaka oluvanyuma naakuggya mu mazzi agazaala oluvanyuma naakukola nga oli Muntu omujjuvu"
        },
        {
            "chapter": 18,
            "verse": 38,
            "text": "Naye nze ngamba nti mazima yye Katonda ye Mukama omulabirizi wange era siyinza kugatta ku Mukama Mulabirizi wange mulala yenna"
        },
        {
            "chapter": 18,
            "verse": 39,
            "text": "Kale singa ggwe bwe wabadde oyingira ennimiroyo wagambye nti: ekyo kyonna Katonda kyaba ayagadde kyekiba, tewali maanyi okugyako nga Katonda y'agagabye, newaakubadde nga ondaba nga nze nnina emmaali ntono n'abaana batono obutenkana ggwe"
        },
        {
            "chapter": 18,
            "verse": 40,
            "text": "Nina essuubi nti Mukama omulabirizi wange lumu alimpa ebirungi okusinga ennimiroyo ate naasindikira eyiyo kibuyaga okuva waggulu neekeesa enkya ttaka jjereere"
        },
        {
            "chapter": 18,
            "verse": 41,
            "text": "Oba amazzi gaamu negafuuka gakkekwa n'oba nga tosobola kugazuula"
        },
        {
            "chapter": 18,
            "verse": 42,
            "text": "Era ebibalabye byatuukwako obuzibu, nebukya nga akuba mu bibatubye olw'okufiirwa ebyo bye yassaamu, nga alaba ennimiro ebutamidde ku birimba byayo naagamba nti: zinsanze nze, singa saagatta kintu ku Mukama omulabirizi wange"
        },
        {
            "chapter": 18,
            "verse": 43,
            "text": "Nga oggyeko Katonda yali tayinza kufuna kibinja kimutaasa nga naye bwe yali tasobola kwetaasa"
        },
        {
            "chapter": 18,
            "verse": 44,
            "text": "Awo obwesige bwonna bwalina kubeera mu Katonda ow'amazima yekka, anti bulijjo yye yaasinga empeera ennungi, era y'alina enkomerero esinga obulungi"
        },
        {
            "chapter": 18,
            "verse": 45,
            "text": "Era bakubire ekifaananyi eky'obulamu obw'ensi bulinga amazzi getutonnyesa okuva waggulu, nebyetabula nago ebimera byo ku nsi (olwo nno) nebikula nebikungulwa nebifuuka ebisusunku nga empewo ebikunguzza. Bulijjo Katonda ku buli kintu muyinza"
        },
        {
            "chapter": 18,
            "verse": 46,
            "text": "Emmaali n'abaana byakwewunda bya bulamu bwansi, emirimu emirungi egisigalawo gye gisinga obulungi ewa Mukama omulabiriziwo, okuba nga ye mpeera era nga lye ssuubi erisinga obulungi"
        },
        {
            "chapter": 18,
            "verse": 47,
            "text": "Era (fumiitiriza ku) lunaku lwe tulitambuza ensozi olwo nno oliraba ensi nga njereere era tulibakunganya bonna, tetugenda kusubwa n'omu yenna"
        },
        {
            "chapter": 18,
            "verse": 48,
            "text": "Olwo nno balyanjulwa ewa Mukama Omulabiriziwo nga bali mu nnyiriri (Katonda aligamba nti) mazima muzze gye tuli nga bwe twabatonda ku mulundi ogwasooka naye mwalowooza nti tetwali baakubateerawo kiseera kigere"
        },
        {
            "chapter": 18,
            "verse": 49,
            "text": "Ekitabo kya buli omu kigenda kuleetebwa olwo nno noolaba aboonoonyi nga batya olw'ebyo ebikirimu, baligamba nti: nga tulabye kitabo kya ngeriki kino! Tekirekaayo katono oba kinene okugyako nga kikikomekkereza, bagenda kusanga nga buli kye baakola weekiri. Mukama omulabiriziwo tagenda kulyazaamaanya muntu yenna"
        },
        {
            "chapter": 18,
            "verse": 50,
            "text": "Era jjukira bwe twagamba ba Malayika nti muvunnamire Adam nebamuvunnamira okugyako Ibuliisu (Sitane) eyali owo mu Majinni olwo nno naayawukana ku kiragiro kya Mukama omulabiriziwe, abaffe ate mmwe oyo gwe mufuula n'ezaddelye abataasa ba mmwe (nze) Katonda nemunvaako ate nga bo balabe ba mmwe, nga okwo kuwanyisiganya kubi abeeyisa obubi kwebakola"
        },
        {
            "chapter": 18,
            "verse": 51,
            "text": "Sibayitanga kubaawo nga eggulu omusanvu ne nsi bitondebwa wadde okutondebwa kwabwe era sibangako waakweteerawo ababuza nga be bayambi (bange)"
        },
        {
            "chapter": 18,
            "verse": 52,
            "text": "Era (mufumiitirize) olunaku (Katonda) lwalibagamba nti muyite be mwangattako abo be mwagambanga (nti nabo ba katonda) olwo nno bali bayita nebatabaanukula era netussa wakati waabwe ekibaawula"
        },
        {
            "chapter": 18,
            "verse": 53,
            "text": "Aboonoonyi baliraba omuliro, olwo nno bagenda kumanyira ddala nti mazima bo baakugugwamu era tebagenda kufuna buwonero bwonna ku gwo"
        },
        {
            "chapter": 18,
            "verse": 54,
            "text": "Mazima tunnyonnyodde abantu mu Kurâ€™ani eno (nga tukozesa) buli kifaananyi mazima omuntu y'asinga ebintu byonna okuwalaaza empaka"
        },
        {
            "chapter": 18,
            "verse": 55,
            "text": "Tewali kyagaana bantu kukkiriza obulungamu bwe bwabajjira, era teri kyabagaana kwegayirira Mukama omulabirizi waabwe, mpozzi nga baali balindirira kujjirwa ekyo ekyatuuka ku baasooka oba ebibonerezo bibajjire babirabe lwatu"
        },
        {
            "chapter": 18,
            "verse": 56,
            "text": "Era tetwatuma babaka okugyako lwa kuwa mawulire agasanyusa (eri abakozi b'obulungi), era nga bawa amawulire agatiisa (eri abakozi bâ€™obubi), abo abaakaafuwala bawakana mu bukyamu nga bagenderera okugyawo nabwo amazima, ebigambo byange (n'ebintu ebirala) bye batiisibwa nabyo nebabifuula eby'olusaago"
        },
        {
            "chapter": 18,
            "verse": 57,
            "text": "Ani eyeeyisa obubi okusinga oyo ajjukizibwa ebigambo bya Mukama omulabiriziwe naabivaako, neyeerabira ebyo emikono gye bye gyakulembeza (okukola), mazima ffe twassa ku mitima gya bwe ekibikka, babe nga tebabitegeera ne mu matu gaabwe mulimu envumbo era nebwobayita okujja eri obulungamu tebagenda kulungama olubeerera bwe baba bwe batyo"
        },
        {
            "chapter": 18,
            "verse": 58,
            "text": "Ne Mukama omulabiriziwo omusonyiyi ennyo nannyini kusaasira, singa abadde waakuvunaanirawo olw'ebyo bye bakola yandibatuusizzaako ekibonerezo mu bwangu, wabula balina ekiseera ekigere (bwe kirituuka) tebagenda kufuna buddukiro babe nga bakiwona"
        },
        {
            "chapter": 18,
            "verse": 59,
            "text": "Ebitundu ebyo (bye muliraanye, abantu bamu) twabazikiriza bwe beeyisa obubi era okuzikirira kwa bwe twakuwa ekiseera kwe mwe kwalina okutuukira"
        },
        {
            "chapter": 18,
            "verse": 60,
            "text": "Era jjukira Musa bwe yagamba omuweerezawe nti sijja kulekeraawo kutambula okutuusa lwe tunaatuuka enyanja ebbiri wezisisinkanira oba mmala byeya (kale mbimale)"
        },
        {
            "chapter": 18,
            "verse": 61,
            "text": "Olwo nno bwe baatuuka bombi ekifo wezisisinkanira beerabira ekyenyanja kyabwe nekikola ekkubo lyakyo munyanja nga kireseewo omuwulukwa"
        },
        {
            "chapter": 18,
            "verse": 62,
            "text": "Bwe baayita ku kifo ekyo (Musa) yagamba omuweerezawe nti leeta eno eky'okulya kyaffe mazima olugendo lwaffe luno tulusanzeemu obukalubo"
        },
        {
            "chapter": 18,
            "verse": 63,
            "text": "(Omuweerezawe) naagamba nti ojjukira wetwawummulidde ku lwazi, mazima nze neerabidde ekyenyanja tewali kyanneerabizza kukijjukira okugyako Sitane era awo wekyakoledde ekkubo mu nnyanja mu ngeri eyeewuunyisa"
        },
        {
            "chapter": 18,
            "verse": 64,
            "text": "(Musa) naagamba nti ekyo kyennyini kye tubadde tunoonya, olwo nno nebadda emabega nga bwe bazze nga banoonya ekifo (ekyo)"
        },
        {
            "chapter": 18,
            "verse": 65,
            "text": "Nebasanga omuddu mu baddu baffe gwe twawa okusaasira okuva gye tuli, era netumuyigiriza okuva gye tuli okumanya (okw'enjawulo)"
        },
        {
            "chapter": 18,
            "verse": 66,
            "text": "Musa naamugamba nti abaffe (onzikiriza) nkugoberere olwo nno obe nga onjigiriza ku bulungamu bwe wayigirizibwa"
        },
        {
            "chapter": 18,
            "verse": 67,
            "text": "(Hidhiri) naamuddamu nti mazima ggwe tojja kusobola kugumiikiriza nga oli nange"
        },
        {
            "chapter": 18,
            "verse": 68,
            "text": "Onoogumiikiriza otya ku bintu byotalinaako kumanya"
        },
        {
            "chapter": 18,
            "verse": 69,
            "text": "(Musa) naagamab nti Katonda bwanaaba akkirizza ojja ku nsanga nga ndi mugumiikiriza era sigenda kukujeemera mu kintu kyonna"
        },
        {
            "chapter": 18,
            "verse": 70,
            "text": "(Hidhiri) naagamba nti bwoba osazeewo okungoberera, tombuuza ku kintu kyonna okutuusa lwe nnaakufunira kye nkikubuulirako"
        },
        {
            "chapter": 18,
            "verse": 71,
            "text": "Olwo nno nebagenda, okutuusa nga bamaze okulinnya eryato (Hidhiri) naalissaako ekituli, (Musa) naagamba nti olitaddeko ekituli ozikirize abantu abalirimu mazima okoze ekintu kibi"
        },
        {
            "chapter": 18,
            "verse": 72,
            "text": "(Hidhiri) naagamba nti: saakugambye nti mazima ggwe tojja kusobola kugumiikiriza nga oli nange"
        },
        {
            "chapter": 18,
            "verse": 73,
            "text": "(Musa) naagamba nti tonvunaana olw'ekyo kye nneerabidde era tontuusaako olw'ekigambo kyange (eky'okubeera naawe) buzito bwonna"
        },
        {
            "chapter": 18,
            "verse": 74,
            "text": "Olwo nno nebagenda okutuusa lwe baasanga omulenzi, (Hidhiri) naamutta (Musa) naagamba nti osse omuntu atalina musango, atalina gwasse, mazima ekintu kyokoze kivve"
        },
        {
            "chapter": 18,
            "verse": 75,
            "text": "(Hidhiri) naagamba nti ssaakugambye nti mazima ggwe tojja kusobola kugumiikiriza nga oli nange"
        },
        {
            "chapter": 18,
            "verse": 76,
            "text": "(Musa) naagamba nti kenkubuuza ku kintu ekirala kyonna oluvanyuma lwa kino tonzikiriza kubeera naawe, mazima ofunye ensonga ekusonyiyisa ku nze"
        },
        {
            "chapter": 18,
            "verse": 77,
            "text": "Nebagenda bombi okutuusa lwe batuuka ku bantu b'omukitundu, nebasaba abantu baamu okubawa emmere naye baagaana okubafuula abagenyi baabwe, wabula baasanga mu kyo (ekitundu) ekisenge nga kyagala kugwa (Hidhiri) naakiddaabiriza (Musa) naagamba nti singa oyagadde waalikisabiddeko empeera (noosasulwa)"
        },
        {
            "chapter": 18,
            "verse": 78,
            "text": "(Hidhiri) naagamba nti: wano nze naawe wetwawukanidde, (wabula) ngenda kukubuulira amakulu g'ebyo byotaasobodde kugumiikiriza"
        },
        {
            "chapter": 18,
            "verse": 79,
            "text": "Lyo eryato lyabadde, lya ba Masikiini nga bapakasiza ku nnyanja, nagenderedde okulissaako akamogo, anti, mu maaso eyo waabaddeyo Kabaka nga atwala buli lyato eddungi mu ngeri ya bunyazi"
        },
        {
            "chapter": 18,
            "verse": 80,
            "text": "Ate yye omulenzi bakaddebe bombi baali bakkiriza, netutya yye (omulenzi) okubatuusaako obuzibu bwokubula n'okukaafuwala"
        },
        {
            "chapter": 18,
            "verse": 81,
            "text": "Olwo nno twayagadde Mukama Omulabirizi wa bombi abawaanyisizeemu bombi ekirungi okusinga yye mubutukuvu, era asinga okuba omusaasizi"
        },
        {
            "chapter": 18,
            "verse": 82,
            "text": "Ate kyo ekisenge kyabadde kya balenzi babiri bamulekwa mu kibuga (ekyo), wansi waakyo waabaddeyo eby'ogugagga bya bombi era nga Kitaabwe wa bombi yali mulongoofu, olwo nno Mukama omulabiriziwo yayagala bombi okumala okusajjakula, olwo nno baggyeyo eby'obugagga byabwe bombi, ekyo nga kusaasira okuva eri Mukama Omulabiriziwo, era ssaakikoze lwa kusalawo kwange (wabula) bubaka obwavudde eri (Katonda), okwo nno kwe kunnyonnyola byotasobodde kugumiikiriza"
        },
        {
            "chapter": 18,
            "verse": 83,
            "text": "Bakubuuza ebikwata ku Dhul Karinaini, bagambe nti nja kubayitiramu ku bimukwatako"
        },
        {
            "chapter": 18,
            "verse": 84,
            "text": "Mazima ffe twamuwa obusobozi mu nsi, era twamuwa ku buli kintu okumanya engeri gye kikolebwamu"
        },
        {
            "chapter": 18,
            "verse": 85,
            "text": "Olwo nno naagoberera enkola (eyo)"
        },
        {
            "chapter": 18,
            "verse": 86,
            "text": "Okutuusa lwe yatuuka enjuba gyegwa, naagisanga nga erabika nga egwa mu luzzi olw'ettosi, era mu kitundu ekyo naasangayo abantu, netumugamba nti owange Dhul Karinaini, bwoba oyagadde osobola okubabonereza oba oyinza okubakolamu ekirungi"
        },
        {
            "chapter": 18,
            "verse": 87,
            "text": "(Dhul Karinaini) naagamba nti oyo aneeyisa obubi tujja kumubonereza, ate oluvanyuma alizzibwa ewa Mukama Omulabirizewe, naamubonereza ebibonerezo ebisuffu"
        },
        {
            "chapter": 18,
            "verse": 88,
            "text": "Naye oyo akkiriza naakola emirimu emirungi, agenda kusasulwa empeera ennungi era tugenda kumugamba ebigambo ebyangu okuva gye tuli"
        },
        {
            "chapter": 18,
            "verse": 89,
            "text": "Ate oluvanyuma naagoberera enkola eyo"
        },
        {
            "chapter": 18,
            "verse": 90,
            "text": "Okutuusa lwe yatuuka enjuba gyeva naagisanga nga eviirayo ku bantu abo betutaawa kya kwebikka kuwona kwokya kwayo"
        },
        {
            "chapter": 18,
            "verse": 91,
            "text": "Bwe tutyo bwe twakikola ate mazima byonna bye yalina, okumanya kwaffe kwali kubyetoolodde"
        },
        {
            "chapter": 18,
            "verse": 92,
            "text": "Ate oluvanyuma bwe yamala naagoberera enkola y'emu"
        },
        {
            "chapter": 18,
            "verse": 93,
            "text": "Okutuusa lwe yatuuka wakati w'ensozi ebbiri, naasanga wakati wa zombiriri abantu, kumpi nga tebategeera kigambo kyonna"
        },
        {
            "chapter": 18,
            "verse": 94,
            "text": "Nebagamba nti owange Dhul Karinaini mazima Yajuuja ne Majuuja boonoonyi mu nsi abaffe tukuteerewo empeera (tukupakase) obe nga otuteera wakati waffe nabo ekikomera"
        },
        {
            "chapter": 18,
            "verse": 95,
            "text": "Naagamba nti ekyo kyonna Mukama Omulabirizi wange kyanansobozesa kinaaba kirungi, kale munyambe n'amaanyi nja kuteeka wakati wa mmwe nabo ekikomera (ekigumu)"
        },
        {
            "chapter": 18,
            "verse": 96,
            "text": "Mundeetere ebitundu tundu bye byuma (bye baaleeta) okutuusa lwe yajjuza ebyuma mu bbanga eriri wakati w'ensozi ebbiri, naagamba nti mufuuwe (emivubo) okutuusa ekyuma lwe yakifuula omuliro naagamba nti mundeetere ekikomo ekisaanuuse naakifukirirako"
        },
        {
            "chapter": 18,
            "verse": 97,
            "text": "(Yajuuja ne Majuuja) tebasobolangako kukirinya era nga bwe batasobolangako kukiwummulamu kituli"
        },
        {
            "chapter": 18,
            "verse": 98,
            "text": "(Dhul Karinaini) naagamba nti kuno kusaasira okuva eri Mukama Omulabirizi wange, n'olwekyo endagaano ya Mukama Omulabirizi wange bwelituuka, agenda kukifuula ekimerengufu, anti bulijjo endagaano ya Mukama omulabirizi wange ya mazima"
        },
        {
            "chapter": 18,
            "verse": 99,
            "text": "Tulireka abamu ku bo nebaba nga beekuluumulira mu bannaabwe nga balinga amayengo. Era engombe egenda kufuuyibwa olwo nno bonna tubakunganye"
        },
        {
            "chapter": 18,
            "verse": 100,
            "text": "Ku lunaku olwo tugenda kusoosootola omuliro Jahannama eri abakaafiiri olusoosootola"
        },
        {
            "chapter": 18,
            "verse": 101,
            "text": "Abo amaaso gaabwe agaali mu kubikkibwa nebatosobola kunjogerako era baali tebasobola kuwulira"
        },
        {
            "chapter": 18,
            "verse": 102,
            "text": "Abaffe abo abakaafuwala basuubira okufuula abaddu bange abakuumi baabwe nze nebandekawo, nze nebansuulirira, mazima ffe twateekateeka Jahannama nga bwe butuulo bwa bakaafiiri"
        },
        {
            "chapter": 18,
            "verse": 103,
            "text": "Abaffe tubabuulire abasinga okufaafaganirwa emirimu gya bwe"
        },
        {
            "chapter": 18,
            "verse": 104,
            "text": "Beebo okukola kwa bwe okubeera okwonoonefu mu bulamu obw'ensi, so nga ate bo balowooza nti bakola bulungi"
        },
        {
            "chapter": 18,
            "verse": 105,
            "text": "Abo beebo abawakanya ebigambo bya Mukama omulabirizi waabwe, era nebawakanya okumusisinkana, olwo nno emirimu gya bwe negifaafaagana, n'olwekyo ku lunaku lw'enkomerero, tetugenda kubalabamu buzito bwonna"
        },
        {
            "chapter": 18,
            "verse": 106,
            "text": "Bwe kityo nno empeera yaabwe muliro Jahannama olw'ebyo bye baawakanya era nebafuula obubonero bwange n'ababaka bange ekisekererwa"
        },
        {
            "chapter": 18,
            "verse": 107,
            "text": "Mazima abo abakkiriza era nebakola emirimu emirongoofu, e jjana eza Firidausi, bwe buliba obutuulo bwa bwe"
        },
        {
            "chapter": 18,
            "verse": 108,
            "text": "Bakuzibeeramu olubeerera tebagenda kwetaaga kukyusibwa kuva mu zo"
        },
        {
            "chapter": 18,
            "verse": 109,
            "text": "Gamba nti singa ennyanja zaali nga ye bwino (akozesebwa mu kuwandiika) ebigambo bya Mukama omulabirizi wange, ennyanja zandikalidde, nga ebigambo bya Mukama omulabirizi wange tebinnagwayo, nebwetandireese ennyanja ezenkana eziriwo zibe nga ziziyamba"
        },
        {
            "chapter": 18,
            "verse": 110,
            "text": "Bagambe nti mazima nze ndi muntu nga mmwe, (wabula) nfuna obubaka nga bugamba nti mazima Katonda wa mmwe ali omu, kale nno, buli yenna asuubira okusisinkana Mukama omulabiriziwe ateekwa okukola emirimu emirungi era mu kusinza nâ€™atagatta kintu kyonna ku Mukama Omulabiriziwe"
        },
        {
            "chapter": 19,
            "verse": 1,
            "text": "Kaaf Haa Yaa Ain Swad"
        },
        {
            "chapter": 19,
            "verse": 2,
            "text": "Okwogera ku kusaasira kwa Mukama Omulabiriziwo kwe yawa omudduwe Zakaria"
        },
        {
            "chapter": 19,
            "verse": 3,
            "text": "Mu kiseera bwe yasaba Mukama Omulabiriziwe okusaba okw'ekyama"
        },
        {
            "chapter": 19,
            "verse": 4,
            "text": "Naagamba nti ayi Mukama omulabirizi wange, mazima nze amagumba gannyenjebuse, n'omutwe gubunye envi, ate nga ssirekererwangako ayi Mukama Omulabirizi wange buli lwe nkusaba"
        },
        {
            "chapter": 19,
            "verse": 5,
            "text": "Era mazima nze, nneekengedde ab'omusaayi gwange (bayinza okweyisa obubi) oluvanyuma lwange, ate nga ne Mukyala wange mugumba awo nno nkusaba ompe okuva gyoli omwana"
        },
        {
            "chapter": 19,
            "verse": 6,
            "text": "Anaansikira, era asikire ab'olulyo lwa Yakubu, era omufuule asiimibwa ayi Mukama Omulabirizi wange"
        },
        {
            "chapter": 19,
            "verse": 7,
            "text": "(Naayanukulwa nti) owange Zakaria mazima ffe tukuwa amawulire ag'essanyu nti ogenda kufuna omwana omulenzi, nga erinya lye ye Yahaya (erinnya) lye tutassangawo oluberyeberye aliyitibwa"
        },
        {
            "chapter": 19,
            "verse": 8,
            "text": "(Zakaria) naagamba nti omwana omulenzi (oyo) nnaamufuna ntya, nga Mukyala wange mugumba nga nâ€™olwo bukadde nfuuse mugogge"
        },
        {
            "chapter": 19,
            "verse": 9,
            "text": "(Malayika) naagamba nti (bwe kityo bwe kirina okuba), Mukama Omulabiriziwo agambye nti: ekyo ku nze kyangu era mazima nakutonda nga mu kusooka tewali kintu kyonna"
        },
        {
            "chapter": 19,
            "verse": 10,
            "text": "(Zakaria) naagamba nti ayi Mukama Omulabirizi wange nteeraawo akabonero (akanaalaga nti omukyala ali lubuto) naamugamba nti bwe butayogera na bantu okumala ebiro bisatu ebijjudde (awamu n'okuba nga oli mulamu)"
        },
        {
            "chapter": 19,
            "verse": 11,
            "text": "Awo nno yafuluma, naasisinkana abantu be nga ava mu ssinzizo naabalagira (nga tayogera, wabula nga akozesa bubonero) nti muteendereze, (Katonda) enkya n'olweggulo"
        },
        {
            "chapter": 19,
            "verse": 12,
            "text": "(Yahaya naalagirwa nti) owange Yahaya ekitabo (Tawurat) kikwate na maanyi, era twamuwa okumanya ensonga nga akyali muto"
        },
        {
            "chapter": 19,
            "verse": 13,
            "text": "Era twamussaawo nga kulumirwa (bantu) okuva gye tuli era nga butukuvu, era yali mutya Katonda"
        },
        {
            "chapter": 19,
            "verse": 14,
            "text": "Era nga yayisa bulungi bakaddebe bombi era tabangako mwekuluntaze omujeemu"
        },
        {
            "chapter": 19,
            "verse": 15,
            "text": "Era emirembe gibeere ku ye olunaku lwe yazaalibwa, n'olunaku lwalifa, n'olunaku lwalizuukizibwa nga mulamu"
        },
        {
            "chapter": 19,
            "verse": 16,
            "text": "Era yogera nga ojja mu kitabo (Kurâ€™ani ebikwata ku) Mariam bwe yeesamba abantube nadda ku ludda olw'ebuvanjuba"
        },
        {
            "chapter": 19,
            "verse": 17,
            "text": "Naateekawo olutimbe baleme kumulaba awo nno twamutumira mwoyo waffe (Jiburilu) naamweyoleka nga muntu ddala"
        },
        {
            "chapter": 19,
            "verse": 18,
            "text": "(Mariam) naagamba nti nsaba Mukama Katonda Omusaasizi akuntaaseeko bwoba nga otya Katonda (ndeka tonsemberera)"
        },
        {
            "chapter": 19,
            "verse": 19,
            "text": "(Malayika) naamugamba nti mazima nze ndi mubaka okuva ewa Mukama Omulabiriziwo nkuleetedde omwana omulenzi omutukuvu"
        },
        {
            "chapter": 19,
            "verse": 20,
            "text": "Mariam naagamba nti nyinza ntya okufuna omwana nga tewali muntu yankutteko, ate nga sibangako malaaya"
        },
        {
            "chapter": 19,
            "verse": 21,
            "text": "(Malayika naagamba nti) bwe kityo bwe kirina okuba, Mukama Omulabiriziwo agambye nti kyo ku nze kyangu. Era tube nga tumufuula akabonero eri abantu (akalaga obuyinza bwa Katonda), era nga kusaasira okuva gye tuli, era kyali ekigambo ekyasalibwawo (edda)"
        },
        {
            "chapter": 19,
            "verse": 22,
            "text": "(Mariam) n'aba olubuto lwa Issa, neyeesamba nalwo okuva mu bantu okulaga eri ekifo ekyesudde"
        },
        {
            "chapter": 19,
            "verse": 23,
            "text": "Awo nno ebisa nebimusindiikiriza naasibira wansi w'omutende, naagamba nti, ndabye nze singa nnafa nga kino tekinnabaawo nemba ekyerabiddwa ekitakyafiibwako"
        },
        {
            "chapter": 19,
            "verse": 24,
            "text": "(Malayika) naamukoowoola nga asinziira wansi we nti tonakuwala, mazima Mukama omulabiriziwo atadde wansi wo omwaala"
        },
        {
            "chapter": 19,
            "verse": 25,
            "text": "Weenyenyeze omutende gujja kukusuulira entende embisi, ezituuse okunoga"
        },
        {
            "chapter": 19,
            "verse": 26,
            "text": "Olwo nno, lya ku (ntende) era onywe ku (mwaala) otebenkere amaaso (obeere bulungi), wonna woolabira omuntu yenna, ggwe mugambe nti neeyamye ku lwa Katonda Omusaasizi okusirika, ssigenda kwogera na muntu yenna olwa leero"
        },
        {
            "chapter": 19,
            "verse": 27,
            "text": "Naamuleeta eri abantube nga amusitudde nebagamba nti owange Mariam mazima okoze ekintu ekisasamaza"
        },
        {
            "chapter": 19,
            "verse": 28,
            "text": "Owange mwannyina wa Haruna, Kitaawo tabangako muntu mukozi wa kibi, era ne Maamawo tabangako Malaaya"
        },
        {
            "chapter": 19,
            "verse": 29,
            "text": "(Mariam) naasonga ku mwana, (bali) nebagamba tuyinza tutya okwogera n'omwana ali ku kaali omuwere"
        },
        {
            "chapter": 19,
            "verse": 30,
            "text": "(Omwana) naagamba nti mazima nze ndi muddu wa Katonda, ampadde ekitabo (enjiri) era nanfuula Nabbi"
        },
        {
            "chapter": 19,
            "verse": 31,
            "text": "Era nanfuula ow'omukisa wonna wennabanga, era ankuutidde okusaala, n'okutoola Zakka, ebbanga lye nnaamala nga ndi mulamu"
        },
        {
            "chapter": 19,
            "verse": 32,
            "text": "Era (ankuutidde) okuyisa obulungi Maama wange, era tanfudde eyeekuza, omwonoonefu"
        },
        {
            "chapter": 19,
            "verse": 33,
            "text": "Era emirembe gibeere ku nze olunaku lwe nnazaalibwa, n'olunaku lwe ndifa, n'olunaku lwe ndizuukizibwa nemba omulamu"
        },
        {
            "chapter": 19,
            "verse": 34,
            "text": "Oyo ye Issa Mutabani wa Mariam, ekigambo eky'amazima ekyo (abeeyita abagoberezibe) kye babuusabuusa"
        },
        {
            "chapter": 19,
            "verse": 35,
            "text": "Katonda tekimusaanira kweteerawo mwana. Anti yye musukkulumu (ku buli kintu), bwasalawo ekintu mazima akigamba nti ba, nekiba"
        },
        {
            "chapter": 19,
            "verse": 36,
            "text": "Era mazima ddala Katonda ye Mukama omulabirizi wange, era Omulabirizi wa mmwe, kale mumusinze, eryo ly'ekkubo eggolokofu"
        },
        {
            "chapter": 19,
            "verse": 37,
            "text": "Wabula ebibiina bya bantu byayawukana (ku nsonga ya Issa), n'olwekyo okubonaabona kugenda kubeera ku abo abaakaafuwala (nebabikka amazima agakwata ku Issa) ku lunaku olunene abantu bonna lwe balibaako"
        },
        {
            "chapter": 19,
            "verse": 38,
            "text": "Bagenda kuba nga bawulira nnyo era nga balaba nnyo, olunaku lwe balitujjira naye abeeyisa obubi olwa leero (kuno ku nsi) bali mu bubuze obw'olwatu"
        },
        {
            "chapter": 19,
            "verse": 39,
            "text": "Batiise (Ggwe Muhammad) olunaku lw'okwejjusa mu kiseera ekigambo lwe kirisalibwawo, (abalongoofu bayingire e jjana aboonoonyi bayingire omuliro), wabula bo olwa leero bali mu bugayaavu era bbo tebakkiriza"
        },
        {
            "chapter": 19,
            "verse": 40,
            "text": "Mazima ffe, ffe tulisikira ensi n'abagiriko era gye tuli gye balizzibwa"
        },
        {
            "chapter": 19,
            "verse": 41,
            "text": "Era yogera nga ojja mu kitabo (kino Kurâ€™ani) ebikwata ku Ibrahim, mazima yye yali mukkiriza ow'amazima era nga Nabbi"
        },
        {
            "chapter": 19,
            "verse": 42,
            "text": "Mujjukire (Ibrahim) bwe yagamba Kitaawe nti owange Taata lwaki osinza ebitawulira, era ebitalaba, era ebitayinza kukugasa mu kintu kyonna"
        },
        {
            "chapter": 19,
            "verse": 43,
            "text": "Owange Taata mazima nze nzigyiddwa okumanya okutaakujjira, n'olwekyo ngoberera, nja kukulungamya ku kkubo eggolokofu"
        },
        {
            "chapter": 19,
            "verse": 44,
            "text": "Owange Taata tosinzanga Sitane, mazima Sitane yajeemera Katonda omusaasizi"
        },
        {
            "chapter": 19,
            "verse": 45,
            "text": "Owange Taata mazima nze ntya ebibonerezo okuva ewa Katonda omusaasizi okukutuukako, olwo n'oba mukwano gwa Sitane"
        },
        {
            "chapter": 19,
            "verse": 46,
            "text": "(Kitaawe) naagamba nti owange Ibrahim oyagala kuva ku ba Katonda bange, bwotookikomye nja kukukuba amayinja, nviira mangu ssaagala kukulaba"
        },
        {
            "chapter": 19,
            "verse": 47,
            "text": "Ibrahim naagamba nti emirembe gibe ku ggwe, nja kwegayirira Mukama Omulabirizi wange akusonyiwe, mazima yye bulijjo annumirwa"
        },
        {
            "chapter": 19,
            "verse": 48,
            "text": "Nja kubaviira (mbaleke) n'ebyo bye musinza nemuva ku Katonda era nja kusaba Mukama Omulabirizi wange, nkakasa siyinza kuba mwonoonefu olw'okusinza Mukama Omulabirizi wange"
        },
        {
            "chapter": 19,
            "verse": 49,
            "text": "Bwe yabaviira naabaleka n'ebyo bye basinza nebalekawo Katonda, twamugabira Ishak, ne Yakubu buli omu ku bombi twamufuula Nabbi"
        },
        {
            "chapter": 19,
            "verse": 50,
            "text": "Era twabagabira okuva mu kusaasira kwaffe, netubateerawo okwogerwako okw'amazima okubafuula ab'awaggulu"
        },
        {
            "chapter": 19,
            "verse": 51,
            "text": "Yogera mu Kitabo (Kurâ€™ani) ebikwata ku Musa, mazima yye yali mulondemu, era yali mubaka era Nabbi"
        },
        {
            "chapter": 19,
            "verse": 52,
            "text": "Twamukoowoola ku ludda olwa ddyo olw'olusozi (Sinai), netumusembeza nga twogera naye"
        },
        {
            "chapter": 19,
            "verse": 53,
            "text": "Era netumuwa okuva mu kusasira kwaffe Mugandawe Haruna nga (naye) Nabbi"
        },
        {
            "chapter": 19,
            "verse": 54,
            "text": "Era yogera nga ojja mu Kitabo (Kurâ€™ani) ebikwata ku Ismail, mazima yye yali mutuukiriza wa ndagaano, era yali Mubaka nga Nabbi"
        },
        {
            "chapter": 19,
            "verse": 55,
            "text": "Yalinga alagira abantu be okusaala n'okutoola Zakka. Era bulijjo nga asiimwa ewa Mukama Omulabiriziwe"
        },
        {
            "chapter": 19,
            "verse": 56,
            "text": "Era yogera nga ojja mu kitabo (Kurâ€™ani) ebikwata ku Idrisa, mazima yye yali musuffu mu mazima nga Nabbi"
        },
        {
            "chapter": 19,
            "verse": 57,
            "text": "Era twamusitula netumuwa ekifo ekya waggulu"
        },
        {
            "chapter": 19,
            "verse": 58,
            "text": "Abo beebo Katonda beyagabira ebyengera mu ba Nabbi nga bava mu bazzukulu ba Adam, ne mu abo betwatwala ne Nuhu mu lyato, ne mu bazzukulu ba Ibrahim, ne Israil ne mu abo betwalungamya, era netubaawula. Ebigambo bya Katonda omusaasizi buli lwe byabasomerwanga bakkanga wansi nga bavunnama era nga bakaaba"
        },
        {
            "chapter": 19,
            "verse": 59,
            "text": "Olwo nno oluvanyuma lwabwe wajjayo abaabaddira mu bigere, abataafa ku sswala, era nebagoberera eby'obwagazi, luliba lumu bagenda kusisinkana okufaafaaganirwa n'okuzikirira"
        },
        {
            "chapter": 19,
            "verse": 60,
            "text": "Okugyako oyo eyeenenya, era nakkiriza era naakola emirimu emirongoofu, abo bagenda kuyingira e jjana era tebagenda kulyazaamaanyizibwa kintu kyonna"
        },
        {
            "chapter": 19,
            "verse": 61,
            "text": "(Baliyingira) e jjana ez'olubeerera, ezo Katonda omusaasizi ze yalagaanyisa abaddube nga tebazirabyeko, mazima endagaano ye erina kutuukirira"
        },
        {
            "chapter": 19,
            "verse": 62,
            "text": "Tebagenda kuwulira mu yo (e jjana) luyoogaano wabula (baliwulira) bigambo bya mirembe byereere baliweebwa riziki yaabwe mu yo enkya n'olweggulo"
        },
        {
            "chapter": 19,
            "verse": 63,
            "text": "Eyo ye jjana, eyo gye tulisikiza, abamu ku baddu baffe, oyo eyali atya Katonda"
        },
        {
            "chapter": 19,
            "verse": 64,
            "text": "Era ffe (ba Malayika) tetukka okugyako lwa kiragiro kya Mukama Omulabiriziwo, bibye byonna ebiri mu maaso gaffe n'ebiri emabega waffe, nâ€™ebyo ebiri wakati wa byombi era Mukama omulabiriziwo tabeerangako eyeerabira"
        },
        {
            "chapter": 19,
            "verse": 65,
            "text": "(Katonda) ye Mukama omulabirizi w'eggulu omusanvu n'ensi, n'ebyo ebiri wakati wa byombi kale nno musinze ogumiikirize ku kumusinza (bwotokola ekyo) abaffe omanyiiyo amufaanana"
        },
        {
            "chapter": 19,
            "verse": 66,
            "text": "Omuntu agamba nti bwendiba nfudde ate ndiggyibwa (mu ntaana) nga ndi mulamu"
        },
        {
            "chapter": 19,
            "verse": 67,
            "text": "Abaffe omuntu tajjukira nti mazima ffe twamutonda omulundi ogwasooka nga yali tabangako kintu kyonna"
        },
        {
            "chapter": 19,
            "verse": 68,
            "text": "N'olwekyo ndayidde Mukama omulabiriziwo, ddala tugenda kubazuukiza ne (Sitane) nazo tuzizuukize, oluvanyuma tugenda kubaleetera ddala awali omuliro Jahannama nga bakutaamiridde"
        },
        {
            "chapter": 19,
            "verse": 69,
            "text": "Oluvanyuma ddala tugenda kuggya mu buli kibiina buli yenna eyali asinga okwewaggula ku Katonda ow'ekisa ekingi"
        },
        {
            "chapter": 19,
            "verse": 70,
            "text": "Oluvanyuma ffe tuliba tumanyi nnyo abo abasinga okusaanira okugwesogga"
        },
        {
            "chapter": 19,
            "verse": 71,
            "text": "Tewali n'omu yenna ku mmwe okugyako w'a kuguyitako, ekyo ku Mukama omulabiriziwo kikakafu ekyaggwa edda"
        },
        {
            "chapter": 19,
            "verse": 72,
            "text": "Oluvanyuma tuliwonya abo abatya Katonda, olwo nno tuleke mu gwo abeeyisa obubi nga bagangalamye"
        },
        {
            "chapter": 19,
            "verse": 73,
            "text": "Bwe bisomebwa ku bo ebigambo byaffe nga binnyonnyofu, abo abaakaafuwala bagamba abo abakkiriza, nti ku bibiina ebibiri kiriwa ekirina ekifo ekirungi? era abalina enkungaana ezisinga obulungi"
        },
        {
            "chapter": 19,
            "verse": 74,
            "text": "Mirembe emeka gye twazikiriza oluberyeberye lwa bwe, nga abo be baali basinza ebintu ebirungi nendabika ennungi"
        },
        {
            "chapter": 19,
            "verse": 75,
            "text": "Bagambe nti oyo yenna abeera mu bubuze, Katonda omusaasizi amulindiriza olulindiriza, okutuusa nga balabye bye baalagaanyisibwa, kabibe bibonerezo oba essaawa ey'enkomerero olwo nno bagenda kumanya ani alina ekifo ekibi era ani alina eggye erinafu"
        },
        {
            "chapter": 19,
            "verse": 76,
            "text": "Ate abo abaalungama Katonda abongera bulungamu, byo ebisigalawo ebirungi y'empeera esinga obulungi ewa Mukama omulabiriziwo, eyo nga mpeera era nga bwe buddo obusinga obulungi"
        },
        {
            "chapter": 19,
            "verse": 77,
            "text": "Abaffe olabye oyo alimbisa ebigambo byaffe, era naagamba nti (ne ku nkomerero) ngenda kuweebwa emmaali n'abaana"
        },
        {
            "chapter": 19,
            "verse": 78,
            "text": "Abaffe yasobola okulaba ebyekusifu, oba yafuna ewa Katonda omusaasizi endagaano, (atuuke okugamba nti aliba ne mmaali n'abaana ku nkomerero)"
        },
        {
            "chapter": 19,
            "verse": 79,
            "text": "Si bwe guli, tujja kuwandiika buli kyayogera tumulindirize ku bibonerezo olulindiriza"
        },
        {
            "chapter": 19,
            "verse": 80,
            "text": "Olwo nno tweddize ebyo bye yagamba, ate nga agenda kutujjira nga ali yekka nga talina kyalina"
        },
        {
            "chapter": 19,
            "verse": 81,
            "text": "Era beeteerawo bye basinza nebaleka Katonda omu, mbu olwo balyoke babeere eri bano abataddewo abawi b'obuwagizi"
        },
        {
            "chapter": 19,
            "verse": 82,
            "text": "Ssi bwe guli, bajja kuwakanya eky'okubasinza bafuuke ekyennyume kyabwe"
        },
        {
            "chapter": 19,
            "verse": 83,
            "text": "Tolaba nti mazima ffe tusindika Sitane eri abakaafiiri nga zibawagira oluwagira"
        },
        {
            "chapter": 19,
            "verse": 84,
            "text": "Toyanguya kubasabira kuzikirira, mazima ennaku zaabwe tuzibabalira bubalizi"
        },
        {
            "chapter": 19,
            "verse": 85,
            "text": "(Bategeeze) olunaku lwe tulikunganya abatya Katonda, netubatwala ewa Katonda omusaasizi nga bagenyi"
        },
        {
            "chapter": 19,
            "verse": 86,
            "text": "Ate tusindiikirize aboonoonyi, nga tubatwala ku muliro Jahannama nga balinga ensolo ezigenda okunywa amazzi"
        },
        {
            "chapter": 19,
            "verse": 87,
            "text": "Tebaliba na buyinza bwa kuwolereza, wabula oyo eyafuna endagaano ewa Mukama Katonda ow'ekisa ekingi"
        },
        {
            "chapter": 19,
            "verse": 88,
            "text": "(Abatakkiriza) bagamba nti Katonda omusaasizi yeeteerawo omwana"
        },
        {
            "chapter": 19,
            "verse": 89,
            "text": "Mazima mu kwogera ekyo muleese ekintu ekibi ennyo"
        },
        {
            "chapter": 19,
            "verse": 90,
            "text": "Eggulu omusanvu kumpi okweyuza olw'ekyo, n'ensi ebula okwatikayatika n'ensozi kumpi kugwa nga zimogosemogose"
        },
        {
            "chapter": 19,
            "verse": 91,
            "text": "Olw'okugamba nti Mukama Katonda Omusaasizi alina omwana"
        },
        {
            "chapter": 19,
            "verse": 92,
            "text": "Ate nga tekigwana ku Katonda omusaasizi kweteerawo mwana"
        },
        {
            "chapter": 19,
            "verse": 93,
            "text": "Tewali kitonde kiri mu ggulu musanvu n'ensi okugyako nga kigenda kujja ewa Katonda omusaasizi nga kiri mu ngeri ya buddu"
        },
        {
            "chapter": 19,
            "verse": 94,
            "text": "Mazima yabakomekkereza, era naababala olubala"
        },
        {
            "chapter": 19,
            "verse": 95,
            "text": "Era bonna bagenda kumujjira olunaku lw'enkomerero kinnoomu"
        },
        {
            "chapter": 19,
            "verse": 96,
            "text": "Mazima abo abakkiriza nebakola emirimu emirungi, Katonda ajja kubateerawo okwagalwa"
        },
        {
            "chapter": 19,
            "verse": 97,
            "text": "Mazima (Kurâ€™ani) twagifuula nnyangu ku lulimilwo, obe nga osanyusa nayo abo abatya Katonda, ate obe nga otiisa nayo abo abayitirivu b'okugiwakanya"
        },
        {
            "chapter": 19,
            "verse": 98,
            "text": "(Abantu ba) mirembe emeka gye twazikiriza oluberyeberye lwa bwe (bano abalimbisa Kurâ€™ani), abaffe olina gwolabako mu bo, oba gwowulizaako olukwakwayo"
        },
        {
            "chapter": 20,
            "verse": 1,
            "text": "Twa-haa"
        },
        {
            "chapter": 20,
            "verse": 2,
            "text": "Tetwakussaako Kurâ€™ani obe nga ozitoowererwa"
        },
        {
            "chapter": 20,
            "verse": 3,
            "text": "Wabula twagikussaako nga kya kujjukiza eri oyo atya Katonda"
        },
        {
            "chapter": 20,
            "verse": 4,
            "text": "(Kurâ€™ani eno) yassibwa okuva eri oyo eyatonda ensi n'eggulu eryewanise"
        },
        {
            "chapter": 20,
            "verse": 5,
            "text": "Katonda omusaasizi ow'ekisa ekingi, yatebenkera ku Arish"
        },
        {
            "chapter": 20,
            "verse": 6,
            "text": "Bibye ebyo ebiri mu ggulu omusanvu n'ebyo ebiri mu nsi, n'ebyo ebiri wakati wa byombi, n'ebyo ebiri wansi w'ettaka"
        },
        {
            "chapter": 20,
            "verse": 7,
            "text": "Singa olina ekigambo kyonna kyoyatudde (k'obe nga tokyatudde) anti mazima yye amanyi ekyekyama n'ekisinga okubeera ekikweke"
        },
        {
            "chapter": 20,
            "verse": 8,
            "text": "Katonda y'oyo ewatali kisinzibwa kya mazima okugyako yye. Y'alina amannya agasinga obulungi"
        },
        {
            "chapter": 20,
            "verse": 9,
            "text": "Abaffe kwakujjira okwogera (ku kyafaayo) kya Musa"
        },
        {
            "chapter": 20,
            "verse": 10,
            "text": "Mu kiseera weyalabira omuliro alyoke agambe abantube nti (mutuule) wano, mazima nze nengende omuliro (kangendeyo) sikulwa nga mbaleetera okuva gye guli eryanda si nakindi nensanga awali omuliro obulungamu"
        },
        {
            "chapter": 20,
            "verse": 11,
            "text": "Musa bwe yagutuukako yakoowoolwa nti: owange ggwe Musa"
        },
        {
            "chapter": 20,
            "verse": 12,
            "text": "Mazima nze, nze Mukama omulabiriziwo kale ggyamu engattozo, anti mazima ggwe oli mu lusenyi olutukuvu oluyitibwa Tuwa"
        },
        {
            "chapter": 20,
            "verse": 13,
            "text": "Era mazima nze nkulonze okubeera (omubaka) wange, kale nno wuliriza obubaka obukussibwako"
        },
        {
            "chapter": 20,
            "verse": 14,
            "text": "Mazima nze, nze Katonda nga tewali kisinzibwa mu butuufu okugyako nze, kale nno nsinza, oyimirizeewo e sswala obeere nga onjogerako mu yo"
        },
        {
            "chapter": 20,
            "verse": 15,
            "text": "Anti mazima ekiseera (ebitonde lwe birizuukizibwa) kijja kutuuka mbula kukikweka (nange mbe nga sikimanya, ate bo bakimanyira wa), olwo nno (bwe kiriba kituuse) buli mwoyo gulyoke gusasulwe ebyo bye gwatakabanira"
        },
        {
            "chapter": 20,
            "verse": 16,
            "text": "Kale nno takulabankanya okukuggya ku kukolerera ekiseera ekyo, oyo yenna atakikkiriza nga agoberera kwagalakwe (nekikuviirako) okuzikirira"
        },
        {
            "chapter": 20,
            "verse": 17,
            "text": "Owange Musa kiki ekiri mu mukono gwo ogwa ddyo"
        },
        {
            "chapter": 20,
            "verse": 18,
            "text": "Naagamba nti ogwo muggo gwange, gunyamba nga ntambula, era gwe nneeyambisa okukuba ebikoola embuzi zange (ziryoke zirye) era nina mugwo emigaso emirala"
        },
        {
            "chapter": 20,
            "verse": 19,
            "text": "Katonda naagamba owange Musa gukasuke wansi"
        },
        {
            "chapter": 20,
            "verse": 20,
            "text": "Naagukasuka, okugenda okulaba nga gwo musota ogutambula"
        },
        {
            "chapter": 20,
            "verse": 21,
            "text": "Katonga naagamba gukwate, era totya, tujja kuguzza ku mbeera yaagwo ey'abulijjo"
        },
        {
            "chapter": 20,
            "verse": 22,
            "text": "Yingiza omukono gwo mu nkwawazo, gugenda kuvaayo nga mweru nga ate tegutuukiddwako kabi, nakyo nga ky'amagero kirala"
        },
        {
            "chapter": 20,
            "verse": 23,
            "text": "Olwo nno tulyoke tukulage obubonero bwaffe obunene"
        },
        {
            "chapter": 20,
            "verse": 24,
            "text": "Genda ewa Firaawo mazima yye yabula (naafuuka kiwagi)"
        },
        {
            "chapter": 20,
            "verse": 25,
            "text": "(Musa) naagamba nti ayi Mukama Omulabirizi wange, nyanjululiza ekifuba kyange"
        },
        {
            "chapter": 20,
            "verse": 26,
            "text": "Era onsobozese omulimu gwange"
        },
        {
            "chapter": 20,
            "verse": 27,
            "text": "Era ojje okwesiba mu lulimi lwange"
        },
        {
            "chapter": 20,
            "verse": 28,
            "text": "Bategeere ebigambo byange"
        },
        {
            "chapter": 20,
            "verse": 29,
            "text": "Era onteerewo omuyambi nga ava mu b'oluganda lwange"
        },
        {
            "chapter": 20,
            "verse": 30,
            "text": "(Nga ye) Haruna muganda wange"
        },
        {
            "chapter": 20,
            "verse": 31,
            "text": "Nkusaba oggumize naye obusobozi bwange"
        },
        {
            "chapter": 20,
            "verse": 32,
            "text": "Era omugatte (ku nze) mu mulimu gwange"
        },
        {
            "chapter": 20,
            "verse": 33,
            "text": "Olwo nno tube nga tukutendereza nnyo"
        },
        {
            "chapter": 20,
            "verse": 34,
            "text": "Era tukwogereko nnyo"
        },
        {
            "chapter": 20,
            "verse": 35,
            "text": "Mazima ggwe bulijjo otulabira ddala"
        },
        {
            "chapter": 20,
            "verse": 36,
            "text": "(Katonda) naagamba nti owange Musa, oweereddwa ebisabwa byo"
        },
        {
            "chapter": 20,
            "verse": 37,
            "text": "Era mazima twakugabira ekyengera omulundi omulala (oluberyeberye lwa kino)"
        },
        {
            "chapter": 20,
            "verse": 38,
            "text": "Mu kiseera bwe twatumira eri Maamawo ekyo kye twamutumira"
        },
        {
            "chapter": 20,
            "verse": 39,
            "text": "(Netumugamba) nti musse mu sanduke (bwomala) ogisse ku mazzi (g'omugga) amazzi gajja kumukasuka ku lubalama, olwo nno omulabe wange era nga mulabe we ajja kumutwala, era nakussaako ggwe (Musa) okwagala okuva gyendi, era olyoke obeere mu kulabirirwa kwange"
        },
        {
            "chapter": 20,
            "verse": 40,
            "text": "Jjukira ekiseera mwannyoko bwe yatambula (naatuuka ku bantu bo mu maka ga Firaawo), naagamba nti abaffe mbalagirire omuntu anaamulabirira, olwo netukuzza ewa Maamawo, eriiso lye liryoke litebenkere (omutima gumubeere wamu), era aleme kunakuwala, (era jjukira nti lumu) watta omuntu wabula netukuwonya okweraliikirira era twakugezesa n'ebigezo bingi, nootuula emyaka egiwera mu bantu be Madiana. Oluvanyuma owange Musa bwomaze nojja wano Katonda nga bwe yakugerera"
        },
        {
            "chapter": 20,
            "verse": 41,
            "text": "Era nkwawudde nga oli wange (nkuwadde obubaka)"
        },
        {
            "chapter": 20,
            "verse": 42,
            "text": "Genda ggwe ne mugandawo, nga mututte obubonero bwange, kyokka temukoowanga okunjogerako"
        },
        {
            "chapter": 20,
            "verse": 43,
            "text": "Mugende mwembiriri ewa Firaawo, mazima yeewaggula"
        },
        {
            "chapter": 20,
            "verse": 44,
            "text": "Mumugambe ebigambo ebigonvu, alyoke ajjukire era atye"
        },
        {
            "chapter": 20,
            "verse": 45,
            "text": "(Musa ne Haruna) nebagamba nti, ayi Mukama omulabirizi waffe mazima ffe tutya, ayinza okutubonyaabonya ennyo, oba (yye) okweyongera okwewaggula"
        },
        {
            "chapter": 20,
            "verse": 46,
            "text": "(Katonda) naagamba nti temutya mazima nze ndi wamu nammwe mpulira era ndaba"
        },
        {
            "chapter": 20,
            "verse": 47,
            "text": "Kale nno mugende gyali mwembiriri mumugambe nti mazima ffe fembi tuli babaka ba Mukama omulabiriziwo, tuleke tugende n'abaana ba Israil era tobabonyaabonya. Mazima tukujjidde n'ekyamagero okuva ewa Mukama omulabiriziwo, era bulijjo emirembe gibeera ku oyo agoberera obulungamu"
        },
        {
            "chapter": 20,
            "verse": 48,
            "text": "Mazima ffe tuweereddwa obubaka nti, mazima ebibonerezo bibeera ku oyo yenna alimbisa naava ku kituufu"
        },
        {
            "chapter": 20,
            "verse": 49,
            "text": "(Oluvanyuma bombi baatuuka ewa Firaawo), naagamba nti owange Musa olwo ani Mukama omulabirizi wa mmwe mwembiriri"
        },
        {
            "chapter": 20,
            "verse": 50,
            "text": "(Musa) naagamba nti Mukama omulabirizi waffe y'oyo eyawa buli kintu obutonde bwakyo, oluvanyuma naakirungamya (ku ngeri gye kiteekwa okuwangaalamu)"
        },
        {
            "chapter": 20,
            "verse": 51,
            "text": "(Firaawo) naagamba (bwe guba bwe gutyo) emirembe egyakulembera gyo gibalibwa gitya"
        },
        {
            "chapter": 20,
            "verse": 52,
            "text": "(Musa) naagamba nti ebigifaako biri wa Mukama omulabirizi wange nga biri mu kitabo (byawandiikibwa dda), Mukama omulabirizi wange takola kikyamu era teyeerabira"
        },
        {
            "chapter": 20,
            "verse": 53,
            "text": "(Omulabirizi wange) oyo eyabateerawo ensi nga kyaliiro, naabateera mu yo amakubo, era nassa okuva waggulu amazzi netumeza nago emitendera ebiri mu bimera ebitali bimu"
        },
        {
            "chapter": 20,
            "verse": 54,
            "text": "(Netugamba nti) mulye era mulunde ebisolo bya mmwe. Mazima mu ekyo mulimu obubonero eri ab'amagezi"
        },
        {
            "chapter": 20,
            "verse": 55,
            "text": "Mulyo (ettaka) mwe twabatonda era mulyo mwe tubazza era mulyo mwe tulibaggya omulundi omulala"
        },
        {
            "chapter": 20,
            "verse": 56,
            "text": "Era mazima twamulaga (Firaawo) obubonero bwaffe bwonna naalimbisa era naagaana"
        },
        {
            "chapter": 20,
            "verse": 57,
            "text": "(Firaawo) naagamba nti owange Musa ekikuleese kutuggya mu nsi yaffe olw'eddogolyo"
        },
        {
            "chapter": 20,
            "verse": 58,
            "text": "Kale nno naffe tujja kukuleetera eddogo eriringa lyo, teeka wakati waffe naawe endagaano, gye tutajja kwawukanako ffe wadde ggwe, (tusisinkane mu) kifo ekikiriziganyiziddwako (enjuyi zombi)"
        },
        {
            "chapter": 20,
            "verse": 59,
            "text": "(Musa) naagamba nti endagaano yammwe (tusisinkane) olunaku lw'okwenyiriza, era abantu balagirwanga okukungaana mu kalasa mayanzi"
        },
        {
            "chapter": 20,
            "verse": 60,
            "text": "Olwo nno Firaawo yavaawo, naagenda nâ€™agattagatta enkwe ze oluvanyuma najja (ku lunaku olulagaanye)"
        },
        {
            "chapter": 20,
            "verse": 61,
            "text": "Musa naabagamba (abalogo) nti: nga mulabye nnyo! Temutemerera Katonda obulimba naabasanyawo, n'ebibonerezo, era bulijjo afaafaaganirwa oyo agunjawo obulimba"
        },
        {
            "chapter": 20,
            "verse": 62,
            "text": "(Abalogo), ekigambo kyabwe nebakyawukanamu wakati waabwe, wabula olukiiko lwali mu kyama"
        },
        {
            "chapter": 20,
            "verse": 63,
            "text": "Nebagamba nti mazima bano bombi balogo, baagala babaggye mu nsi yammwe, olw'eddogo lyabwe bombi era baggyewo enkola ya mmwe ennungi"
        },
        {
            "chapter": 20,
            "verse": 64,
            "text": "Musse kimu mu kusalawo kwa mmwe, olwo nno mulumbe nga muli lunyiriri lumu, era mazima anaawangula olwa leero y'anaaba yeesiimye"
        },
        {
            "chapter": 20,
            "verse": 65,
            "text": "Nebagamba nti owange Musa ggwe (osooka) okusuula omuggo oba ffe tube abasooka okusuula"
        },
        {
            "chapter": 20,
            "verse": 66,
            "text": "(Musa) naagamba nti wabula mmwe musuule, okugenda okulaba nga emiguwa gyabwe n'emiggo gyabwe, olw'eddogo lyabwe nga gimulabikira nti mazima ddala gitambula"
        },
        {
            "chapter": 20,
            "verse": 67,
            "text": "Musa naafuna okutya mu mutima gwe"
        },
        {
            "chapter": 20,
            "verse": 68,
            "text": "Netumugamba nti totya, mazima, ggwe ajja okuwangula"
        },
        {
            "chapter": 20,
            "verse": 69,
            "text": "Era suula ekyo ekiri mu mukono gwo ogwa ddyo (nga gwe muggo), gujja kumira ebyo bye bakoze. Anti mazima ddala bye bakoze nkwe za mulogo ate nga omulogo buli waaba tawangula"
        },
        {
            "chapter": 20,
            "verse": 70,
            "text": "(Bwe yakola ekyo) abalogo bonna nebagwa nga bavunnama, nebagamba nti tukkirizza Mukama omulabirizi wa Haruna ne Musa"
        },
        {
            "chapter": 20,
            "verse": 71,
            "text": "(Firaawo) naagamba nti, mumukkirizza mutya nga sinnaba kubakkiriza, (kirabika) nti mazima yye ye mukulu wa mmwe oyo eyabayigiriza eddogo, n'olwekyo nja kutemerako ddala emikono gyammwe n'amagulu gammwe, (ngantema) omukono ogwa ddyo n'okugulu okwa kkono, era nja kubabamba ku ndoddo z'emitende, era mugenda kumanyira ddala nti ani ku fenna asinza ebibonerezo era ow'okusigalawo"
        },
        {
            "chapter": 20,
            "verse": 72,
            "text": "(Abalogo) nebagamba tetujja kukulembeza ku mazima ameeyolefu, agamaze okutujjira, wadde okukulembeza ku oyo eyatonda, kale ggwe, salawo kyosalawo, mazima osobola kusalawo ku buno obulamu obw'ensi"
        },
        {
            "chapter": 20,
            "verse": 73,
            "text": "Mazima ffe tukkirizza Mukama omulabirizi waffe, abe nga atusonyiwa ebisobyo byaffe, era atusonyiwe ebyo byotuwaliriza okukola eby'eddogo, era bulijjo Katonda y'asinga obulungi era ow'okusigalawo"
        },
        {
            "chapter": 20,
            "verse": 74,
            "text": "Mazima oyo yenna alijja nga mwonoonyi ewa Mukama omulabiriziwe, mazima agenda kuyingira omuliro Jahannama tagenda kufa nga ali mu gwo wadde okubeera omulamu"
        },
        {
            "chapter": 20,
            "verse": 75,
            "text": "Ate oyo alimujjira nga mukkiriza, era nga yakola emirimu emirongoofu, abo bagenda kuweebwa amadaala aga waggulu"
        },
        {
            "chapter": 20,
            "verse": 76,
            "text": "(Amadaala ago) e jjana ez'olubeerera, nga emigga gikulukutira wansi waazo, baakutuula mu zo obugenderevu, era eyo y'empeera y'oyo eyeetukuza"
        },
        {
            "chapter": 20,
            "verse": 77,
            "text": "Era mazima twatumira Musa nti, tambula ekiro n'abaddu bange (abaana ba Israil) obakubire ku nyanja ekkubo ekkalu, totya (mulabe) kubasanga, era totya (nyanja kubasaanyawo)"
        },
        {
            "chapter": 20,
            "verse": 78,
            "text": "Olwo nno Firaawo yabagoberera n'eggyerye, olwo nebabikkibwa amazzi ago (Katonda) geyasalawo gababikke"
        },
        {
            "chapter": 20,
            "verse": 79,
            "text": "Bwatyo Firawo yabuza abantube era (naye) teyalungama"
        },
        {
            "chapter": 20,
            "verse": 80,
            "text": "Abange abaana ba (Israil) mazima twabawonya omulabe wa mmwe, era twabalagaanyisa mu kifo ekiri ku ludda olwa ddyo ku lusozi, (wetwayogerera ne Musa era wetwamuweera Taurat) era twabassiza Manna ne Saliwa (ekisooka mmere ekirala nva)"
        },
        {
            "chapter": 20,
            "verse": 81,
            "text": "(okwo netwongerako nti), mulye mu buli kirungi mu ebyo bye tubagabira temusukka ekikomo mu kwo (okulya) nemukakatwako obusungu bwange, era bulijjo oyo yenna gwe bukakatako obusungu bwange aba abuze"
        },
        {
            "chapter": 20,
            "verse": 82,
            "text": "Era mazima nze ndi musonyiyi, eri oyo eyeenenya naakola emirimu emirongoofu, ate bulijjo naabeera ku bulungamu"
        },
        {
            "chapter": 20,
            "verse": 83,
            "text": "(Musa bwe yatuuka ku lusozi, Katonda naamugamba nti) owange Musa, kiki ekikwanguyizza nooleka abantu bo"
        },
        {
            "chapter": 20,
            "verse": 84,
            "text": "Naagamba nti bo, baabo bangoberera, nze nyanguye okujja gyoli Mukama omulabirizi wange, obe nga osiima"
        },
        {
            "chapter": 20,
            "verse": 85,
            "text": "(Katonda) naagamba nti, mazima twakemye abantubo nga ovuddeyo, Saamiriyyu naababuza"
        },
        {
            "chapter": 20,
            "verse": 86,
            "text": "Olwo nno Musa nadda eri abantu be, nga musunguwavu nga mwennyamivu, naagamba nti abange bantu bange. Abaffe Mukama omulabirizi wa mmwe teyabalagaanyisa endagaano ennungi, ekiseera ekiragaane kye kyabawanvuwako, oba mwayagala mutuukibweko obusungu okuva ewa Mukama omulabirizi wa mmwe, olwo nno nemuva ku ndagaano yange"
        },
        {
            "chapter": 20,
            "verse": 87,
            "text": "Nebagamba nti: Endagaanoyo tetwagivuddeko lwa kweyagalira kwaffe, wabula mazima ffe twatikkiddwa ebizito mu by'okwewunda bya bantu ba (Firaawo) olwo nno netubikasuka ( mu muliro) bwatyo Saamiriyyu bwe yasudde"
        },
        {
            "chapter": 20,
            "verse": 88,
            "text": "Olwo (Saamiriyyu) naabakoleramu ennyana erina omubiri, era nga engonga, nebagamba nti ono ye Katonda wa mmwe, era Katonda wa Musa wabula Musa yeerabidde, (naagenda so nga Katonda yamulese wano)"
        },
        {
            "chapter": 20,
            "verse": 89,
            "text": "Abaffe tebaalaba nti ennyana eyo, yali tesobola kubaddamu kigambo kyonna, era nga tefuga kubatuusaako kabi wadde omugaso"
        },
        {
            "chapter": 20,
            "verse": 90,
            "text": "Ate nga mazima Haruna yali amaze okubagamba mu kusooka nti abange bantu bange, mazima mukemeddwa olweyo (ennyana), era mazima Mukama omulabirizi wa mmwe, ye Katonda omusaasizi kale nno mungoberere era mugondere ekiragiro kyange"
        },
        {
            "chapter": 20,
            "verse": 91,
            "text": "Nebagamba nti, tetugenda kulekayo kugisinza, okutuusa Musa lwanadda gye tuli"
        },
        {
            "chapter": 20,
            "verse": 92,
            "text": "(Musa bwe yakomawo) yagamba nti owange Haruna bwe walabye nga babuze ki ekyakugaanye"
        },
        {
            "chapter": 20,
            "verse": 93,
            "text": "Okungoberera (n'obanenya nga bwenkoze) abaffe wajeemedde ekiragiro kyange"
        },
        {
            "chapter": 20,
            "verse": 94,
            "text": "(Haruna) naagamba nti owange mwana wa nnyabo tonsika kirevu, wadde omutwe gwange, mazima nze natidde ggwe okugamba nti, wayawukanyizza abaana ba Israil, nootalinda kigambo kyange"
        },
        {
            "chapter": 20,
            "verse": 95,
            "text": "(Musa) naagamba nti ate ggwe Saamiriyyu, kiki ekyakukozesezza ekyo"
        },
        {
            "chapter": 20,
            "verse": 96,
            "text": "(Saamiruyyi) naagamba nti nalabye kye bataalabye olwo nno nenjoola olubatu lw'ettaka omubaka (Jiburilu) weyayise, nenkolamu ennyana nze bwentyo bwe nnalabye"
        },
        {
            "chapter": 20,
            "verse": 97,
            "text": "(Musa) naagamba nti kale genda, mazima ossiddwako ekibonerezo mu bulamu obw'ensi, ekya tewali kukwataganako, era mazima oweereddwa ekiseera ekigere, togenda ku kyawukanako era tunula (olabe) Katondawo oyo gwe wamaliddeko ebiseera nga osinza, oluvanyuma tugenda kumumansira ddala mu mazzi olumansa"
        },
        {
            "chapter": 20,
            "verse": 98,
            "text": "Mazima Katonda wa mmwe ye Katonda oyo awatali kisinzibwa kyonna (mu butuufu) okugyako yye, yamalayo buli kintu kyonna mu kumanya"
        },
        {
            "chapter": 20,
            "verse": 99,
            "text": "Bwe kityo tukutegeeza amawulire agakwata ku bya kulembera era mazima twakuwa okuva gye tuli ekijjukizza (Kurâ€™ani)"
        },
        {
            "chapter": 20,
            "verse": 100,
            "text": "Omuntu agyawukanako mazima agenda kwetikka ku lunaku lw'enkomerero ebibi (ayingizibwe omuliro)"
        },
        {
            "chapter": 20,
            "verse": 101,
            "text": "Baakutuula mu gwo olubeerera, omugugu gwabwe ku lunaku lw'enkomerero gugenda kubeera mubi"
        },
        {
            "chapter": 20,
            "verse": 102,
            "text": "Olunaku engombe lwe rifuuyibwa, era ku lunaku olwo tugenda kukungaanya aboonoonyi nga amaaso gabatwaakadde"
        },
        {
            "chapter": 20,
            "verse": 103,
            "text": "Baliyogeraganya mu bwama, nga bagamba nti: tetumaze ku nsi okugyako ennaku kkumi (zokka)"
        },
        {
            "chapter": 20,
            "verse": 104,
            "text": "Ffe tusinga okumanya bye boogera, mu kiseera abasinga okutegeera bwe baagamba nti temwatuula ku nsi okugyako olunaku lumu lwokka"
        },
        {
            "chapter": 20,
            "verse": 105,
            "text": "Bakubuuza ekirituuka ku nsozi, gamba nti Mukama omulabirizi wange agenda kuzisaanyaawo olusaanyawo (zibe nga enfuufu)"
        },
        {
            "chapter": 20,
            "verse": 106,
            "text": "Olwo nno agireke nga museetwe nga nkalu"
        },
        {
            "chapter": 20,
            "verse": 107,
            "text": "Nga tolaba mu yo makoona wadde obutunnumba"
        },
        {
            "chapter": 20,
            "verse": 108,
            "text": "Olunaku olwo baligoberera omukoowooze awatali kuwalira, amaloboozi gonna negakkakkanira Katonda, togenda kuwulira mpozzi olukwakwayo (lwokka)"
        },
        {
            "chapter": 20,
            "verse": 109,
            "text": "Ku lunaku olwo okuwolereza tekugenda kugasa, okugyako oyo Katonda omusaasizi gwaliba akkirizza era naasiima byayogera"
        },
        {
            "chapter": 20,
            "verse": 110,
            "text": "(Katonda) yâ€™amanyi ebiri mu maaso gaabwe, n'ebiri emabega waabwe ate tebayinza kubimanya nebabimalayo"
        },
        {
            "chapter": 20,
            "verse": 111,
            "text": "Ebyenyi bigenda kugondera oyo (Katonda) omulamu, eyeeyimirizaawo yekka, mazima aliba aweebuuse oyo alyetikka okweyisa obubi"
        },
        {
            "chapter": 20,
            "verse": 112,
            "text": "Ate oyo akola emirimu emirongoofu nga naye mukkiriza, talitya kulyazaamaanyizibwa, era nga era bwatagenda kutya kunyigirizibwa"
        },
        {
            "chapter": 20,
            "verse": 113,
            "text": "Mu ngeri bwetyo, twagissa Kurâ€™ani nga eri mu lulimi luwarabu, netunnyonnyola mu yo buli kika kya bitiisa, olwo nno babe nga batya Katonda, oba bafune okubuulirirwa"
        },
        {
            "chapter": 20,
            "verse": 114,
            "text": "Wa waggulu nnyo Katonda omufuzi owa mazima, (gwe Muhmmad) toyanguyiriza noosoma Kurâ€™ani nga obubaka obukuweebwa tebunnagwayo, era gamba nti ayi Mukama omulabirizi wange nyongera okumanya"
        },
        {
            "chapter": 20,
            "verse": 115,
            "text": "Era mazima twakozesa Adam oluberyeberye endagaano, kyokka neyeerabira era tetwamusangamu bunywevu (obutakola ebyo ebyamugaanibwa)"
        },
        {
            "chapter": 20,
            "verse": 116,
            "text": "Era jjukira ekiseera bwe twagamba ba Malayika nti muvunnamire Adam nebavunnama okugyako Ibuliisu (Sitane) yagaana"
        },
        {
            "chapter": 20,
            "verse": 117,
            "text": "Netugamba nti owange Adam mazima ono (Sitane) mulabewo, era mulabe wa Mukyalawo, temukkirizanga naabafulumya mu jjana nemwonooneka"
        },
        {
            "chapter": 20,
            "verse": 118,
            "text": "Mazima olina ggwe, obutawulira njala mu yo, (e jjana) wadde okuyita obwereere"
        },
        {
            "chapter": 20,
            "verse": 119,
            "text": "Era nti mazima ggwe, togenda kuwulira nyonta, nga oli mu yo wadde okwokebwa omusana"
        },
        {
            "chapter": 20,
            "verse": 120,
            "text": "Sitane yamulabankanya, naamugamba nti owange Adam, abaffe nkulagirire omuti oguwa obulamu obw'olubeerera, n'obufuzi obutaggwaawo"
        },
        {
            "chapter": 20,
            "verse": 121,
            "text": "Olwo nno (Adam ne Haawa) nebalya ku muti, obwereere bwabwe nebubalabikira, nebatandika okwebikka ebikoola byo mu jjana, era nekiba nti Adam yajeemera Mukama omulabiriziwe naabula"
        },
        {
            "chapter": 20,
            "verse": 122,
            "text": "Oluvanyuma Mukama omulabiriziwe, yamusembeza nakkiriza okwenenyakwe era naamulungamya"
        },
        {
            "chapter": 20,
            "verse": 123,
            "text": "(Katonda) naagamba nti mwenna mugiveemu (mwe ababiri ne sitaane), abamu mu mmwe baliba balabe ba bannaabwe naye bwe buliba bubajjidde obulungamu, okuva gyendi oyo yenna aligoberera okulungamya kwange, tagenda kubula, wadde okwonooneka"
        },
        {
            "chapter": 20,
            "verse": 124,
            "text": "Ate oyo ava ku kubuulirira kwange, mazima abeera mu bulamu obunyiga, ate ku lunaku lw'enkomerero tugenda kumuzuukiza nga muzibe"
        },
        {
            "chapter": 20,
            "verse": 125,
            "text": "Aligamba nti ayi Mukama omulabirizi wange, lwaki onzuukizza nga ndi muzibe, nga ate mazima nali ndaba"
        },
        {
            "chapter": 20,
            "verse": 126,
            "text": "(Katonda) naagamba nti bwe kityo, ebigambo byaffe byakujjira noobyerabira, mu ngeri y'emu olwa leero werabiddwa"
        },
        {
            "chapter": 20,
            "verse": 127,
            "text": "Bwe kityo bwe tusasula oyo eyayonoona naatakkiriza bigambo bya Mukama omulabiriziwe, ate nga lubeerera ebibonerezo by'o ku lunaku lw'enkomerero, bye bisinga obukakali era bye by'olubeerera"
        },
        {
            "chapter": 20,
            "verse": 128,
            "text": "Abaffe tekibayigiriza, eky'okuba nti emirembe emeka gye twazikiriza oluberyeberye lwabwe (bano), nga batambula mu bitundu bya bali (betwazikiriza) mazima mu ekyo mulimu eby'okuyiga eri ab'amagezi"
        },
        {
            "chapter": 20,
            "verse": 129,
            "text": "Era singa si kigambo ekyakulembera nga kyava ewa Mukama omulabiriziwo, era singa tekiri nti entuuko ya buli omu ngere olwo kyandibadde kikakafu (okubazikiriza)"
        },
        {
            "chapter": 20,
            "verse": 130,
            "text": "Kale nno gumiikiriza ku ebyo bye boogera, era otendereze ebitendo bya Mukama omulabiriziwo, nga enjuba tennavaayo n'era nga tennagwa, era ne mu kiseera ky'ekiro mutendereze ne ku ssaawa ez'emisana olwo nno obeere mu basiima"
        },
        {
            "chapter": 20,
            "verse": 131,
            "text": "Era totunuzanga amaaso go eri ebyo bye tweyagaza nabyo abaafumbiriganwa mu bo (abakaafiiri), nga bya kwewunda bya bulamu bwansi, tubakeme nabyo. Era bulijjo okugabirira kwa Mukama omulabiriziwo kwe kusinga obulungi era kwe kw'olubeerera"
        },
        {
            "chapter": 20,
            "verse": 132,
            "text": "Era lagira abantu bo okusaala, era ogumiikirize ku kwo (okusaala), tetukusaba nti weegabirire, ffe tukugabirira. Enkomerero eri mu kutya Katonda"
        },
        {
            "chapter": 20,
            "verse": 133,
            "text": "Era (abakaafiiri) bagamba nti singa atuleetera akabonero okuva ewa Mukama omulabiriziwe, naye abaffe tebwabajjira obunnyonnyofu, bw'ebyo obuli mu bitabo ebyasooka"
        },
        {
            "chapter": 20,
            "verse": 134,
            "text": "Era singa twabazikiriza n'ebibonerezo oluberyeberyelwe, (Nabbi Muhammad nga tannatumwa) bandigambye nti ayi Mukama omulabirizi waffe, singa watutumira omubaka, olwo nno netugoberera ebigambo byo, netutatuuka ku kukkakkanyizibwa netuswaala"
        },
        {
            "chapter": 20,
            "verse": 135,
            "text": "Gamba nti buli omu alindiridde, kale mulindirire, lumu mulimanya, baani abaali ku kkubo eggolokofu, era ani yalungama"
        },
        {
            "chapter": 21,
            "verse": 1,
            "text": "Kusemberedde abantu okubalibwa kwa bwe nga bo bali mu butafaayo, era nga bo bakola byennyume"
        },
        {
            "chapter": 21,
            "verse": 2,
            "text": "Tewali kujjukiza kwonna kubajjira okupya okuva ewa Mukama omulabirizi waabwe okugyako okuba nti bakuwuliriza nga bwe bazannya"
        },
        {
            "chapter": 21,
            "verse": 3,
            "text": "Emitima gya bwe nga miragajjavu, abo abeeyisa obubi ne boogera mu kyama nga bagamba nti, abaffe ono alina kyali okugyako okuba nti muntu nga mmwe, abaffe mugenda ku ddogo nga nammwe mulabira ddala"
        },
        {
            "chapter": 21,
            "verse": 4,
            "text": "(Nabbi Muhammad) naagamba nti: Mukama omulabirizi wange amanyi ekigambo ekiri mu ggulu ne mu nsi era yye y'awulira ennyo, amanyi ennyo"
        },
        {
            "chapter": 21,
            "verse": 5,
            "text": "(Wabula Abakaafiiri) baagamba nti: okwo kulogojjana mu kuloota oba ye yennyini yaabyegunjirawo, si nakindi yye mutontomi, (bwaba ayagala tukkirize byagamba) kale atuleetere akabonero nga abaasooka bwe baatumwa"
        },
        {
            "chapter": 21,
            "verse": 6,
            "text": "Tewali kitundu kye twazikiriza nga abantu ba mu bakkiriza, abaffe bo be banakkiriza"
        },
        {
            "chapter": 21,
            "verse": 7,
            "text": "Oluberyeberyelwo tetwatumanga okugyako basajja nga tubawa obubaka kale mubuuze abalina okumanya bwe muba nga temumanyi"
        },
        {
            "chapter": 21,
            "verse": 8,
            "text": "Era tetwafuula (ba Nabbi) mubiri nga tebalya mmere (nga ba Malayika) era tebaali ba kubeera mu nsi lubeerera"
        },
        {
            "chapter": 21,
            "verse": 9,
            "text": "Oluvanyuma twabatuukiririza endagaano (gye twabawa) netubawonya awamu n'abo be twayagala era netuzikiriza abaayonoona ekisukkiridde"
        },
        {
            "chapter": 21,
            "verse": 10,
            "text": "Mazima twabassiza ekitabo (Kurâ€™ane) nga kirimu okwogera ku kitiibwa kya mmwe abaffe temutegeera"
        },
        {
            "chapter": 21,
            "verse": 11,
            "text": "Ebyalo bimeka bye twazikiriza ebyali byeyisa obubi olwo nno netuleeta abantu abalala (oluvanyuma lwa bwe)"
        },
        {
            "chapter": 21,
            "verse": 12,
            "text": "Bwe baamala okumanya nti ebibonerezo byaffe bijja olwo nnonebabidduka"
        },
        {
            "chapter": 21,
            "verse": 13,
            "text": "(Baagambibwa) nti temudduka era mudde eri ebyo bye mubadde mweyagaliramu era mudde mu mayumba gammwe luliba lumu mulibuuzibwa"
        },
        {
            "chapter": 21,
            "verse": 14,
            "text": "Nebagamba nti: zitusanze mazima ffe twali tweyisa bubi"
        },
        {
            "chapter": 21,
            "verse": 15,
            "text": "Okuwanjaga kwa bwe okwo kwali bwe kutyo okutuusa lwe twabafuula nga ennimiro ekunguddwa ne ggwawo"
        },
        {
            "chapter": 21,
            "verse": 16,
            "text": "Tetwatonda eggulu n'ensi n'ebiri wakati wa byombi nga bya muzannyo"
        },
        {
            "chapter": 21,
            "verse": 17,
            "text": "Singa twayagala kweteerawo muzannyo, twaligukoze mu bano abali eno gye tuli singa twali ba kukikola"
        },
        {
            "chapter": 21,
            "verse": 18,
            "text": "Wabula tukasuka amazima ku bulimba negabuggyawo, olwo nno bwo nebuvaawo era mugenda kubonerezebwa olw'ebyo bye mwogera"
        },
        {
            "chapter": 21,
            "verse": 19,
            "text": "Bibye ebyo byonna ebiri mu ggulu ne mu nsi, n'abo abali waali tebeekuluntaza ku kumusinza era tebakaluubirirwa"
        },
        {
            "chapter": 21,
            "verse": 20,
            "text": "Batendereza (Katonda) emisana n'ekiro tebakoowa"
        },
        {
            "chapter": 21,
            "verse": 21,
            "text": "Oba beeteerawo ba Katonda nga ba ku nsi nga bo be balizuukiza (abafu)"
        },
        {
            "chapter": 21,
            "verse": 22,
            "text": "Singa (ensi n'eggulu) byalimu ba katonda abalala atali Katonda omu byombi byaliyonoonese, (ekyo nno kikulage) nti yasukkuluma Katonda Mukama omulabirizi wa Arishi kw'ebyo bye boogera"
        },
        {
            "chapter": 21,
            "verse": 23,
            "text": "Tabuuzibwa ku byakola ate bo babuuzibwa"
        },
        {
            "chapter": 21,
            "verse": 24,
            "text": "Abo bateekawo ba katonda ne baleka Katonda omu, gamba nti muleete obujulizi bwa mmwe (ku ekyo). Kuno kwe kubuulirira abali nange era kwe kubuulirira kw'abo abaakulembera wabula abasinga obungi mu bo (Abakaafiiri) tebamanyi mazima olwo nno bo bagakuba amabega"
        },
        {
            "chapter": 21,
            "verse": 25,
            "text": "Era tetwatuma oluberyeberyelwo Mubaka yenna okugyako nga tumutumira obubaka nti tewali kisinzibwa kyonna (mu butuufu) okugyako nze (Katonda) kale munsinze"
        },
        {
            "chapter": 21,
            "verse": 26,
            "text": "Era baagamba nti: Katonda ow'ekisa ekingi yeeteerawo omwana, musukkulumu (ku ebyo byonna) wabula (ba malayika bebamugattako) baddu abaweebwa ekitiibwa"
        },
        {
            "chapter": 21,
            "verse": 27,
            "text": "Tebayinza kumukulembera na kigambo era bbo bakolera ku kiragirokye"
        },
        {
            "chapter": 21,
            "verse": 28,
            "text": "Amanyi ebyo ebiri mu maaso gaabwe n'ebyo ebiri emabega waabwe, tebagenda kuwolereza okugyako oyo gwaliba asiimye nabo olw'okumutya beegendereza"
        },
        {
            "chapter": 21,
            "verse": 29,
            "text": "Oyo yenna mubo agamba nti mazima nze ndi Katonda naaleka Katonda omu, oyo tugenda kumusasula omuliro Jahannama. Bwe tutyo bwe tusasula abeeyisa obubi"
        },
        {
            "chapter": 21,
            "verse": 30,
            "text": "Abo abaakaafuwala tebakiraba nti mazima eggulu omusanvu n'ensi byali kitole netubyabuluzaamu era netuggya mu mazzi buli kintu ekiramu abaffe tebakkiriza"
        },
        {
            "chapter": 21,
            "verse": 31,
            "text": "Era netussa mu nsi ensozi ebe nga tebayuuza era netussa mu yo amakubo kibayambe okumanya gye balaga"
        },
        {
            "chapter": 21,
            "verse": 32,
            "text": "Era netufuula eggulu akasolya akakuumibwa, wabula bbo tebafaayo ku bya magero bya byo (ebya byonna ebyogeddwa waggulu)"
        },
        {
            "chapter": 21,
            "verse": 33,
            "text": "Era (Katonda) yye yooyo eyatonda ekiro n'emisana n'enjuba n'omwezi buli kimu kiri mu bbanga (nga byonna) biwuga"
        },
        {
            "chapter": 21,
            "verse": 34,
            "text": "Era tetuwanga muntu yenna oluberyeberyelwo buwangaazi obw'olubeerera, bwoba ofudde bo be b'okubeerawo olubeerera"
        },
        {
            "chapter": 21,
            "verse": 35,
            "text": "Buli muntu wa kukomba ku kufa era tubagezesa n'obubi n'obulungi nga kikemo era gye tuli gye mulizzibwa"
        },
        {
            "chapter": 21,
            "verse": 36,
            "text": "Abaakaafuwala bwe bakulaba tebakufuula okugyako eky'omuzannyo (ne bagamba) nti ono y'oyo ayogera ku bye musinza nga nabo bawakanya okwogera ku Katonda ow'ekisa ekingi"
        },
        {
            "chapter": 21,
            "verse": 37,
            "text": "Omuntu yatondebwa nga ayanguyiriza nja ku balaga obubonerero bwange kale temunsaba kubanguyiriza bibonerezo"
        },
        {
            "chapter": 21,
            "verse": 38,
            "text": "Era abakaafiiri bagamba nti ekiragaanyiso ekyo kiribaawo ddi bwe muba nga mwogera mazima"
        },
        {
            "chapter": 21,
            "verse": 39,
            "text": "Abo abaakaafuwala singa bamanyi (ekiribaawo) mu kiseera we batalisobolera kuziyiza muliro kutuuka ku byenyi bya bwe wadde e migongo gya bwe, era nga tebagenda kutaasibwa"
        },
        {
            "chapter": 21,
            "verse": 40,
            "text": "Wabula biribatuukako kibwatukira nebibakanga, tebalisobola kubizzayo era si baakulindirizibwa"
        },
        {
            "chapter": 21,
            "verse": 41,
            "text": "Mazima ababaka (bangi) baagyejebwa olubereberyelwo, nebituuka ku abo abaabanyoomanga ebyo bye baalinga bajeeja. (Abo abaali babajeeja baatuukibwako ebibonerezo bye baali bajeeja)"
        },
        {
            "chapter": 21,
            "verse": 42,
            "text": "Bagambe nti ani abakuuma ekiro n'emisana okubawonya ekyandibatuseeko okuva ewa Katonda ow'ekisa ekingi wabula bbo abatakkiriza beesamba okwogera ku Mukama omulabirizi waabwe"
        },
        {
            "chapter": 21,
            "verse": 43,
            "text": "Abaffe balina ba katonda abalibawonya ku ffe abatali ffe (ba katonda baabwe bennyini) tebagenda kusobola kwetaasa era tebagenda kufuna gwe baliba naye abawonya ku ffe"
        },
        {
            "chapter": 21,
            "verse": 44,
            "text": "Wabula twabawa bo ne bakitaabwe okweyagala, okutuusa obuwangaazi lwe bwabawanvuwako, abaffe tebalaba nti mazima ffe, tuddira ensi netugikendeeza okuva ku nsalo zaayo abaffe bo be b'okulema"
        },
        {
            "chapter": 21,
            "verse": 45,
            "text": "Bagambe nti mazima mbatiisa nga nkozesa obubaka, wabula ba kiggala tebawulira kukoowoola bwe baba balabuddwa"
        },
        {
            "chapter": 21,
            "verse": 46,
            "text": "So nga bwe balituukwako akatundu ku bibonerezo bya Mukama omulabiriziwo bagenda kugambira ddala nti zitusanze mazima ffe tubadde tweyisa bubi"
        },
        {
            "chapter": 21,
            "verse": 47,
            "text": "Tugenda kussaawo minzane entuufu ezirikozesebwa ku lunaku lw'enkomerero, olwo nno tewali muntu aliryazaamaanyizibwa kintu kyonna, ne bwe kiriba kyenkana obuzito bwe mpeke ya khardali tugenda kukireeta. Kimala bumazi okuba nti ffe tuliba ababazi"
        },
        {
            "chapter": 21,
            "verse": 48,
            "text": "Twawa Musa ne Haruna amateeka (Taurat) agaawula wakati wa mazima n'obulimba era nga kitangaaala era nga kya kubuulirira eri abatya Katonda"
        },
        {
            "chapter": 21,
            "verse": 49,
            "text": "Abo abatya Mukama omulabirizi waabwe awamu n'okuba nga tebamulaba era nga nabo beeraliikirira ekiseera ky'enkomerero"
        },
        {
            "chapter": 21,
            "verse": 50,
            "text": "Eno (kâ€™urane) kubuulirira okw'omukisa kwe twassa, abaffe mugiwakanya"
        },
        {
            "chapter": 21,
            "verse": 51,
            "text": "Mazima twawa Ibrahim obulungamubwe okuva oluberyeberye era twali tumanyi ebimukwatako"
        },
        {
            "chapter": 21,
            "verse": 52,
            "text": "Jjukira bwe yagamba kitaawe n'abantu be nti: bifaananyi ki bino, ebyo mmwe bye mulemeddeko"
        },
        {
            "chapter": 21,
            "verse": 53,
            "text": "Nebagamba nti twasanga bakadde baffe nga byebasinza"
        },
        {
            "chapter": 21,
            "verse": 54,
            "text": "(Ibrahim) naagamba nti mazima mmwe ne bakadde ba mmwe mwali mu bubuze obw'olwatu"
        },
        {
            "chapter": 21,
            "verse": 55,
            "text": "Nebagamba nti otuleetedde mazima oba oli mu ba kazannyirizi"
        },
        {
            "chapter": 21,
            "verse": 56,
            "text": "Naagamba nti wabula Mukama omulabirizi wa mmwe, ye Mukama omulabirizi w'eggulu (omusanvu) n'ensi oyo eyabitonda nange ku ekyo ndi omu ku bajulizi"
        },
        {
            "chapter": 21,
            "verse": 57,
            "text": "Era ndayira Katonda amasanamu ga mmwe nja kugasalira amagezi singa munaaba mugaleseewo ne mubaako wemulaga"
        },
        {
            "chapter": 21,
            "verse": 58,
            "text": "(Yagabetenta) naagafuula bubajjo okugyako (essanamu) erigasinga obunene, olwo nno badde gye liri (lye baba babuuza)"
        },
        {
            "chapter": 21,
            "verse": 59,
            "text": "(Bwe badda) nebagamba nti ani akoze kino ku ba katonda baffe, mazima yye ali mu beeyisa obubi"
        },
        {
            "chapter": 21,
            "verse": 60,
            "text": "Nebagamba nti twawulidde omuvubuka ayitibwa Ibrahim nga agoogerako"
        },
        {
            "chapter": 21,
            "verse": 61,
            "text": "Nebagamba nti kale mumuleete mu maaso g'abantu bamuweeko obujulizi"
        },
        {
            "chapter": 21,
            "verse": 62,
            "text": "(Bwe baamutuusa) nebamugamba nti: Gwe wakoze kino ku ba katonda baffe owange Ibrahim"
        },
        {
            "chapter": 21,
            "verse": 63,
            "text": "Naabagamba nti: nedda omukulu waabwe ono ye yakikoze, kale mubabuuze bwe baba nga baatula"
        },
        {
            "chapter": 21,
            "verse": 64,
            "text": "Nebeetunulako nebagamba nti mazima mmwe, mmwe abeeyisa obubi"
        },
        {
            "chapter": 21,
            "verse": 65,
            "text": "Ate oluvanyuma (lw'ekyo) beekyusa, (mu kifo ky'okwenenya baalemera ku bukaafiiri era nebagamba nti) mazima okimanyi nti amasanamu ago tegoogera"
        },
        {
            "chapter": 21,
            "verse": 66,
            "text": "(Ibrahim) naagamba nti ate muva ku Katonda nemusinza ebitabagasa kantu konna wadde okubatuusaako akabi"
        },
        {
            "chapter": 21,
            "verse": 67,
            "text": "Kivve ku mmwe, lwaki musinza ebintu ebirala nemuleka Katonda abaffe temutegeera"
        },
        {
            "chapter": 21,
            "verse": 68,
            "text": "Nebagamba nti (oba bwatyo bwagamba) mumwokye mutaase ba katonda ba mmwe bwe muba nga mulina kye munaakola"
        },
        {
            "chapter": 21,
            "verse": 69,
            "text": "Netugamba nti owange muliro beera bunnyogovu era mirembe ku Ibrahim"
        },
        {
            "chapter": 21,
            "verse": 70,
            "text": "Baayagala okumukolera olukwe naye twabafuula abataalufunamu"
        },
        {
            "chapter": 21,
            "verse": 71,
            "text": "Netumuwonya netuwonya ne Luutu netubatwala mu nsi gye twawa omukisa ku lw'ebitonde"
        },
        {
            "chapter": 21,
            "verse": 72,
            "text": "Twamugabira Ishaka ne Yakubu nga nnyongeza, bonna twabafuula balongoofu"
        },
        {
            "chapter": 21,
            "verse": 73,
            "text": "Era twabafuula abakulembeze nga balungamya olw'ekiragiro kyaffe, era twabatumira nti (bateekwa) okukola obulungi n'okuyimirizaawo e sswala n'okutoola zzaka era baali batusinza"
        },
        {
            "chapter": 21,
            "verse": 74,
            "text": "Ne Luutu twamuwa okusengejja ensonga n'okumanya era twamuwonya netumuggya mu kitundu ekyali kikola ebyonoono mazima bo baali bantu ba kibi aboonoonyi"
        },
        {
            "chapter": 21,
            "verse": 75,
            "text": "Era twamuyingiza mu kusaasira kwaffe mazima yye wa mu balongoofu"
        },
        {
            "chapter": 21,
            "verse": 76,
            "text": "Era (mujjukire) Nuhu bwe yasaba oluberyeberye nga abantu (bamulemeredde) netwanukula okusaba kwe netumuwonya wamu nâ€™abantube mu kabi akanene"
        },
        {
            "chapter": 21,
            "verse": 77,
            "text": "Netumutaasa ku bantu abo abaalimbisa ebigambo byaffe, mazima bbo baali bantu ba kibi netubazikiriza bonna"
        },
        {
            "chapter": 21,
            "verse": 78,
            "text": "Era mujjukire Dauda ne Sulaiman mu kiseera bombi bwe baalamula omusango ogukwata ku nnimiro, embuzi zâ€™abantu bwe zaaliiramu, era ku kulamula kwabwe twali bajulizi"
        },
        {
            "chapter": 21,
            "verse": 79,
            "text": "(Omusango ogwo) twawa Sulaiman okutegeera obulungi, naye buli omu twamuwa okugoba ensonga nâ€™okumanya, era twagondeza Dauda ensozi nga zitendereza, nâ€™ebinyonyi bwe bityo, (buli lwe yatenderezanga nga nabyo bitendereza). Era ebyo twali tusobolera ddala okubikola"
        },
        {
            "chapter": 21,
            "verse": 80,
            "text": "Era twamuyigiriza okukola ebyambalo bya mmwe (eby'entalo) biryoke bibakuume ku buzibu bwa mmwe, abaffe mmwe mwebaza"
        },
        {
            "chapter": 21,
            "verse": 81,
            "text": "Era Sulaiman twamugondeza empewo ekungunta nga etambulira ku kiragirokye neEgenda eri ensi eyo gye twawa omukisa. Era twali tumanyi buli kintu"
        },
        {
            "chapter": 21,
            "verse": 82,
            "text": "Ne mu zi Sitane mwalimu ezibbira mu nnyanja ku lulwe nga zikola n'emirimu emirala egitali ogwo era ffe twazikuumanga"
        },
        {
            "chapter": 21,
            "verse": 83,
            "text": "Era (jjukira) Ayubu bwe yakoowoola Mukama omulabiriziwe nti mazima nze ntuukiddwako obuzibu, era ggwe musasizi asinga abasaasizi bonna"
        },
        {
            "chapter": 21,
            "verse": 84,
            "text": "Twamwanukula (okusaba) kwe netumuggyako obuzibu obwali bumutuuseeko netumuwa abantube (abaali bafudde) netumuwa nâ€™abalala awamu nabali, ekyo nga kusaasira okuva gye tuli era nga kya kubuulirira eri abasinza (Katonda)"
        },
        {
            "chapter": 21,
            "verse": 85,
            "text": "Era (jjukira) Ismail ne Idrisa ne Zulikifuli bonna ba mu bagumiikiriza"
        },
        {
            "chapter": 21,
            "verse": 86,
            "text": "Era twabayingiza mu kusaasira kwaffe mazima bo ba mu balongoofu"
        },
        {
            "chapter": 21,
            "verse": 87,
            "text": "Era (jjukira) ekyafaayo kya nannyini kyenyanja (Yunus) bwe yagenda nga musunguwavu naalowooza nti tetugenda kumusobola, ate bwe yamala okubeera mu kizikiza yakoowoola nti tewali kisinzibwa kyonna okugyako ggwe wasukkuluma (Mukama wange) mazima nze mbadde mu beeyisa obubi"
        },
        {
            "chapter": 21,
            "verse": 88,
            "text": "Awo nno twayanukula okusabakwe ne tumuwonya okweraliikirira, era bwe tutyo bwe tuwonya abakkiriza"
        },
        {
            "chapter": 21,
            "verse": 89,
            "text": "Era jjukira Zakaria bwe yakoowoola Mukama omulabiriziwe (naagamba nti) ayi Mukama omulabirizi wange tondeka bwannamunigina (ne bwompa ezzadde nsigala ndi mukkiriza) anti ggwe osinga abasigalawo bonna"
        },
        {
            "chapter": 21,
            "verse": 90,
            "text": "Awo nno twayanukula okusabakwe, era netumuwa Yahaya netusobozesa mukyalawe okuzaala, mazima bbo baalinga bettanira okukola ebirungi era nga batusaba ku lw'okwagala okufuna ebirungi bye tulina ne ku lw'okutya ebibonerezo byaffe era baalinga batugondera"
        },
        {
            "chapter": 21,
            "verse": 91,
            "text": "Era (jjukira) ekyafaayo ky'omukyala (Mariyamu) oyo eyakuuma obwereerebwe olwo nno netumufuuwamu omwoyo ogwava gye tuli netumufuula yye nâ€™omwanawe nga kya kulabirako eri ebitonde byonna"
        },
        {
            "chapter": 21,
            "verse": 92,
            "text": "Mazima kino ekibiina kyammwe kiri ekibiina kimu nange nze Mukama omulabirizi wa mmwe kale munsinze"
        },
        {
            "chapter": 21,
            "verse": 93,
            "text": "(Naye abantu) baayawukana mu kigambo ky'eddiini yaabwe wakati waabwe (wabula) bonna gye tuli gye bagenda okudda"
        },
        {
            "chapter": 21,
            "verse": 94,
            "text": "Oyo akola omulimu omulungi gwonna nga mukkiriza tayinza butasasulwa olw'okutakabanakwe era mazima tumuwandiikira (emirimugye)"
        },
        {
            "chapter": 21,
            "verse": 95,
            "text": "Kizira ku kitundu kyonna kye twazikiriza (okudda ku nsi) mazima bo tebayinza kudda"
        },
        {
            "chapter": 21,
            "verse": 96,
            "text": "Okutuusa nga Yaajuuja ne Majuuja bagguliddwa era nga nabo bagenda kufukumuka nga bava mu buli kkubo"
        },
        {
            "chapter": 21,
            "verse": 97,
            "text": "Endagaano eya mazima neba nga esembedde olwo nno oligenda okulaba nga amaaso gaabo abaakaafuwala galalambadde (olw'entiisa nebagamba nti) zitusanze ekintu kino tubadde tukigayaaliridde si kyokka wabula tubadde tweyisa bubi"
        },
        {
            "chapter": 21,
            "verse": 98,
            "text": "Mazima mwe n'ebyo bye musinza nemuva ku Katonda mugenda kubeera nku za Jahannama (omuliro) mwe muli ba kuguyingira"
        },
        {
            "chapter": 21,
            "verse": 99,
            "text": "Singa ebyo (bye musinza) nga baali ba Katonda ddala tebyandiguyingidde naye bonna ba kugubeeramu bugenderevu"
        },
        {
            "chapter": 21,
            "verse": 100,
            "text": "Balituukibwako nga bali mu gwo okuyiriitira era tebagenda kuwulira nga bali mu gwo"
        },
        {
            "chapter": 21,
            "verse": 101,
            "text": "Mazima abo be twamanya edda nti bagenda kubeera balongoofu abo nno bagenda kubeera wala nâ€™omuliro"
        },
        {
            "chapter": 21,
            "verse": 102,
            "text": "Tebagenda kuwulira lukwakwayo lwa gwo era mazima bo ku ebyo emyoyo gya bwe gye byagala ba kubeera mu byo obugenderevu"
        },
        {
            "chapter": 21,
            "verse": 103,
            "text": "Ebikangabwa ebisinga okuba ebyamanyi tebigenda kubatiisa, ba Malayika balibaaniriza nga babayozaayoza nti luno lwe lunaku lwa mmwe olwo lwe mwali mulagaanyisibwa"
        },
        {
            "chapter": 21,
            "verse": 104,
            "text": "Olunaku lwe tulizingako eggulu nga eggwandiikiro bwe rizingako ebiwandiiko. Mu ngeri y'emu nga bwe twatandika ebitonde bwe tugenda okubizikiriza, nga kikakafu ku ffe anti mazima ekyo tusobolera ddala okukikola"
        },
        {
            "chapter": 21,
            "verse": 105,
            "text": "Mazima twawandiika mu Zaburi oluvanyuma lw'okuwandiika ku Lauhil Mahfuudhwi nti mazima ensi egenda kusikirwa abaddu bange abalongoofu"
        },
        {
            "chapter": 21,
            "verse": 106,
            "text": "Mazima ebyo, (ebyogeddwako wano) kwe kubuulirira okwannamaddala eri abantu abasinza Katonda"
        },
        {
            "chapter": 21,
            "verse": 107,
            "text": "Tetwakutuma ggwe (Nabbi Muhammad) okugyako nga oli kya kusaabira eri ebitonde"
        },
        {
            "chapter": 21,
            "verse": 108,
            "text": "Bagambe (Ggwe Nabbi Muhammad) nti mazima mpeebwa obubaka (nga obubaka bugamba) nti: mazima Katonda wa mmwe ali Katonda omu, abaffe mmwe munaasiramuka"
        },
        {
            "chapter": 21,
            "verse": 109,
            "text": "Kale nno bwe bamala nebaawukana ku ekyo, (nebatasiramuka) olwo nno ggwe bagambe nti mwenna mbawulizza kyenkanyi (nga tewali gwe ndeseeyo) era siri nze amanyi nti bye mulagaanyisibwa biri kumpi oba biri wala"
        },
        {
            "chapter": 21,
            "verse": 110,
            "text": "Mazima yye (Katonda) amanyi bye mwolesa nga mwogera era nga bwamanyi n'ebyo bye mukweka"
        },
        {
            "chapter": 21,
            "verse": 111,
            "text": "Era simanyi obanga (okubalindiriza n'atabakangavvulirawo) nga kikemo gye muli era nga kubaleka kweyagala okutuusa ebbanga eggere"
        },
        {
            "chapter": 21,
            "verse": 112,
            "text": "(Nabbi Muhammad) naagamba nti ayi Mukama omulabirizi wange salawo mu butuufu (wakati wange n'abo abannimbisa) era Mukama omulabirizi waffe omusaasizi ow'ekisa ekingi gwe tusaba obuyambi ku ebyo bye mwogera"
        },
        {
            "chapter": 22,
            "verse": 1,
            "text": "Abange mmwe abantu, mutye Mukama omulabirizi wa mmwe anti mazima okukankana (kw'ensi) nga enkomerero etuuse kiriba kintu kinene nnyo"
        },
        {
            "chapter": 22,
            "verse": 2,
            "text": "Olunaku lw'olikulaba (okukankana) buli Mukyala muzadde talissa mwoyo ku mwana (gwe yazaala) n'ayonsa, ate buli aliba alina olubuto lugenda kuvaamu, era oliraba abantu nga balinga abatamidde so nga tebatamidde (ekiribatuusa ku ekyo) lwa kuba nti mazima ebibonerezo bya Katonda biyitirivu"
        },
        {
            "chapter": 22,
            "verse": 3,
            "text": "Mu ba ntu mulimu awakana ku bikwata ku Katonda nga talina kumanya kwonna, n'aba nga agoberera kyewaggula Sitane"
        },
        {
            "chapter": 22,
            "verse": 4,
            "text": "(Sitane) kyamuwandiikwako nti ddala buli amwewa mazima yye amubuza era n'aba nga amuzza eri ebibonerezo by'omuliro"
        },
        {
            "chapter": 22,
            "verse": 5,
            "text": "Abange mmwe abantu bwe muba nga mulina okubuusabuusa ku kuzuukira (mukimanye) nti mazima ffe twabatonda nga tubajja mu ttaka (okusinziira ku jajja mmwe Adam nga bwe yatondebwa) oluvanyuma (ne tuba nga) tubatonda mu mazzi agazaala nate oluvanyuma netubajja mu kisaayisaayi oluvanyuma ekifuuka ekinyamanyama ekituukiridde mu butonde bwakyo n'ekitatuukiridde olwo nno tube nga tubalaga (obuyinza bwaffe) olwo nno netukuumira mu nnabaana ekyo kye tuba twagadde okumala ebbanga eggere oluvanyuma tubafulumya nga muli bawere ate oluvanyuma mube nga mufuuka abakulu, ne mu mmwe mulimu abafa (nga bakyali) era mu mmwe mulimu abazzibwayo eri obuwangaazi obusinga okuba obunafu (n'akaddiwa nga takyesobola) n'aba nga takyasobola kumanya kintu kyonna oluvanyuma lw'okuba nga yali amanyi (ekirala ekiraga nti okuzuukira kulibaayo) ogenda noolaba ensi ng'ekaze naye ketugitonnyesaako enkuba edda buto n'etinta n'emeza buli mutindo gwa bimera ebirungi"
        },
        {
            "chapter": 22,
            "verse": 6,
            "text": "Ekyo nno lwakuba nti mazima Katonda yye ye w'amazima era mazima yye agenda kulamusa abafu. Era nti mazima yye muyinza ku buli kintu"
        },
        {
            "chapter": 22,
            "verse": 7,
            "text": "Era nti mazima essaawa ey'enkomerero ejja, teriimu kubuusabuusa era nti mazima ddala Katonda agenda kuzuukiza abali mu kabbuli"
        },
        {
            "chapter": 22,
            "verse": 8,
            "text": "Mu bantu mulimu oyo awakanya ebikwata ku Katonda nga tasinziira ku kumanya wadde okulungamizibwa oba ekitabo ekiraga obutangaavu"
        },
        {
            "chapter": 22,
            "verse": 9,
            "text": "(Mu ngeri yâ€™okulengezza nâ€™okwekuza) aweta ensingoye abe nga ajja abantu ku kkubo lya Katonda, atuusibwako okuswazibwa mu nsi era tugenda kumukombesa ku lunaku lw'enkomerero ku bibonerezo ebyokya"
        },
        {
            "chapter": 22,
            "verse": 10,
            "text": "(Aligambibwa nti) ekyo kikutUuseeko olw'ebyo e mikonogyo bye gyakola edda (ku nsi) era mazima Katonda talyazAamaanya baddu"
        },
        {
            "chapter": 22,
            "verse": 11,
            "text": "Ne mu bantu mulimu asinza Katonda ng'ali ku ndeboolebo (ya bukkiriza) n'olwekyo bwatuukibwako ekirungi akkalira nakyo ate bwatuukibwako ekikemo oba okugesezebwa atalantuka n'agwira ku kyenyikye (naava ku ddiini) olwo nno naafiirwa ensi n'enkomerero okwo kwe kufaafaaganirwa okw'olwatu"
        },
        {
            "chapter": 22,
            "verse": 12,
            "text": "Alekawo Katonda n'aasinza ebyo ebitamutuusaako kabi era ebitamutuusaako mugaso okwo kwe kubula okwewala"
        },
        {
            "chapter": 22,
            "verse": 13,
            "text": "Asaba oyo akabiike nga ke kali okumpi okusinga omugasogwe, mubi nnyo asuubirwa okutaasa era mubi nnyo asuubirwa okuba nga ye w'omukwano"
        },
        {
            "chapter": 22,
            "verse": 14,
            "text": "Mazima Katonda agenda kuyingiza e jjana abo abaakola emirimu emirungi, nga emigga gikulukutira wansi, waazo, mazima Katonda akola ekyo kyaba ayagadde"
        },
        {
            "chapter": 22,
            "verse": 15,
            "text": "Omuntu alowooza nti Katonda tagenda kutaasa Mubakawe kuno ku nsi ne ku nkomerero kimugwanidde akasuke omuguwa waggulu ku kasolya oluvanyuma yeerippe (yeetuge) olwo nno alabe abaffe byakola bisobola okumuwonya byatayagala"
        },
        {
            "chapter": 22,
            "verse": 16,
            "text": "(Katonda nga bwe yannyonnyola obuyinzabwe mu kusobola okuzuukiza abafu), mu ngeri y'emu annyonnyola engeri gye yassaamu Kurâ€™ani naagamba nti) era bwe tutyo twagissa (Kur'ani) nga bigambo ebinnyonnyola (obulungi) era mazima Katonda alungamya gwaba ayagadde"
        },
        {
            "chapter": 22,
            "verse": 17,
            "text": "Mazima abo abakkiriza (Nabbi Muhammad) n'abakkiriza eddiini ye Kiyudaaya (ku mulembe gwayo) n'abatasinza masanamu (nga Nabbi Muhammad tannatumwa) n'abakkiriza mu ddiini ye Kikurisitaayo (ku mulembe gwayo) n'abo abasinza omuliro, n'abo abagatta ku Katonda ebintu ebirala mazima Katonda agenda kusalawo wakati waabwe (ku ebyo bye baali basinza) ku lunaku lw'enkomerero. Anti mazima Katonda ku buli kintu mujulizi"
        },
        {
            "chapter": 22,
            "verse": 18,
            "text": "Abaffe tolaba nti mazima Katonda bamuvunnamira abali mu ggulu omusanvu n'abo abali mu nsi n'enjuba n'omwezi n'emunyenye n'ensozi n'emiti n'ebisolo, nga n'abantu bangi nnyo (abamuvunnamira), era nga n'abantu bangi bakakatwako ebibonerezo (olwo butamuvunnamira) era omuntu Katonda gwaba ataddeko okunyoomebwa kale tayinza kufuna amussaamu kitiibwa. Anti mazima Katonda akola ekyo kyaba ayagadde"
        },
        {
            "chapter": 22,
            "verse": 19,
            "text": "Bino ebibinja by'abantu ba mirundi ebiri baayawukana mu kutongoza Mukama omulabirizi waabwe, kale nekibeera nga, abakaafuwala batungirwa engoye nga za mu muliro nga bagenda kufukirirwa ku mitwe gya bwe amazzi ag'olwegye"
        },
        {
            "chapter": 22,
            "verse": 20,
            "text": "Nga amazzi ago birisaanusibwa nagwo ebiri mu mbuto zaabwe n'amaliba gaabwe"
        },
        {
            "chapter": 22,
            "verse": 21,
            "text": "Era nga bagenda kukubwanga ennyondo ezaakolebwa mu kyuma"
        },
        {
            "chapter": 22,
            "verse": 22,
            "text": "Buli bwe baliba baagala okufuluma mu muliro ogwo ku olw'obulumi obulibatuukako mu gwo nga bazzibwa mu gwo (nga bagambibwa nti) era mukombe ku bukaawu bwe bibonerezo by'omuliro ogwokya ennyo"
        },
        {
            "chapter": 22,
            "verse": 23,
            "text": "Mazima Katonda agenda kuyingiza mu jjana abo abakkiriza nebakola emirimu emirongoofu nga emigga gikulukutira wansi waazo. Nga bali mu zo, balyambazibwa ebikomo ebya zaabu ne Luulu nga n'engoye zebagenda okwambala ziriba za Siliki"
        },
        {
            "chapter": 22,
            "verse": 24,
            "text": "Era nga baalungamizibwa (ku nsi) eri ekigambo ekisinga obulungi (eky'okwawula Katonda n'okumusuuta) era nga balungamizibwa eri ekkubo eritenderezebwa"
        },
        {
            "chapter": 22,
            "verse": 25,
            "text": "Mazima abo abaakaafuwala era nebaziyiza abantu ku kkubo lya Katonda nâ€™omuzikiti gw'emizizo ogwo gwe twateerawo abantu nga omutuuze weguli n'owewala bonna benkana, omuntu yenna ayagala okukoleramu obukyamu tumukombya ku bibonerezo ebiruma ennyo"
        },
        {
            "chapter": 22,
            "verse": 26,
            "text": "Era jjukira ekiseera bwe twalaga Ibrahimu ekifo ky'enyumba (Kaaba), era ne mugamba nti tongattangako ekintu kyonna era tukuza e nyumba yange eri abagyetooloola n'abayimiriramu n'abakutama abavunnama (nga basaala)"
        },
        {
            "chapter": 22,
            "verse": 27,
            "text": "Era koowoola abantu baggye okukola Hijja, bagenda ku kujjira abatambuza ebigere, n'abalijjira ku nsolo enkovvu nga bava mu buli kkubo eryewala"
        },
        {
            "chapter": 22,
            "verse": 28,
            "text": "Bagende balabe ebibagasa, era batendereze erinnya lya Katonda mu nnaku ezimanyiddwa olw'ebyo bye yabagabira mu bisolo eby'awaka (ebirundibwa) kale mulye ku byo era muliise omwetaavu omwavu"
        },
        {
            "chapter": 22,
            "verse": 29,
            "text": "Ekyo nga kiwedde babe nga bamaliriza emikolo gya bwe era batuukirize bye beeyama era betooloole e nyumba kaasangwawo"
        },
        {
            "chapter": 22,
            "verse": 30,
            "text": "Ebyo (babikola lwa kuwa Mukama Katonda kitiibwa) era bulijjo buli yenna agulumiza emizizo gya Katonda ekyo kye kirungi gyali mu maaso g'a Mukama omulabiriziwe. Era mwakkirizibwa okulya (ennyama y'e) bisolo ebirundibwa, okugyako ebyo ebibasomerwa mu ngeri y'emu mwewale amasanamu olw'obubi bwago, era mwewale ebigambo ebitemerere"
        },
        {
            "chapter": 22,
            "verse": 31,
            "text": "Mulina kubeera abeewa Katonda yekka nga temumugattako kintu kirala kyonna, oyo yenna agatta ku Katonda ekintu ekirala aba nga awanuse waggulu ebinyonyi nebimusikula oba empewo neemusuula mu kifo eky'ewala ennyo"
        },
        {
            "chapter": 22,
            "verse": 32,
            "text": "(Ebyo eby'okukola Hijja n'okusala ebisolo biragiro bya Katonda) era bulijjo omuntu agulumiza obubonero bwa Katonda mazima ekyo kibalibwa mu bikolwa by'emitima egitya Katonda"
        },
        {
            "chapter": 22,
            "verse": 33,
            "text": "Mulina mu byo (ebirabo bye muwaayo mu Hijja) emigaso (nga okubyebagala n'okunywa amata gaabyo) okutuusa ebbanga eggere, oluvanyuma ekifo wezirina okusalirwa kwe kuba nga zituuka awali e nyumba kaasangwawo"
        },
        {
            "chapter": 22,
            "verse": 34,
            "text": "Buli bantu twabateerawo emikolo gy'okusaddaaka ebisolo balyoke babe nga boogera ku linnya lya Katonda olw'ebyo bye yabagabira mu bisolo ebirundibwa, yye Katonda wa mmwe ali Katonda omu, yye gwe muba mu siramuka ku lulwe, era sanyusa (ggwe Muhammad) abo abatebenkedde (ku kusinza Katonda)"
        },
        {
            "chapter": 22,
            "verse": 35,
            "text": "(Bo) beebo, Katonda buli lwayogerwako emitima gya bwe gitya era abagumiikiriza ku ebyo ebiba bibatuuseeko era abayimirizaawo e sswala era abawaayo ku ebyo bye tubagabira"
        },
        {
            "chapter": 22,
            "verse": 36,
            "text": "Ne ngamiya twazibateerawo nga za mu bubonero bwa Katonda, mulina mu zo ebirungi, kale muzoogerereko erinnya lya Katonda nga muziteeseteese okuzisala (bwe muzisiba okugulu okumu nezisigala nga ziyimiridde ku asatu) olwo nno embuto zaazo bwe zigwa ku ttaka mukkirizibwa okuzirya, era muliiseeko atalina n'omwetaavu, bwe tutyo twazibagondeza mube nga mwebaza"
        },
        {
            "chapter": 22,
            "verse": 37,
            "text": "Ennyama ya zo n'omusayi gwa zo tebituuka ku Katonda naye atuukwako okumutya okuva mu mmwe, bwatyo yazibagondeza mube nga mutendereza Katonda olw'ebyo bye yabalungamyamu era sanyusa abalongoosa"
        },
        {
            "chapter": 22,
            "verse": 38,
            "text": "Mazima Katonda alwanirira abo abakkiriza, mazima Katonda tayagala oyo yenna omukumpanya omuwakanyi"
        },
        {
            "chapter": 22,
            "verse": 39,
            "text": "Kikkiriziddwa (okwerwanako) eri abo abalwanyisibwa mu ngeri y'okuba nti mazima bo balyazaamaanyizibwa era mazima bulijjo Mukama Katonda asobolera ddala okubataasa"
        },
        {
            "chapter": 22,
            "verse": 40,
            "text": "(Bo) beebo abaagobwa mu mayumba gaabwe awatali nsonga okugyako okuba nga bagamba nti: Katonda ye Mukama omulabirizi waffe, singa Katonda tajjawo bantu ng'akozesa abalala, amasinzizo ga bakabona, n'amakanisa ga ba Kurisitayo, n'amasinzizo ga ba Yudaaya n'emizikiti gy'abasiraamu, omwogererwa ennyo ku linnya lya Katonda byandimenyeddwa era Katonda ajja kutaasiza ddala abo abamutaasa, mazima Katonda wa maanyi Nantakubwa ku mukono"
        },
        {
            "chapter": 22,
            "verse": 41,
            "text": "(Katonda baataasa) beebo bwe tuba tubatebenkezza mu nsi bayimirizaawo e sswala nebatoola zzaka nebalagira okuyisa obulungi, nebaziyiza okuyisa obubi era enkomerero y'ebintu byonna ya Katonda"
        },
        {
            "chapter": 22,
            "verse": 42,
            "text": "Singa bakulimbisa mazima oluberyeberye lwa bwe abantu ba Nuhu na ba Aâ€™di na ba Thamud baalimbisa"
        },
        {
            "chapter": 22,
            "verse": 43,
            "text": "Nabwekityo n'abantu ba Ibrahim n'abantu ba Luutu"
        },
        {
            "chapter": 22,
            "verse": 44,
            "text": "N'abantu be Madiyana. Ne Musa yalimbisibwa nennindiriza abakaafiiri oluvanyuma nnabakwata, naye okubonereza kwange kwali kutya"
        },
        {
            "chapter": 22,
            "verse": 45,
            "text": "Ebitundu bimeka bye twazikiriza nga byo biri mu kweyisa bubi! (nga nabuli kati) obusolya bwa byo buguddemu n'enzizi ezitakyakimwako mazzi n'ebizimbe ebyali bizimbiddwa obulungi"
        },
        {
            "chapter": 22,
            "verse": 46,
            "text": "Abaffe tebatambulako mu nsi nebafuna emitima gye bategeera nagyo oba amatu ge bawulira nago, mazima amaaso si ge gaziba naye emitima egiri mu bifuba gye giziba"
        },
        {
            "chapter": 22,
            "verse": 47,
            "text": "Bakugamba obatuuseeko ebibonerezo mu bwangu naye Katonda tayinza kwawukana ku ndagaanoye (ajja kubibatuusaako ku lunaku lw'enkomerero) era mazima olunaku lumu ewa Mukama omulabiriziwo lulinga emyaka lukumi mu mbala ya mmwe"
        },
        {
            "chapter": 22,
            "verse": 48,
            "text": "Era ebitundu bimeka bye nnalindiriza so nga byo byali mu kweyisa bubi naye oluvanyuma nembikwata era gyendi yokka y'eri obuddo"
        },
        {
            "chapter": 22,
            "verse": 49,
            "text": "Gamba (Ggwe Muhammad) abange mmwe abantu mazima nze gye muli ndi mutiisa ow'olwatu"
        },
        {
            "chapter": 22,
            "verse": 50,
            "text": "Bo abakkiriza ne bakola emirimu emirongoofu balina ekisonyiwo n'okugabirirwa okw'ekitiibwa"
        },
        {
            "chapter": 22,
            "verse": 51,
            "text": "Naabo abeewaayo okulemesa ebigambo byaffe, abo be ba nannyini muliro Jahiimu"
        },
        {
            "chapter": 22,
            "verse": 52,
            "text": "Tetwatuma oluberyeberyelwo mubaka yenna oba Nabbi okugyako nga bwayagala okusoma (obubaka obumuweereddwa) Sitaane agezaako okusonseka ebigambo mu kusomwakwe, olwo nno Katonda najjawo ebyo Sitane byagezaako okusonsekamu awo Katonda nakakasaawo ebigambobye, bulijjo Katonda mumanyi nnyo, mugoba nsonga"
        },
        {
            "chapter": 22,
            "verse": 53,
            "text": "(Ekikozesa ekyo kwe kuba nti) Katonda afuule Sitane byagezaako okusonseka (mu bubaka) ekikemo ku abo abalina obulwadde mu mitima gya bwe, nâ€™abalina emitima emikakanyavu era mazima abeeyisa obubi beesambye nnyo Katonda"
        },
        {
            "chapter": 22,
            "verse": 54,
            "text": "Bateekeddwa okutegeera abo abaaweebwa okumanya nti mazima ddala (Kurâ€™ani) ge mazima agavudde ewa Mukama omulabiriziwo olwo nno bagakkirize, era gyewombeke ku lw'ekyo emitima gya bwe, era mazima Katonda wa kulungamya abo abakkiriza eri ekkubo eggolokofu"
        },
        {
            "chapter": 22,
            "verse": 55,
            "text": "Bulijjo abo abaakaafuwala tebagenda kulekayo kubuusabuusa ku yo, (Kurâ€™ani) okuutuusa olunaku lwe'nkomerero lwe lulibatuukako ekibwatukira, oba ne bibatuukako ebibonerezo by'olunaku olutalibaako kulekera"
        },
        {
            "chapter": 22,
            "verse": 56,
            "text": "Obufuzi ku lunaku olwo buliba bwa Katonda yekka. Agenda kulamula wakati waabwe, bo abakkiriza nebakola emirimu emirongoofu bagenda kubeera mu jjana ezijjudde ebyengera"
        },
        {
            "chapter": 22,
            "verse": 57,
            "text": "Ate abo abaakaafuwala ne balimbisa ebigambo byaffe abo bagenda kussibwako ebibonerezo ebinyoomesa"
        },
        {
            "chapter": 22,
            "verse": 58,
            "text": "Ate abo abaaleka amaka gaabwe ne bagenda okulafuubana mu kuweereza mu kkubo lya Katonda olwo nno nebattibwa oba ne bafa, Katonda agenda kubaweera ddala ebigabwa ebirungi. Era bulijjo mazima Katonda yye y'asinga abagabi bonna"
        },
        {
            "chapter": 22,
            "verse": 59,
            "text": "Agenda kubayingiriza ddala obuyingiro bwe balisiima. Era mazima Katonda mumanyi nnyo wa kisa"
        },
        {
            "chapter": 22,
            "verse": 60,
            "text": "Ekyo bwe kityo bwe kiri. Era oyo yenna asasula ekyenkana obuvune obumutuusiddwako, ate oluvanyuma naalumbaganwa, mazima Katonda wa kumutaasiza ddala mazima Katonda mulekezi musonyiyi"
        },
        {
            "chapter": 22,
            "verse": 61,
            "text": "Ekyo nno lwakuba nti mazima Katonda ayingiza ekiro mu musana era naayingiza omusana mu kiro era mazima Katonda awulira alaba nnyo"
        },
        {
            "chapter": 22,
            "verse": 62,
            "text": "Ekyo bwe kityo bwe kiri lwakuba nti mazima Katonda ye ye mazima, era ddala bye basinza ebitali yye bye bitali bituufu era mazima Katonda yye ye wa waggulu ow'ekitiibwa"
        },
        {
            "chapter": 22,
            "verse": 63,
            "text": "Abaffe tolaba nti mazima Katonda assa okuva waggulu amazzi ensi neefuuka ya kiragala mazima Katonda alumirwa (ebitonde bye) amanyi ebyekusifu"
        },
        {
            "chapter": 22,
            "verse": 64,
            "text": "Bibye yekka ebyo ebiri mu ggulu omusanvu n'ebyo ebiri mu nsi era ddala Katonda yye y'atalina kye yeetaaga atenderezebwa"
        },
        {
            "chapter": 22,
            "verse": 65,
            "text": "Abaffe tolaba nti mazima Katonda yabagondeza ebyo ebiri mu nsi, n'abagondeza n'amaato agaseeyeeya ku nnyanja olw'ekiragirokye era awanirira eggulu obutagwa ku nsi mpozzi nga ayagadde, mazima Katonda mukwata mpola musaasizi nnyo eri abantu"
        },
        {
            "chapter": 22,
            "verse": 66,
            "text": "Yye yooyo abawa obulamu oluvanyuma n'abatta n'oluvanyuma alibawa obulamu mazima omuntu mwewakanyi (wa byengera)"
        },
        {
            "chapter": 22,
            "verse": 67,
            "text": "Buli bantu twabawa emikolo (egy'okusinza) bo gye bakola n'olwekyo (abakaafiiri) tebasaanye ku kuwakanya ku kintu kyonna, era koowoola abantu okudda ewa Mukama omulabiriziwo (okusinziira ku bye twogedde) mazima ggwe oli ku bulungamu obulambulukufu"
        },
        {
            "chapter": 22,
            "verse": 68,
            "text": "Bwe bakuwakanya gamba nti Katonda y'asinga okumanya ebyo bye mukola"
        },
        {
            "chapter": 22,
            "verse": 69,
            "text": "Katonda agenda kusalawo wakati wa mmwe ku lunaku lw'enkomerero ku ebyo bye mwalinga mwawukanamu"
        },
        {
            "chapter": 22,
            "verse": 70,
            "text": "Abaffe tomanyi nti mazima Katonda amanyi ebiri mu ggulu ne mu nsi mazima ekyo kiri mu kitabo (kiwandiike okuva edda) mazima ekyo kyangu nnyo ku Katonda"
        },
        {
            "chapter": 22,
            "verse": 71,
            "text": "Basinza ebitali Katonda byatassangako bujulizi bwonna, era bye batalinaako kumanya kwonna, bulijjo abeeyisa obubi tebaba na mutaasa"
        },
        {
            "chapter": 22,
            "verse": 72,
            "text": "Ebigambo byaffe bwe bibasomerwa nga binnyonnyofu olaba mu byenyi by'abo abaakaafuwala ekifaananyi ekitali kirungi, kumpi babuukire abo ababasomera ebigambo byaffe, bagambe nti abaffe mbabuulire ekibi okusinga abo, gwe muliro Katonda gwe yalagaanyisa abo abaakaafuwala era buddo obusinga okuba obubi"
        },
        {
            "chapter": 22,
            "verse": 73,
            "text": "Abange mmwe abantu ekifaananyi kikubiddwa kale mukiwulirize mazima abo be musaba abatali Katonda tebasobola kutonda nsowera ne bwe baba nga beegasse ku lw'ekyo, era ensowera singa ebaggyako ekintu tebasobola kugikiggyako abanja munafu negwebabanja"
        },
        {
            "chapter": 22,
            "verse": 74,
            "text": "Tebaawa Katonda kitiibwa kimusaanira mazima Katonda wa maanyi nnyo Nantakubwa ku mukono"
        },
        {
            "chapter": 22,
            "verse": 75,
            "text": "Katonda alonda mu ba Malayika ababaka, bwatyo ne mu bantu, mazima Katonda muwulizi alaba nnyo"
        },
        {
            "chapter": 22,
            "verse": 76,
            "text": "(Nâ€™olwekyo) amanyi ebiri mu maaso gaabwe n'ebiri emabega waabwe, n'eri Katonda ebintu byonna gye bizzibwa"
        },
        {
            "chapter": 22,
            "verse": 77,
            "text": "Abange mmwe abakkiriza mukutame (nga mukutte ku maviivi) era muvunname, musinze Mukama omulabirizi wa mmwe, era mukole obulungi musobole okutuuka ku buwanguzi"
        },
        {
            "chapter": 22,
            "verse": 78,
            "text": "Era mulafuubane nga muweereza (mu kkubo lya) Katonda mu bulambulukufu bw'okulafuubana okwo, yye (Katonda) ye yabalonda (ku lwe ddiiniye) era teyabateekera mu ddiini buzito bwonna, nga ye ddiini ya Mukadde wa mmwe Ibrahimu, yye y'eyabatuuma abasiraamu oluberyeberye (mu bitabo ebyakulembera) ne mu (Kurâ€™ani) eno olwo nno omubaka abeere mujulizi ku mmwe nammwe mubeere bajulizi ku bantu (abalala) kaakano nno muyimirizeewo e sswala muwe ne Zakka era mwekwase Katonda yye ye mukuumi wa mmwe, kale mulungi nnyo omukuumi (oyo) era mulungi nnyo omutaasa oyo"
        },
        {
            "chapter": 23,
            "verse": 1,
            "text": "Mazima abakkiriza batuuse ku buwanguzi"
        },
        {
            "chapter": 23,
            "verse": 2,
            "text": "Abo bbo abeewombeka mu sswala zaabwe"
        },
        {
            "chapter": 23,
            "verse": 3,
            "text": "Era abo bbo abatabeera mu bintu bitaliimu makulu"
        },
        {
            "chapter": 23,
            "verse": 4,
            "text": "Era abo bbo abajjumbize mu kutoola Zakka"
        },
        {
            "chapter": 23,
            "verse": 5,
            "text": "Era abo bbo abakuuma obwereere bwabwe"
        },
        {
            "chapter": 23,
            "verse": 6,
            "text": "Okugyako ku be baafumbiriganwa nabo, oba abo emikono gya bwe egya ddyo be gyafuna (abazaana) anti mazima bbo, ku ekyo tebanenyezebwa"
        },
        {
            "chapter": 23,
            "verse": 7,
            "text": "Naye oyo anaayiza okusukka ku ekyo abo bbo be babuuka ensalo (z'amateeka ga Katonda)"
        },
        {
            "chapter": 23,
            "verse": 8,
            "text": "(Abakkiriza) era beebo bbo abakuuma obutiribiri obwesigwa bwa bwe n'endagaano zaabwe"
        },
        {
            "chapter": 23,
            "verse": 9,
            "text": "Era bbo beebo abeekubiriza okutuukiriza e sswala zaabwe"
        },
        {
            "chapter": 23,
            "verse": 10,
            "text": "Abo nno bbo be bagenda okusikira (okuyingira e jjana)"
        },
        {
            "chapter": 23,
            "verse": 11,
            "text": "Abo abalisikira Firidausi (e jjana) nga bbo mu yo baakutuulamu bugenderevu"
        },
        {
            "chapter": 23,
            "verse": 12,
            "text": "Mazima twatonda omuntu nga tumuggya mu nsibuko ya ttaka"
        },
        {
            "chapter": 23,
            "verse": 13,
            "text": "Oluvanyuma tumufuula amazzi agazaala ge tukuumira mu kifo ekinywevu (nnabaana)"
        },
        {
            "chapter": 23,
            "verse": 14,
            "text": "Oluvanyuma netutonda mu mazzi ago e kisaayisaayi ate e kisaayisaayi ne tukitondamu e kinyama ate e kinyama ne tukitonderamu amagumba olwo nno amagumba ne tugambaza e nnyama, ate oluvanyuma ne tumutonda nga kitonde kirala (naafuuka omuntu nga afuuyiddwamu omwoyo) n'olwekyo Katonda musukkulumu oyo asinga abakozi be bintu bonna"
        },
        {
            "chapter": 23,
            "verse": 15,
            "text": "Mazima mmwe oluvanyuma lw'ekyo ddala mugenda kufa"
        },
        {
            "chapter": 23,
            "verse": 16,
            "text": "Oluvanyuma mazima mmwe olunaku lw'enkomerero muli ba kuzuukizibwa"
        },
        {
            "chapter": 23,
            "verse": 17,
            "text": "Era mazima twatonda waggulu wa mmwe eggulu omusanvu era tetubangako bagayaalira (kulabirira) bitonde"
        },
        {
            "chapter": 23,
            "verse": 18,
            "text": "Era tussa okuva waggulu amazzi mu ngeri ya kigero netugabeeza mu ttaka era nga mazima ddala ffe tuba tusobola okugabuzaawo"
        },
        {
            "chapter": 23,
            "verse": 19,
            "text": "Netubamereza nago e nnimiro ez'emitende ne nzabibu nga zirimu ebibala bingi era nga ku byo kwe mulya"
        },
        {
            "chapter": 23,
            "verse": 20,
            "text": "Era netumeza nago omuti (omuzaituni) ogwo ogusibuka ku lusozi Sinaa, guvaamu omuzigo (abantu gwe beesiiga) era nga muwoomu eri abali"
        },
        {
            "chapter": 23,
            "verse": 21,
            "text": "Era mazima mulina mmwe mu nsolo ezirundibwa eky'okuyiga, tubanywesa mu ebyo ebiri mu mbuto zaazo era mulina mu zo emigaso mingi era nga mulya ezimu ku zo"
        },
        {
            "chapter": 23,
            "verse": 22,
            "text": "Nga era ku zo ne ku maato kwe mutwalirwa"
        },
        {
            "chapter": 23,
            "verse": 23,
            "text": "Era mazima twatuma Nuhu eri a bantube naagamba nti: abange bantu bange musinze Katonda yekka temulinaayo kintu kirala kyonna kisaana kusinzibwa. Abaffe temutya (Katonda)"
        },
        {
            "chapter": 23,
            "verse": 24,
            "text": "Abakungu abo abaakaafuwala mu bantube ne bagamba nti: tali ono (Nuhu) okugyako muntu nga mmwe, ayagala kwe sukkulumya ku mmwe singa Katonda yayagala (kutuma Malayika) yaalibadde atuma ba Malayika, kino tetukiwulirangako mu bakadde baffe abaasooka"
        },
        {
            "chapter": 23,
            "verse": 25,
            "text": "Talina kyali okugyako okuba nti alina ekimulinnya ku mutwe kale mumuliindirize okumala ekiseera ekigere (ajja kuvaawo oba ajja kufa)"
        },
        {
            "chapter": 23,
            "verse": 26,
            "text": "(Nuhu) naagamba nti ayi Mukama omulabirizi wange ntaasa ku kunnimbisa (kwa bwe)"
        },
        {
            "chapter": 23,
            "verse": 27,
            "text": "Awo nno twamutumira nti kola eryato nga okolera ku biragiro byaffe, era ne tumutumira nti ekigambo kyaffe bwe kinaatuuka e ttanuuru neefukumukamu amazzi olwo nno pakira mu lyo (eryato) ku buli kintu bibiri ekisajja n'ekikazi era pakiramu abantubo okugyako omuntu oyo ekigambo gwe kyakakatako edda mu bo, era toyogera nange ku abo abeeyisa obubi, mazima bbo ba kuzikirira"
        },
        {
            "chapter": 23,
            "verse": 28,
            "text": "Ggwe n'abo abali naawe bwe mukkalira mu lyato olwo nno gamba nti okutenderezebwa kwonna kwa Katonda oyo atuwonyezza abantu abeeyisa obubi"
        },
        {
            "chapter": 23,
            "verse": 29,
            "text": "Era gamba nti ayi Mukama omulabirizi wange (bwe ntuuka okuva mu lyato lino) nzisa mu kifo eky'omukisa anti ggwe osinga bonna abasalawo ebifo (eby'okubeeramu)"
        },
        {
            "chapter": 23,
            "verse": 30,
            "text": "Mazima ekyo kijjuddemu obubonero (obulaga obuyinza bwa Katonda) newaakubadde nga ate tubagezesa"
        },
        {
            "chapter": 23,
            "verse": 31,
            "text": "Ekyo nga kiwedde twatandikawo oluvanyuma lwa bwe omulembe omulala"
        },
        {
            "chapter": 23,
            "verse": 32,
            "text": "Netubatumamu omubaka ng'ava mu bo ng'abagamba nti musinze Katonda temulina kirala kyonna kye musaanye kusinza kitali yye, abaffe temutya (Katonda)"
        },
        {
            "chapter": 23,
            "verse": 33,
            "text": "Abakungu abaakaafuwala mu bantube, era abaalimbisa okusisinkana olunaku lwe'nkomerero, era abo be twawa okweyagala mu bulamu bw'ensi, baagamba nti ono talina kyali okugyako muntu buntu nga mmwe, bye mulyako byalya, ne bye munywa byanywa"
        },
        {
            "chapter": 23,
            "verse": 34,
            "text": "Ate singa mugondera omuntu obuntu nga mmwe, mazima mmwe olwo munaaba mufaafaaganiddwa"
        },
        {
            "chapter": 23,
            "verse": 35,
            "text": "Mbu abalagaanyisa nti mazima mmwe singa mufa ne muba ettaka era amagumba ameereere, nti mazima mmwe mugenda kudda"
        },
        {
            "chapter": 23,
            "verse": 36,
            "text": "Tekisoboka era tekisobokera ddala ekyo kye mulagaanyisibwa"
        },
        {
            "chapter": 23,
            "verse": 37,
            "text": "(Ekituufu kiri nti) tewali bulamu bulala bwonna okugyako obulamu obw'ensi abamu muffe bava mu bulamu abalala ne bayingira. Era ffe tetugenda kuzuukuzibwa"
        },
        {
            "chapter": 23,
            "verse": 38,
            "text": "Tali yye okugyako okuba nti musajja agunja ku Katonda ebigambo eby'obulimba, era ffe tetujja kumukkiriza"
        },
        {
            "chapter": 23,
            "verse": 39,
            "text": "(Omubaka) naagamba nti ayi Mukama omulabirizi wange ntaasa ku kunnimbisa kwa bwe"
        },
        {
            "chapter": 23,
            "verse": 40,
            "text": "(Katonda) naagamba nti mu kaseera katono nnyo bajja kuba bejjusa"
        },
        {
            "chapter": 23,
            "verse": 41,
            "text": "Okubwatuka ne kubatuukako era nga kye kibasaanira ne tubafuula ebisasiro. N'olwekyo babeere wala nnyo abantu abeeyisa obubi"
        },
        {
            "chapter": 23,
            "verse": 42,
            "text": "Ekyo nga kiwedde twatandikawo oluvanyuma lwa bwe emirembe emirala"
        },
        {
            "chapter": 23,
            "verse": 43,
            "text": "Tewali mulembe guyinza kukulembera kiseera kyagugererwa, era tebayinza kwagala kwongezebwayo (nebakufuna)"
        },
        {
            "chapter": 23,
            "verse": 44,
            "text": "Oluvanyuma twatuma ababaka baffe nga bagoberegana, buli bantu bwe bajjirwanga omubaka waabwe nga bamulimbisa, olwo nno abamu ne tubakwasa ekkubo bannaabwe lye baakwata (mu kuzikirira) ne tubafuula eky'okwogerwako kale nno babeere wala nnyo abantu abatakkiriza"
        },
        {
            "chapter": 23,
            "verse": 45,
            "text": "Oluvanyuma twatuma Musa ne Mugandawe Haruna nga tubawadde eby'amagero byaffe n'obujulizi obw'enkukunala"
        },
        {
            "chapter": 23,
            "verse": 46,
            "text": "Bagende ewa Firaawo n'abakungube (wabula be twatuma bwe baagenda gye bali) ne beekuza ne babeera abantu abeetwala okuba aba waggulu"
        },
        {
            "chapter": 23,
            "verse": 47,
            "text": "Nebagamba nti tukkirize abantu ababiri abafaanana nga ffe ng'ate abantu baabwe batusinza businza"
        },
        {
            "chapter": 23,
            "verse": 48,
            "text": "Ne babalimbisa bombi olwo nno ne baba mu abo abaazikirizibwa"
        },
        {
            "chapter": 23,
            "verse": 49,
            "text": "Era mazima twawa Musa ekitabo babe nga balungama"
        },
        {
            "chapter": 23,
            "verse": 50,
            "text": "Twafuula Mutabani wa Mariam ne Maamawe akabonero, ne tubawa obutuulo mu kifo e kisitufu e kibeerekamu nga kirimu n'amazzi agakulukuta"
        },
        {
            "chapter": 23,
            "verse": 51,
            "text": "Abange mmwe ababaka mulye ebikkirizibwa okuliibwa, era mukole emirimu emirungi mazima nze manyidde ddala ebyo bye mukola"
        },
        {
            "chapter": 23,
            "verse": 52,
            "text": "Mazima ddala e kibiina kya mmwe kino (eddiini yammwe) kiri ekibiina kimu nange nze Mukama omulabirizi wa mmwe kale muntye"
        },
        {
            "chapter": 23,
            "verse": 53,
            "text": "Naye abantu beekutulamu wakati waabwe ku kigambo kyaabwe (eky'eddiini), ebibiina bingi nga buli kibinja (abantu baakyo) basanyuka n'ebyo bye balina"
        },
        {
            "chapter": 23,
            "verse": 54,
            "text": "Kale baleke mu bubuze bwa bwe okutuusa ekiseera (ekyabagererwa)"
        },
        {
            "chapter": 23,
            "verse": 55,
            "text": "Abaffe balowooza bye tubawa mu mmaali n'abaana"
        },
        {
            "chapter": 23,
            "verse": 56,
            "text": "Tuba tubanguyiza kwe yongera kufuna birungi! wabula tebategeera"
        },
        {
            "chapter": 23,
            "verse": 57,
            "text": "Mazima abo abeeraliikirira okutuukiriza obuvunaanyizibwa bw'okutya Mukama omulabirizi waabwe"
        },
        {
            "chapter": 23,
            "verse": 58,
            "text": "Era abo ebigambo ebyassibwa okuva ewa Mukama omulabirizi waabwe babikkiriza"
        },
        {
            "chapter": 23,
            "verse": 59,
            "text": "Era abo abatagatta kintu kirala ku Mukama omulabirizi wa bwe"
        },
        {
            "chapter": 23,
            "verse": 60,
            "text": "Era abo abawaayo bye baba bawaddeyo (ku lwa Katonda wa bwe) nga emitima gyabwe gitidde okuba nti mazima bbo bagenda kudda ewa Mukama omulabirizi wa bwe"
        },
        {
            "chapter": 23,
            "verse": 61,
            "text": "Abo nno bayaayaanira okukola ebirungi era nga bo mu ekyo be bakulembera"
        },
        {
            "chapter": 23,
            "verse": 62,
            "text": "Era tetuwaliriza muntu (kukola) okugyako ekyo ekiri mu busobozibwe era tulina ekitabo ekiraga mu butuufu (ebikolebwa) nabo nga tebagenda kulyazaamaanyizibwa"
        },
        {
            "chapter": 23,
            "verse": 63,
            "text": "Wabula emitima gya bwe (abakaafiiri) giri mu kugayaalirira (Kurâ€™ani) eno, awamu n'okugatta ku Katonda ebintu ebirala, balina e mirimu emirala emibi nga Katonda abaleka ne bagikola (olwo nno ebibonerezo bya bwe byeyongere)"
        },
        {
            "chapter": 23,
            "verse": 64,
            "text": "Okutuusa bwe tussa ebibonerezo ku beejalabi mu bo olwo nno bo nebalajaana"
        },
        {
            "chapter": 23,
            "verse": 65,
            "text": "Temulaajana leero, mazima mmwe temuli ba kututaasibwako"
        },
        {
            "chapter": 23,
            "verse": 66,
            "text": "Mazima ebigambo byange byabasomerwanga naye mmwe mwalinga mukyukira ku bisinziro bya mmwe ne mubikuba amabega"
        },
        {
            "chapter": 23,
            "verse": 67,
            "text": "Nga mwekuza olw'okugiwalana (Kurâ€™ani), nga mugyogerako mu ngeri e mbi nga mutudde ku byoto bya mmwe ekiro"
        },
        {
            "chapter": 23,
            "verse": 68,
            "text": "Abaffe tebeetegereza ekigambo (Kurâ€™ani ne balaba nti ntuufu) oba (ekibabuza kwe kuba nti) bajjiddwa ebyo ebitajjira bakadde baabwe abaakulembera"
        },
        {
            "chapter": 23,
            "verse": 69,
            "text": "Oba tebaamanya mubaka waabwe n'eba nga y'ensonga lwaki bamuwakanya"
        },
        {
            "chapter": 23,
            "verse": 70,
            "text": "Oba bagamba nti mulalu, wabula (ekituufu kiri nti) yabajjira n'amazima, naye nga abasinga obungi mu bo batamwa amazima"
        },
        {
            "chapter": 23,
            "verse": 71,
            "text": "Singa amazima gaagoberera okwagala kwa bwe, eggulu omusanvu n'ensi n'ebyo ebirimu byandi yonoonese, wabula twabawa ekyo ekibaweesa ekitiibwa (Kurâ€™ani) naye (eky'ennaku) bbo beesamba ekitiibwa kya bwe"
        },
        {
            "chapter": 23,
            "verse": 72,
            "text": "Oba obasaba musaala (ne kiba nga kye kibagaana okukkiriza naye nakyo tokikola), anti omusaala gwa Mukama omulabiriziwo gwe gusinga obulungi era yye y'asinga abagabirizi bonna"
        },
        {
            "chapter": 23,
            "verse": 73,
            "text": "Era mazima ggwe obakoowoola okujja eri e kkubo eggolokofu"
        },
        {
            "chapter": 23,
            "verse": 74,
            "text": "Era mazima abo abatakkiriza lunaku lwa nkomerero ddala be bava ku kkubo"
        },
        {
            "chapter": 23,
            "verse": 75,
            "text": "Singa twabasaasira netubaggyako obuzibu obwabatuukako bandiremedde ku bubuze bwa bwe nga babulubuuta"
        },
        {
            "chapter": 23,
            "verse": 76,
            "text": "Mazima twabatuusaako e bibonerezo naye tebeemenyera Mukama omulabirizi waabwe era tebaagonda"
        },
        {
            "chapter": 23,
            "verse": 77,
            "text": "Okutuusa bwe tulibaggulira omulyango gw'ebibonerezo e bikakali oligenda okubalaba nga basobeddwa"
        },
        {
            "chapter": 23,
            "verse": 78,
            "text": "(Katonda) yye, yooyo eyabatondera mmwe amatu n'amaaso n'emitima (naye) mwebaza kitono"
        },
        {
            "chapter": 23,
            "verse": 79,
            "text": "Era yye yooyo (eyabatonda) n'abassa mu nsi era gyali gye mulikungaanyizibwa"
        },
        {
            "chapter": 23,
            "verse": 80,
            "text": "Era yye yooyo awa obulamu era natta era ku kwe okwawukana kw'ekiro n'emisana, abaffe temutegeera"
        },
        {
            "chapter": 23,
            "verse": 81,
            "text": "Wabula (ekivaako obuzibu) bagamba nga abaabasooka kye baagamba"
        },
        {
            "chapter": 23,
            "verse": 82,
            "text": "Bagamba nti bwe tulifa ne tuba e nfuufu n'amagumba abaffe tugenda kuzuukizibwa"
        },
        {
            "chapter": 23,
            "verse": 83,
            "text": "Mazima ffe ne bakadde baffe kino kyatulagaanyisibwa dda, tekirina kye kiri okugyako okuba enfumo z'abasooka"
        },
        {
            "chapter": 23,
            "verse": 84,
            "text": "Bagambe nti: ensi n'ebigirimu byani bwe muba nga mumanyi"
        },
        {
            "chapter": 23,
            "verse": 85,
            "text": "Bajja kugamba nti bya Katonda, bagambe nti abaffe temwebuulirira"
        },
        {
            "chapter": 23,
            "verse": 86,
            "text": "Bagambe nti ani Mukama Omulabirizi w'eggulu omusanvu era Mukama Omulabirizi wa Arishi ey'ekitiibwa"
        },
        {
            "chapter": 23,
            "verse": 87,
            "text": "Bajja kugamba nti bya Katonda, bagambe nti abaffe temutya"
        },
        {
            "chapter": 23,
            "verse": 88,
            "text": "Bagambe nti obufuzi bwa buli kintu buli mu mukono gw'ani? Alina obusobozi obuwa obukuumi (oyo aba yeekubidde enduulu gyali, ate bwaba yeetaaga omuntu) takugirwa ku ye, (mwanukule) bwe muba nga mumanyi"
        },
        {
            "chapter": 23,
            "verse": 89,
            "text": "Bajja kugamba nti (obufuzi) bwa Katonda, bagambe nti mubuzibwabuzibwa mutya"
        },
        {
            "chapter": 23,
            "verse": 90,
            "text": "Wabula twabaleetera amazima naye ddala bbo balimba"
        },
        {
            "chapter": 23,
            "verse": 91,
            "text": "Katonda teyeeteerangawo mwana era tawabangawo naye katonda mulala, singa bwe kyali buli katonda yandigenze ne bye yatonda era abamu baaliwambye bannaabwe. Katonda yeesambidde ddala ebyo bye boogera"
        },
        {
            "chapter": 23,
            "verse": 92,
            "text": "(Katonda) mumanyi wa byekusifu n'ebirabikako ali wala nnyo ku ebyo bye bamugattako"
        },
        {
            "chapter": 23,
            "verse": 93,
            "text": "Gamba nti: ayi Mukama omulabirizi wange, lwolindaga (ebibonerezo) ebyo bye balagaanyisibwa"
        },
        {
            "chapter": 23,
            "verse": 94,
            "text": "Ayi Mukama omulabirizi wange tonteekanga mu bantu abeeyisa obubi"
        },
        {
            "chapter": 23,
            "verse": 95,
            "text": "Era mazima ffe ku ky'okukulaga bye tubalagaanyisa tusobolera ddala"
        },
        {
            "chapter": 23,
            "verse": 96,
            "text": "Ggyawo ekibi nga okozesa ekyo ekisinga obulungi, ffe tusinga okumanya ebyo bye boogera"
        },
        {
            "chapter": 23,
            "verse": 97,
            "text": "Era gamba nti ayi Mukama omulabirizi wange nkusaba ompe obukuumi ku kubuzaabuza kwa Sitane"
        },
        {
            "chapter": 23,
            "verse": 98,
            "text": "Era Mukama omulabirizi wange nkusaba ompe obukuumi (Sitane) zireme kunsemberera"
        },
        {
            "chapter": 23,
            "verse": 99,
            "text": "(Baakubeera mu bubuze) okutuusa okufa lwe kujjira omu ku bo, naagamba nti ayi Mukama omulabirizi wange munzizeeyo (ku nsi)"
        },
        {
            "chapter": 23,
            "verse": 100,
            "text": "Mbe nga nkola emirimu emirungi mu ebyo byessaakola, si bwe kiri mazima kyo kigambo bugambo yye kyayogera (naye nga tagenda kusobola kudda) ate era mu maaso gaabwe waliwo e kiseera (ekyawula wakati w'obulamu bw'ensi n'obw'oluvanyuma mwe balibeera) okutuusa ku lunaku lwe balizuukizibwa"
        },
        {
            "chapter": 23,
            "verse": 101,
            "text": "Olwo nno engombe bwerifuuyibwa tewagenda kuba nganda wakati wa bwe ku lunaku olwo, era tebagenda kwogeraganya"
        },
        {
            "chapter": 23,
            "verse": 102,
            "text": "Oyo yenna ebirizitowa ebipimwabye abo nno be b'okwesiima"
        },
        {
            "chapter": 23,
            "verse": 103,
            "text": "Ate oyo ebiriwewuka ebipimwabye abo nno be bafaafaaganirwa emyoyo gya bwe nga baakutuula lubeerera mu muliro Jahannama"
        },
        {
            "chapter": 23,
            "verse": 104,
            "text": "Omuliro gulisiriiza ebyenyi bya bwe, balibeera mu gwo nga banyinyibadde"
        },
        {
            "chapter": 23,
            "verse": 105,
            "text": "Abaffe ebigambo byange byali tebibasomerwa ate mmwe ne muba nga mubilimbisa"
        },
        {
            "chapter": 23,
            "verse": 106,
            "text": "Nebagamba nti ayi Mukama omulabirizi waffe obwonoonefu bwaffe bwatusinza amanyi, era twali abantu abaabula"
        },
        {
            "chapter": 23,
            "verse": 107,
            "text": "Ayi Mukama omulabirizi waffe tuggye mu gwo (omuliro), olwo nno bwe tuddamu okwonoona mazima tujja kuba abeeyisa obubi"
        },
        {
            "chapter": 23,
            "verse": 108,
            "text": "Naagamba nti mubeere mu gwo nga munyoomebwa era temwogera nange"
        },
        {
            "chapter": 23,
            "verse": 109,
            "text": "Mazima ekitundu mu baddu bange baali bagamba nti ayi Mukama omulabirizi waffe tukkirizza kale tusonyiwe era otusaasire era ggwe osinga abasaasizi bonna"
        },
        {
            "chapter": 23,
            "verse": 110,
            "text": "Ne mubafuula ekisekererwa okutuusa lwe baaberabiza okunjogerako era mwali mubasekerera"
        },
        {
            "chapter": 23,
            "verse": 111,
            "text": "Mazima nze olwa leero mbasasudde olw'ebyo bye baagumiikiriza mazima bbo be b'okwesiima"
        },
        {
            "chapter": 23,
            "verse": 112,
            "text": "(Katonda) aligamba nti mu nsi mwatuulamu emyaka emeka"
        },
        {
            "chapter": 23,
            "verse": 113,
            "text": "Baligamba nti: twamalamu lunaku oba kitundu kya lunaku, wabula buuza ababazi"
        },
        {
            "chapter": 23,
            "verse": 114,
            "text": "Aligamba nti temwatuula okugyako ebbanga ttono singa mazima mmwe mwali mumanyi"
        },
        {
            "chapter": 23,
            "verse": 115,
            "text": "Abaffe mwalowooza nti mazima twabatonda nga tewali kigendererwa, era nti mazima mmwe temugenda kuzzibwa gye tuli"
        },
        {
            "chapter": 23,
            "verse": 116,
            "text": "Yasukkuluma Katonda Omufuzi (era yye) ye mazima tewali kisinzibwa kyonna (mu butuufu) okugyako yye, Mukama omulabirizi wa Arishi ey'ekitiibwa"
        },
        {
            "chapter": 23,
            "verse": 117,
            "text": "Oyo yenna asinza ekintu ekirala awamu ne Katonda so nga ate takirinaako bujulizi, mazima okubalibwa kwe kuli wa Mukama omulabiriziwe, mazima abakaafiiri tebayinza kwesiima"
        },
        {
            "chapter": 23,
            "verse": 118,
            "text": "Era gamba nti ayi Mukama omulabirizi wange sonyiwa osaasire. Era ggwe osinga abasaasizi bonna"
        },
        {
            "chapter": 24,
            "verse": 1,
            "text": "(Eno) ssuula twagissa ne tugikakasa (okukozesa amateeka agagirimu) netussa mu yo ebigambo ebinnyonnyofu mube nga mujjukira"
        },
        {
            "chapter": 24,
            "verse": 2,
            "text": "Omwenzi omukazi n'omwenzi omusajja buli omu ku bo mumukube emiggo kikumi, ekisa tekibakwatanga ku lwa bwe bombi, nga muli mu kutuukiriza e ddiini ya Katonda, bwe muba nga mukkiriza Katonda nâ€™olunaku lw'enkomerero, ekibinja mu bakkiriza kiteekwa okubaawo nga babonerezebwa"
        },
        {
            "chapter": 24,
            "verse": 3,
            "text": "Omusajja omwenzi tawasa okugyako omukazi omwenzi oba agatta ebintu ebirala ku Katonda, nâ€™omukazi omwenzi tawasibwa okugyako omusajja omwenzi oba agatta ebintu ebirala ku Katonda, era ekyo kyaziyizibwa ku bakkiriza"
        },
        {
            "chapter": 24,
            "verse": 4,
            "text": "Nâ€™abo abatemerera abakyala ab'ensa obwenzi ate ne bataleeta bajulizi bana mubakube emiggo kinaana era lubeerera temuddangayo okukkiriza obujulizi bwa bwe era abo be boonoonyi"
        },
        {
            "chapter": 24,
            "verse": 5,
            "text": "Okugyako abo abeenenya oluvanyuma lw'ekyo, era nebakola e mirimu emirungi. Anti mazima Katonda musonyiyi musaasizi"
        },
        {
            "chapter": 24,
            "verse": 6,
            "text": "Ate abo abawaayiriza be baafumbiriganwa nabo obwenzi ate nga tebalina bajulizi okugyako bo bennyini, kale nno obujulizi bw'omu ku bo kwe kulayira Katonda emirundi ena (naayongerako nti) mazima yye wa mu boogera amazima"
        },
        {
            "chapter": 24,
            "verse": 7,
            "text": "Ne ku mulundi ogw'okutaano (ayongerako nti) mazima ekikolimo kya Katonda kibe ku ye bwaba nga wa mu balimba"
        },
        {
            "chapter": 24,
            "verse": 8,
            "text": "Olwo nno omukyala ne bamuggyako e kibonerezo bwalayira Katonda emirundi ena (naayongerako nti) mazima oli byayogera bimussa mu balimba"
        },
        {
            "chapter": 24,
            "verse": 9,
            "text": "Ne ku mulundi ogw'okutaano (ayongerako nti) mazima obusungu bwa Katonda bube ku ye (bba) bwaba mu boogera amazima"
        },
        {
            "chapter": 24,
            "verse": 10,
            "text": "Singa si bulungi bwa Katonda bwabawa na kusaasirakwe (mwandisanze) obuzibu mu kusalawo ensonga) era mazima Katonda akkiriza okwenenya mugoba nsonga"
        },
        {
            "chapter": 24,
            "verse": 11,
            "text": "Mazima abo abaaleeta ebigambo eby'obulimba (ne batemerera Aisha obwenzi) bamu ku mmwe, temukitwala nti kibi gye muli wabula kirungi gye muli, buli omu ku bo ateekwa okufuna empeera y'ekibi kye yakola, ate oyo eyakikulembera mu bo waakufuna ebibonerezo e bikakali"
        },
        {
            "chapter": 24,
            "verse": 12,
            "text": "Singa bwe mwakiwulira abakkiriza abasajja n'abakkiriza abakyala beerowooleza bulungi, era ne bagamba nti kuno kutemerera okw'olwatu"
        },
        {
            "chapter": 24,
            "verse": 13,
            "text": "Singa baakireetako abajulizi bana naye kebataaleeta bajulizi olwo nno abo bbo ewa Katonda be balimba"
        },
        {
            "chapter": 24,
            "verse": 14,
            "text": "Singa si bulungi bwa Katonda na kusaasirakwe byabawa ku nsi ne ku nkomerero olw'ebyo bye mweyingizaamu mwalituukiddwako ebibonerezo ebikakali"
        },
        {
            "chapter": 24,
            "verse": 15,
            "text": "Mu kiseera wemwabisaasaanyiza ne nnimi za mmwe ne mwogera n'emimwa gya mmwe bye mutaalinako kumanya, mwakitwala nga ekyangu naye nga ewa Katonda kinene"
        },
        {
            "chapter": 24,
            "verse": 16,
            "text": "Singa bwe mwakiwulira mwagamba nti tekitugwanira kwogera ku nsonga eno, wasukkuluma Mukama Katonda, kuno kutemerera okuyitirivu"
        },
        {
            "chapter": 24,
            "verse": 17,
            "text": "Katonda ababuulirira bulijjo obutaddayo kukola kintu nga kino bwe muba nga muli bakkiriza"
        },
        {
            "chapter": 24,
            "verse": 18,
            "text": "Era Katonda abannyonnyola amateeka. Era bulijjo Katonda amanyi nnyo ate nga mugoba nsonga"
        },
        {
            "chapter": 24,
            "verse": 19,
            "text": "Mazima abo abaagala ebikolwa eby'obuwemu okusaasaana mu bakkiriza, balina ebibonerezo ebiruma ennyo ku nsi ne ku nkomerero. Era Katonda amanyi ate mmwe temumanyi"
        },
        {
            "chapter": 24,
            "verse": 20,
            "text": "Singa si bulungi bwa Katonda na kusaasirakwe byabawa (mwandituuseeko ebizibu naye nga bulijjo) mazima Katonda wa kisa musaasizi"
        },
        {
            "chapter": 24,
            "verse": 21,
            "text": "Abange mmwe abakkiriza temugobereranga amakubo ga Sitaane, oyo yenna agoberera amakubo ga Sitane anti yye (Sitaane) alagira okukola eby'obuwemu n'ebitayagalwa, era singa si bulungi bwa Katonda na kusaasirakwe byabawa olubeerera, teyanditukudde muntu yenna mu mmwe, naye mazima Katonda atukuza oyo gwaba ayagadde mazima Katonda awulira mumanyi nnyo"
        },
        {
            "chapter": 24,
            "verse": 22,
            "text": "Abeeyisa obulungi mu ddiini era abagaziyizibwa mu byenfuna tebalayiranga obutawa ab'oluganda olw'okumpi n'abanaku n'abaasenguka olw'okuweereza mu kkubo lya Katonda. Basaana basonyiwe era balekere, abaffe (mmwe) temwagala Katonda kubasonyiwa era nga bulijjo Katonda musonyiyi musaasizi"
        },
        {
            "chapter": 24,
            "verse": 23,
            "text": "Mazima abo abatemerera obwenzi abakyala ab'ensa abatalina musango abakkiriza, bakolimirwa ku nsi ne ku nkomerero era balissibwako ebibonerezo eby'amaanyi"
        },
        {
            "chapter": 24,
            "verse": 24,
            "text": "Ku lunaku ennimi zaabwe n'emikono gya bwe lwe biribawaako obujulizi olw'ebyo bye baakolanga"
        },
        {
            "chapter": 24,
            "verse": 25,
            "text": "Ku lunaku olwo Katonda agenda kubasasula mu bujjuvu empeera yaabwe ebasaanira, era bagenda kumanya nti mazima Katonda yye ye mazima owa nnamaddala"
        },
        {
            "chapter": 24,
            "verse": 26,
            "text": "Abakazi ab'empisa embi ba basajja ab'empisa embi, n'abasajja ab'empisa embi ba bakazi ab'empisa embi, n'abakazi abeeyisa obulungi ba basajja abeeyisa obulungi, n'abasajja abeeyisa obulungi ba bakazi abeeyisa obulungi, abo (bebatemerera obwenzi) batukuvu ku ebyo (bali) bye boogera, balina ekisonyiwo n'okugabirirwa okw'ekitiibwa"
        },
        {
            "chapter": 24,
            "verse": 27,
            "text": "Abange mmwe abakkiriza temuyingiranga amayumba agatali mayumba gammwe okugyako nga musabye era ne mutoolera abantu baamu ssalaamu ekyo kye kirungi gye muli kibayambe mujjukire"
        },
        {
            "chapter": 24,
            "verse": 28,
            "text": "Bwe mutagasangamu muntu yenna temugayingiranga okutuusa nga mukkiriziddwa, bwe mugambibwanga nti muddeyo muddangayo, ekyo ky'ekisinga obutukuvu gye muli, Katonda byonna bye mukola abimanyidde ddala"
        },
        {
            "chapter": 24,
            "verse": 29,
            "text": "Temulina musango bwe muyingira e nyumba ezitaliimu bantu ng'ate mulimu bye mwetaaga. Bulijjo Katonda amanyi bye mwoleesa ne bye mukweka"
        },
        {
            "chapter": 24,
            "verse": 30,
            "text": "Gamba abakkiriza bakkakkanye ku maaso ga bwe, era bakuume obwereere bwa bwe, ekyo kye kisinga obutukuvu gye bali, mazima Katonda amanyidde ddala ebyo bye bakola"
        },
        {
            "chapter": 24,
            "verse": 31,
            "text": "Era gamba abakyala abakkiriza bakkakkanye ku maaso gaabwe era bakuume obwereere bwa bwe, era teboolesa eby'okwewunda bya bwe okugyako ebyo ebiba biteekwa okulabika, era bateekwa beebikkirire obukaaya bwa bwe (nga butuuka) ku bifuba bya bwe, era teboolesa bya kwewunda bya bwe okugyako eri ba bbaabwe, oba ba kitaabwe, oba ba taata ba ba bbaabwe ,oba abaana baabwe, oba abaana ba ba bbaabwe, oba bannyinaabwe, oba abaana ba bannyinaabwe, oba abaana ba baganda baabwe, oba abakyala nga bbo, oba abo abaddu emikono gya bwe egyaddyo be gyafuna, oba abaweereza abalala abasajja abatakyalina bwetaavu eri bakyala, oba abaana abato abatalabanga ku bwereere bwa bakyala, era (abakyala abakkiriza bwe baba batambula) tebakuba bigere bya bwe kibe nga kituuka okumanyika ekyo kye bakusise mu by'okwewunda bya bwe. Mwenna mwenenyeze Katonda abange mmwe abakkiriza kibayambe okutuuka ku buwanguzi"
        },
        {
            "chapter": 24,
            "verse": 32,
            "text": "Mufumbize mu mmwe abatali bafumbo, nabwekityo mufumbiriganye abalongoofu mu baddu ba mmwe n'abazaana ba mmwe, bwe baba baavu Katonda ajja kubagaggawaza nga aggya mu bigabwabye bulijjo Katonda mugazi (mu byalina) mumanyi nnyo"
        },
        {
            "chapter": 24,
            "verse": 33,
            "text": "Abo abatasobola kuwasa bateekwa okwessaamu ensa okutuusa Katonda lwabawa ekimala ekyetaago kya bwe nga aggya mu bigabwabye, ate abo abasaba okuweebwa ekiwandiiko (ekibakkiriza okunoonya sente beenunule) mu baddu ba mmwe abo emikono gya mmwe egya ddyo be gyafuna mukibawandiikire singa mubalabamu akalungi, (mmwe abakulembeze) mubawe nga ku mmaali ya Katonda eyo gye yabawa, era temuwalirizanga abazaana ba mmwe okukola obwa malaaya (mu kikola mutya) ng'ate bbo baagala kuba na nsa! (ekibatuusa okukola ekyo) lwa kwagala kufuna bya bulamu byansi, oyo yenna abawaliriza mazima Katonda oluvanyuma lw'okubawaliriza musonyiyi musaasizi"
        },
        {
            "chapter": 24,
            "verse": 34,
            "text": "Era mazima twassa gye muli ebigambo (bya Kur'an) ebinnyonnyola, era (netussa) eby'okulabirako ebikwata ku abo abaaliwo oluberyeberye lwa mmwe era ekyo nga kya kubuulirira eri abatya Katonda"
        },
        {
            "chapter": 24,
            "verse": 35,
            "text": "Katonda kitangaala ky'eggulu omusanvu n'ensi ekifaananyi ky'ekitangaalakye kiringa akafo akaazimbirwa mu kisenge nga ka kuteekamu ttaala (naye nga tekayitamu kitangaala kuva bweru, ettaala bwe yaka ekitangaala kyayo kikoma ku kisenge kya kafo ako, ekiyamba abali mu kisenge kya kafo okufuna ekitangaala obulungi, akafo ako) nga kalimu ettaala nga ettaala eri mu kirawuli ekirawuli nga kiringa emmunyeenye etangalijja nga eteekebwamu amafuta agava mu muti omuzayituni ogw'omukisa nga si gwe buvanjuba wadde ebugwanjuba (mu nnimiro mwe gwakulira ne guba nga gwafunanga ekitangaala ky'enjuba ebbanga erimala), amafuta gaagwo kumpi gaaka newaakubadde nga tegatuukiddwako muliro, nekiba nga kitangaala ku kitangaala kinnaakyo (anti ekitangaala kye ttaala kyegatta ku kitangaala ky'ekirawuli ate nno bwogattako amafuta amalungi ennyo negubula asala). Katonda alungamya eri ekitangaalakye oyo gwaba ayagadde era Katonda akubira abantu ebifaananyi era Katonda bulijjo amanyi ebifa ku buli kintu"
        },
        {
            "chapter": 24,
            "verse": 36,
            "text": "Mu mayumba (e mizikiti) Katonda geyakkiriza gazimbibwe era n'alagira erinnyalye libeere nga lyogerwako mu go, (omwo nno) bamutendereza mu go enkya n'olweggulo"
        },
        {
            "chapter": 24,
            "verse": 37,
            "text": "Abasajja abatalabankanyizibwa bya busuubuzi wadde okutunda nebava ku kwogera ku Katonda n'okuyimirizaawo e sswala n'okutoola Zakka nga batya olunaku emitima n'amaaso lwe birikankana"
        },
        {
            "chapter": 24,
            "verse": 38,
            "text": "Olwo nno Katonda abasasule ebirungi by'ebyo bye baakola era abongeze mu birungibye, bulijjo Katonda agabirira oyo gwaba ayagadde awatali kubalirira"
        },
        {
            "chapter": 24,
            "verse": 39,
            "text": "Bbo abo abaakaafuwala emirimu gya bwe girirabika nga ennyanja ey'okumusenyu (so nga tebaawo) omuyonta agirabanga amazzi bwatuuka w'agirabye tasangawo kintu kyonna wabula mu kifo ekyo asangawo Katonda n'amuwa mu bujjuvu okubalibwakwe. Bulijjo Katonda mwangu mu kubala (kwe)"
        },
        {
            "chapter": 24,
            "verse": 40,
            "text": "(Oba abaakaafuwala emirimu gya bwe giringa) ebizikiza ebiri mu nnyanja ey'ennyanga nga ebikkiddwa amayengo ng'ate waggulu waayo waliyo amayengo amalala ng'ate waggulu waago waliyo ebire ne biba bizikiza ebiri waggulu wa binnaabyo (omuntu singa abadde mu kifo ekyo) bw'ajjayo omukonogwe aba kumpi obutagulaba oyo yenna Katonda gwatawadde kitangaala tayinza kufuna kitangaala"
        },
        {
            "chapter": 24,
            "verse": 41,
            "text": "Abaffe tolaba nti mazima Katonda bimutendereza byonna ebiri mu ggulu omusanvu n'ensi n'ebinyonyi nga byanjuluzza ebiwawaatiro (mu kumutendereza) buli kimu (Katonda) amanyi okusinza kwa kyo n'okutendereza kwa kyo.Anti Katonda amanyidde ddala ebyo bye bakola"
        },
        {
            "chapter": 24,
            "verse": 42,
            "text": "Bwa Katonda obufuzi bw'eggulu omusanvu n'ensi, era ewa Katonda y'eri obuddo"
        },
        {
            "chapter": 24,
            "verse": 43,
            "text": "Abaffe tolaba nti mazima Katonda atambuza ebire bwamala naabikungaanya wamu oluvanyuma n'abifuula entuumu olwo n'olaba nga enkuba etonnya okuva mu byo era atonnyesa omuzira okuva waggulu mu nsozi (ez'amazzi agakutte ebitole mu bbanga) n'atuusa n'omuzira ku oyo gwaba ayagadde ate n'aguwonya oyo gwaba ayagadde. Ekitangaala ky'e kimyanso kya byo kumpi kizibe amaaso (g'abantu)"
        },
        {
            "chapter": 24,
            "verse": 44,
            "text": "Katonda akyusakyusa emisana n'ekiro, mazima mu ekyo mulimu e kyokuyiga eri abalina amaaso"
        },
        {
            "chapter": 24,
            "verse": 45,
            "text": "Katonda yatonda buli kiramu nga akiggya mu mazzi, mu byo mulimu ekitambulira ku lubuto lwa kyo, ne mu byo mulimu ekitambulira ku magulu abiri, era mulimu ekitambulira ku ana, Katonda atonda ekyo ky'aba ayagadde. Mazima Katonda muyinza ku buli kintu"
        },
        {
            "chapter": 24,
            "verse": 46,
            "text": "Mazima twassa obubonero obunnyonnyola, bulijjo Katonda alungamya gwaba ayagadde ku kkubo eggolokofu"
        },
        {
            "chapter": 24,
            "verse": 47,
            "text": "(Abannanfusi) bagamba nti tukkirizza Katonda n'omubaka era ne tugonda ate ekitundu ku bo ne kyekyusa oluvanyuma lw'ekyo, era abo si bakkiriza"
        },
        {
            "chapter": 24,
            "verse": 48,
            "text": "Bwe bayitibwa okudda eri Katonda n'omubakawe abe nga alamula wakati wa bwe ogenda okulaba nga ekitundu ku bo bakyawukanako"
        },
        {
            "chapter": 24,
            "verse": 49,
            "text": "Bwe kiba nga amazima gali ku ludda lwa bwe bajja gyali (Nabbi) nga bagonvu"
        },
        {
            "chapter": 24,
            "verse": 50,
            "text": "(Ekibakozesa ekyo) abaffe mu mitima gya bwe mulimu obulwadde oba babuusabuusa (obwa Nabbi bwe), oba batya Katonda n'omubaka we okubasaliriza, si bwekiri abo bbo be beeyisa obubi"
        },
        {
            "chapter": 24,
            "verse": 51,
            "text": "Mazima kyalibadde ekigambo kya bakkiriza (kye bandigambye) wonna we babayitira okudda eri Katonda n'omubakawe abe nga alamula wakati waabwe bandigambye tuwulidde era netugonda era abo bbo be b'okutuuka ku buwanguzi"
        },
        {
            "chapter": 24,
            "verse": 52,
            "text": "Oyo yenna agondera Katonda n'omubakawe n'atya Katonda ne yeeyisa nga Katonda bwayagala abo bbo be bawanguzi"
        },
        {
            "chapter": 24,
            "verse": 53,
            "text": "Era (abannanfusi) balayira Katonda olw'okukkaatiriza ebirayiro bya bwe, nti singa obalagidde (okugenda ku lutabaalo naawe) ddala bajja kugenda naawe, bagambe nti temulayira, okugonda kwa mmwe (kwe mulangirira) kumanyiddwa (nga kwa bulimba). Anti Katonda amanyidde ddala ebyo bye mukola"
        },
        {
            "chapter": 24,
            "verse": 54,
            "text": "Bagambe nti: mugondere Katonda era mugondere omubaka, bwe bagaana mazima (Nabbi) avunaanyizibwa ku ebyo ebyamutikkibwa nga nammwe bwe muvunaanyizibwa ku ebyo ebyabatikkibwa, naye bwe mumugondera mujja kulungama, era omubaka tabanjibwa okugyako okutuusa obubaka okw'olwatu"
        },
        {
            "chapter": 24,
            "verse": 55,
            "text": "Katonda yalagaanyisa abo abakkiriza mu mmwe ne bakola e mirimu emirongoofu nti ajja kubawa obuyinza mu nsi, nga bwe yawa abo abaaliwo oluberyeberye lwa bwe era nti ajja kubanywereza e ddiini yaabwe eyo gye yabasiimira, era oluvanyuma lw'okuwangalira mu kutya ajja kubawaanyisizaamu emirembe, babe nga bansinza nga tebangattako kintu kirala kyonna, oyo yenna akola ekimenya amateeka oluvanyuma lw'ekyo abo nno bo be boonoonyi"
        },
        {
            "chapter": 24,
            "verse": 56,
            "text": "Muyimirizeewo e sswala era mutoole zzaka mugondere n'omubaka mube nga musaasirwa"
        },
        {
            "chapter": 24,
            "verse": 57,
            "text": "Abo abaakaafuwala tosuubira nti bayinza okulemesa (Katonda) mu nsi, obuddo bwa bwe muliro era buddo bubi ddala"
        },
        {
            "chapter": 24,
            "verse": 58,
            "text": "Abange mmwe abakkiriza bateekeddwa okubasaba okuyingira mu biseera bya mirundi esatu abo begyafuna e mikono gya mmwe egya ddyo, n'abo abatannaba kutuuka myaka gya bukulu mu mmwe, (bwe baba nga bayingira gye muli mu biseera ebyo, nabyo) e sswala ya Subuhi nga tennatuuka, ne mu kiseera we mweyambulira engoye zammwe mu ttuntu, n'oluvanyuma lwâ€™e sswala ya Isha, (ebyo) biseera bya mmwe bisatu okubeera obwereere, nga oggyeko ebiseera ebyo, mmwe nabo temulina musango mwena wamu bwe bayingira gye muli nga tebasabye, abantu abo babeetoololeramu ng'abamu musisinkana ba nnammwe, bwatyo (Katonda) bwa bannyonnyola e bigambo anti bulijjo Katonda mumanyi nnyo mugoba nsonga"
        },
        {
            "chapter": 24,
            "verse": 59,
            "text": "Abato mu mmwe bwe batuuka e myaka gy'obukulu bateekwa okusaba okukkirizibwa okuyingira nga bwe basaba abo abakulembedde, bwatyo Katonda bwabannyonnyola ebigambobye, era bulijjo Katonda mumanyi nnyo mugoba nsonga"
        },
        {
            "chapter": 24,
            "verse": 60,
            "text": "N'abannyuka eby'obufumbo mu bakyala abo abatakyalina ssuubi mu kufumbirwa, tebalina kabi obuteebikkirira naye nga tebegyagyama na bya kwenyiriza, era okwessaamu ensa kye kisinga obulungi gye bali, era bulijjo Katonda awulira nnyo mumanyi"
        },
        {
            "chapter": 24,
            "verse": 61,
            "text": "Muzibe talina kibi, n'omulema talina kibi wadde omulwadde talina kibi (nga bbo) namwe temulina kibi okulya mu maka gammwe, oba mu maka ga ba kitammwe, oba mu maka ga ba nnyammwe, oba mu maka ga baganda ba mmwe, oba mu maka ga bannyinammwe, oba mu maka ga ba kitammwe abato oba mu maka ga ba senga mmwe, oba mu maka ga ba kojjammwe oba mu maka ga ba maama ba mmwe abato, oba amaka ge mufuga ebisumuluzo byago, oba amaka ga mukwano gwa mmwe temulina kabi okuliira awamu oba nga mweyawudde yawudde, bwe muyingiranga amayumba mwetoolere â€˜salaamuâ€™, ekyo nga kiramuso eky'omukisa ekirungi ekiva ewa Katonda. Bwatyo Katonda bwabannyonnyola ebigambo (bye) mulyoke mutegeere"
        },
        {
            "chapter": 24,
            "verse": 62,
            "text": "Mazima abakkiriza beebo abakkiriza Katonda n'omubakawe era bwe baba naye ku nsonga ebakwatako bonna tebayinza kuvaawo okugyako nga bamaze kumusaba, mazima abo abakusaba okubakkiriza bagende, abo beebo abakkiriza Katonda n'omubakawe, kale bwe baba bakusabye olw'ezimu ku nsonga zaabwe wa olukusa oyo gwoba oyagadde mu bo era osabe Katonda abawe ekisonyiwo, mazima Katonda musonyiyi nnyo musaasizi"
        },
        {
            "chapter": 24,
            "verse": 63,
            "text": "Temufuulanga engeri gye mukoowoola omubaka nga engeri gye mwekoowoolamu mwekka na mwekka, mazima Katonda amanyi abo abeemulula mu mmwe nga bebbirira, abo abaawukana ku kigambokye bateekeddwa okutya okuba nga batuukwako okugezesebwa oba ebibonerezo ebiruma ennyo"
        },
        {
            "chapter": 24,
            "verse": 64,
            "text": "Abange, mazima bya Katonda yekka ebiri mu ggulu omusanvu n'ensi, mazima amanya ekyo kye mubaako era amanyi olunaku lwe baliddizibwa gyali olwonno abategeeze bye bakola era Katonda amanyidde ddala ebikwata ku buli kintu"
        },
        {
            "chapter": 25,
            "verse": 1,
            "text": "Musukkulumu oyo eyassa Kurâ€™ani ku mudduwe eyawula wakati w'amazima n'obulimba alyoke abeere omutiisa eri ebitonde"
        },
        {
            "chapter": 25,
            "verse": 2,
            "text": "Oyo (Katonda) bubwe yekka obufuzi bw'eggulu omusanvu n'ensi era teyeeteerawo mwana era talina amwegattako mu bufuzi era yatonda buli kintu naakikola olukola olukisaanira"
        },
        {
            "chapter": 25,
            "verse": 3,
            "text": "Ate (abatakkiriza) bamuvaako ne beeteerawo ba katonda abalala abatalina kintu kyonna kye batonda so ng'ate bbo baatondebwa, era nga tebalina buyinza kwetuusaako kabi oba ekirungi, era tebalina buyinza ku kufa wadde ku bulamu wadde ku kuzuukira"
        },
        {
            "chapter": 25,
            "verse": 4,
            "text": "Abaakaafuwala bagamba nti ebigambo (bya Muhammad) tebirina kye biri okugyako okuba nti bulimba bwe yagunjaawo, era abantu abalala ne bamuyamba ku bwo, olwo nno ne baba nga baleese okweyisa obubi n'okutemerera"
        },
        {
            "chapter": 25,
            "verse": 5,
            "text": "Era ne bagamba nti (byayogera) nfumo z'abaasooka, yasaba ne zimuwandiikirwa olwo nno zimusomerwa enkya n'eggulo"
        },
        {
            "chapter": 25,
            "verse": 6,
            "text": "Bagambe nti (Kurâ€™ani) yagissa oyo amanyi ebyama byo mu ggulu omusanvu ne nsi, mazima yye (Katonda) bulijjo musonyiyi musaasizi"
        },
        {
            "chapter": 25,
            "verse": 7,
            "text": "Era baagamba nti: ono mubaka wangeriki alya emmere naatambula mu butale!, singa Malayika yassibwa gyali naabeera mutiisa awamu naye (nga amuyambako)"
        },
        {
            "chapter": 25,
            "verse": 8,
            "text": "Oba eby'obugagga nebissibwa gyali (okuva mu ggulu) oba abe nga alina e nnimiro mwalya. Era abeeyisa ne bagamba nti temulina gwe mugoberera okugyako omusajja omuloge"
        },
        {
            "chapter": 25,
            "verse": 9,
            "text": "Laba engeri gye bakukubira ebifaananyi, olwo nno ne babula, n'olwekyo tebayinza kufuna kkubo libazza (ku mazima)"
        },
        {
            "chapter": 25,
            "verse": 10,
            "text": "Musukkulumu oyo singa aba ayagadde yaalikuteereddewo ebirungi okusinga ebyo, (nga nabyo) g'emalimiro agakulukutiramu emigga era naakuteerawo embiri"
        },
        {
            "chapter": 25,
            "verse": 11,
            "text": "Wabula (ekibaleetera obuzibu kwe kuba nti) balimbisa olunaku lw'enkomerero, ate nga twategekera abalimbisa olunaku lw'enkomerero omuliro Saira"
        },
        {
            "chapter": 25,
            "verse": 12,
            "text": "(Omuliro ogwo) bwe gulibalaba okusinziira ewala baliwulira mu gwo okutokota n'okududuma"
        },
        {
            "chapter": 25,
            "verse": 13,
            "text": "Bwe balisuulibwa mu gwo, nga buli omu asuulibwa mu kifo ekifunda nga balijjiddwa, olwo nno balikaaba yaaye"
        },
        {
            "chapter": 25,
            "verse": 14,
            "text": "Baligambibwa nti temukaaba â€˜yaayeâ€™ mulundi gumu, mukaabe â€˜yaayeâ€™ emirundi mingi"
        },
        {
            "chapter": 25,
            "verse": 15,
            "text": "Bagambe nti ekyo (eky'okuyingira omuliro) kye kirungi oba e jjana ey'olubeerera eyo eyalagaanyisibwa abatya Katonda, egenda kubeera mpeera gye bali era nga buddo"
        },
        {
            "chapter": 25,
            "verse": 16,
            "text": "Muyo bagenda kufuna bye baagala baakubeeramu obugenderevu (ekyo) ku Mukama omulabiriziwo ndagaano erina okukuumwa obutiribiri"
        },
        {
            "chapter": 25,
            "verse": 17,
            "text": "N'olunaku lwalibakungaanya n'ebyo bye basinza ne baleka Katonda alibagamba nti mmwe mwabuza abaddu bange abo oba be baabulwa ekkubo"
        },
        {
            "chapter": 25,
            "verse": 18,
            "text": "Baligamba nti: wasukkuluma Mukama. Tekitugwanirangako kweteerawo bakuumi balala ne tukuvaako, wabula wabeeyagaza ne bakadde baabwe okutuusa lwe beerabira okutendereza ne baba abantu ab'okuzikirira"
        },
        {
            "chapter": 25,
            "verse": 19,
            "text": "(Katonda alibagamba nti) mazima babalimbisizza ku ebyo bye mwogera temusobola kweggyako bibonerezo wadde okutaasibwa, oyo yenna eyeeyisa obubi mu mmwe tumukombesa ku bibonerezo ebikambwe"
        },
        {
            "chapter": 25,
            "verse": 20,
            "text": "Era tetwatuma olubereberye lwo babaka okugyako nga mazima bbo baliira ddala emmere nga batambula ne mu butale, era netufuula abamu ku mmwe ekikemo eri abalala, abaffe munagumiikiriza, bulijjo Mukama omulabiriziwo alabira ddala"
        },
        {
            "chapter": 25,
            "verse": 21,
            "text": "Abo abatasuubira kutusisinkana ne bagamba nti singa twassibwako ba Malayika oba netulaba Mukama omulabirizi waffe, mazima beekuza nnyo mu myoyo gya bwe ne babula olubula oluyitirivu"
        },
        {
            "chapter": 25,
            "verse": 22,
            "text": "Olunaku lwe baliraba ba Malayika tewaliba mawulire ga ssanyu ku lunaku olwo eri aboonoonyi, era (ba Malayika) baligamba nti: kikafuuwe tekigenda kubaawo (omu ku mmwe okuyingira (e jjana)"
        },
        {
            "chapter": 25,
            "verse": 23,
            "text": "Awo nno tulidda ku buli mulimu gwe baakola ne tugufuula olufufugge olufuumuddwa"
        },
        {
            "chapter": 25,
            "verse": 24,
            "text": "Abantu b'o mu jjana ku lunaku olwo be baliba n'obutuulo obulungi, era be baliba n'ebifo ebirungi ebiwummulirwamu"
        },
        {
            "chapter": 25,
            "verse": 25,
            "text": "N'olunaku eggulu lwe liriyatikamu ne riba nga lijjudde ebire, era ba Malayika ne bassibwa olussibwa"
        },
        {
            "chapter": 25,
            "verse": 26,
            "text": "Obufuzi obwa nnamaddala ku lunaku olwo buliba bwa Mukama Katonda ow'ekisa ekingi, lugenda kuba lunaku luzito nnyo ku bakaafiiri"
        },
        {
            "chapter": 25,
            "verse": 27,
            "text": "Era olunaku eyeeyisa obubi lwaliruma engaloze aligamba nti zinsanze, singa nateekawo ekkubo erinnyunga ku Mubaka"
        },
        {
            "chapter": 25,
            "verse": 28,
            "text": "Nga ndabye nze singa ssaafuula gundi w'amukwano"
        },
        {
            "chapter": 25,
            "verse": 29,
            "text": "Mazima yambuza nanzigya ku kubuulirira oluvanyuma lw'okuba nti kwanzijira, anti bulijjo Sitane ayabulira omuntu"
        },
        {
            "chapter": 25,
            "verse": 30,
            "text": "Omubaka aligamba nti ayi Mukama omulabirizi wange, mazima abantu bange Kurâ€™ani eno baagifuula kifulukwa"
        },
        {
            "chapter": 25,
            "verse": 31,
            "text": "Era bwe kityo buli Nabbi twamuteerawo omulabe nga ava mu boonoonyi, era Mukama omulabiriziwo amala okuba nga ye mulungamya era omutaasa"
        },
        {
            "chapter": 25,
            "verse": 32,
            "text": "Abo abaakaafuwala ne bagamba nti singa Kurâ€™ani yassibwa ku ye omulundi gumu, twagissa bwe tutyo (mu bitundu tundu) tube nga tunyweza nayo omutimagwo era ne tugikusomera olusoma (mpola mpola)"
        },
        {
            "chapter": 25,
            "verse": 33,
            "text": "Tebalina lwe bakuleetera kyakulabirako wabula nga tukuleetera amazima n'ennyinyonnyola esinga obulungi"
        },
        {
            "chapter": 25,
            "verse": 34,
            "text": "Abo abaliwalulirwa ku byenyi bya bwe nga batwalibwa mu muliro Jahannama, abo be bali mu kifo ekisinga obubi era be basinga okubula okuva ku kkubo"
        },
        {
            "chapter": 25,
            "verse": 35,
            "text": "Mazima twawa Musa ekitabo ne tumussaako Mugandawe Haruna nga muyambi"
        },
        {
            "chapter": 25,
            "verse": 36,
            "text": "Netugamba nti mwembi mugende eri abantu abaalimbisa ebigambo byaffe, olwo nno ne tubazikiriza oluzikiriza"
        },
        {
            "chapter": 25,
            "verse": 37,
            "text": "N'abantu ba Nuhu bwe baalimbisa ababaka twabazikiririza mu mazzi netubafuula eky'okulabirako eri abantu.Era twategekera abeeyisa obubi ebibonerezo ebiruma"
        },
        {
            "chapter": 25,
            "verse": 38,
            "text": "Era twazikiriza abantu ba Aâ€™di, n'aba Thamud, era ne ba nannyini luzzi, era netuzikiriza n'abantu b'emirembe emirala mingi wakati w'abo"
        },
        {
            "chapter": 25,
            "verse": 39,
            "text": "Buli mulembe ku egyo twabakubiranga ebifaananyi (ebyabo abaabasookawo), era buli bamu ku abo twabazikiriza oluzikirira (olw'obugyemu bwa bwe)"
        },
        {
            "chapter": 25,
            "verse": 40,
            "text": "(Abagatta ku Katonda ebintu ebirala ab'e Makkah baali batambula e gendo zaabwe) mazima baatuuka mu kitundu ekya fukumulwako ebibonerezo ebibi (amayinja agaakuba ab'omulembe gwa Luutu). Abaffe baali tebakiraba (ne beebuulirira) wabula baali tebasuubira kuzuukira"
        },
        {
            "chapter": 25,
            "verse": 41,
            "text": "Era bwe baba bakulabye tebalina ngeri gye bakulaba okugyako ekyokujeeja obujeeja (nga bwe bagamba) nti ono yooyo Katonda gwatumye nga Mubaka"
        },
        {
            "chapter": 25,
            "verse": 42,
            "text": "Ali kumpi nnyo okutubuza nga atujja ku ba katonda baffe singa tunaaba tetunyweredde ku kusinza bbo, era bajja kumanya mu kiseera webanaalabira ebibonerezo ani eyabula okuva ku kkubo (eggolokofu)"
        },
        {
            "chapter": 25,
            "verse": 43,
            "text": "Abaffe olaba oyo afuula okwagalakwe nga ye Katonda we, abaffe ggwe onoobeera ku ye omweyimirize"
        },
        {
            "chapter": 25,
            "verse": 44,
            "text": "Oba olowooza nti abasinga obungi mu bo bawulira ebigambo bya Katonda, oba babitegeera, tebalina kye bali ku ebyo okugyako balinga nsolo, wabula bo be baabula okuva ku kkubo eggolokofu"
        },
        {
            "chapter": 25,
            "verse": 45,
            "text": "Abaffe tolaba Mukama omulabiriziwo engeri gyawanvuyaamu ekisiikirize, singa yayagala yaali kirese nga kiyimiridde mu kifo kimu, ate twafuula enjuba nga y'eraga okubaawo n'okutambula kw'ekisiikirize"
        },
        {
            "chapter": 25,
            "verse": 46,
            "text": "Bwe tumala tukikwata ne tukiggyawo nga tukiggyawo mpola mpola"
        },
        {
            "chapter": 25,
            "verse": 47,
            "text": "Era yye (Katonda) yooyo eyabateerawo ekiro nga kibikka, naabateerawo n'okwebaka nga kuwummula naateekawo obudde obw'emisana nga mwe musaasaanira (olw'okunoonya eky'okulya)"
        },
        {
            "chapter": 25,
            "verse": 48,
            "text": "Era yye yooyo asindika empewo nga zisaasaanya amawulire ag'essanyu (enkuba) nga ekyo kiri wansi wa mikono gya kusaasirakwe, era tussa okuva mu ggulu amazzi amayonjo"
        },
        {
            "chapter": 25,
            "verse": 49,
            "text": "Tube nga tuzza buggya ekitundu ekikaze era tuganywese bingi mu bye twatonda (nga) ebisolo n'abantu bangi"
        },
        {
            "chapter": 25,
            "verse": 50,
            "text": "Era mazima twaginnyonnyola (Kurâ€™ani) mu bo babe nga beebuulirira wabula abantu abasinga obungi ne bagaana era nebakalambirira ku bukaafiiri"
        },
        {
            "chapter": 25,
            "verse": 51,
            "text": "Singa twayagala buli kitundu twandikitumidde omutiisa, (naye twasalawo obeere omubaka eri bonna)"
        },
        {
            "chapter": 25,
            "verse": 52,
            "text": "N'olwekyo togondera bakaafiiri (kozesa Kurâ€™ani) obalwanyise olulwana olw'amanyi"
        },
        {
            "chapter": 25,
            "verse": 53,
            "text": "Era (Katonda) yooyo eyagatta amazzi ag'ennyanja ebbiri (ez'enjawulo), gano malungi nnyo era nga ganywebwa ate nga gali g'amunnyu teganywebwa, era yassa wakati wa gombi ekyawula era ekiziyiza ekigagaana okwetabula"
        },
        {
            "chapter": 25,
            "verse": 54,
            "text": "Era yye yooyo eyatonda omuntu nga amuggya mu mazzi, (mu muntu oyo yennyini) naggyamu ab'oluganda n'abako. Bulijjo Mukama omulabiriziwo muyinza"
        },
        {
            "chapter": 25,
            "verse": 55,
            "text": "(Ate abantu balekawo Katonda) ne basinza ebintu ebirala ebitali Katonda ebyo ebitabagasa era ebitayinza kubatuusaako kabi, era bulijjo omukaafiiri ayamba Sitane mu kulwanyisa Mukama omulabiriziwe"
        },
        {
            "chapter": 25,
            "verse": 56,
            "text": "Era tetwakutuma okugyako nga oli omusanyusa era omutiisa"
        },
        {
            "chapter": 25,
            "verse": 57,
            "text": "Gamba nti: (kino kye nkola) sikibasabaako mpeera (era sirina kye njagala) okugyako oyo asalawo okweteerawo ekkubo erimutwala eri Mukama omulabiriziwe"
        },
        {
            "chapter": 25,
            "verse": 58,
            "text": "Era weekwate ku mulamu oyo atafa, era otendereze ebitendobye. Kimala okuba nti yye amanyidde ddala ebyonoono bya baddube"
        },
        {
            "chapter": 25,
            "verse": 59,
            "text": "Oyo eyatonda eggulu omusanvu n'ensi n'ebiri wakati wa byombi mu nnaku mukaaga oluvanyuma naatereera ku Arishi (Katonda) omusaasizi ow'ekisa ekingi (bwoba oyagala okumumanya) buuza abakenkufu ku bimukwatako"
        },
        {
            "chapter": 25,
            "verse": 60,
            "text": "(Abakaafiiri) bwe bagambibwa nti muvunnamire omusaasizi ow'ekisa ekingi (Katonda), bagamba nti omusaasizi ow'ekisa ekingi oyo yaani! Tumale gavunnamira oyo gwotulagira (nga tetumanyi) ne kibongera kwesamba (ddiini)"
        },
        {
            "chapter": 25,
            "verse": 61,
            "text": "Musukkulumu oyo eyassa mu ggulu ebifo ebibeeramu emmunyeenye, era nassaamu ettaala (enjuba eyaka) n'omwezi oguwa ekitangaala"
        },
        {
            "chapter": 25,
            "verse": 62,
            "text": "Era yye yooyo eyassaawo ekiro n'emisana nga bigoberegana (yabiteerawo) oyo ayagala okwebuulirira oba ayagala okwebaza"
        },
        {
            "chapter": 25,
            "verse": 63,
            "text": "Bo abaddu ba Katonda beebo abatambula ku nsi nga bakkakkamu. Abatategeera bwe boogera nabo (ebintu by'ekiyaaye) bo baddamu nti mirembe"
        },
        {
            "chapter": 25,
            "verse": 64,
            "text": "Era beebo kulwa Mukama omulabirizi waabwe abasula nga bavunnama era abayimirira (nga basaala)"
        },
        {
            "chapter": 25,
            "verse": 65,
            "text": "Era beebo abagamba nti ayi Mukama omulabirizi waffe tuwuguleko ebibonerezo by'omuliro Jahannama anti mazima ebibonerezo byagwo bya lubeerera"
        },
        {
            "chapter": 25,
            "verse": 66,
            "text": "Mazima ggwo kifo era butuulo bubi"
        },
        {
            "chapter": 25,
            "verse": 67,
            "text": "(Abaddu ba Katonda) era beebo bwe baba nga bagabye tebadiibuuda era tebaganiriza, okuwaayo kwa bwe kuli wakati w'ebyo byombi"
        },
        {
            "chapter": 25,
            "verse": 68,
            "text": "Era beebo abatasinza kintu kirala awamu ne Katonda, era abatatta muntu oyo Katonda gwe yaziza okugyako nga waliwo ensonga, era abatayenda, omuntu akola ekimu ku ebyo agenda kusisinkana (e bibonerezo) bye bibi (bye)"
        },
        {
            "chapter": 25,
            "verse": 69,
            "text": "(Si kye kyokka wabula) ebibonerezobye bigenda kubazibwamu ku lunaku lw'enkomerero era waakubituulamu obugenderevu mu ngeri enyoomesa"
        },
        {
            "chapter": 25,
            "verse": 70,
            "text": "Okugyako oyo alyenenya nakkiriza naakola emirimu emirungi. Abo nno Katonda ebibi bya bwe agenda kubawaanyisizaamu ebirungi. Era bulijjo Katonda musonyiyi musaasizi"
        },
        {
            "chapter": 25,
            "verse": 71,
            "text": "Omuntu yenna ayeenenya naakola emirimu emirungi, mazima yye aba yeemenyedde Katonda olw'emenya olwannamaddala"
        },
        {
            "chapter": 25,
            "verse": 72,
            "text": "(Abaddu ba Katonda) era beebo tebawa bujulizi ku bigambo bya bulimba, era bwe bayita mu bifo omukolerwa ebitali bya magezi bayitawo nga beewa ekitiibwa"
        },
        {
            "chapter": 25,
            "verse": 73,
            "text": "Era beebo bwe bajjukizibwa ebigambo bya Mukama omulabirizi waabwe tebabidduka nga ba kiggala oba ba muzibe"
        },
        {
            "chapter": 25,
            "verse": 74,
            "text": "Era beebo abagamba nti ayi Mukama omulabirizi waffe, tuwe nga oggya mu betwafumbiriganwa nabo era nga oggya ne mu zadde lyaffe ekitebenkeza amaaso gaffe, era otufuule abakulembeze baabo abakutya"
        },
        {
            "chapter": 25,
            "verse": 75,
            "text": "Abo nno bagenda kusasulwa nga baweebwa ebifo bya waggulu olw'obugumiikiriza bwe baakola. Nga bali mu byo bagenda kuweebwa ebiramuso ne ssalaamu (eziriva mu ba Malayika)"
        },
        {
            "chapter": 25,
            "verse": 76,
            "text": "Baakubeeramu olubeerera nga butebenkero era butuulo obulungi"
        },
        {
            "chapter": 25,
            "verse": 77,
            "text": "Bagambe (ggwe Muhammad abo abawakanya Katonda) nti Katonda talina kimutawaanya lwa kuba nti temumusaba, mazima mwalimbisa era mu bwangu mujja kutuukibwako e bibonerezo ebyakakata edda ku mmwe"
        }
    ]
}
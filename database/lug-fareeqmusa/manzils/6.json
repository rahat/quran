{
    "manzils": [
        {
            "chapter": 37,
            "verse": 1,
            "text": "Ndayidde ba Malayika abasimbye ennyiriri ennambulukufu"
        },
        {
            "chapter": 37,
            "verse": 2,
            "text": "Olwo nno abo abagoba ebire olugoba (bigende bitonnyese enkuba)"
        },
        {
            "chapter": 37,
            "verse": 3,
            "text": "N'abo abasoma ebigambo ebibuulirira"
        },
        {
            "chapter": 37,
            "verse": 4,
            "text": "Mazima Katonda wa mmwe ddala ali omu"
        },
        {
            "chapter": 37,
            "verse": 5,
            "text": "Mukama omulabirizi we ggulu omusanvu n'ensi n'ebyo ebiri wakati wa byombi era Mukama omulabirizi w'ebuvanjuba (n'e bugwanjuba)"
        },
        {
            "chapter": 37,
            "verse": 6,
            "text": "Mazima ffe twawunda eggulu ly'okunsi n'okulabika obulungi kw'e mmunyeenye (ezirijjudde)"
        },
        {
            "chapter": 37,
            "verse": 7,
            "text": "N'okulikuuma ku buli Sitane kyewaggula"
        },
        {
            "chapter": 37,
            "verse": 8,
            "text": "Tezisobola kuwuliriza bitonde ebya waggulu era zikanyugirwa ebitawuliro okuva ku buli luuyi"
        },
        {
            "chapter": 37,
            "verse": 9,
            "text": "Nga zifuumuulwa emisinde era nga zigenda kufuna ebibonerezo ebitakoma"
        },
        {
            "chapter": 37,
            "verse": 10,
            "text": "Okugyako (Sitane) eyo enyakula ekigambo kyeba enyakudde olwo nno neekasukirirwa ekitawuliro ekibumbujja"
        },
        {
            "chapter": 37,
            "verse": 11,
            "text": "Kale nno babuuze nti bo be bazibu mu kutonda oba ebyo bye twatonda, mazima ffe (bo) twabatonda mu budongo obukwafu"
        },
        {
            "chapter": 37,
            "verse": 12,
            "text": "Wabula gwe weewuunya (ng’okungiriza) ate nga bo bajeeja bujeeja"
        },
        {
            "chapter": 37,
            "verse": 13,
            "text": "Era nga bwe baba babuuliriddwa tebeebuulirira"
        },
        {
            "chapter": 37,
            "verse": 14,
            "text": "Era bwe balaba akabonero konna (mu bubonero bwa Katonda) nga bajeeja"
        },
        {
            "chapter": 37,
            "verse": 15,
            "text": "Era nebagamba nti: kino tekiri okugyako eddogo eryeyolefu"
        },
        {
            "chapter": 37,
            "verse": 16,
            "text": "(Nebongerako nti) bwe tuliba tufudde netufuuka ettaka era netuba magumba ameereere abaffe tulizuukizibwa"
        },
        {
            "chapter": 37,
            "verse": 17,
            "text": "Oba ba kitaffe abaakulembera"
        },
        {
            "chapter": 37,
            "verse": 18,
            "text": "Gamba nti yee (mulizuukizibwa) nga nammwe mukkakkanyiziddwa"
        },
        {
            "chapter": 37,
            "verse": 19,
            "text": "Mazima kyo (ekyo kuzuukira) luliba olufuuwa mu ngombe lumu oligenda okulaba nga bo batunula"
        },
        {
            "chapter": 37,
            "verse": 20,
            "text": "Era baligamba nti zitusanze luno lwe lunaku lw'okusasulwa"
        },
        {
            "chapter": 37,
            "verse": 21,
            "text": "(Ba Malayika baligamba nti) luno lwe lunaku lw'okwawula (wakati wa balongoofu n’aboonoonyi) olwo lwe mwali mulimbisa"
        },
        {
            "chapter": 37,
            "verse": 22,
            "text": "(Ba Malayika baliragirwa nti) mukungaanye abo abeeyisa obubi wamu n'ababafaanana n'ebyo bye baasinzanga"
        },
        {
            "chapter": 37,
            "verse": 23,
            "text": "Nebava ku Katonda olwo nno mubalage ekkubo eridda eri omuliro Jahiimu"
        },
        {
            "chapter": 37,
            "verse": 24,
            "text": "Era nga (temunnabatwala) mubayimirize (mu bbaliro) mazima bo balina okubuuzibwa"
        },
        {
            "chapter": 37,
            "verse": 25,
            "text": "(Olwo nno bagambibwe) nti: mubaddeki lwaki temwetaasa"
        },
        {
            "chapter": 37,
            "verse": 26,
            "text": "Wabula bo ku lunaku olwa leero bagenda kukkiriza (nti tebalina bya kukola kuvvuunuka buzibu bwe balibeeramu)"
        },
        {
            "chapter": 37,
            "verse": 27,
            "text": "Abamu ne boolekera bannaabwe nga bawaanyisiganya ebigambo"
        },
        {
            "chapter": 37,
            "verse": 28,
            "text": "(Abagoberezi) ne bagamba (bebaagoberera) nti mazima mmwe mwalinga mutujjira nga mutuyita ku ddyo"
        },
        {
            "chapter": 37,
            "verse": 29,
            "text": "(Abaagobererwa) baligamba nti nedda wabula temwali bakkiriza"
        },
        {
            "chapter": 37,
            "verse": 30,
            "text": "Era tetwabalinaako buyinza bwonna wabula mwali bantu abeewagguzi"
        },
        {
            "chapter": 37,
            "verse": 31,
            "text": "Olwo nno ekigambo kya Mukama omulabirizi waffe nekitukakatako (fenna) mazima ddala ffe tuteekwa kukomba (ku bibonerezo)"
        },
        {
            "chapter": 37,
            "verse": 32,
            "text": "Twababuza era mazima ddala ffe (okugenda okubabuza) twali babuze"
        },
        {
            "chapter": 37,
            "verse": 33,
            "text": "Mazima bo (ab'emirundi ebiri) bagenda kwegatta mu kibonerezo"
        },
        {
            "chapter": 37,
            "verse": 34,
            "text": "Mazima ffe bwe tutyo bwe tukola aboonoonyi"
        },
        {
            "chapter": 37,
            "verse": 35,
            "text": "Mazima bo bwe baagambibwanga nti tewali kisinzibwa kyonna okugyako Katonda baali nga beekuza"
        },
        {
            "chapter": 37,
            "verse": 36,
            "text": "Nebagamba nti mazima ffe tuyinza okuleka ba katonda baffe ku lw'omuyimbi omulalu"
        },
        {
            "chapter": 37,
            "verse": 37,
            "text": "Nedda (Nabbi Muhammad talinga bwe bagamba) wabula yajja na mazima era n’akakasa ababaka (abaamukulembera)"
        },
        {
            "chapter": 37,
            "verse": 38,
            "text": "Mazima ddala mmwe muli ba kukomba ku bibonerezo ebiruma ennyo"
        },
        {
            "chapter": 37,
            "verse": 39,
            "text": "Era temugenda kusasulwa wabula ebyo bye mwakolanga"
        },
        {
            "chapter": 37,
            "verse": 40,
            "text": "Okugyako abaddu ba Katonda abalondobemu"
        },
        {
            "chapter": 37,
            "verse": 41,
            "text": "Abo baliweebwa ebigabirirwa ebimanyiddwa"
        },
        {
            "chapter": 37,
            "verse": 42,
            "text": "(Biriba) ebibala era nga nebaba nga bo bagabulwa"
        },
        {
            "chapter": 37,
            "verse": 43,
            "text": "Nga bali mu jjana ez'ebyengera"
        },
        {
            "chapter": 37,
            "verse": 44,
            "text": "(Baliba) ku bitanda nga buli bamu boolekedde bannaabwe"
        },
        {
            "chapter": 37,
            "verse": 45,
            "text": "Nga babayisaamu (mu kubagabula) eggiraasi z'ebyo'kunywa eziva mu nsulo ezitakalira"
        },
        {
            "chapter": 37,
            "verse": 46,
            "text": "(Eby'okunywa ebyo) nga byeru ebiriwoomera abanywi"
        },
        {
            "chapter": 37,
            "verse": 47,
            "text": "Tebigenda kubaamu kirumya mutwe era nga bwebatagenda kutamiira olw'okubinywa"
        },
        {
            "chapter": 37,
            "verse": 48,
            "text": "Era baliba balina abakyala ab'amaaso amakkakkamu amanene"
        },
        {
            "chapter": 37,
            "verse": 49,
            "text": "Abakyala abo balibanga amagi ageegenderezebwa obutayatika"
        },
        {
            "chapter": 37,
            "verse": 50,
            "text": "Olwo nno abamu neboolekera bannaabwe nga bawaanyisaganya ebigambo"
        },
        {
            "chapter": 37,
            "verse": 51,
            "text": "Omwogezi (omu) ku bo aligamba nti mazima nze nalina ow'omukwano"
        },
        {
            "chapter": 37,
            "verse": 52,
            "text": "Yalinga angamba nti abaffe ggwe oli mu abo abakakasa"
        },
        {
            "chapter": 37,
            "verse": 53,
            "text": "Nti bwe tulifa netufuuka ettaka n’amagumba ameereere, abaffe tuli baakubalibwa"
        },
        {
            "chapter": 37,
            "verse": 54,
            "text": "Omukozi w’obulungi aligamba nti abaffe mulaba ekiri mu muliro"
        },
        {
            "chapter": 37,
            "verse": 55,
            "text": "Olwo alitunulayo n’amulaba ng’ali mu makkati g’omuliro Jahiimu"
        },
        {
            "chapter": 37,
            "verse": 56,
            "text": "Aligamba nti ndayidde Katonda wabula kata onzikirize"
        },
        {
            "chapter": 37,
            "verse": 57,
            "text": "Singa si byengera bya Mukama omulabirizi wange nnaalibadde mu baleeteddwa (eri omuliro)"
        },
        {
            "chapter": 37,
            "verse": 58,
            "text": "Ate ffe tetukyaddayo nakufa"
        },
        {
            "chapter": 37,
            "verse": 59,
            "text": "Okugyako okufa kwaffe okwasooka era nga tetuli ba kubonerezebwa"
        },
        {
            "chapter": 37,
            "verse": 60,
            "text": "Mazima ekyo ddala kwo kwe kwesiima okusuffu"
        },
        {
            "chapter": 37,
            "verse": 61,
            "text": "(N’olwekyo) ku lw’ebintu nga bino abatakabana baalitakabanye"
        },
        {
            "chapter": 37,
            "verse": 62,
            "text": "Abaffe obwo bwe bugugenyi obulungi oba omuti gwa Zakkuumi"
        },
        {
            "chapter": 37,
            "verse": 63,
            "text": "Twagussaawo nga kikemo eri abeeyisa obubi"
        },
        {
            "chapter": 37,
            "verse": 64,
            "text": "Mazima gwo muti guva ku ntobo ya muliro Jahiimu"
        },
        {
            "chapter": 37,
            "verse": 65,
            "text": "Ebibala byagwo (okumanya bibi) biringa emitwe gya Sitane"
        },
        {
            "chapter": 37,
            "verse": 66,
            "text": "Mazima bo bagenda kugulyako bagenda kujjuza nagwo embuto"
        },
        {
            "chapter": 37,
            "verse": 67,
            "text": "Oluvanyuma bagenda kubongeza ku gwo eby'okunywa ebitabuddwa mu lweje"
        },
        {
            "chapter": 37,
            "verse": 68,
            "text": "Oluvanyuma mazima obuddo bwabwe buli mu muliro Jahiimu"
        },
        {
            "chapter": 37,
            "verse": 69,
            "text": "Mazima bo baasanga bakadde baabwe nga babuze"
        },
        {
            "chapter": 37,
            "verse": 70,
            "text": "N’olwekyo bo mu buwufu bwabwe batwalibwa kantindiggwa"
        },
        {
            "chapter": 37,
            "verse": 71,
            "text": "Era mazima oluberyeberye lwabwe abasinga obungi mu baasooka baabula"
        },
        {
            "chapter": 37,
            "verse": 72,
            "text": "So nga ate twatuma mu bo abatiisa"
        },
        {
            "chapter": 37,
            "verse": 73,
            "text": "Kale tunuulira olabe enkomerero y'abaatiisibwa yali etya"
        },
        {
            "chapter": 37,
            "verse": 74,
            "text": "(Tewali yawona) okugyako abaddu ba Katonda abalondobemu"
        },
        {
            "chapter": 37,
            "verse": 75,
            "text": "Mazima Nuhu yatukoowoola naffe nno twali abaamwanukula obulungi"
        },
        {
            "chapter": 37,
            "verse": 76,
            "text": "Netumuwonya n’abantube akabenje akayitirivu"
        },
        {
            "chapter": 37,
            "verse": 77,
            "text": "Netufuula ezzadde lye nebaba bo nga be basigaddewo"
        },
        {
            "chapter": 37,
            "verse": 78,
            "text": "Netumulekerawo okwogerwako okulungi mu balijja oluvanyuma"
        },
        {
            "chapter": 37,
            "verse": 79,
            "text": "Emirembe gibeere ku Nuhu (n’okwogerwako okulungi) mu bitonde byonna"
        },
        {
            "chapter": 37,
            "verse": 80,
            "text": "Mazima ffe bwe tutyo bwe tusasula abakozi b’obulungi"
        },
        {
            "chapter": 37,
            "verse": 81,
            "text": "Mazima (Nuhu) ali mu baddu baffe abakkiriza aba nnamaddala"
        },
        {
            "chapter": 37,
            "verse": 82,
            "text": "Oluvanyuma twazikiriza abasigadde (abatakkiriza Nuhu)"
        },
        {
            "chapter": 37,
            "verse": 83,
            "text": "Era mazima ddala Ibrahim ali ku nkolaye(Nuhu)"
        },
        {
            "chapter": 37,
            "verse": 84,
            "text": "Kubanga yajja ewa Mukama omulabiriziwe n’omutima omuyonjo"
        },
        {
            "chapter": 37,
            "verse": 85,
            "text": "Bwe yagamba kitaawe n’abantu be nti biki bye musinza"
        },
        {
            "chapter": 37,
            "verse": 86,
            "text": "Ba katonda abajingirire bemwagala nemuleka Katonda"
        },
        {
            "chapter": 37,
            "verse": 87,
            "text": "Olwo Mukama omulabirizi w’ebitonde byonna, ki kye mumulowoozaako"
        },
        {
            "chapter": 37,
            "verse": 88,
            "text": "Olwo nno naatunula olutunula mu munyeenye (nga enkola ya bantube bwe yali)"
        },
        {
            "chapter": 37,
            "verse": 89,
            "text": "(Naagamba nti) mazima nze ndi mulwadde"
        },
        {
            "chapter": 37,
            "verse": 90,
            "text": "Olwo nebamuvaako nebamulekawo"
        },
        {
            "chapter": 37,
            "verse": 91,
            "text": "Olwo nadda ku ba katonda baabwe naalyoka abagamba nti lwaki temulya"
        },
        {
            "chapter": 37,
            "verse": 92,
            "text": "Mwabaaki, nga temwogera"
        },
        {
            "chapter": 37,
            "verse": 93,
            "text": "Olwo kwe kutandika okubatema n’omukono gwe ogwa ddyo"
        },
        {
            "chapter": 37,
            "verse": 94,
            "text": "Olwo (abantu ba Ibrahim bwe baamanya kyakoze) bajja gyali nga banguwa"
        },
        {
            "chapter": 37,
            "verse": 95,
            "text": "(Ibrahim) naagamba nti, musinza ebyo bye mubajja"
        },
        {
            "chapter": 37,
            "verse": 96,
            "text": "So nga Katonda yeeyabatonda mmwe n'ebyo bye mukola"
        },
        {
            "chapter": 37,
            "verse": 97,
            "text": "Nebagamba nti mumuzimbire ekifo (mukikumemu omuliro) olwo nno mumukasuke mu nnabeengeya w’omuliro"
        },
        {
            "chapter": 37,
            "verse": 98,
            "text": "Mu kukola ekyo, baagenderera okumukolera olukwe (bamutte) wabula bbo netubafuula ab'awansi (bwe twalemesa olukwe lwabwe)"
        },
        {
            "chapter": 37,
            "verse": 99,
            "text": "(Awo Ibrahim naasalawo okusenguka) era naagamba nti mazima nze ngenda ewa Mukama omulabirizi wange ajja kunnungamya"
        },
        {
            "chapter": 37,
            "verse": 100,
            "text": "Ayi Mukama omulabirizi wange ngabira (omwana) nga wa mu balongoofu"
        },
        {
            "chapter": 37,
            "verse": 101,
            "text": "Olwo netumusanyusa nti ajja kufuna omwana omulenzi ow'ekisa"
        },
        {
            "chapter": 37,
            "verse": 102,
            "text": "Omwana oyo (Ismail) bwe yatandika okutambula naye (Ibrahim) naagamba nti owange mutabani wange nkirabye lunye mu kirooto mazima nze nga nkusala kale tunula olabe, ogamba ki? (Ismail) naagamba nti owange taata kola ekyo kyolagirwa, Katonda nga ayagadde ojja kunsanga nga ndi mu bagumiikiriza"
        },
        {
            "chapter": 37,
            "verse": 103,
            "text": "Bombi bwe baamala okwewaayo eri (ekiragiro kya Katonda) naamugalamiza nga amuwunzise"
        },
        {
            "chapter": 37,
            "verse": 104,
            "text": "Netumukoowoola nti owange Ibrahim"
        },
        {
            "chapter": 37,
            "verse": 105,
            "text": "Mazima otuukirizza endooto, mazima ffe bwe tutyo bwe tusasula abalongoosa"
        },
        {
            "chapter": 37,
            "verse": 106,
            "text": "Mazima ekyo (ekyatuuka ku Ibrahim n’omwana we) ddala kwe kugezesa okw'olwatu"
        },
        {
            "chapter": 37,
            "verse": 107,
            "text": "Era (Ismail) twamununula n'ensolo ensuffu eyasalibwa"
        },
        {
            "chapter": 37,
            "verse": 108,
            "text": "Netumulekerawo okwogerwako okulungi mu balijja oluvanyuma"
        },
        {
            "chapter": 37,
            "verse": 109,
            "text": "Emirembe gibeere ku Ibrahim"
        },
        {
            "chapter": 37,
            "verse": 110,
            "text": "Bwe tutyo bwe tusasula abalongoosa"
        },
        {
            "chapter": 37,
            "verse": 111,
            "text": "Mazima ye wa mu baddu baffe abakkiriza (abannamaddala)"
        },
        {
            "chapter": 37,
            "verse": 112,
            "text": "Era twamusanyusa n’okumuwa Ishaak nga nabbi nga wa mu balongoofu"
        },
        {
            "chapter": 37,
            "verse": 113,
            "text": "Era twamuwa omukisa netuguwa ne Ishaak era mu zadde lyabwe bombi mwalimu omulongoosa n'yeeyisa obubi ow'olwatu"
        },
        {
            "chapter": 37,
            "verse": 114,
            "text": "Mazima twabunduggula ebyengera ku Musa ne Haruna"
        },
        {
            "chapter": 37,
            "verse": 115,
            "text": "Netubawonya n’abantu baabwe bombi akabenje ak'amaanyi"
        },
        {
            "chapter": 37,
            "verse": 116,
            "text": "Netubataasa nebaba bbo nga bawanguzi"
        },
        {
            "chapter": 37,
            "verse": 117,
            "text": "Bombi twabawa ekitabo ekinnyonnyofu okutangaaza ekkubo"
        },
        {
            "chapter": 37,
            "verse": 118,
            "text": "Era twabalungamya mu kkubo eggolokofu"
        },
        {
            "chapter": 37,
            "verse": 119,
            "text": "Era bombi twabalekerawo okwogerwako okulungi mu balijja oluvanyuma"
        },
        {
            "chapter": 37,
            "verse": 120,
            "text": "Emirembe gibeere ku Musa ne Haruna"
        },
        {
            "chapter": 37,
            "verse": 121,
            "text": "Mazima ffe bwe tutyo bwe tusasula abalongoosa"
        },
        {
            "chapter": 37,
            "verse": 122,
            "text": "Mazima bombi ba mu baddu baffe abakkiriza (abannamaddala)"
        },
        {
            "chapter": 37,
            "verse": 123,
            "text": "Era mazima ddala Elias wa mu babaka"
        },
        {
            "chapter": 37,
            "verse": 124,
            "text": "Jjukira ekiseera bwe yagamba abantu be abaffe temutya (Katonda)"
        },
        {
            "chapter": 37,
            "verse": 125,
            "text": "Musinza ekibumbe ne muleka (Katonda) omutonzi asinga abatonzi bonna"
        },
        {
            "chapter": 37,
            "verse": 126,
            "text": "Katonda ye Mukama omulabirizi wa mmwe era ye Mukama omulabirizi wa bakadde ba mmwe abaasooka"
        },
        {
            "chapter": 37,
            "verse": 127,
            "text": "Ne bamulimbisa n’olwekyo mazima bo baakuleetebwa (babitebye)"
        },
        {
            "chapter": 37,
            "verse": 128,
            "text": "Okugyako abaddu ba Katonda abalondemu"
        },
        {
            "chapter": 37,
            "verse": 129,
            "text": "Era twamulekera okwogerwako obulungi mu balijja oluvanyuma"
        },
        {
            "chapter": 37,
            "verse": 130,
            "text": "Emirembe gibe ku bantu ba Elias"
        },
        {
            "chapter": 37,
            "verse": 131,
            "text": "Mazima ffe bwe tutyo bwe tusasula abalongoosa"
        },
        {
            "chapter": 37,
            "verse": 132,
            "text": "Mazima ye wa mu baddu baffe abakkiriza abannamaddala"
        },
        {
            "chapter": 37,
            "verse": 133,
            "text": "Era mazima Luutu wa mu babaka"
        },
        {
            "chapter": 37,
            "verse": 134,
            "text": "(Jjukira) bwe twamuwonya n’abantube bonna"
        },
        {
            "chapter": 37,
            "verse": 135,
            "text": "Okugyako omukadde (Mukyalawe) eyali mu baasigala"
        },
        {
            "chapter": 37,
            "verse": 136,
            "text": "Oluvanyuma twazikiriza abaasigala"
        },
        {
            "chapter": 37,
            "verse": 137,
            "text": "Era mazima mmwe mubayitako (muyita ku matongo gaabwe) ku makya"
        },
        {
            "chapter": 37,
            "verse": 138,
            "text": "N'ekiro abaffe temutegeera"
        },
        {
            "chapter": 37,
            "verse": 139,
            "text": "Era mazima Yunus wa mu babaka"
        },
        {
            "chapter": 37,
            "verse": 140,
            "text": "Jjukira (bwe yasuulawo omulimu Katonda gwe yamukwasa) naalinnya eryato eryali limaze okutikka"
        },
        {
            "chapter": 37,
            "verse": 141,
            "text": "(Bwe lyasemberera okusaanawo olw'okuba lyali litisse nnyo), olwo nno (Yunus) yeetaba mu kalulu (ak'okusalawo ab'okukasukibwa mu nnyanja, akalulu kaagenda okuggwa) nga ali mu be kakutte (ne bamukasuka mu nnyanja)"
        },
        {
            "chapter": 37,
            "verse": 142,
            "text": "Olwo nno ekyennyanja kwe kumumira nga ye y'anenyezebwa"
        },
        {
            "chapter": 37,
            "verse": 143,
            "text": "Singa mazima ddala teyali mu batendereza (Katonda)"
        },
        {
            "chapter": 37,
            "verse": 144,
            "text": "Yandibadde mu lubuto lwakyo okutuusa ku lunaku lwe balizuukizibwa"
        },
        {
            "chapter": 37,
            "verse": 145,
            "text": "Wabula twamukasuka ku lukalu naye nga yali mulwadde"
        },
        {
            "chapter": 37,
            "verse": 146,
            "text": "Twamumereza ekimera eky'ekiryo (kimusiikirize kimugobeko n'ensowera)"
        },
        {
            "chapter": 37,
            "verse": 147,
            "text": "Era twamutuma eri abantu emitwalo kkumi oba okusingawo"
        },
        {
            "chapter": 37,
            "verse": 148,
            "text": "Bakkiriza, olwo nno netubeeyagaza okutuuka ebbanga eggere"
        },
        {
            "chapter": 37,
            "verse": 149,
            "text": "Kaakano ggwe babuuze (aba Kuraish) nti Mukama omulabiriziwo y'aba n'abawala bo nebaba n’abalenzi"
        },
        {
            "chapter": 37,
            "verse": 150,
            "text": "Oba abaffe bo baaliwo nga tutonda ba Malayika nga bakazi"
        },
        {
            "chapter": 37,
            "verse": 151,
            "text": "Abange mazima mu kutemerera kwabwe batuuka n'okugamba nti"
        },
        {
            "chapter": 37,
            "verse": 152,
            "text": "Katonda yazaala nga ate ddala bo balimba"
        },
        {
            "chapter": 37,
            "verse": 153,
            "text": "(Katonda) asalawo okutwala abawala n'aleka abalenzi"
        },
        {
            "chapter": 37,
            "verse": 154,
            "text": "Mwabaaki mulamula mutya (ebintu)"
        },
        {
            "chapter": 37,
            "verse": 155,
            "text": "Abaffe temwebuulirira"
        },
        {
            "chapter": 37,
            "verse": 156,
            "text": "Oba mulina obujulizi obweyolefu (nga kye kibakozesa ekyo)"
        },
        {
            "chapter": 37,
            "verse": 157,
            "text": "Kale muleete ekiwandiiko kyammwe bwe muba ab'amazima"
        },
        {
            "chapter": 37,
            "verse": 158,
            "text": "(Abatakkiriza) nebateeka oluganda wakati we (Katonda) n'amajinni, nga ate amajinni gamanyi nti mazima ggo gaakuleetebwa (mu maaso ga Katonda gabitebye)"
        },
        {
            "chapter": 37,
            "verse": 159,
            "text": "Katonda musukkulumu ku bye boogera"
        },
        {
            "chapter": 37,
            "verse": 160,
            "text": "Wabula abaddu ba Katonda abalondobemu (anti bbo tebagwa mu kiti kyabo abamwogerako eby'ensimattu)"
        },
        {
            "chapter": 37,
            "verse": 161,
            "text": "Kale nno mazima ddala mmwe n'ebyo bye musinza"
        },
        {
            "chapter": 37,
            "verse": 162,
            "text": "Temusobola mmwe kufiiriza Katonda (ne mumujjako abaddu be)"
        },
        {
            "chapter": 37,
            "verse": 163,
            "text": "Be ppo oyo y'ewokwesonseka omuliro Jahiimu (oyo musobola okumubuza)"
        },
        {
            "chapter": 37,
            "verse": 164,
            "text": "(Ba Malayika ne bagamba nti) era tewali n'omu ku ffe okugyako nga alina ekifo ekimanyiddwa"
        },
        {
            "chapter": 37,
            "verse": 165,
            "text": "Era mazima ffe (bulijjo) ffe tubeera mu nnyiriri (nga tusinza Katonda)"
        },
        {
            "chapter": 37,
            "verse": 166,
            "text": "Era mazima ffe ddala ffe abatendereza (Katonda)"
        },
        {
            "chapter": 37,
            "verse": 167,
            "text": "Newaakubadde nga (abakaafiiri) ddala bagamba nti"
        },
        {
            "chapter": 37,
            "verse": 168,
            "text": "Ddala singa twalina okujjukizibwa nga kuva eri abaasooka"
        },
        {
            "chapter": 37,
            "verse": 169,
            "text": "Twandibadde abaddu ba Katonda abalondobemu"
        },
        {
            "chapter": 37,
            "verse": 170,
            "text": "(Wabula kitalo byonna ebyo bwe byajja nga ne Nabbi Muhammad kwali) baabiwakanya, kale kyaddaaki balimanya"
        },
        {
            "chapter": 37,
            "verse": 171,
            "text": "Mazima kyakulembera ekigambo kyaffe eri abaddu baffe abaatumwa"
        },
        {
            "chapter": 37,
            "verse": 172,
            "text": "Nti mazima bbo ddala be b'okutaasibwa"
        },
        {
            "chapter": 37,
            "verse": 173,
            "text": "Era mazima eggye lyaffe ddala bo be baba abawanguzi"
        },
        {
            "chapter": 37,
            "verse": 174,
            "text": "Kale baveeko okutuusa ekiseera ekigere"
        },
        {
            "chapter": 37,
            "verse": 175,
            "text": "Era batunuulire kyaddaaki baliraba"
        },
        {
            "chapter": 37,
            "verse": 176,
            "text": "Abaffe ebibonerezo byaffe bye basaba bibatuukeko mangu"
        },
        {
            "chapter": 37,
            "verse": 177,
            "text": "Lwe birituuka mu lujja lwabwe galiba makya mabi eri abaaweebwa amawulire agabatiisa (omuliro ne batawulira)"
        },
        {
            "chapter": 37,
            "verse": 178,
            "text": "Era baveeko okutuusa ekiseera ekigere"
        },
        {
            "chapter": 37,
            "verse": 179,
            "text": "Era tunula kyaddaaki baliraba"
        },
        {
            "chapter": 37,
            "verse": 180,
            "text": "Mukama omulabirizi wo, nannyini buyinza musukkulumu Ku ebyo bye boogera"
        },
        {
            "chapter": 37,
            "verse": 181,
            "text": "Era emirembe gibeere ku babaka (ba Katonda)"
        },
        {
            "chapter": 37,
            "verse": 182,
            "text": "Era buli kitendo kya Mukama omulabirizi w'ebitonde"
        },
        {
            "chapter": 38,
            "verse": 1,
            "text": "Swad. Ndayidde Kur’ani ejjudde okujjukiza"
        },
        {
            "chapter": 38,
            "verse": 2,
            "text": "Wabula abaakaafuwala bali mu kwekuza na kuwalaaza mpaka"
        },
        {
            "chapter": 38,
            "verse": 3,
            "text": "Emirembe emeka gye twazikiriza oluberyeberye lwabwe, abaatuuka okukuba ebiwoobe (nga banoonya okutaasibwa), naye nga tewakyali buwonero"
        },
        {
            "chapter": 38,
            "verse": 4,
            "text": "Nebeewuunya okuba nga omutiisa abajjira ng'ava mu bo, era abakaafiiri ne bagamba nti ono mulogo omulimba (awedde emirimu)"
        },
        {
            "chapter": 38,
            "verse": 5,
            "text": "Abaffe abasinzibwa abangi abafudde omu! mazima ekyo kintu ekyewunyisa ennyo"
        },
        {
            "chapter": 38,
            "verse": 6,
            "text": "Ekibinja kya bakungu mu bo nekigenda (nga kikunga abantu) nti: mugende mu maaso era mugumiikirize mulemere ku ba katonda ba mmwe"
        },
        {
            "chapter": 38,
            "verse": 7,
            "text": "Mazima kino (eky'okubaggya ku ba katonda ba mmwe) kkobaane (Muhammad mwayagalira okuyita abaggye ku nsinza yammwe), kino tetukiwulirangako mu nzikiriza (ey'abagoberezi ba Issa) eyasembayo, kino tekiri okugyako kiyiiye (buyiiya)"
        },
        {
            "chapter": 38,
            "verse": 8,
            "text": "Muffe fenna yye (Muhammad) yassiddwaako obubaka! wabula (ekibaleetera obuzibu) lwa kuba bo bali mu kubuusabuusa okubuulirira kwange wabula (bakola ekyo) lwa kuba tebannakomba ku bibonerezo byange"
        },
        {
            "chapter": 38,
            "verse": 9,
            "text": "Oba (kyebava beeyisa bwe batyo) lwakuba balina amawanika g'okusaasira kwa Mukama omulabirizi wo, nantakubwa ku mukono, omugabi"
        },
        {
            "chapter": 38,
            "verse": 10,
            "text": "Oba bo balina obufuzi bw'eggulu omusanvu n'ensi n'ebyo ebiri wakati wa byombi, bwe kiba bwekityo, kale baleke bakozese kyonna kyebasobola bafuneyo byebaagala"
        },
        {
            "chapter": 38,
            "verse": 11,
            "text": "Bo, ggye eriri awo lya kuwangulwa, libalibwa mu bibinja (ebyawangulwa)"
        },
        {
            "chapter": 38,
            "verse": 12,
            "text": "Mazima oluberyeberye lwabwe abantu ba Nuhu ne A-adi ne Farawo nannyini nkondo baalimbisa"
        },
        {
            "chapter": 38,
            "verse": 13,
            "text": "Ne ba Thamud n’abantu ba Luut n’abantu b’omukibira, ebyonno bye bibinja (ebyogeddwaako mu Aya)"
        },
        {
            "chapter": 38,
            "verse": 14,
            "text": "Tewali muntu yenna mwabo okugyako nga yalimbisa ababaka, olwo nno ebibonerezo byange nebikakata (ku bo)"
        },
        {
            "chapter": 38,
            "verse": 15,
            "text": "Era abo tebalindirira okugyako lubwatuka lumu (oluliba olw'amaanyi) nga telwetaaga kuddibwamu mulundi mulala"
        },
        {
            "chapter": 38,
            "verse": 16,
            "text": "Era (abatakkiriza) bagamba nti ayi Mukama omulabirizi waffe twanguyirize omugabo gwaffe (ogw'ebibonerezo) ng'olunaku lw'okubalibwa terunnatuuka"
        },
        {
            "chapter": 38,
            "verse": 17,
            "text": "(Katonda agamba Nabbi Muhammad nti:) gumikiiriza ku bye boogera ojjukire omuddu waffe Dauda eyalina amaanyi amasuffu (awamu n'ekyo) yali adda nnyo eri Katonda"
        },
        {
            "chapter": 38,
            "verse": 18,
            "text": "Mazima ffe twagonza ensozi neziba nga zitendereza awamu naye olweggulo n’obudde nga busaasaana"
        },
        {
            "chapter": 38,
            "verse": 19,
            "text": "Era twagonza n’ebinyonyi nga biri mu bibinja (byabyo) buli kimu ku byo nga kigondera Dauda (nebitendereza nga bwatendereza)"
        },
        {
            "chapter": 38,
            "verse": 20,
            "text": "Era twanyweza obufuzibwe era netumuwa okumanya ensonga n’okusalawo ekituufu ku bigambo ebiba byogeddwa"
        },
        {
            "chapter": 38,
            "verse": 21,
            "text": "Abaffe amawulire g’abaakaayana bwe baawalampa ekisenge (Dauda mweyasinzizanga) gaakutuukako"
        },
        {
            "chapter": 38,
            "verse": 22,
            "text": "Bwe baayingira Dauda weyali naabekanga nebagamba nti: totya (ffe) tuli abakaayana ababiri ng'omu kuffe asobezza munne, kale lamula wakati waffe n’amazima teweekubiira era otulage enkola entuufu"
        },
        {
            "chapter": 38,
            "verse": 23,
            "text": "Mazima muganda wange ono alina endiga kyenda mu mwenda ng’ate nze nnina endiga emu, ate angamba nti gimpe ngikulundire ate nga ansinga ebigambo"
        },
        {
            "chapter": 38,
            "verse": 24,
            "text": "(Dauda) naagamba nti: mazima akuyisizza bubi bwakusabye endiga yo agigatte ku ndigaze, ate nga bangi mu bagatta emirimu basobya bannaabwe, okugyako abo abakkiriza nebakola emirimu emirongoofu wabula ate abo batono, Dauda naamanya nti mazima tumugezesezza neyeegayirira Mukama omulabiriziwe naakutama ku maviivi neyeemenya era nadda eri Katonda"
        },
        {
            "chapter": 38,
            "verse": 25,
            "text": "Olwo nno ekyo netukimusonyiwa, era mazima alina gye tuli ekifo ekyo ku mwanjo n’obuddo obulungi"
        },
        {
            "chapter": 38,
            "verse": 26,
            "text": "Owange Dauda mazima ffe twakufuula omusigire ku nsi, lamula wakati wa bantu mu mazima era togobereranga okwagala (kwo) nekukubuza okuva ku kkubo lya Katonda, mazima abo abaabula nebava ku kkubo lya Katonda, balifuna ebibonerezo ebikakali olw'ebyo ebyabeerabiza olunaku lw'okubalibwa"
        },
        {
            "chapter": 38,
            "verse": 27,
            "text": "Eggulu n'ensi n'ebyo ebiri wakati wa byombi, tetwabitonda nga bya lusaago, eyo ndowooza yaabo abaakaafuwala, kale nno okubonaabona okw'omuliro kuliba ku abo abaakaafuwala"
        },
        {
            "chapter": 38,
            "verse": 28,
            "text": "Oba (basuubira nti) abo abakkiriza nebakola emirimu emirongoofu, tulibayisa nga aboonoona mu nsi, oba abatya Katonda betuliyisa nga aboonoonyi"
        },
        {
            "chapter": 38,
            "verse": 29,
            "text": "(Kur’ani eno) kitabo twakissa gyoli nga kya mukisa babe nga beekenneenya ebigambo byakyo era ab'amagezi agakola babe nga beebuulirira"
        },
        {
            "chapter": 38,
            "verse": 30,
            "text": "Era twagabira Dauda Sulaiman, yali muddu mulungi, (anti) mazima yye yali adda nnyo eri Katonda"
        },
        {
            "chapter": 38,
            "verse": 31,
            "text": "Jjukira bwe yayanjulirwa mu kiseera eky'olweggulo enfaraasi ezirabika obulungi nga ziyimiridde (ate) empenyusi (bwe ziba zidduse)"
        },
        {
            "chapter": 38,
            "verse": 32,
            "text": "Naagamba nti mazima nze nkulembezza okwagala ebirungi ku kutendereza Mukama omulabirizi wange (nenzira mu kutunuulira enfaraasi) okutuusa enjuba lwebuliddeyo"
        },
        {
            "chapter": 38,
            "verse": 33,
            "text": "(Oluvanyuma yagamba nti) muzinkomezeewo, olwo nno naatandika okuzisala amagulu n'ensingo (naasaddaaka ennyama yaazo)"
        },
        {
            "chapter": 38,
            "verse": 34,
            "text": "Era mazima twagezesa Sulaiman netuteeka omubiri (ogutaliimu bulamu) ku nnamulondo ye, (naye) oluvanyuma yeenenya"
        },
        {
            "chapter": 38,
            "verse": 35,
            "text": "Naagamba nti ayi Mukama omulabirizi wange nsonyiwa ongabire obwakabaka obutalisaanira mulala yenna oluvanyuma lwange, (anti) mazima ggwe mugabi"
        },
        {
            "chapter": 38,
            "verse": 36,
            "text": "Olwo nno netumugondeza empewo nga etambula ku lw'ekiragirokye mu ngeri ya mirembe neegenda wonna waaba asazeewo"
        },
        {
            "chapter": 38,
            "verse": 37,
            "text": "Era twamugondeza Sitane (nga mu zo mwalimu) enkugu mu kuzimba n'endala nga zibbira mu nnyanja"
        },
        {
            "chapter": 38,
            "verse": 38,
            "text": "Era nga ne (Sitane) endala zisibiddwa ku njegere (anti zo zaagaana okukola)"
        },
        {
            "chapter": 38,
            "verse": 39,
            "text": "Netumugamba (nti) okwo kwe kugaba kwaffe, kale gabako oba omme (nga bwolaba) awatali kubuuzibwa"
        },
        {
            "chapter": 38,
            "verse": 40,
            "text": "Era mazima (Sulaiman) alina gye tuli ekifo kya ku mwanjo n’obuddo obulungi"
        },
        {
            "chapter": 38,
            "verse": 41,
            "text": "Era jjukira omuddu waffe Ayub bwe yakoowoola Mukama omulabirizi we (naagamba nti) mazima nze Sitane andeEtedde ennaku n’obuzibu (Ayi Mukama nkusaba omponye)"
        },
        {
            "chapter": 38,
            "verse": 42,
            "text": "(Katonda naamugamba nti) samba ettaka n'ekigerekyo awo amazzi negafukula era ne bamugamba nti amazzi gano mannyogovu g'a kunaaba na kunywa (lye ddagala erikuweereddwa)"
        },
        {
            "chapter": 38,
            "verse": 43,
            "text": "Era netumuwa (nga tuzzaawo) abantu be era awamu nabo (netumuwa) abalinga bo (ebyo byonna) nga kusaasira okuva gyetuli era nga kubuulirira eri abo abalina amagezi"
        },
        {
            "chapter": 38,
            "verse": 44,
            "text": "Era (n'alagirwa nti) kwata ekisaaganda ky'obuti olwo nno okimukubise (mukyalawo) anti bwotyo bwe walayira obenga tomenye kilayiro kyo, mazima ffe twamusanga (Ayub) nga mugumiikiriza (yye) muddu mulungi, anti mazima yye adda nnyo eri Katonda"
        },
        {
            "chapter": 38,
            "verse": 45,
            "text": "Era jjukira abaddu baffe Ibrahim ne Ishaak ne Yakub abaalina amaanyi n’okulengera ewala"
        },
        {
            "chapter": 38,
            "verse": 46,
            "text": "Mazima ffe twabaawula n'enkizo ey’okujjukira e nyumba ey’olubeerera (enkomerero)"
        },
        {
            "chapter": 38,
            "verse": 47,
            "text": "Era mazima bo gye tuli ba mu baawule abalondemu"
        },
        {
            "chapter": 38,
            "verse": 48,
            "text": "Era jjukira Ismail ne Eliyasa-a ne Zul kifuli, nabuli omu kwabo wa mu balondemu"
        },
        {
            "chapter": 38,
            "verse": 49,
            "text": "Kuno kujjukiza, era mazima ddala abatya Katonda bagenda kufuna obuddo obulungi"
        },
        {
            "chapter": 38,
            "verse": 50,
            "text": "(Obuddo obwo buliba) Janna ez’emirembe, nga kulwabwe emiryango (gyazo) giriba miggule"
        },
        {
            "chapter": 38,
            "verse": 51,
            "text": "Balibeera beesigamye nga bali mu zo, nga bwe batumya mu zo ebibala ebingi nga bya njawulo n'eby'okunywa"
        },
        {
            "chapter": 38,
            "verse": 52,
            "text": "Era baliba balina abakyala abakkakkamu ab'amaaso ab'emyaka egyenkana"
        },
        {
            "chapter": 38,
            "verse": 53,
            "text": "(Baligambibwa nti) kino (kye mutuseeko) kyekyo kye mwalagaanyisibwa okuweebwa ku lunaku lw'okubalibwa"
        },
        {
            "chapter": 38,
            "verse": 54,
            "text": "Mazima ebyo kwe kugabiririra kwaffe tekuyinza kukalira"
        },
        {
            "chapter": 38,
            "verse": 55,
            "text": "Ekyo kyekyo, naye mazima abeewagguzi balifuna obuddo obubi"
        },
        {
            "chapter": 38,
            "verse": 56,
            "text": "Nga muliro Jahannama gwe balyesonseka naye buliba buliri bubi ddala"
        },
        {
            "chapter": 38,
            "verse": 57,
            "text": "Kino (kye balimu bye bibonerezo ebiruma ennyo) kale balibikombako nga nabyo mazzi agookya n'amasira ag'olusaayisaayi"
        },
        {
            "chapter": 38,
            "verse": 58,
            "text": "Ne (bibonerezo) ebirala ebiringa ebyo ebyengeri ez'ejawulo (nabyo biribatuukako)"
        },
        {
            "chapter": 38,
            "verse": 59,
            "text": "(Buli aboonoonyi abapya lwe banaaleetebwanga mu muliro, nga abasookayo bagambibwa nti:) kino kibinja kyesozze omuliro awamu nammwe (olwo abalisangwamu bagambe nti) abo tebaanirizibwa (tebalina mirembe) mazima bo beesozze muliro"
        },
        {
            "chapter": 38,
            "verse": 60,
            "text": "(Abaagoberera) baligamba (abaasooka) nti wabula mmwe, mmwe mutaanirizibwa, mmwe mwabituleetera, bugenda kuba butuulo bubi"
        },
        {
            "chapter": 38,
            "verse": 61,
            "text": "Baligamba nti: ayi Mukama omulabirizi waffe oyo eyatuleetera bino mwongere ebibonerezo eby'okuba mu muliro nga bibazziddwamu"
        },
        {
            "chapter": 38,
            "verse": 62,
            "text": "Era (aboonoonyi) baligamba nti lwaki tetulaba bantu betwali tubalira mu babi"
        },
        {
            "chapter": 38,
            "verse": 63,
            "text": "Abaffe twabafuula eky'okujeeja (so nga baali balungi) oba amaaso ge gatabalaba"
        },
        {
            "chapter": 38,
            "verse": 64,
            "text": "Mazima ebyo (ebyogeddwa) ddala (okwo kwe kuliba) okuyombagana kw'abantu bo mu muliro"
        },
        {
            "chapter": 38,
            "verse": 65,
            "text": "Bagambe (ggwe Nabbi Muhammad) mazima nze ndi mutiisa era tewali kisinzibwa kyonna mu butuufu okugyako Katonda ali omu nantalemwa"
        },
        {
            "chapter": 38,
            "verse": 66,
            "text": "Mukama omulabirizi w'eggulu omusanvu n'ensi n'ebyo ebiri wakati wa byombi, nantakubwa ku mukono, omusonyiyi ennyo"
        },
        {
            "chapter": 38,
            "verse": 67,
            "text": "Bagambe nti kyo (kye mbagamba) kigambo kikulu ddala"
        },
        {
            "chapter": 38,
            "verse": 68,
            "text": "(Ate) mmwe kye mwawukanako"
        },
        {
            "chapter": 38,
            "verse": 69,
            "text": "Sibangako na kumanya kwonna ku bikwata ku bakungu ab'awaggula webakaayanira, (ba Malayika bwe beemulugunya nga baagala Katonda baaba asindika ku nsi mu kifo kya Adam)"
        },
        {
            "chapter": 38,
            "verse": 70,
            "text": "Ssaatumirwa kirala kyonna okugyako (okuba) nti mazima ddala nze ndi mutiisa ow'olwatu"
        },
        {
            "chapter": 38,
            "verse": 71,
            "text": "Jjukira ekiseera Mukama omulabirizi wo bwe yagamba ba Malayika, nti mazima nze nja kutonda omuntu nga mugya mu kadongo"
        },
        {
            "chapter": 38,
            "verse": 72,
            "text": "Bwe nnaamala okukola engeri nga bwanabeera era nemmufuuwamu omwoyo oguva gyendi, kale mubutame nga mumuvunnamira"
        },
        {
            "chapter": 38,
            "verse": 73,
            "text": "Olwo nno ba Malayika bonna nga bali wamu baavunnama"
        },
        {
            "chapter": 38,
            "verse": 74,
            "text": "Okugyako Ibliis yeekuluntaza naaba mu bakaafiiri"
        },
        {
            "chapter": 38,
            "verse": 75,
            "text": "(Katonda) naagamba nti owange Ibliis kiki ekikugaanye okuvunnamira oyo gwe nnatonda n’omukono gwange abaffe wetwala nti oli wa kitiibwa (okusinga Adam), oba lwakuba nti bulijjo oli mu ba kiwagi ku Katonda"
        },
        {
            "chapter": 38,
            "verse": 76,
            "text": "(Ibliis) naagamba nti: nze mmusinga, wantonda mu muliro ate (yye) noomutonda mu kadongo"
        },
        {
            "chapter": 38,
            "verse": 77,
            "text": "(Katonda) naagamba nti: kale gifulume (e jjana) mazima ggwe ogobeddwa (era oli mukolimire)"
        },
        {
            "chapter": 38,
            "verse": 78,
            "text": "Era mazima okakaseeko ekikolimo kyange okutuusa ku lunaku lw'okusasulwa"
        },
        {
            "chapter": 38,
            "verse": 79,
            "text": "(Ibliis) naagamba nti: ayi Mukama omulabirizi wange nindiriza okutuusa ku lunaku lwe balizuukizibwa"
        },
        {
            "chapter": 38,
            "verse": 80,
            "text": "(Katonda) naagamba nti: mazima ggwe oli mu balindiriziddwa"
        },
        {
            "chapter": 38,
            "verse": 81,
            "text": "Okutuuka ku lunaku olw'ekiseera ekimanyiddwa"
        },
        {
            "chapter": 38,
            "verse": 82,
            "text": "(Ibliis) naagamba nti: ndayira ekitiibwa kyo njakubabuliza ddala bonna"
        },
        {
            "chapter": 38,
            "verse": 83,
            "text": "Okugyako abaddu bo abalondobemu mu bo"
        },
        {
            "chapter": 38,
            "verse": 84,
            "text": "(Katonda) naagamba nti: ago nno g'emazima, era nga bulijjo njogera mazima"
        },
        {
            "chapter": 38,
            "verse": 85,
            "text": "Ddala ngenda kujjuza omuliro Jahannama (nga nguteekamu) ggwe n'abo bonna abakugondera mu bo"
        },
        {
            "chapter": 38,
            "verse": 86,
            "text": "Gamba (ggwe Muhammad nti ekyokubatuusaako obubaka) sikibasabirako mpeera, era nga bwe ssiri mu beetumiikiriza"
        },
        {
            "chapter": 38,
            "verse": 87,
            "text": "(Kur’ani) yyo teri okugyako okuba nti kya kubuulirira eri ebitonde"
        },
        {
            "chapter": 38,
            "verse": 88,
            "text": "Era ekigambo kyayo mujja kukimanyira ddala oluvanyuma lw'ekiseera kitono"
        },
        {
            "chapter": 39,
            "verse": 1,
            "text": "Okussa ekitabo kino (Kur’ani) kuva ewa Katonda nantakubwa ku mukono, mugoba nsonga"
        },
        {
            "chapter": 39,
            "verse": 2,
            "text": "Mazima ffe twassa gyoli ekitabo mu butuufu. Kale sinza Katonda nga eddiini yonna ogikola ku lulwe yekka"
        },
        {
            "chapter": 39,
            "verse": 3,
            "text": "Abange eddiini ensengejje ya Katonda yekka bo abamuvaako ne beeteerawo abakuumi abalala (nga bagamba nti:) tetubasinza okugyako lwa kutusembeza kumpi ne Katonda, mazima Katonda agenda kulamula wakati waabwe mwebyo bo bye baawukanamu, mazima Katonda talungamya muntu oyo omulimba awalaaza empaka"
        },
        {
            "chapter": 39,
            "verse": 4,
            "text": "Singa Katonda yayagala kweteerawo mwana yaalibadde alonda ekyo kyayagadde mwebyo byatonda, naye wabula musukkulumu nnyo (teyeetaaga mwana) yye ye Katonda ali omu nantalemwa"
        },
        {
            "chapter": 39,
            "verse": 5,
            "text": "Yatonda eggulu omusanvu n'ensi mu butuufu, abikka ekiro ku misana nga bwabikka emisana ku kiro, era yagonza enjuba n'omwezi, buli kimu kyakutambula okumala ebbanga eggere, abange yye (Katonda) ye nantakubwa ku mukono, omusonyiyi ennyo"
        },
        {
            "chapter": 39,
            "verse": 6,
            "text": "Katonda yabatonda nga abaggya mu muntu omu oluvanyuma naggya mu ye mukyala we, era naabawa mu bisolo eby'omumaka emitindo munaana, abatondera mu mbuto za ba nnyammwe, nga kuba kutonda luvannyuma lwa kutonda, nga muli mu bizikiza bisatu, oyo nno ye Katonda, Mukama omulabirizi wa mmwe, obufuzi bwonna bubwe tewali kisinzibwa (mu butuufu) okugyako yye, kale ate mukyusibwa mutya"
        },
        {
            "chapter": 39,
            "verse": 7,
            "text": "Bwemukaafuwala, mazima Katonda talina kyeyeetaaga ku mmwe era tayagaliza baddu be bukaafiiri, naye bwe mwebaza (ekyo) akibasiimako, era omwoyo omwonoonyi tegugenda kwetikka bibi bya mulala, oluvanyuma obuddo bwa mmwe buli eri Mukama omulabirizi wa mmwe, olwo nno naabamanyisa ebyo bye mwakolanga (anti) mazima yye amanyidde ddala ebiri mu bifuba"
        },
        {
            "chapter": 39,
            "verse": 8,
            "text": "Akabi bwe katuuka ku muntu asaba Mukama omulabiriziwe ng'amwenenyeza, oluvanyuma bwamuwa ekyengera kyonna okuva gyali, nga yeerabira oyo gwe yali asaba mu kusooka olwo nno nassa ku Katonda abasinzibwa abalala, abe nga abuza (abantu) okubaggya ku kkubo lye (Katonda). Gamba nti weeyagale katono n'obukaafiiri bwo, (anti) mazima ggwe oli wa mu bantu bo mu muliro"
        },
        {
            "chapter": 39,
            "verse": 9,
            "text": "Abaffe oyo asinza mu biseera by'ekiro nga avunnama era ng'ayimirira (ng'asaala) nga atya olunaku lw'enkomerero ate nga asuubira okusaasira kwa Mukama omulabiriziwe, (oyo yenkana n'atakola ekyo) gamba (ggwe Nabbi Muhammad) nti abaffe abamanyi n'abatamanyi benkana? mazima (abamanyi enjawulo eyo) era nga beebuulirira be ba nannyini magezi amatuufu"
        },
        {
            "chapter": 39,
            "verse": 10,
            "text": "Gamba (ggwe Nabbi Muhammad) nti abange mmwe abaddu bange abakkiriza, mutye Mukama omulabirizi wa mmwe, balina abo abakola obulungi mu bulamu buno obwo ku nsi obulungi (nga bakyali ku nsi, ne mu bulamu obw'oluvanyuma) era ensi ya Katonda ngazi (muyinza okusenguka ku lw'okusinza Katonda wa mmwe mu mirembe) so nga bo ababa bagumiikirizza (ne batasenguka) baliweebwa empeera yaabwe awatali kubalirira"
        },
        {
            "chapter": 39,
            "verse": 11,
            "text": "Gamba (ggwe Nabbi Muhammad) mazima nze nnalagirwa okusinza Katonda, ng'eddiini ngikola ku lulwe yekka"
        },
        {
            "chapter": 39,
            "verse": 12,
            "text": "Era nnalagirwa mbe nga nze nsoose okuba mwabo abasiramuse"
        },
        {
            "chapter": 39,
            "verse": 13,
            "text": "Gamba ggwe (Nabbi Muhammad) nti mazima nze ntya singa mba njeemedde Mukama omulabirizi wange (okutuukibwako) ebibonerezo by'olunaku oluzibu"
        },
        {
            "chapter": 39,
            "verse": 14,
            "text": "Gamba nti nsinza Katonda, ng'eddiini yange ngikola ku lulwe yekka"
        },
        {
            "chapter": 39,
            "verse": 15,
            "text": "Kale mmwe musinze ebyo bye muba mwagadde ebitali yye, era gamba nti mazima abantu ab'okufaafaaganirwa beebo abagenda okufaafaaganirwa emyoyo gyabwe n’abantu baabwe ku lunaku lw'enkomerero, abange okwo nno kwe kufaafaaganirwa okweyolefu"
        },
        {
            "chapter": 39,
            "verse": 16,
            "text": "Balina waggulu waabwe emizingo gy’omuliro ate nga ne wansi waabwe eriyo emizingo emirala. Ekyo nno Katonda atiisa nakyo abaddube nga abagamba nti: abange baddu bange kale muntye"
        },
        {
            "chapter": 39,
            "verse": 17,
            "text": "Ate abo abeesamba okusinza ebisinzibwa eby'obulimba nebadda eri Katonda balina amawulire ag'essanyu n'olwekyo sanyusa abaddu bange"
        },
        {
            "chapter": 39,
            "verse": 18,
            "text": "Abo abawulira ebigambo nebagoberera ebisinga obulungi mu byo, abo beebo Katonda be yawa obulungamu, era abo bo be ba nannyini magezi amatuufu"
        },
        {
            "chapter": 39,
            "verse": 19,
            "text": "Abaffe oyo gwekikakaseeko ekigambo ky'ebibonerezo (olw'okwonoonekakwe oyinza okumulungamya!) abaffe ggwe oyinza okutaasa oyo ali mu muliro"
        },
        {
            "chapter": 39,
            "verse": 20,
            "text": "Naye abo abatya Mukama omulabirizi waabwe balina e nyumba ezaakalina nga waggulu waazo ate wazimbiddwayo e nyumba endala, ng'emigga gikulukutira mu zo, (eyo) nga ndagaano ya Katonda (ate) nga Katonda tayawukana ku ndagaano"
        },
        {
            "chapter": 39,
            "verse": 21,
            "text": "Abaffe tolaba nti mazima Katonda assa okuva waggulu amazzi naagakulukusiza mu mifuleggye egiri mu ttaka, oluvanyuma ameza nago ebibala eby'amabala ag'enjawulo, oluvanyuma bikala (ebibadde ebyakiragala) n'obiraba nga bifuuse bya kyenvu, oluvanyuma abifuula ebisubi ebikutusekutuse. Mazima mu ekyo mulimu okujjukiza eri abalina amagezi"
        },
        {
            "chapter": 39,
            "verse": 22,
            "text": "Abaffe oyo Katonda gwayanjululiza obusiraamu ekifuba kye, olwo nno yye naaba nga ali ku kitangaala ekiva eri Mukama omulabirizi we (afaanana n'oyo alina omutima omukakanyavu!) okubonaabona kuli kwabo abakakanyavu b’emitima gyabwe egiva ku kutendereza Katonda, abo bali mu bubuze obw'olwatu"
        },
        {
            "chapter": 39,
            "verse": 23,
            "text": "Katonda yassa ebigambo ebisinga obulungi (Kur’ani) nga kitabo ekirina ebigambo ebifaanagana (naye nga tebikontana) nga kiddingana ensonga (awatali kukooyesa awulira) gyesisiwala ku lwakyo emibiri gyabo abatya Mukama omulabirizi waabwe (bwekyogera ebigambo ebyogera ku bibonerezo) oluvanyuma emibiri gyabwe n'emitima gyabwe gikkakkana bwe giba giwulidde ebigambo ebyogera ku Katonda (n'okusaasira kwe) ekyo (ekitabo Kur’ani) kulungamya kwa Katonda alungamya nakyo oyo gwaba ayagadde, oyo yenna Katonda gwabuza tayinza kufuna mulungamya"
        },
        {
            "chapter": 39,
            "verse": 24,
            "text": "Abaffe oyo aligezaako okuwonya ekyenyikye ku bibonerezo by'olunaku lw'enkomerero (ayinza okufaanana n'oyo aliwona yenna olw'emirimu gye emirungi), era abeeyisa obubi baligambibwa nti: mukombe (ku bukaawu) bwebyo bye mwakolanga"
        },
        {
            "chapter": 39,
            "verse": 25,
            "text": "Abo abaabakulembera baalimbisa (nga nabo bwe balimbisa) olwo nno ebibonerezo nebibajjira okuva webaali tebasuubira"
        },
        {
            "chapter": 39,
            "verse": 26,
            "text": "Olwo nno Katonda naabakombesa ku buswavu mu bulamu obw'ensi ate nga ebibonerezo by'enkomerero bye bisinga obukakali singa baali bamanyi"
        },
        {
            "chapter": 39,
            "verse": 27,
            "text": "Mazima tukubidde abantu mu Kur’ani eno buli kifaananyi babe nga beebuulirira"
        },
        {
            "chapter": 39,
            "verse": 28,
            "text": "Kur’ani (twagissa) nga eri mu luwarabu nga teriimu bukyamu bwonna babe nga batya Katonda"
        },
        {
            "chapter": 39,
            "verse": 29,
            "text": "Katonda yakuba ekifaananyi ky'omusajja (omuddu) ng'aliko bakamaabe bangi abakaayana (n'atamanya ani gwasooka okuweereza) n’omusajja omulala (omuddu) nga wa muntu omu, abaffe mu kulaba bafaanana. Ebitendo byonna bya Katonda wabula abasinga obungi mu bo tebamanyi"
        },
        {
            "chapter": 39,
            "verse": 30,
            "text": "Mazima ggwe (Nabbi Muhammad) ojja kufa era mazima ddala nabo baakufa"
        },
        {
            "chapter": 39,
            "verse": 31,
            "text": "Oluvanyuma mazima mmwe (mwenna wamu) mugenda kuwozanganya ewa Mukama omulabirizi wa mmwe ku lunaku lw'enkomerero"
        },
        {
            "chapter": 39,
            "verse": 32,
            "text": "Ani eyeeyisa obubi okusinga oyo ayogera obulimba ku Katonda! era naalimbisa amazima bwe gaamujjira (yeeyinula ki?) abaffe mu muliro Jahannama temuli nfo za bakaafiiri"
        },
        {
            "chapter": 39,
            "verse": 33,
            "text": "Ate oyo eyaleeta amazima era n’agakkiririzaamu, abo bo be batya Katonda"
        },
        {
            "chapter": 39,
            "verse": 34,
            "text": "Balifuna bye baagala ewa Mukama omulabirizi waabwe eyo y'empeera ya balongoosa"
        },
        {
            "chapter": 39,
            "verse": 35,
            "text": "Katonda abe nga abasonyiwa ebibi ebyo bye baakola, era abasasule empeera yaabwe olw'ebirungi ebyo bye baali bakola"
        },
        {
            "chapter": 39,
            "verse": 36,
            "text": "Abaffe Katonda tamala muddu we, balyoke batuuke okukutiisatiisa n'abo abatali yye, oyo yenna Katonda gwabuza tagenda kufuna mulungamya"
        },
        {
            "chapter": 39,
            "verse": 37,
            "text": "Oyo yenna Katonda gwalungamya tabaako amubuza, abaffe Katonda ssi ye nantakubwa ku mukono asobola okubonereza abo (abeeyisa obubi mu baddube)"
        },
        {
            "chapter": 39,
            "verse": 38,
            "text": "Singa obabuuza nti ani yatonda eggulu omusanvu n'ensi, ddala bajja kugamba nti Katonda, bagambe nti abaffe (mmwe) mulaba nti ebyo bye musaba nemuleka Katonda singa Katonda aba anjagalizza akabi byo bisobola okugyawo akabiike, oba singa aba anjagalizza kusaasira (kirungi) abaffe byo bisobola okuziyiza okusaasira kwe, gamba nti Katonda ammala (era bulijjo) abaagala ow'okwesiga ye yekka gwe beesiga"
        },
        {
            "chapter": 39,
            "verse": 39,
            "text": "Bagambe nti: abange bantu bange mukolere ku nkola yammwe, mazima nze nkola (ku nkola eyange) luliba olwo nemumanya"
        },
        {
            "chapter": 39,
            "verse": 40,
            "text": "Ani ebibonerezo gwe birijjira nga bimuswaza era naatuukwako ebibonerezo eby'olubeerera"
        },
        {
            "chapter": 39,
            "verse": 41,
            "text": "Mazima ffe twassa ku ggwe ekitabo eky'amazima nga kya bantu bonna oyo alungama aba yeerungamidde, ate oyo abula, ekibi ky'okubulakwe kidda gyali, era ggwe toli mukuumi ku bo"
        },
        {
            "chapter": 39,
            "verse": 42,
            "text": "Katonda yaatuusa entuuko z'emyoyo bwe gituuka okuva mu mibiri gyagyo, n'ogwo oguba tegufiiridde mu tulo twagwo (guba mu mikono gye) olwo nno gwaba asazeewo nti agwetaaga gufe naagutwala, ate omulala naaguleka okumala ebbanga eggere mazima mu ekyo mulimu eby'okuyiga eri abo abafumiitiriza"
        },
        {
            "chapter": 39,
            "verse": 43,
            "text": "Oba (ekibayinula) kuba nti baleka Katonda ne beeteerawo abawolereza! bagambe nti: (bwe gutyo bweguba) newaakubadde nga (abawolereza abo) tebafuga kintu kyonna era nga tebategeera"
        },
        {
            "chapter": 39,
            "verse": 44,
            "text": "Bagambe nti: okuwolereza kwonna kuli mu mikono gya Katonda (anti) bubwe yekka obufuzi bw'eggulu omusanvu n'ensi oluvanyuma gyali gye mulizzibwa"
        },
        {
            "chapter": 39,
            "verse": 45,
            "text": "Katonda bwaba nga ayogeddwako yekka (n'atagattibwako kintu kirala) emitima gyabo abatakkiriza nkomerero gyenyinyimbwa, naye singa abatali yye boogerwako ogenda okulaba nga bo (abagatta ebintu ebirala ku Katonda) basanyuukirira"
        },
        {
            "chapter": 39,
            "verse": 46,
            "text": "Gamba nti ayi Mukama omutonzi w'eggulu omusanvu n'ensi, omumanyi w'ebikusike n'ebirabwako, ggwe oliramula wakati wa baddu bo mu ebyo bye baali baawukanamu"
        },
        {
            "chapter": 39,
            "verse": 47,
            "text": "Singa ddala ebyo ebiri mu nsi byonna n'ebirala ebiringa byo nga byabo abeeyisa obubi bandiyagadde okwenunula nabyo okuwona obuzibu bwe bibonerezo byo lunaku lw'enkomerero n'olwokuba nti baliba bamaze okulaba okuva ewa Katonda ebyo bye baali batasuubira"
        },
        {
            "chapter": 39,
            "verse": 48,
            "text": "Era ne bibeeyoleka ebibi by'ebyo bye baakola era ne bibeetooloola ebyo bye baalinga bajeeja"
        },
        {
            "chapter": 39,
            "verse": 49,
            "text": "Omuntu bwatuukibwako akabi olwo nno nga atusaba oluvanyuma bwe tumugabira ekyengera kyonna okuva gye tuli, agamba nti mazima kyampebwa lwa kumanya (kwange) wabula (si bwe kiri) kyo kikemo naye ddala abasinga obungi mu bo tebamanyi"
        },
        {
            "chapter": 39,
            "verse": 50,
            "text": "Mazima (ekigambo kye kimu ekyo) baakyogera abo abaabakulembera (naye) tebyabagasa ebyo bye baakolanga"
        },
        {
            "chapter": 39,
            "verse": 51,
            "text": "Olwo nno obubi bw'ebyo bye baakola ne bubatuukako n'abo bonna abeeyisa obubi mu bano, bajja kutuukibwako obubi bw'ebyo bye baakola ate era tebagenda kulemesa (Katonda ku bakola kyaliba ayagadde)"
        },
        {
            "chapter": 39,
            "verse": 52,
            "text": "Abaffe tebamanyi nti mazima Katonda ayanjuluza riziki eri oyo gwaba ayagadde ate oluusi naafunza, mazima mu ekyo mulimu ebyokuyiga eri abantu abakkiriza"
        },
        {
            "chapter": 39,
            "verse": 53,
            "text": "Bagambe nti: abange baddu bange abo abayitiriza okwonoona ku myoyo gyabwe temuggwangamu ssuubi ku kusaasira kwa Katonda, mazima Katonda asonyiwa ebyonoono byonna, mazima yye ye musonyiyi ennyo omusaasizi ennyo"
        },
        {
            "chapter": 39,
            "verse": 54,
            "text": "Era mwemenye mudde ewa Mukama omulabirizi wa mmwe era mweweeyo gyali, nga ebibonerezo tebinnabajjira ate ne muba nga temuli ba kutaasibwa"
        },
        {
            "chapter": 39,
            "verse": 55,
            "text": "Era mugoberere ebirungi ebyo ebyassibwa gye muli nga biva ewa Mukama omulabirizi wa mmwe oluberyeberye nga ebibonerezo tebinnaba kubajjira ekibwatukira nga na mmwe temumanyi"
        },
        {
            "chapter": 39,
            "verse": 56,
            "text": "Omuntu aleme kutuuka kugamba nti zinsanze ku lw'ebyo bye nnayonoona ku bikwata ku Katonda era nga ddala nnali ku nsi mu banyooma"
        },
        {
            "chapter": 39,
            "verse": 57,
            "text": "Oba ogambe nti singa mazima Katonda yannungamya naalibadde mu batya (Katonda)"
        },
        {
            "chapter": 39,
            "verse": 58,
            "text": "Oba bwoliraba ebibonerezo oligamba nti ddala singa nnina okuzzibwayo nembeera mu balongoosa"
        },
        {
            "chapter": 39,
            "verse": 59,
            "text": "(olyanukulwa nti) nedda ebigambo byange byakujjira n'obirimbisa era neweekuza nooba owo mu bakaafiiri"
        },
        {
            "chapter": 39,
            "verse": 60,
            "text": "Era ku lunaku lw'enkomerero abo abaayogera obulimba ku Katonda oliraba ebyenyi byabwe nga biddugadde (ate lwaki tebaliba batyo!), abaffe mu muliro Jahannama temuli nfo zaabo abeekuza"
        },
        {
            "chapter": 39,
            "verse": 61,
            "text": "Era Katonda agenda kuwonya abo abaamutya nga abawa okwesiima kwabwe (olw'ejjana gyalibayingiza). Akabi (k’ebibonerezo) tekagenda kubatuukako era bo ssi baakunakuwala"
        },
        {
            "chapter": 39,
            "verse": 62,
            "text": "Katonda, ye mutonzi wa buli kintu era yye, ye mutambuza wa buli kintu"
        },
        {
            "chapter": 39,
            "verse": 63,
            "text": "Era yaalina ebiyimiriddeko entambula y'eggulu omusanvu n'ensi, ate abo abaawakanya ebigambo bya Katonda, abo bo be b'okufaafaaganirwa"
        },
        {
            "chapter": 39,
            "verse": 64,
            "text": "Bagambe (ggwe Nabbi Muhammad) nti: abange mmwe abatamanyi, ebitali Katonda bye mundagira mbe nga nsinza"
        },
        {
            "chapter": 39,
            "verse": 65,
            "text": "Ate nga mazima watumirwa obubaka n'eri abo abaakukulembera (nti) singa ogatta ku Katonda ebintu ebirala emirimu gyo gya kwonoonekera ddala, era ojja kubeerera ddala mu bafaafaaganiddwa"
        },
        {
            "chapter": 39,
            "verse": 66,
            "text": "Wabula Katonda gwoba osinza era obe mu beebaza"
        },
        {
            "chapter": 39,
            "verse": 67,
            "text": "(Abagatta ku Katonda ebintu ebirala) Katonda tebamussa mu kifo kimusaanira, so nga ensi yonna eriba mu kibatu kye ku lunaku lw'enkomerero, nga eggulu omusanvu gazingiddwa mu mukono gwe ogwa ddyo, musukkulumu era wa waggulu ku ebyo bye bamugattako"
        },
        {
            "chapter": 39,
            "verse": 68,
            "text": "Engombe erifuuyibwa, ebiri mu ggulu omusanvu n'ebyo ebiri mu nsi nebizikirira, okugyako ekyo Katonda kyaliba ayagadde, oluvanyuma erifuuyibwa omulundi omulala oligenda okulaba nga beesiimbye (bwa ntoogo) batunula"
        },
        {
            "chapter": 39,
            "verse": 69,
            "text": "Ensi egenda kwakaayakana olw'ekitangaala kya Mukama omulabirizi waayo, ebitabo (by’emirimu gya baddu) bissibwewo, ba Nabbi n’abajulizi (ba Malayika abawandiika emirimu gya baddu) baleetebwe era balamulwe mu mazima era bo tebagenda kulyazaamaanyizibwa"
        },
        {
            "chapter": 39,
            "verse": 70,
            "text": "Buli mwoyo gulisasulwa mu bujjuvu ebyo bye gwakola, anti bulijjo Katonda amanyidde ddala ebyo bye bakola"
        },
        {
            "chapter": 39,
            "verse": 71,
            "text": "Abo abaakaafuwala balikunguzzibwa okutwalibwa mu muliro Jahannama nga bali mu bibinja, olwo nno bwe baligutuukako emiryango gyagwo nga giggulwawo, era abakuumi baagwo babagambe nti, abaffe tebaabajjira ababaka nga bava mu mmwe!, nga babasomera ebigambo bya Mukama omulabirizi wa mmwe era nebabatiisa okusisinkana olunaku lwa mmwe luno? baligamba nti weewaawo (batujjira naye twabalimbisa) naye ekigambo ky’ebibonerezo kimaze okukakata ku bakaafiiri"
        },
        {
            "chapter": 39,
            "verse": 72,
            "text": "Baligambibwa nti muyingire emiryango gy’omuliro Jahannama nga muli bakutuula mu gwo bugenderevu, nagwo kifo kibi eri abeekuza"
        },
        {
            "chapter": 39,
            "verse": 73,
            "text": "Abo abatya Mukama omulabirizi waabwe balitwalibwa eri e jjana nga bali mu bibinja, olwo nno bwe baligituukako n’emiryango gyayo negiggulwa, n’abakuumi baayo nebabagamba nti emirembe gibe ku mmwe mwakola bulungi (nga muli ku nsi) kale muyingire, mugenda kutuulamu, bugenderevu"
        },
        {
            "chapter": 39,
            "verse": 74,
            "text": "Baligamba nti ebitendo byonna bya Katonda oyo atutuukiririzza endagaano ye, naatusikiza ettaka (lyo mu jjana) nga tweyagalira mu jjana wonna wetwagala nga kyo kyengera kya mpeera ya bakozi"
        },
        {
            "chapter": 39,
            "verse": 75,
            "text": "Oliraba ba Malayika nga babugirizza amabbali ga Arish nga batendereza ebitendo bya Mukama omulabirizi waabwe, (ebyo byonna) abaddu baliba balamuddwa mu bwenkanya era walirangirirwa nti ebitendo byonna bya Katonda omulabirizi w'ebitonde byonna"
        },
        {
            "chapter": 40,
            "verse": 1,
            "text": "Ha Miim"
        },
        {
            "chapter": 40,
            "verse": 2,
            "text": "Okussa ekitabo (kino Kur’ani) kuva wa Katonda nantakubwa ku mukono, omumanyi ennyo"
        },
        {
            "chapter": 40,
            "verse": 3,
            "text": "Omusonyiyi we byonoono, era akkiriza okwenenya, nannyini bibonerezo ebikakali, nannyini kugaba, tewali kisinzibwa okugyako yye, obuddo buli gyali"
        },
        {
            "chapter": 40,
            "verse": 4,
            "text": "Tewali awakana ku bigambo bya Katonda okugyako abo abaakafuwala, kale okwejalabattira kwabwe mu nsi tekukuyigula ttama"
        },
        {
            "chapter": 40,
            "verse": 5,
            "text": "Oluberyeberye lwabwe abantu ba Nuhu baalimbisa, n'ebibinja ebyajja oluvanyuma lwabwe (nabyo byalimbisa), buli bantu baayagala okutuusa ku mubaka waabwe akabi, baakozesa obukyamu mu kuwakana, bamenyewo amazima, awo nno nembakwata naye okubonereza kwange (olaba) kwali kutya"
        },
        {
            "chapter": 40,
            "verse": 6,
            "text": "Nabwekityo, kyakakata ekigambo kya Mukama omulabirizi wo kwabo abaakafuwala nti mazima bo bantu ba mu muliro"
        },
        {
            "chapter": 40,
            "verse": 7,
            "text": "(Ba Malayika) abo abasitudde Arish, naabo abagibugiriza, batendereza ebitendo bya Mukama omulabirizi waabwe, era ba mukkiriza era basaba (Katonda) ekisonyiwo eri abo abakkiriza (nga bagamba nti) ayi Mukama omulabirizi waffe mu kusaasira ne mukumanya wamalayo buli kintu kyonna, kale sonyiwa abo abeenenya nebagoberera ekkubo lyo era obawonye ebibonerezo by'omuliro Jahiim"
        },
        {
            "chapter": 40,
            "verse": 8,
            "text": "Ayi Mukama omulabirizi waffe era bayingize e jjana ez’emirembe zewabalagaanyisa (era zewalagaanyisa) abo abaalongooka mu bakadde baabwe ne be bafumbiriganwa nabo ne zadde lyabwe. Mazima ggwe nantakubwa ku mukono, mugoba nsonga"
        },
        {
            "chapter": 40,
            "verse": 9,
            "text": "Era obesambye ebyonoono era oyo yenna gw'olyesambya ebibi ku lunaku olwo mazima oliba omusaasidde, era ekyo kwo, kwe kwesiima okusuffu"
        },
        {
            "chapter": 40,
            "verse": 10,
            "text": "Mazima abo abaakafuwala balikowoolwa (nga bali mu muliro nti) mazima obusungu bwa Katonda busuffu okusinga okwesunguwalira kwa mmwe, bwe mwakowolwanga okujja eri obukkiriza (wabula ate mmwe) nemuwakanya"
        },
        {
            "chapter": 40,
            "verse": 11,
            "text": "Baligamba nti ayi Mukama omulabirizi waffe watutta emirundi ebiri notuwa obulamu emirundi ebiri, kaakano tukkirizza ebyonoono byaffe (bitusaanidde), abaffe waliwo ekkubo lyonna eritufulumya mu muliro"
        },
        {
            "chapter": 40,
            "verse": 12,
            "text": "(Baligambwa nti) ekyo mmwe (kye mulimu) buli Katonda lweyasabwanga yekka nga muwakanya, ate buli lwe yagattibwangako ekintu ekirala olwo nga mukkiriza, kale nno okulamula (olwaleero) kwa Katonda (yekka) owa waggulu owekitiibwa"
        },
        {
            "chapter": 40,
            "verse": 13,
            "text": "Yye yooyo abalaga obubonero bwe era abassiza amazzi okuva waggulu nga riziki (gye muli) naye teyebulirira (nabyo) okugyako oyo adda eri (Katonda)"
        },
        {
            "chapter": 40,
            "verse": 14,
            "text": "Kale musabe Katonda ng’eddiini mugikola ku lulwe yekka newakubadde nga abakafiiri bakitamwa"
        },
        {
            "chapter": 40,
            "verse": 15,
            "text": "(Katonda oyo) ow'ebitiibwa ebya waggulu nannyini Arish, assa obubaka okusinziira ku kiragiro kye kwoyo gwaba ayagadde mu baddu be, abe nga atiisa (abantu ebiribaawo ku) lunaku lw'okusisinkana"
        },
        {
            "chapter": 40,
            "verse": 16,
            "text": "Olunaku bo (abantu) bonna lwe balyeyoleka )mu maaso ga Katonda) tewali kintu kyonna kyava mu bo kiryekweka Katonda, (balibuuzibwa nti) obufuzi bwani olwaleero? (olwo nno nebategezebwa nti) bwa Katonda ali omu nantalemwa"
        },
        {
            "chapter": 40,
            "verse": 17,
            "text": "Olwaleero buli mwoyo gugenda kusasulwa olwebyo bye gwakola tewali kulyazamanya olwaleero, mazima Katonda mwangu wa kubala"
        },
        {
            "chapter": 40,
            "verse": 18,
            "text": "Batiise (gwe nabbi Muhammad) olunaku olusembedde, ekiseera emitima lwegiribeera mu malokooli (olw'entiisa) nga banyikaavu, abeeyisa obubi tebagenda kuba na ffa nfe, wadde muwolereza ayinza okuwulirizibwa"
        },
        {
            "chapter": 40,
            "verse": 19,
            "text": "(Anti) Katonda amanyi amaaso agatali meesimbu era nga bwamanyi ebyo ebifuba bye bikweka"
        },
        {
            "chapter": 40,
            "verse": 20,
            "text": "Era Katonda alamula mazima, bo abo abasaba ebintu ebirala nebaleka Katonda, tebalina kintu kyonna kye balamula (nekiba kyo). Mazima Katonda ye yaawulira ennyo alaba"
        },
        {
            "chapter": 40,
            "verse": 21,
            "text": "Abaffe tebatambulako mu nsi ne balala enkomerero yaabo ababasooka nga bwe yali, bo be baali babasinga amaanyi n'ebintu bye baaleka mu nsi Katonda yabakwata olwebyonoono byabwe tewaaliwo abawonya ku Katonda"
        },
        {
            "chapter": 40,
            "verse": 22,
            "text": "Ekyo (kyali bwekityo) lwakuba nti mazima bo ababaka baabwe babajjiranga n'obunnyonnyofu nebajeema, olwo nno Katonda nabakwata, mazima ye wamaanyi muyitirivu wa kubonereza"
        },
        {
            "chapter": 40,
            "verse": 23,
            "text": "Era Mazima twatuma Musa ne bya magero byaffe n’obusobozi bwokulambika ensonga"
        },
        {
            "chapter": 40,
            "verse": 24,
            "text": "Eri Falawo ne Hamaana ne Karuna nebagamba nti (Musa) mulogo mulimba"
        },
        {
            "chapter": 40,
            "verse": 25,
            "text": "Bweyabaleetera amazima okuva gyetuli baagamba nti mutte abaana abalenzi abaabo abakkiriza abali naye, naye bawala baabwe mubaleke nga balamu, bulijjo enkwe za bakafiiri teziba okugyako mu bubuze"
        },
        {
            "chapter": 40,
            "verse": 26,
            "text": "Filaawo naagamba nti mundeke nzite Musa kale ayite Mukama omulabirizi we (anti) mazima nze ntidde nti ayinza okukyusa eddiini yammwe, oba ssi ekyo, ayinza okussa mu nsi obwononefu"
        },
        {
            "chapter": 40,
            "verse": 27,
            "text": "Musa naagamba nti mazima nze nsaba Mukama omulabirizi wange era omulabirizi wa mmwe amponye (obubi) bwa buli mwekuza atakkiriza lunaku lwa kubalibwa"
        },
        {
            "chapter": 40,
            "verse": 28,
            "text": "Omusajja omukkiriza mu bantu ba Filaawo (naye nga) yali akweka obukkiriza bwe, yagamba nti mutta omusajja olwokuba agamba nti Katonda ye Mukama omulabirizi wange, ate nga abaleetedde obujulizi obuva ewa Mukama omulabirizi wa mmwe, bwaba nga alimba okulimba kwe kuli gyali, naye bwaba nga ayogera mazima ebimu ku byabalaganyisa bijja kubatuukako mazima Katonda talungamya oyo ye eyegalabanja, omulimba"
        },
        {
            "chapter": 40,
            "verse": 29,
            "text": "Abange mmwe bantu bange olwaleero mmwe mulina obufuzi era nga mumanyiddwa mu nsi, olwo ani anatutaasa ku bibonerezo bya Katonda singa bituggira (olw'obutakkiriza Musa byagamba) Falawo nagamba nti siraba nti mwandisazeewo okugyako kye ndaba (ekyo kutta Musa), ate si balagirira okugyako ekkubo ettuufu"
        },
        {
            "chapter": 40,
            "verse": 30,
            "text": "Oyo eyakkiriza naagamba nti abange bantu bange (mwegendereze) mazima nze ntya mmwe okutuukibwako nga ebyo ebyatuuka ku bibiina ebyakulembera (ebyekobaana okuyisa obubi ba Nabbi babyo)"
        },
        {
            "chapter": 40,
            "verse": 31,
            "text": "Okugeza ng'enkola y'abantu ba Nuhu ne A-adi ne Thamud naabo abaaliwo oluvanyuma lwabwe, era bulijjo Katonda tayagaliza baddu be kuyisibwa bubi"
        },
        {
            "chapter": 40,
            "verse": 32,
            "text": "Era abange mmwe bantu bange, mazima nze mbatiisa olunaku lw’enduulu"
        },
        {
            "chapter": 40,
            "verse": 33,
            "text": "Olunaku lwe mulikyuka mudduke naye nga temuliba n’abawonya yenna ku Katonda, oyo yenna Katonda gwabuza tayinza kufuna mulungamya"
        },
        {
            "chapter": 40,
            "verse": 34,
            "text": "Era mazima Yusuf yabajjira oluberyeberye n’obujulizi kyokka mwasigala muli mu kubuusabuusa kwebyo bye yabaleetera, okutuusa nga amaze okufa olwo nno nemugamba nti Katonda tagenda kutuma mubaka yenna luvannyuma lwe, bwatyo nno Katonda bwabuza buli oyo yenna yye eyegalabanja abuusabuusa"
        },
        {
            "chapter": 40,
            "verse": 35,
            "text": "Abo abawakana ku bikwata ku bigambo bya Katonda awatali bujulizi bubajjidde (ekikolwa ekyo) kibi, kinene nnyo ewa Katonda, newaabo abakkiriza, bwatyo Katonda bwazibikira ku buli mutima gwo mwekuza, kiwagi"
        },
        {
            "chapter": 40,
            "verse": 36,
            "text": "Firawo nagamba nti owange Hamaana (katikkiro we) nzimbira omunaala oba olyawo naatuka ku makubo"
        },
        {
            "chapter": 40,
            "verse": 37,
            "text": "Amakubo g'eggulu omusanvu olwo nno mbe nga ndaba Katonda wa Musa, wabula mazima mmulowooza okuba nti mulimba, bwatyo Firawo emirimu gye emibi gyamulabisibwa nga mirungi, olwo nno naggibwa ku kkubo, era enkwe za Firawo tezaali okugyako mu kugootaana"
        },
        {
            "chapter": 40,
            "verse": 38,
            "text": "Era oyo eyakkiriza yagamba nti mungoberere mbalagirire ekkubo lyo bulungamu"
        },
        {
            "chapter": 40,
            "verse": 39,
            "text": "Abange bantu bange mazima obulamu bwe nsi buno bwakiyita mu lujja, era mazima enkomerero, y’enyumba eyolubereera"
        },
        {
            "chapter": 40,
            "verse": 40,
            "text": "Oyo yenna akola omulimu omubi tasasulwa okugyako ekigwenkana, ate oyo akola omulimu omulongoofu kaabe musajja oba mukazi (naagukola) nga mukkiriza, abo nno baliyingira e jjana baligabirirwa mu yo awatali kubalirira"
        },
        {
            "chapter": 40,
            "verse": 41,
            "text": "Abange bantu bange lwaki mbayita okujja eri okuwona nga mmwe mumpita kudda eri muliro"
        },
        {
            "chapter": 40,
            "verse": 42,
            "text": "Mumpita mpakanye Katonda era mugatteko ebyo bye ssirinaako kumanya! ate nga nze mbayita kudda eri Nantakubwa ku mukono, omusonyiyi ennyo"
        },
        {
            "chapter": 40,
            "verse": 43,
            "text": "Tewali kubuusabuusa mazima ekyo kye mumpitira tekirina buyinza ku nsi wadde ku nkomerero, ate nga mazima obuddo bwaffe buli eri Katonda era nga mazima abegalabanja bo be bantu bo mu muliro"
        },
        {
            "chapter": 40,
            "verse": 44,
            "text": "Lumu mulijjukira bye mbagamba era ensonga yange ngikwasa Katonda, mazima Katonda alabira ddala ebifa ku baddu"
        },
        {
            "chapter": 40,
            "verse": 45,
            "text": "Katonda naamuwonya obubi bwe nkwe zebasala, obubi bwe bibonorezo ne byetoloola abantu ba Falaawo"
        },
        {
            "chapter": 40,
            "verse": 46,
            "text": "Omuliro banjulwa gye guli (mu bufu bwabwe) enkya ne ggulo, ate olunaku lw’enkomerero lwe lulituuka walirangirirwa (nti) muyingize abantu ba Firaawo mu bibonerezo ebisinga obukakali"
        },
        {
            "chapter": 40,
            "verse": 47,
            "text": "Jjukira ekiseera lwe balikayana mu muliro, abanafu (abakulemberwa) bwe baligamba abo abeekuza (abaali abakulembeze nti) mazima ffe twali bagoberezi ba mmwe abaffe mmwe musobola okutukolera ekitundu (kye kibonerezo) kyo muliro"
        },
        {
            "chapter": 40,
            "verse": 48,
            "text": "Abo abeekuza baligamba nti, mazima ffe tugulimu fenna wamu, mazima Katonda yamaze okulamula wakati w'abaddu"
        },
        {
            "chapter": 40,
            "verse": 49,
            "text": "Abaliba mu muliro baligamba abakuumi ba Jahannama nti musabe Mukama omulabirizi wa mmwe atukendeereze ku bibonerezo (waakiri) olunaku lumu"
        },
        {
            "chapter": 40,
            "verse": 50,
            "text": "(Abakuumi bo muliro) baligamba nti abaffe ababaka ba mmwe tebabajjira n’obujulizi obwenkukunala, baligamba nti kituufu (baatujjira), bali bagambe nti kale musabe, wabula okusaba kwa bakafiiri tekuba okugyako mu bubuze"
        },
        {
            "chapter": 40,
            "verse": 51,
            "text": "Mazima ffe ddala tutaasa ababaka baffe naabo abakkiriza mu bulamu obw'ensi ne ku lunaku abajulizi lwe baliyimirira (okuwa obujulizi nti ddala obubaka bwatusibwa ku bantu)"
        },
        {
            "chapter": 40,
            "verse": 52,
            "text": "Olunaku abeeyisa obubi okwetonda kwabwe lwe kutalibagasa, era balina ekikolimo nga bwebalina obutuulo obubi (omuliro)"
        },
        {
            "chapter": 40,
            "verse": 53,
            "text": "Mazima twawa Musa obulungamu era netusikiza abaana ba Israil ekitabo (ekyo)"
        },
        {
            "chapter": 40,
            "verse": 54,
            "text": "Nga bulungamu era nga kya kujjukiza eri abo abalina amagezi"
        },
        {
            "chapter": 40,
            "verse": 55,
            "text": "Kale gumikiriza (ggwe Nabbi Muhammad) mazima endagaano ya Katonda ya mazima era saba ekisonyiwo olw'ekibi kyo, era tendereza ebitendo bya Mukama omulabirizi wo olweggulo ne kumakya"
        },
        {
            "chapter": 40,
            "verse": 56,
            "text": "Mazima abo abawalaaza empaka ku bubonero bwa Katonda awatali bujulizi bubajjidde, mu bifuba byabwe temuli okugyako okwekuza ate nga tekuyinza kukibatuusaako (ekye kitiibwa n'obulungi Katonda bya gonnomola ku Nabbi we) kale nno saba obukuumi ewa Katonda (anti) mazima yye yemuwulizi omulabi enyo"
        },
        {
            "chapter": 40,
            "verse": 57,
            "text": "Ddala, okutonda eggulu omusanvu n'ensi kinene okusinga okutonda abantu, naye ddala abantu abasinga obungi tebamanyi"
        },
        {
            "chapter": 40,
            "verse": 58,
            "text": "Era muzibe n'alaba tebenkana nga bwe batenkana abo abakkiriza ne bakola emirimu emirongoofu nomwonoonyi (wabula) mujjukira kitono nnyo"
        },
        {
            "chapter": 40,
            "verse": 59,
            "text": "Mazima olunaku lw’enkomerero lwa kutuuka teruliimu kubuusabuusa, naye ddala abantu abasinga obungi tebakkiriza"
        },
        {
            "chapter": 40,
            "verse": 60,
            "text": "Mukama omulabirizi wa mmwe yagamba nti munsabe nja kubaanukula ,mazima abo abeekuza nebatansinza bagenda kuyingira omuliro Jahannama nga baswavu"
        },
        {
            "chapter": 40,
            "verse": 61,
            "text": "Katonda yooyo eyabateerawo obudde obwekiro muwummuliremu nabateerawo obudde obwemisana nga butangaala (musobole okukoleramu emirimu gya mmwe). Mazima Katonda akolera abantu ebirungi bingi, naye ddala abantu abasinga obungi tebeebaza"
        },
        {
            "chapter": 40,
            "verse": 62,
            "text": "Oyo nno mwe ye Katonda omulabirizi wa mmwe, omutonzi wa buli kintu, tewali kisinzibwa (mu butuufu) okugyako yye ate muwugulwa mutya"
        },
        {
            "chapter": 40,
            "verse": 63,
            "text": "(Nga bwe muwugulwa) bwe batyo bwe bwe baawugulwanga abo abaalinga bawakanya ebigambo bya Katonda"
        },
        {
            "chapter": 40,
            "verse": 64,
            "text": "Katonda yooyo eyabateerawo ensi nga ntebenkevu, nabaterawo eggulu nga kasolya, era nabawa endabika ya mmwe, olwo nno nanyiriza endabika ya mmwe era nabagabirira ebintu ebirungi, oyo nno mmwe ye Katonda omulabirizi wa mmwe, kale nno musukkulumu Katonda, Mukama, omulabirizi w'ebitonde"
        },
        {
            "chapter": 40,
            "verse": 65,
            "text": "Yye ye mulamu tewali kisinzibwa okugyako yye, kale mumusabe ng'eddiini yonna mugikolera yye yekka, (anti) ebitendo byonna bya Katonda omulabirizi webitonde"
        },
        {
            "chapter": 40,
            "verse": 66,
            "text": "Bagambe (ggwe Nabbi Muhammad nti mazima nze bwe nnamala okufuna obunnyonnyofu okuva ewa Mukama omulabirizi wange) nagaanibwa okusinza ebyo bye musaba ne muleka Katonda, obunnyonnyofu bwe bwanzijira nga buva ewa Mukama omulabirizi wange, era nalagirwa okwewa ewa Mukama omulabirizi w'ebitonde"
        },
        {
            "chapter": 40,
            "verse": 67,
            "text": "(Anti) ye yooyo eyabatonda nga abaggya mu ttaka (omulundi ogwasooka nga atonda Adam), oluvanyuma (abatonda nga) abajja mu mazzzi agazaala, oluvanyuma abafuula ekisaayisaayi, oluvanyuma abafulumya nga muli baana, oluvanyuma (abalekawo) nemutuuka okubeera abajjuvu (mu mibiri ne mu kutegeera), oluvanyuma (abalekawo) nemutuuka okubeera abakadde, ate mu mmwe mulimu afa ng'akyali (naatamalaayo emitendera esatu egyogeddwa, (bwe kitaba ekyo abalekawo) mube nga mutuuka ekiseera ekigere (ekya buli omu) mube nga mutegeera (ebyo byonna ebibannyonnyoddwa)"
        },
        {
            "chapter": 40,
            "verse": 68,
            "text": "(Katonda) yye yooyo awa obulamu era yatta, kale nno bwaba asazeewo ekintu akigamba nti beera nekibeera"
        },
        {
            "chapter": 40,
            "verse": 69,
            "text": "Abaffe tolaba abo abawalaaza empaka ku bigambo bya Katonda engeri gye bakyusibwamu (nebaleka amazima)"
        },
        {
            "chapter": 40,
            "verse": 70,
            "text": "Abo abaalimbisa ekitabo (Kur’ani) n'ebyo byetwatuma nabyo ababaka baffe kyaddaaki balimanya"
        },
        {
            "chapter": 40,
            "verse": 71,
            "text": "(Balimanya) mu kiseera enkoligo bwezirissibwa mu nsingo zaabwe era nga basibiddwa ne njegere nga bawalulwa"
        },
        {
            "chapter": 40,
            "verse": 72,
            "text": "Mu lweje oluvanyuma balisibirwa mu muliro"
        },
        {
            "chapter": 40,
            "verse": 73,
            "text": "Oluvanyuma baligambwa nti biriwa bye mwagattanga (ku Katonda)"
        },
        {
            "chapter": 40,
            "verse": 74,
            "text": "Nemuleka Katonda, baligamba nti batubuzeeko wabula (mu butuufu) bye twasabanga oluberyeberye temwali kantu. Bwatyo Katonda bwabuza abakafiiri"
        },
        {
            "chapter": 40,
            "verse": 75,
            "text": "Ebyo nno mmwe (eby'omuliro gwe muyingidde) lwansonga lwebyo bye mwasanyuka nga mu nsi mu butali butuufu, era n'engeri y’obujeemu gye mweyisangamu"
        },
        {
            "chapter": 40,
            "verse": 76,
            "text": "Muyingire emiryango gy’omuliro Jahannama nga muli ba kutuula mu gwo bugenderevu, bubi nnyo obutuulo bwa beekuza"
        },
        {
            "chapter": 40,
            "verse": 77,
            "text": "Kale gumikiriza (ggwe Nabbi Muhammad) mazima endagaano ya Katonda ya mazima, kakibe nga ddala tukulaze ebimu kwebyo bye tubalaganyisa oba netukussaako okufa (nga tetubikulaze mu buli ngeri) bagenda kuzzibwa gyetuli"
        },
        {
            "chapter": 40,
            "verse": 78,
            "text": "Mazima twatuma ababaka oluberyeberye lwo, mu bo mulimu betwakunyumizaako, era mu bo mulimu betutakunyumizaako, era Nabbi yenna yali tayinza kuleeta kya magero okugyako nga Katonda yasazeewo, kale nno ekigambo kya Katonda bwekirijja ensonga zirilamulwa mu mazima, era awo abonoonyi webalifafaganirwa"
        },
        {
            "chapter": 40,
            "verse": 79,
            "text": "Katonda ye yooyo eyabassizaawo ensolo ez’omumaka ezimu ku zo muzebagale era nga neezimu kwemulya"
        },
        {
            "chapter": 40,
            "verse": 80,
            "text": "Era mulina mu zo emigaso (emirala ng’ate mingi olwokuzikozesa), mutuukiriza ekyetaago kye mulina mu bifuba bya mmwe (ekyo kujjulula emigugu gya mmwe okuva ebunaayira), era nga musitulirwa ku zo ne ku maato"
        },
        {
            "chapter": 40,
            "verse": 81,
            "text": "Era (bulijjo Katonda) abalaga obubonero bwe, kaakano bubonero ki obwa Katonda bwe muwakanya"
        },
        {
            "chapter": 40,
            "verse": 82,
            "text": "Abaffe tebatambulako mu nsi nebalala yali etya enkomerero yaabo ababakulembera, (abo) abaali babasinga obungi, nga babasinga amaanyi era nga be babasinza ne bye baaleka mu nsi, naye wabula tebyabagasa ebyo bye baakola"
        },
        {
            "chapter": 40,
            "verse": 83,
            "text": "Anti ababaka baabwe bwe baabajjira n’obunnyonnyofu, baasigala basanyuka n’okumanya kwe baali balina ne bazingwako ebyo bye baali bajeeja"
        },
        {
            "chapter": 40,
            "verse": 84,
            "text": "Bwe baalaba obukambwe bwe bibonerezo byaffe nebagamba nti tukkiriza Katonda yekka era netuwakanya ebyo byonna bye twali tumugattako"
        },
        {
            "chapter": 40,
            "verse": 85,
            "text": "Okukkiriza kwabwe tekwali kwa kubagasa (okwo kwe balangirira), bwe baamala okulaba obukambwe bwe bibonerezo byaffe (era nga eyo) yenkola ya Katonda eyo ezze ekola mu baddu be, era (ebibonerezo bya Katonda bwe bitandika okussibwa mu nkola) abakafiiri awo wennyini baba bamaze okufafaaganirwa (ne bwekuba kwenenya kuba tekukyakkirizibwa)"
        },
        {
            "chapter": 41,
            "verse": 1,
            "text": "Ha Miim"
        },
        {
            "chapter": 41,
            "verse": 2,
            "text": "(Kur’ani) bubaka obussibwa okuva ewa Katonda omusaasizi ennyo era omusaasizi owenjawulo"
        },
        {
            "chapter": 41,
            "verse": 3,
            "text": "(Kyo) kitabo, ebigambo byakyo ebyannyonnyolwa obulungi nga bisomwa, ebiri mu luwarabu (yassibwa) eri abantu abamanyi"
        },
        {
            "chapter": 41,
            "verse": 4,
            "text": "(Yakka nga) ewa amawulire agessanyu eri (abakkiriza) era nga ewa amawulire agatiisa (eri abatakkiriza) naye abasinga obungi mu bo bagyesamba olwo nno bo tebawulira"
        },
        {
            "chapter": 41,
            "verse": 5,
            "text": "Nebagamba nti emitima gyaffe giri mu kibikka, tegiyinza kuwulira ekyo kyotuyitira, ate mu matu gaffe mulimu envumbo ate nga wakati waffe nawe waliwo ekyawula (n'olwekyo tetuyinza kukola bifaanagana) kale kola naffe katukule"
        },
        {
            "chapter": 41,
            "verse": 6,
            "text": "Bagambe (ggwe Nabbi Muhammad nti) mazima nze ndi muntu nga mmwe, mpeebwa obubaka nti mazima Katonda wa mmwe, Katonda omu yekka, kale mudde gyali mubwesimbu, era mumwegayirire era okubonaabona kuli eri abagatta ebintu ebirala ku Katonda"
        },
        {
            "chapter": 41,
            "verse": 7,
            "text": "Abo abatatoola Zakka ate nga ddala nabo olunaku lw'enkomererp bo baluwakanya"
        },
        {
            "chapter": 41,
            "verse": 8,
            "text": "Mazima abo abakkiriza nebakola emirimu emirongoofu balina empeera etaggwawo"
        },
        {
            "chapter": 41,
            "verse": 9,
            "text": "Bagambe nti abaffe mmwe muwakanya oyo eyatonda ensi mu nnaku bbiri nemumuteekako ebisinzibwa ebirala, oyo (gwe mukola ebyo) ye mulezi w'ebitonde"
        },
        {
            "chapter": 41,
            "verse": 10,
            "text": "Era yassa mu yo (ensi) ensozi nga asinziira ku ngulu kwayo, (olwo nno nezikka wansi) era naagissaamu omukisa era yagererera mu yo ebyokulya byayo (ebiriibwa ebiramu byonna ebigirimu, ebyo byonna yabimalira) mu nnaku nnya, (ekyo kye kyokwanukula) ekituufu eri ababuuza"
        },
        {
            "chapter": 41,
            "verse": 11,
            "text": "Oluvanyuma yadda ku kukola eggulu nga nalyo (mu kusooka) lyali mukka, olwo nno naligamba n'ensi, nti mujje okwagala n'obutayagala, byombi nebigamba nti tuzze nga tugonze"
        },
        {
            "chapter": 41,
            "verse": 12,
            "text": "Olwo naagamaliriza nga gali eggulu musanvu mu nnaku bbiri, naalagira mu buli ggulu ne mussibwamu ebintu byamu era netuwunda eggulu eririraanye ensi n’amataala n’abakuumi, okwo nno kugera kwa nantakubwa ku mukono, omumanyi ennyo"
        },
        {
            "chapter": 41,
            "verse": 13,
            "text": "Singa bawuguka (nebatakukkiriza) bagambe nti mbatiisizza ebibonerezo ebikakali okufaanana nga ebibonerezo ebyatuuka ku bantu ba A-adi ne Thamud"
        },
        {
            "chapter": 41,
            "verse": 14,
            "text": "Mu kiseera ababaka bwe baabajjira nga babava mu maaso ne mabega waabwe nga bagamba nti, temusinzanga okugyako Katonda (abatakkiriza) ne bagamba nti singa Mukama omulabirizi waffe yayagala (kututumira) yandiisizza Malayika n’olwekyo mazima ffe tuwakanya ebyo bye mutumiddwa nabyo"
        },
        {
            "chapter": 41,
            "verse": 15,
            "text": "Bo abantu ba A-adi anti beekuza mu nsi mu butali butuufu, era nebagamba nti ani atusinga amaanyi? abaffe baali tebakiraba nti mazima Katonda oyo eyabatonda, yye yaabasinga amaanyi. Okukola ekyo baali bawakanya obubonero bwaffe"
        },
        {
            "chapter": 41,
            "verse": 16,
            "text": "Netubasindikira kibuyaga owamaanyi mu nnaku ezaali zijjudde ebizibu tulyoke tubakombese ku bibonerezo ebyobuswavu mu bulamu obwensi, so nga ate ebibonerezo by'enkomerero bye bisinga okuswaza era bo tebagenda kutaasibwa"
        },
        {
            "chapter": 41,
            "verse": 17,
            "text": "Bo aba Thamud twabalaga ekkubo ly'obulungamu naye bo nebakulembeza obwamuzibe ku bulungamu, olwo nno okubwatuka kwe bibonerezo ebinyomesa ne kubatuukako olwebyo bye baakolanga"
        },
        {
            "chapter": 41,
            "verse": 18,
            "text": "Era twawonya abakkiriza era nga baali batya Katonda"
        },
        {
            "chapter": 41,
            "verse": 19,
            "text": "Ate olunaku abalabe ba Katonda lwe balikunganyizibwa nga batwalibwa eri omuliro awo nno nga bateereddwa mu bibinja"
        },
        {
            "chapter": 41,
            "verse": 20,
            "text": "Bwe baligutuukako, amatu gaabwe n’amaaso gaabwe n’amaliba gaabwe, biribawaako obujulizi kwebyo bye baakolanga"
        },
        {
            "chapter": 41,
            "verse": 21,
            "text": "Baligamba amaliba gaabwe (ate mmwe) lwaki mutuwaddeko obujulizi? galigamba nti Katonda atwatuzza oyo ayatuza buli kintu, era yye ye yabatonda omulundi ogwasooka era nga gyali gye mulizzibwa"
        },
        {
            "chapter": 41,
            "verse": 22,
            "text": "Era (bwemwali ku nsi) temwekwekako olw'okutya amatu ga mmwe wadde amaliba ga mmwe okubawaako obujulizi, wabula mwalowooza nti mazima Katonda tamanyi bingi mwebyo bye mukola"
        },
        {
            "chapter": 41,
            "verse": 23,
            "text": "Okwo nno okulowooza kwa mmwe, okwo kwe mwalowooza ku Mukama omulabirizi wa mmwe, kwe kwa battattana olwo nno nemufuuka abo mu bafafaganirwa"
        },
        {
            "chapter": 41,
            "verse": 24,
            "text": "Ne bwe banagumikiriza, omuliro bwe butuulo bwabwe, era ne bwebanasaba okubaddiramu (mbu bazzibwe ku nsi bakole ebirungi) ssi bakuddirwamu"
        },
        {
            "chapter": 41,
            "verse": 25,
            "text": "Twabateerawo ba nnaabwe (abababuza) olwo nno ne babalabisiza bulungi (ebibi) ebiri mu maaso gaabwe ne mabega waabwe, ekigambo (ekyokubonerezebwa) nekibakakatako, ne bayingira mu bibiina (ebibi) ebya Majinni n’abantu ebya kulembera, mazima bo baali abafaafaganirwa"
        },
        {
            "chapter": 41,
            "verse": 26,
            "text": "Abo abaakafuwala nebagamba nti temuwuliriza Kur’ani eno wabula mujizannyiremu oba olyawo ne muwangula"
        },
        {
            "chapter": 41,
            "verse": 27,
            "text": "Ddala tugenda kukombya abo abaakafuwala ku bibonerezo ebikakali era tugenda kubasasulira ddala obubi bwebyo bye baalinga bakola"
        },
        {
            "chapter": 41,
            "verse": 28,
            "text": "Ogwo omuliro yempeera ya balabe ba Katonda, balina mu gwo obutuulo obw'olubeerera nga eyo yempeera (gye balifuna) olwokubanga baawakanya ebigambo byaffe"
        },
        {
            "chapter": 41,
            "verse": 29,
            "text": "Abo abaakafuwala baligamba nti ayi Mukama omulabirizi waffe, tulage mu Majinni n’abantu abo abaatubuza tubasse wakati w'ebigere byaffe balyoke babe mu ba wansi (ddala)"
        },
        {
            "chapter": 41,
            "verse": 30,
            "text": "Mazima abo abagamba nti Katonda ye Mukama omulabirizi waffe oluvanyuma ne babeera beesimbu, ba Malayika bakka (nga bajja) gyebali (nga babagamba nti) temutya era temweraliikirira era musanyuke olw’ejjana eyo gye mwalinga mulagaanyisibwa"
        },
        {
            "chapter": 41,
            "verse": 31,
            "text": "Ffe (Ba Malayika) ffe banna mmwe mu bulamu obwensi ne mu bulamu obw'enkomerero, era mulina okufuna nga muli mu yo, ebyo emyooyo gya mmwe bye gyagala era nga bwe mulina okufuna ebyo bye musaba"
        },
        {
            "chapter": 41,
            "verse": 32,
            "text": "(Ebyo) nga bugenyi obuva ewa (Katonda) omusonyiyi ennyo omusaasizi"
        },
        {
            "chapter": 41,
            "verse": 33,
            "text": "Ani ow'ebigambo ebirungi okusinga oyo akowoola (abantu) okudda eri Katonda era naakola emirimu emirongoofu era naagamba nti mazima nze ndi mu beewa ewa Katonda"
        },
        {
            "chapter": 41,
            "verse": 34,
            "text": "Era ekirungi n'ekibi tebyenkana, ggyawo (ekibi) ng’okozesa ekyo ekisinga obulungi, onogenda okulaba nga oyo awabadde wakatiiwo naye obulabe nga ddala yye ye womukwano ffa nfe"
        },
        {
            "chapter": 41,
            "verse": 35,
            "text": "Era (ekyo) tebayinza ku kiweebwa okugyako abo abagumikiriza era tayinza kukiweebwa okugyako ow'omukisa ogwamaanyi"
        },
        {
            "chapter": 41,
            "verse": 36,
            "text": "Wabula singa wabaawo ekikulabankanya nga kiva mu Sitane, oteekwa okusaba obukuumi ewa Katonda, mazima yye yaawulira ennyo, omumanyi"
        },
        {
            "chapter": 41,
            "verse": 37,
            "text": "Ne mu bubonero bwe (obulaga obuyinza bwe) kye kiro n’emisana ne njuba n’omwezi, temuvunnamiranga enjuba wadde omwezi, muvunnamirenga Katonda oyo eyabitonda bwe muba nga yye yekka gwe musinza"
        },
        {
            "chapter": 41,
            "verse": 38,
            "text": "Naye bwe baneekuza (ssi kikulu) anti abo abali ewa Mukama omulabirizi wo bamutendereza ekiro n’emisana era nga bo tebakoowa"
        },
        {
            "chapter": 41,
            "verse": 39,
            "text": "Era mu bubonero bwe (kwe kuba nti) mazima ggwe olaba ensi nga nkalu ketugitonnyesaako amazzi yenyeenya (nefuuka yakiragala) era neyongera okumeza ebimera. Mazima oyo agizzaamu obulamu (neeba ngimu) ddala wa kuzuukiza abafu mazima yye muyinza wa buli kintu kyonna"
        },
        {
            "chapter": 41,
            "verse": 40,
            "text": "Mazima abo abawalaaza empaka mu bigambo byaffe tebatwekwese, abaffe oyo alisuulwa mu muliro yaasinga obulungi oba oyo alijja ku lunaku lw’enkomerero ng’ali mirembe, (kale) mukole bye mwagala mazima yye (Katonda) alabira ddala ebyo bye mukola"
        },
        {
            "chapter": 41,
            "verse": 41,
            "text": "Mazima abo abawakanya okubuulirira (Kur’ani) bwe kwa bajjira (kalibajjutuka) era mazima yo (Kur’ani) kitabo kya kitiibwa"
        },
        {
            "chapter": 41,
            "verse": 42,
            "text": "Obutali butuufu tebuyinza kujijjira kuva mu maaso gaayo, wadde mabega waayo, essibwa nga eva wa Mugoba nsonga atenderezebwa ennyo (Katonda)"
        },
        {
            "chapter": 41,
            "verse": 43,
            "text": "Ggwe (Muhammad) tewali bikugambwa okugyako nga bya gambwa dda ababaka abakukulembera. Mazima Mukama omulabiriziwo ye nannyini kusonyiwa era ye nannyini bibonerezo ebiruma"
        },
        {
            "chapter": 41,
            "verse": 44,
            "text": "Singa twafuula Kur’ani eno nga ya lulimi olutali luwarabu (abawarabu) ddala baligambye nti singa ebigambo byayo byannyonnyolwa (netuba nga tubitegeera, kati ate) eri mu lumimi olutali luwarabu ate nga ekkira ku muwarabu, bagambe nti yyo ku bakkiriza kya kulungama era kya kuwonya, ate abo abatakkiriza amatu gaabwe galimu envumbo, olwo nno yo ku bo buzibe bwa maaso, abo bakowoolwa okuva mu kifo ekyewala (n'olwekyo ssi bangu ba kuwuliza)"
        },
        {
            "chapter": 41,
            "verse": 45,
            "text": "Mazima twawa Musa ekitabo ne kyawukanwamu, singa ssi kigambo ekyakulembera nga kiva ewa Mukama omulabirizi wo walisaliddwawo wakati waabwe mubwangu, era mazima nabo (abatakukkiriza ggwe Nabbi Muhammad) bali mu kubuusabuusa okujjudde okutankana mu yo (Kur’ani)"
        },
        {
            "chapter": 41,
            "verse": 46,
            "text": "Oyo akola omulimu omulongoofu akolera mwoyo gwe, ate oyo ayonoona akabi kakyo kadda ku gwo, ate nga Mukama omulabirizi wo si mulyazamanyi wa baddu (be)"
        },
        {
            "chapter": 41,
            "verse": 47,
            "text": "Gyali okumanya olunaku lw'enkomerero gye kuzzibwa, ebibala tebiva mu bikuta byabyo, era ekikazi tekifuna lubuto wadde okuzaala wabula ku lwakumanya kwe, n’olunaku (Katonda) lwalibakowoola (ng'a babuuza) nti baliwa abo bemwangattako? baligamba nti tukutegeeza nti tewali nomu mu ffe ayinza kuba mujulizi (kw'ekyo ekyokuba nti olina ebikugattibwako)"
        },
        {
            "chapter": 41,
            "verse": 48,
            "text": "Era biribabulako ebyo bye baasinzanga oluberyeberye, era bagenda kukakasa nti tebalina buddukiro"
        },
        {
            "chapter": 41,
            "verse": 49,
            "text": "Omuntu takoowa kusaba (okufuna) obulungi naye akabi bwe kamutuukako aggwamu essuubi naakutuka n'okusuubira"
        },
        {
            "chapter": 41,
            "verse": 50,
            "text": "Naye bwetumukombya ku kusaasira okuva gye tuli oluvanyuma lwakabi akaba kamutuseeko, ddala agamba nti kino nkifunye lwa kukola kwange era ssirowooza nti olunaku lw'enkomerero lulibaawo (naye) ne bwendizzibwa ewa Mukama omulabirizi wange, mazima nze ndiba nina okufuna ebirungi waali, kale nno ddala tugenda kutegeeza abo abakafuwala, ebyo bye baakola era ddala tugenda kubakombesa ku bibonerezo ebizito ennyo"
        },
        {
            "chapter": 41,
            "verse": 51,
            "text": "Bwetugabira omuntu ebyengera awuguka (naava ku ddiini) nadda ku bbali (nga takyayagala kubeera na bantu balala) olwokwekuza naye akabi bwe kamutuukako (olwo adda eri Katonda) era n'aba nga asaba okusaba okutakoma"
        },
        {
            "chapter": 41,
            "verse": 52,
            "text": "Bagambe nti mukiraba nti singa ddala (Kur’ani) yava wa Katonda oluvanyuma nemugiwakanya, ani mubuze asinga oyo ali mu kuwakana okuli ewala (n’amazima)"
        },
        {
            "chapter": 41,
            "verse": 53,
            "text": "Tujja kubalaga obubonero bwaffe mu bwengula ne mu bo bennyini okutuusiza ddala amazima lweganabeeyoleka nti ddala yyo (Kur'ani) ge mazima, abaffe tekimala okuba nga Mukama omulabirizi wo nga ddala yye abaawo (nga kikolebwa)"
        },
        {
            "chapter": 41,
            "verse": 54,
            "text": "Abange mazima bo bali mu kubuusabuusa okusisinkana Mukama omulabirizi waabwe, abange (mukimanye nti) mazima yye yetoolodde (mu kumanya kwe) buli kintu"
        },
        {
            "chapter": 42,
            "verse": 1,
            "text": "Ha Miim"
        },
        {
            "chapter": 42,
            "verse": 2,
            "text": "Ayin Siin Kaaf"
        },
        {
            "chapter": 42,
            "verse": 3,
            "text": "Bwatyo Katonda nantalemwa, mugobansonga, akutumira obubaka era nga bweyatuma eri abo abaaliwo oluberyeberye lwo"
        },
        {
            "chapter": 42,
            "verse": 4,
            "text": "Bibye yekka byonna ebiri mu ggulu omusanvu n'ebyo ebiri mu nsi ,era yye ye wa waggulu ennyo owekitiibwa"
        },
        {
            "chapter": 42,
            "verse": 5,
            "text": "Eggulu omusanvu kumpi kweyuzaamu okutandikira waggulu waago (ku lwo kugulumiza Katonda) ne ba Malayika batendereza ebitendo bya Mukama omulabirizi waabwe, era basabira abali mu nsi ekisonyiwo, abange mazima Katonda yye ye musonyiyi ennyo omusaasizi"
        },
        {
            "chapter": 42,
            "verse": 6,
            "text": "Naye abo abeteerawo ebisinzibwa ebirala nebamuvaako, Katonda mulondoozi ku bo, era ggwe toli mukuumi ku bo"
        },
        {
            "chapter": 42,
            "verse": 7,
            "text": "Bwekityo twakuweereza Kur’ani nga eri mu luwarabu obe nga otiisa (nayo) maama w'ebibuga byonna (Makkah) n'abali mu bitundu ebikyetoolodde era otiise (abantu) olunaku lw'okukungaana olutaliimu kubuusabuusa, nga ekibinja kya kuyingira jjana ate ekibinja ekirala kya kuyingira muliro ogububuuka"
        },
        {
            "chapter": 42,
            "verse": 8,
            "text": "Singa Katonda yayagala (bonna) yandibafudde ekibiina kimu, naye ayingiza oyo gwaba ayagadde mu kusaasira kwe, ate abeeyisa obubi tebaliba na mukuumi wadde omutaasa"
        },
        {
            "chapter": 42,
            "verse": 9,
            "text": "Oba baaleka Katonda nebeeterawo ba katonda (abalala) so nno Katonda ye ye mukuumi, era yye ye wokulamusa abafu, era ye (bulijjo) muyinza ku buli kintu kyonna"
        },
        {
            "chapter": 42,
            "verse": 10,
            "text": "Ekintu kyonna kyemuba mwawukanyeemu, okulamula kwakyo kuli eri Katonda, oyo mwe Katonda ye Mukama omulabirizi wange. ye yekka gwe nneesiga era gyali gyenzira"
        },
        {
            "chapter": 42,
            "verse": 11,
            "text": "Omutandisi weggulu ne nsi, abateerawo nga agya mu mmwe bemufumbiriganwa nabo, era yabateerawo mu bisolo ebirundibwa bibiri bibiri (ekisajja n'ekikazi) nga abazalukusa mu nkola eyo, tewali kintu kiringa yye, era yye ye muwulizi ennyo omulabi ennyo"
        },
        {
            "chapter": 42,
            "verse": 12,
            "text": "Yekka yaalina ebitambulirwako eggulu omusanvu ne nsi, ayanjuluza riziki eri oyo gwaba ayagadde, ate nafunza (kwoyo gwaba ayagadde) mazima yye ye mumanyi ennyo wa buli kintu"
        },
        {
            "chapter": 42,
            "verse": 13,
            "text": "Yabalaalikako mu ddiini ebyo bye yalaamira Nuuhu n'ebyo bye twassa ku ggwe n'ebyo byetwalamira Ibrahim ne Mussa ne Issa ebigamba nti muyimirizeewo eddiini temujawukanangamu kizitoye kubagatta ku Katonda ebintu ebirala ekyo kye mubakowoola okujja gye kiri, Katonda alondobamu oyo gwaba ayagadde nadda gyali, era alungamya okudda gyali oyo eyeemenya"
        },
        {
            "chapter": 42,
            "verse": 14,
            "text": "Tebaayawukana okugyako luvannyuma lwa kumanya okubajjira (nga ekyabatuusa kwekyo) bwe bukyayi obwali wakati waabwe, era singa si kigambo ekyakulembera nga kiva ewa Mukama omulabirizi wo (ekyo butazikirizaawo bonoonyi) okutuusa ebbanga eggere (erya baweebwa) waalisaliddwawo wakati waabwe (mu kiseera ekyo kye nnyini) era mazima abo abasikizibwa ekitabo oluvanyuma lwabwe, mu kyo bali mu kubuusabuusa okujjudde okutankana"
        },
        {
            "chapter": 42,
            "verse": 15,
            "text": "N’olwekyo kale kowoola (abantu okujja eri e ddiini) era obeere mwesimbu nga bwe walagirwa, era togoberera kwagala kwabwe era gamba nti nzikiriza e bitabo ebyo Katonda bye yassa, era nalagirwa okukola obwenkanya wakati wa mmwe. Katonda ye mulabirizi waffe era omulabirizi wa mmwe ffe tulina emirimu gyaffe na mmwe mulina emirimu gya mmwe. Tewali nkayana wakati waffe na mmwe (anti amazima meyolefu), Katonda agenda kutusisinkanya (ffe na mmwe) era gyali yokka yeeri obuddo"
        },
        {
            "chapter": 42,
            "verse": 16,
            "text": "N'abo abawakana ku bikwata ku Katonda, oluvanyuma lwo kuba nti (omubaka Muhammad) yayanukulwa (nagobererwa), ensonga yaabwe ya butaliimu mu maaso ga Mukama omulabirizi waabwe, era baliko obusungu n'ebibonerezo ebikambwe"
        },
        {
            "chapter": 42,
            "verse": 17,
            "text": "Katonda yooyo eyassa ebitabo nga bya mazima n’obwenkanya. yye omanyira kuki oba olyawo olunaku lw’enkomerero luli kumpi"
        },
        {
            "chapter": 42,
            "verse": 18,
            "text": "Abo abatakkiriza basaba luleetebwe mangu, ate abo abakkiriza balwelaliikirira era bamanyi nti mazima ddala lwo (okutuuka kwalwo) ge mazima, abange mazima abo abawakana ku kubaawo kwo lunaku lw’enkomerero ddala bali mu bubuze obwewala"
        },
        {
            "chapter": 42,
            "verse": 19,
            "text": "Katonda alumirwa abaddu be, agabira oyo gwaba ayagadde era yye ye wamanyi nantakubwa ku mukono"
        },
        {
            "chapter": 42,
            "verse": 20,
            "text": "Oyo ayagala ebikungulwa byo bulamu obwoluvanyuma tumwongeza mu bikungulwa bye, nooyo ayagala ebikungulwa byo bulamu bwensi tubimuwaako (ebyo bye twamugerera) naye nga talina ku nkomerero mugabo gwonna"
        },
        {
            "chapter": 42,
            "verse": 21,
            "text": "(Ekibabuza) oba balinayo be bagatta ku Katonda nga ba bateerawo amateeka g’eddiini ago Katonda ga takkiriza, era singa si kigambo ekyokusalawo (okulibaawo ku lunaku lw’enkomerero mangu ddala) wandiramuddwa wakati waabwe. Era mazima abeeyisa obubi balina ebibonerezo ebiruma ennyo"
        },
        {
            "chapter": 42,
            "verse": 22,
            "text": "(Ku lunaku olwo) oliraba abeeyisa obubi nga beraliikirira olwebyo bye bakola, era nga ddala ekyo kigenda kubatuukako ate abo abakkiriza ne bakola emirimu emirongoofu balibeera mu bifo byo mu jjana, balifuna ebyo bye baliyagala ewa Mukama omulabirizi waabwe, ekyo kyo, bwe bulungi obusuffu"
        },
        {
            "chapter": 42,
            "verse": 23,
            "text": "Ekyo kyekyo Katonda kyasanyusa nakyo abaddu be abo abakkiriza ne bakola emirimu emirongoofu. (Ggwe Nabbi Muhammad) bagambe nti (ekyo kubatuusaako obubaka) si kibasabirako mpeera wabula (kye mbagalamu) kwe kukolagana mu ngeri y’omukwano nga ab’oluganda. Oyo yenna akola obulungi tubumwongezaamu obulungi obulala, mazima Katonda musonyiyi nnyo musiimi nnyo"
        },
        {
            "chapter": 42,
            "verse": 24,
            "text": "Oba (ekibabuza lwakuba) bagamba nti (Muhmmad) yajweteka ku Katonda ebigambo mu bulimba, Katonda bwaba ayagadde asobola okuzibikira omutima gwo (singa okola nga bwe bagamba), era Katonda naggyawo ebitali bituufu nakakasa amazima olwebigambo bye, mazima yye amanyidde ddala ebiri mu bifuba"
        },
        {
            "chapter": 42,
            "verse": 25,
            "text": "Era yye yooyo akkiriza okwenenya kwa baddu be era naasonyiwa ebibi, era amanyi ebyo bye mukola"
        },
        {
            "chapter": 42,
            "verse": 26,
            "text": "Era ayanukula (okusaba kwabo) abakkiriza ne bakola emirimu emirongoofu era nabongera ebirungi bye, bo abakafiiri balina ebibonerezo ebikakali"
        },
        {
            "chapter": 42,
            "verse": 27,
            "text": "Singa Katonda yagaziya riziki ku baddu be balyonoonye mu nsi, wabula assa mu kipimo ekyo kyaba ayagadde mazima ye amanyidde ddala ebyomunda era alaba nnyo ebikwata ku baddu be"
        },
        {
            "chapter": 42,
            "verse": 28,
            "text": "Era ye yooyo atonnyesa enkuba oluvanyuma (lwa bantu) okukutuka n’okusuubira ,era abunyisa okusaasira kwe, era yye, ye mukuumi atenderezebwa ennyo"
        },
        {
            "chapter": 42,
            "verse": 29,
            "text": "Naakamu mu bubonero bwe (obulaga obuyinza bwe) kwe kutondebwa kwe ggulu omusanvu ne nsi. Nebyo ebirimu obulamu ebitambula bye yassa mu byombi. Era yye asobola okubakungaanya wayagalira"
        },
        {
            "chapter": 42,
            "verse": 30,
            "text": "Obuzibu bwonna obubatuukako kiba lwa nsonga yeebyo emikono gya mmwe byegiba gikoze ate nga alekera bingi"
        },
        {
            "chapter": 42,
            "verse": 31,
            "text": "Era mmwe temuli bayinza kulemesa (Katonda) ku nsi ate era nga ogyeko Katonda temulina mukuumi wadde omutaasa"
        },
        {
            "chapter": 42,
            "verse": 32,
            "text": "Era mu bubonero bwe g’emaato agaseyeeya ku nyanja nga galinga ensozi"
        },
        {
            "chapter": 42,
            "verse": 33,
            "text": "Bwaba ayagadde asobola okuyimiriza empewo (amaato) negabeera nga gayimiridde ku ngulu kwayo (ennyanja, nga tegabbira), mazima mwekyo mulimu obubonero (obulaga obuyinza bwa Katonda) eri buli mugumikiriza ennyo omwebaza"
        },
        {
            "chapter": 42,
            "verse": 34,
            "text": "Oba ayinza okugabbiza (nebazikirira) olw'ebibi bye baba bakoze, anti bulujjo alekera bingi"
        },
        {
            "chapter": 42,
            "verse": 35,
            "text": "Era abo abawakanya ebigambo byaffe, bateekwa bamanye nti tebagenda kufuna buddukiro"
        },
        {
            "chapter": 42,
            "verse": 36,
            "text": "Buli kintu kyonna kyemuba muweereddwa bya kwe yagala bya bulamu bwa nsi, so nga ebiri ewa Katonda bye bisinga obulungi era bye byo kusigalawo nga byabo abakkiriza ,era nga Mukama omulabirizi waabwe yekka gwe beesiga"
        },
        {
            "chapter": 42,
            "verse": 37,
            "text": "Era beebo abewala ebibi ebinene ne byo buwemu era bo bweba banyiize basonyiwa"
        },
        {
            "chapter": 42,
            "verse": 38,
            "text": "Era beebo abayanukula Mukama omulabirizi waabwe ne bayimirizaawo e sswala era nga bulijjo ekigambo kyabwe (kisalwawo nga kiyita mu) kuteseganya wakati waabwe era nga bagaba kwebyo bye tubagabirira"
        },
        {
            "chapter": 42,
            "verse": 39,
            "text": "Era beebo bwe baba batuukiddwako obulumbaganyi, bo belwanako"
        },
        {
            "chapter": 42,
            "verse": 40,
            "text": "Era empeera y'ekibi eba kibi ekifaanana nga kyo, kale nno oyo alekera natabagana (ne mu nne) okusasulwa kwe kuli ku Katonda, anti mazima yye (Katonda) tayagala bayisa ba nnaabwe bubi"
        },
        {
            "chapter": 42,
            "verse": 41,
            "text": "Omuntu eyetaasa nga abadde ayisiddwa bubi abo tebabalinaako kkubo (lya kubavunaana)"
        },
        {
            "chapter": 42,
            "verse": 42,
            "text": "Mazima ekkubo (ly’okuvunaana) liri kwabo abayisa obubi abantu ne bonoona mu nsi awatali nsonga, abo balina ebibonerezo ebiruma ennyo"
        },
        {
            "chapter": 42,
            "verse": 43,
            "text": "Naye omuntu agumikiriza nasonyiwa, mazima ddala ekyo kya mu bintu ebikkaatirizibwa (omukkiriza byateekwa okukola)"
        },
        {
            "chapter": 42,
            "verse": 44,
            "text": "(Awatali Katonda) oyo yenna Katonda gwabuza tayinza kuba na mukuumi, oliraba abeeyisa obubi kebaliraba ebibonerezo baligamba nti, abaffe waliwo ekkubo eriddayo (ku nsi)"
        },
        {
            "chapter": 42,
            "verse": 45,
            "text": "Olibalaba nga baleetebwa gye biri (ebibonerezo) nga banyomebwa olwokukkakkanyizibwa (okubatusiddwaako) baliba batunuulira ku mabbali g’aliiso (eriiso nga babba libbe), abo abakkiriza baligamba nti mazima abo abafafaganirwa beebo abafafagana bo bennyini nebafafaganya abantu baabwe ku lunaku lw'enkomerero. Mazima abeeyisa obubi ba kubeera mu bibonerezo ebyolubeerera"
        },
        {
            "chapter": 42,
            "verse": 46,
            "text": "Era tebaalina bakuumi babataasa ku Katonda, oyo yenna Katonda gwabuza tayinza kuba na kkubo (lya kulungama)"
        },
        {
            "chapter": 42,
            "verse": 47,
            "text": "Mwanukule Mukama omulabirizi wa mmwe nga olunaku terunnatuuka lwe wataliba buddukiro kuwona Katonda. Ku lunaku olwo temuliba na buddo, era temuliba na buwakaniro"
        },
        {
            "chapter": 42,
            "verse": 48,
            "text": "Bwebaba bagaanye tetukutumanga kuba kalondoozi ku bo, tovunanyizibwa okugyako okutuusa (obubaka). Era mazima ffe bwetukombesa omuntu ku kusaasira okuva gyetuli ku musanyusa, naye bwe batuukwako obuzibu olwebyo emikono gyabwe byegiba gikoze (ng’olwo bakyusa enjogera) anti bulijjo mazima omuntu tasiima"
        },
        {
            "chapter": 42,
            "verse": 49,
            "text": "Bwa Katonda obufuzi bwe ggulu omusanvu ne nsi, atonda ekyo kyaba ayagadde, agabira oyo gwaba ayagadde abaana ab’obuwala, era nagabira oyo gwaba ayagadde (omulala) abalenzi"
        },
        {
            "chapter": 42,
            "verse": 50,
            "text": "Oba abagattira ab’obuwala n’abobulenzi ate oluusi gwaba ayagadde amufuula mugumba (anti) mazima yye ye mumanyi ennyo omuyinza"
        },
        {
            "chapter": 42,
            "verse": 51,
            "text": "Tekisaanirangako muntu Katonda kwogera naye, okugyako nga amusaako bubaka, oba nayogera naye nga asinziira mabega wa kintu ekyawulawo, oba okutuma omubaka (Malayika), olwo nno kulwokusalawokwe namutumira kyaba ayagadde (anti) mazima yye wa waggulu nnyo mugoba nsonga"
        },
        {
            "chapter": 42,
            "verse": 52,
            "text": "Nabwekityo twakutumira (ggwe Nabbi Muhammad) omwoyo (Kur’ani eyitibwa mwoyo wano olwokuba yeewa emyooyo gy’abantu obulamu) nga ekyo kisinziira ku kiragiro kyaffe. Wali tomanyi nti ekitabo (Kur’ani) kye ki, wadde obukkiriza naye twagifuula ekitangaala nga tulungamya nayo oyo gwetuba twagadde mu baddu baffe, era mazima ggwe ddala olungamya eri ekkubo eggolokofu"
        },
        {
            "chapter": 42,
            "verse": 53,
            "text": "Ekkubo lya Katonda oyo bibye yekka ebiri mu ggulu omusanvu nebyo ebiri mu nsi. Abange eri Katonda ebintu byonna gye bidda"
        },
        {
            "chapter": 43,
            "verse": 1,
            "text": "Ha Miim"
        },
        {
            "chapter": 43,
            "verse": 2,
            "text": "Ndayidde ekitabo ekinnyonnyofu"
        },
        {
            "chapter": 43,
            "verse": 3,
            "text": "Mazima ffe twagissa Kur’ani nga eri mu luwarabu oba olyawo ne mutegeera"
        },
        {
            "chapter": 43,
            "verse": 4,
            "text": "Era mazima yo eri ku nsibuko ye bitabo (Lauhul mahfudh) ddala yo ya waggulu nnyo ejjudde amagezi"
        },
        {
            "chapter": 43,
            "verse": 5,
            "text": "Abaffe tunabajjirako ddala okubuulirira olwokuba muli abantu abasukka ekikemo (abatagoberera mateeka ga Katonda)"
        },
        {
            "chapter": 43,
            "verse": 6,
            "text": "Bameka ba Nabbi betwatuma mu baasooka"
        },
        {
            "chapter": 43,
            "verse": 7,
            "text": "Tewali Nabbi yenna yabajjira okugyako bamujeejanga"
        },
        {
            "chapter": 43,
            "verse": 8,
            "text": "Olwo nno netuzikiriza abamaanyi okusinga abo (abakafiiri be Makkah) era ekyatuuka ku baakulembera kimanyiddwa (abalala bandikitutte nga ekyokuyiga)"
        },
        {
            "chapter": 43,
            "verse": 9,
            "text": "Singa obabuuza nti ani yatonda eggulu omusanvu ne nsi, ddala bajja kugamba nti yabitonda nantakubwa ku mukono omumanyi ennyo"
        },
        {
            "chapter": 43,
            "verse": 10,
            "text": "Oyo eyabateerawo ensi nga nyanjuluze nagibateeramu amakubo mulyoke mulungame (mutuuke gye mulaga)"
        },
        {
            "chapter": 43,
            "verse": 11,
            "text": "Era oyo assa okuva waggulu amazzi nga ga kigero (ekyetaagisa) netuzza bugya nago ekitundu ekifu (olwekyeya) bwemutyo bwe mulifulumizibwa (nga muzuukira)"
        },
        {
            "chapter": 43,
            "verse": 12,
            "text": "Era yooyo eyatonda emitindo ebiri ebiri gyonna era nabateerawo amaato n’ebisolo ebyawaka ebyo bye mwebagala"
        },
        {
            "chapter": 43,
            "verse": 13,
            "text": "Mube nga mutebenkera ku migongo gyazo, oluvanyuma musiime ekyengera kya Mukama omulabirizi wa mmwe wemuzituulirako, era mugambe nti, musukkulumu oyo eyatugondeza kino tetwandibadde bakisobola"
        },
        {
            "chapter": 43,
            "verse": 14,
            "text": "Era mazima ddala ffe tuli ba kudda ewa Mukama omulabirizi waffe"
        },
        {
            "chapter": 43,
            "verse": 15,
            "text": "Naye abatakkiriza bateeka ku Katonda abamu ku baddube (nti nabo ba Katonda), mazima omuntu mwewakanyi omweyolefu"
        },
        {
            "chapter": 43,
            "verse": 16,
            "text": "Oba mwebyo byatonda mweyasalawo okwegyira abawala ate mmwe naasalawo okubawa abalenzi"
        },
        {
            "chapter": 43,
            "verse": 17,
            "text": "So nga omu kubo bwaba aweereddwa amawulire nti afunye omwana agwa mu kiti kyabo be bapaatiika ku Katonda ekyenyi kye kisiiba kifumye era nga naye munyiikaavu"
        },
        {
            "chapter": 43,
            "verse": 18,
            "text": "Abaffe oyo akuzibwa ng’ali mu bya kwenyiriza, era nga yye mu kunnyonnyola taba na nsonga nywevu (gwemuwa Katonda)"
        },
        {
            "chapter": 43,
            "verse": 19,
            "text": "Ba Malayika abo, abaddu ba Katonda omusaasizi ne babafuula abakazi! abaffe baaliwo nga batondwa? Obujulizi bwabwe (bwe bepampalika okuwa) bujja kuwandiikibwa era bagenda kubuuzibwa"
        },
        {
            "chapter": 43,
            "verse": 20,
            "text": "Era bagamba nti singa Katonda omusaasizi ennyo yayagala tetwandibasinzizza ekyo tebakirinaako kumanya kwonna, tebali (mu kukola ekyo) okugyako bateebereza buteebereza"
        },
        {
            "chapter": 43,
            "verse": 21,
            "text": "Abaffe twabawa ekitabo oluberyeberye lwakino (ekikolwa kyabwe) balyoke babe nga kye bekwatako"
        },
        {
            "chapter": 43,
            "verse": 22,
            "text": "Wabula bagamba nti mazima ffe twasanga baganda baffe nga bali ku nkola, era mazima ffe tuli ku buwufu bwabwe kwe tulungamira"
        },
        {
            "chapter": 43,
            "verse": 23,
            "text": "Nabwekityo tetwatuma luberyeberyelwo mu kitundu kyonna mutiisa okugyako nga babinojjo baamu bagamba nti mazima ffe twasanga bakadde baffe nga bali ku nkola, era mazima ffe tuli ku buwufu bwabwe tugoberera"
        },
        {
            "chapter": 43,
            "verse": 24,
            "text": "Omubaka waabwe kwe kugamba nti (kiba bwekityo) newakubadde nga mbaleetedde ekirungamu okusinga ekyo kye mwasangako bakadde ba mmwe ne bagamba nti mazima ffe, tuwakanya ekyo kye mutumiddwa nakyo"
        },
        {
            "chapter": 43,
            "verse": 25,
            "text": "Olwo nno netubabonereza, kale tunuulira enkomerero ya balimbisa yali etya"
        },
        {
            "chapter": 43,
            "verse": 26,
            "text": "Jjukira Ibrahim bwe yagamba kitawe n’abantu be, nti mazima nze neganye ebyo bye musinza"
        },
        {
            "chapter": 43,
            "verse": 27,
            "text": "Okugyako (okusinza) oyo eyantonda anti mazima yye yajja okunnungamya"
        },
        {
            "chapter": 43,
            "verse": 28,
            "text": "(Ibrahim) yakiteekawo nga kigambo ekyokusigalawo oluvanyuma lwe, balyoke babe nga badda (eri okwawula Katonda)"
        },
        {
            "chapter": 43,
            "verse": 29,
            "text": "Wabula nawa abo ne bakadde baabwe okweyagalira mu bulamu bwensi, okutuusiza ddala nga amazima gabajjidde (Kur’ani) n’omubaka annyonnyola (amazima ago)"
        },
        {
            "chapter": 43,
            "verse": 30,
            "text": "Naye nno amazima bwe gaamala okubajjira nebagamba nti lino ddogo, era mazima ffe tuliwakanya"
        },
        {
            "chapter": 43,
            "verse": 31,
            "text": "Era nebagamba nti singa Kur’ani eno essiddwa ku musajja owekitiibwa ngava mu kimu ku bitundu ebibiri"
        },
        {
            "chapter": 43,
            "verse": 32,
            "text": "Abaffe bo be bagabanya okusaasira kwa Katonda, (obwa Nabbi nga bwe baagala) ffe tubagabanyiza ebibabeesaawo mu bulamu bwensi, ne tusukkulumya abamu ku balala mu madaala, abamu balyoke bafuule bannaabwe abaweereza, wabula okusaasira kwa Katonda kwe kusinga obulungi kwebyo byonna bye bakungaanya"
        },
        {
            "chapter": 43,
            "verse": 33,
            "text": "Singa sikuba nti abantu bonna bajja kufuuka ekibiina kimu (eky'obukafiiri), buli eyandibadde awakanya Katonda omusaasizi ennyo twalitadde ku mayumba gaabwe obusolya nga bwa ffeeza ne ku madaala gebalinnyirako (bonoonekere ddala)"
        },
        {
            "chapter": 43,
            "verse": 34,
            "text": "Nga ne ku nyumba zaabwe twanditaddeko emiryango ne ku bitanda bye bawummulirako (nakwo twanditaddeko ffeeza)"
        },
        {
            "chapter": 43,
            "verse": 35,
            "text": "Era (twandibawadde) ebyokwewunda nga bya zzaabu, ebyo byonna tebiri okugyako okuba nga bya kweyagala bya bulamu bwansi, so nga enkomerero ewa Mukama omulabiriziwo, ya batya Katonda"
        },
        {
            "chapter": 43,
            "verse": 36,
            "text": "Nooyo yenna eyesulubabba ebigambo bya Katonda (Kur’ani) tumuteerawo Sitane olwo nno neba nga ye mukwanogwe"
        },
        {
            "chapter": 43,
            "verse": 37,
            "text": "Era mazima bo bannaabwe (ba Sitane) ddala babaziyiza okutuuka ku kkubo (eggolokofu) ate mazima bo ne basuubira nti balungamu"
        },
        {
            "chapter": 43,
            "verse": 38,
            "text": "Okutuusa (omuntu oyo eyesulubabba) lwalijja gyetuli aligamba nti nga ndabye, singa wakati wange naawe waliwo ebbanga eryenkana wakati we buvanjuba ne bugwanjuba, agenda kuba munywanyi mubi"
        },
        {
            "chapter": 43,
            "verse": 39,
            "text": "Mazima mmwe ekyokuba nti mwegattidde mu bibonerezo tekijja kubagasa olwaleero okuva lwe mweyisa obubi mwekka"
        },
        {
            "chapter": 43,
            "verse": 40,
            "text": "Abaffe ggwe (Muhammad) osobola okuwuliza kiggala oba okulaga muzibe ekkubo nooyo ali mu bubuze obweyolefu"
        },
        {
            "chapter": 43,
            "verse": 41,
            "text": "Singa tukugyawo (noofa nga tetunnaba kubonereza bajeemu abo) mazima ffe tuba ba ku babonereza"
        },
        {
            "chapter": 43,
            "verse": 42,
            "text": "Oba tulikulaga ekyo kye twa balaganyisa anti mazima ffe tusobola"
        },
        {
            "chapter": 43,
            "verse": 43,
            "text": "Kale wekwate kwekyo ekikuweebwa (Kur’ani) anti mazima ggwe oli ku kkubo eggolokofu"
        },
        {
            "chapter": 43,
            "verse": 44,
            "text": "Era mazima yo (Kur’ani) kitiibwa gyoli neeri abantu bo era lumu mugenda kubuuzibwa (ku ngeri gye mwagigobereramu)"
        },
        {
            "chapter": 43,
            "verse": 45,
            "text": "Buuza abo betwatuma oluberyeberye lwo mu babaka baffe nti, abaffe twaleka Katonda omusaasizi ennyo netuteekawo bu katonda obulala obusinzibwa"
        },
        {
            "chapter": 43,
            "verse": 46,
            "text": "Mazima twatuma Musa n’obubonero bwaffe nti genda eri Falawo na bakungu be, olwo nno nabagamba nti mazima nze ndi mubaka w'omulabirizi w’ebitonde"
        },
        {
            "chapter": 43,
            "verse": 47,
            "text": "Wabula bwe yabajjira n’obubonero bwaffe wagenda okulaba nga babusekerera"
        },
        {
            "chapter": 43,
            "verse": 48,
            "text": "Tetwabalaga kabonero konna okugyako nga kko kaba kanene okusinga kannaako (wabula era tebakkiriza) netubatusaako ebibonerezo oba olyawo ne bekyusa (okuva ku kye babaddeko)"
        },
        {
            "chapter": 43,
            "verse": 49,
            "text": "(Bwe balaba ebibonerezo) olwo nno ne bagamba nti owange ggwe omulogo tusabire Mukama omulabirizi wo ng’okozesa ebyo bye yakuwa (ebisabisibwa) mazima ffe ddala tujja kulungama"
        },
        {
            "chapter": 43,
            "verse": 50,
            "text": "Bwe twabagyako ebibonerezo amangu ago bo ne bamenya endagaano"
        },
        {
            "chapter": 43,
            "verse": 51,
            "text": "Era Firawo nalangirira mu bantu be naagamba nti abange bantu bange obufuzi bwa Misiri si bwange, nga nagino emigga gikulukutira wansi wange abaffe temulaba"
        },
        {
            "chapter": 43,
            "verse": 52,
            "text": "Wabula nze nsinga ono (Musa) oyo yye anyomwa, era nga kumpi tasobola na kunnyonnyola (nsonga) yonna"
        },
        {
            "chapter": 43,
            "verse": 53,
            "text": "Singa yanaanikibwa ebikomo ebya zaabu oba ba Malayika nebajja naye nga ba muwerekera (olwo nno) twanditegedde nti mubaka wa Katonda"
        },
        {
            "chapter": 43,
            "verse": 54,
            "text": "(Firawo) bwatyo bwe yazannyira ku bwongo bwa bantu be, olwo nno ne bamugondera era mazima bo nebaba abantu abonoonyi"
        },
        {
            "chapter": 43,
            "verse": 55,
            "text": "Bwe bamala okutunyiiza twababonereza ne tubazikiriza n’amazzi bonna"
        },
        {
            "chapter": 43,
            "verse": 56,
            "text": "Ne tubafuula abedda abogerwako era ne tubafuula eky'okulabirako eri ab'oluvanyuma"
        },
        {
            "chapter": 43,
            "verse": 57,
            "text": "Mutabani wa Mariam (Issa) bwe yakubirwako ekifaananyi, ogenda okulaba nga abantu bo kibawogganya (olwessanyu)"
        },
        {
            "chapter": 43,
            "verse": 58,
            "text": "Nebagamba nti abaffe ba katonda baffe bebasinga oba yye, tebakukubira kifaananyi ekyo okugyako lwa kuwalaaza mpaka, nedda (si ekyo kyokka kye bawakanya) bulijjo bo bantu bawakanyi"
        },
        {
            "chapter": 43,
            "verse": 59,
            "text": "(Isa) tali yye okugyako okuba nti muddu waffe nga abalala, twamugabira ekyengera (kyo bwa Nabbi) era netumufuula ekyokulabirako eri abaaana ba Israil"
        },
        {
            "chapter": 43,
            "verse": 60,
            "text": "Singa twayagala abamu mu mmwe twandibafudde ba Malayika nga basikiragana mu nsi"
        },
        {
            "chapter": 43,
            "verse": 61,
            "text": "Era mazima yye (Isa) kabonero akaliranga okusembera kw'olunaku lw'enkomerero, n'olwekyo temukibuusabusaamu naakamu era mungoberere, lino lye kkubo eggolokofu"
        },
        {
            "chapter": 43,
            "verse": 62,
            "text": "Era Sitane tabasuuliranga emisanvu (mu kkubo) anti mazima yye ku mmwe mulabe owolwatu"
        },
        {
            "chapter": 43,
            "verse": 63,
            "text": "(Nabbi) Isa bweyajja nobunnyonnyofu yagamba nti mazima mbajjidde nebigambo ebyamagezi era mbannyonnyole ebimu kwebyo bye muwakanamu kale mutye Katonda era mungondere"
        },
        {
            "chapter": 43,
            "verse": 64,
            "text": "Mazima Katonda ye Mukama omulabirizi wange era Mukama omulabirizi wa mmwe, kale mumusinze lino lye kkubo eggolokofu"
        },
        {
            "chapter": 43,
            "verse": 65,
            "text": "Wabula ebibiina byayawukana nga biva mu bo bennyini (ku nsonga ya Isa) kale okubonabona okwe bibonyobonyo by'olunaku oluzito kugenda kubeera kwabo abeeyisa obubi"
        },
        {
            "chapter": 43,
            "verse": 66,
            "text": "Abaffe (balina kye) balindirira okugyako ekiseera eky'enkomerero okuba nga kibajjira ekibwatukira nga nabo tebamanyi"
        },
        {
            "chapter": 43,
            "verse": 67,
            "text": "Abomukwano ku lunaku olwo, abamu baliba balabe ba bannabwe okugyako abatya Katonda"
        },
        {
            "chapter": 43,
            "verse": 68,
            "text": "(Era Katonda alilangirira nti) abange baddu bange temuggya kubaako kutya olwaleero era mmwe temuli ba kunakuwala"
        },
        {
            "chapter": 43,
            "verse": 69,
            "text": "Abo abakkiriza ebigambo byaffe era nebaba abewaayo gyetuli (abasiramu)"
        },
        {
            "chapter": 43,
            "verse": 70,
            "text": "Muyingire e jjana ne bakkiriza bannammwe nga mwegazaanya"
        },
        {
            "chapter": 43,
            "verse": 71,
            "text": "Essowani eza zzaabu n’a magiraasi biryetolozebwa mu bo, era (e jjana) eribaamu buli kintu emyoyo gye kyagala, era ekiwoomera amaaso, era nga mmwe muli ba kutuula bugenderevu mu yo"
        },
        {
            "chapter": 43,
            "verse": 72,
            "text": "Era eyo e jjana, eyo gye mugisikiziddwa olwebyo bye mwakola (ku nsi)"
        },
        {
            "chapter": 43,
            "verse": 73,
            "text": "Mulina mu yo ebibala bingi nga ku byo kwemulya"
        },
        {
            "chapter": 43,
            "verse": 74,
            "text": "Mazima abonoonyi ba kutuula bugenderevu mu bibonerezo byo muliro Jahannama"
        },
        {
            "chapter": 43,
            "verse": 75,
            "text": "Tegugenda kukendezebwa ku bo, era nga bo tebalina na ssuubi lyonna lya kuguvaamu"
        },
        {
            "chapter": 43,
            "verse": 76,
            "text": "Tetwabayisa bubi naye bo be baali beeyisa obubi"
        },
        {
            "chapter": 43,
            "verse": 77,
            "text": "(Abaliba mu muliro) balikowoola nti owange Maliki (Malayika akuuma omuliro tusaba nti) Mukama omulabirizi wo atumalirewo ddala (tufe), alibagamba nti mazima mmwe muli ba kugubeeramu (awatali kufa oba okuguvaamu)"
        },
        {
            "chapter": 43,
            "verse": 78,
            "text": "Mazima twabaleetera amazima naye abasinga obungi mu mmwe batamwanga amazima"
        },
        {
            "chapter": 43,
            "verse": 79,
            "text": "Bwebaba nga baasalawo ekigambo (ekyokusalira (Muhammad enkwe) naffe twasalawo (okuba nti tezigenda kuyitamu)"
        },
        {
            "chapter": 43,
            "verse": 80,
            "text": "Oba balowooza nti mazima ffe tetuwulira ebyo bye balowooza mu mitima gyabwe oba bye bakubaganyaako ebirowoozo, nedda (tetukoma ku kubimanya bumanya, wabula webabikolera) nabatumwa baffe baba mu maaso gaabwe nga bawandiika"
        },
        {
            "chapter": 43,
            "verse": 81,
            "text": "Gamba nti singa Katonda omusaasizi ennyo aba alina omwana olwo nno nze mbeera musaale mu bamusinza"
        },
        {
            "chapter": 43,
            "verse": 82,
            "text": "Mukama omulabirizi weggulu omusanvu ne nsi (era) omulabirizi wa Arish musukkulumu nnyo kwebyo bye bamujwetekako"
        },
        {
            "chapter": 43,
            "verse": 83,
            "text": "Kale baleke balimbe era bazannye okutuusa lwe balisisinkanyizibwa olunaku lwabwe lwe balaganyisibwa"
        },
        {
            "chapter": 43,
            "verse": 84,
            "text": "Anti yye (Katonda) ye Katonda mu ggulu, era ne mu nsi ye Katonda. Era yye ye mugoba nsonga omumanyi ennyo"
        },
        {
            "chapter": 43,
            "verse": 85,
            "text": "Era yatukula oyo, byonna bibye ebiri mu ggulu omusanvu ne nsi, n'ebyo ebiri wakati wa byombi, era ye yekka yalina okumanya ebikwata ku lunaku lw'enkomerero (ddi lwelituuka) era gyali gye mulizzibwa"
        },
        {
            "chapter": 43,
            "verse": 86,
            "text": "Abo bebasinza nebava ku ye tebalisobola kuwolereza, be ppo oyo aliwa obujulizi mu mazima (yaliyogera) ate era bo nebaba nga baliba bamanyi amazima"
        },
        {
            "chapter": 43,
            "verse": 87,
            "text": "Singa obabuuza nti ani yabatonda? ddala bajja kugamba nti Katonda, kale ate bawugulwa batya"
        },
        {
            "chapter": 43,
            "verse": 88,
            "text": "(Katonda amanyi) ekigambo kye (Muhammad kyayogera olutata nga awanjagira Katonda nti) ayi Mukama omulabirizi wange mazima abo (benkowoola) bantu abatakkiriza"
        },
        {
            "chapter": 43,
            "verse": 89,
            "text": "Kale nno baleke era ogambe nti mirembe kya ddaaki balianya"
        },
        {
            "chapter": 44,
            "verse": 1,
            "text": "Ha Miim"
        },
        {
            "chapter": 44,
            "verse": 2,
            "text": "Ndayidde ekitabo (Kur’ani) ekinnyonnyofu"
        },
        {
            "chapter": 44,
            "verse": 3,
            "text": "Mazima ffe twakissa mu kiro ekyomukisa (anti) mazima ffe twali tulina okutiisa (abantu)"
        },
        {
            "chapter": 44,
            "verse": 4,
            "text": "Mu kyo (ekiro) mwekigerekerwa buli kigambo ekiba kisaliddwawo"
        },
        {
            "chapter": 44,
            "verse": 5,
            "text": "Nga kwo kusalawo okuva gye tuli (anti) mazima ffe twali tuteekwa okutuma ababaka"
        },
        {
            "chapter": 44,
            "verse": 6,
            "text": "(Ekyokutuma ababaka) kusaasira okuva ewa Mukama omulabirizi wo (anti) mazima yye yawulira ennyo amanyi ennyo"
        },
        {
            "chapter": 44,
            "verse": 7,
            "text": "(Yye Katonda) ye Mukama omulabirizi we ggulu omusanvu ne nsi nebyo ebiri wakati wa byombi, bwe muba muli bakkiriza abannamaddala"
        },
        {
            "chapter": 44,
            "verse": 8,
            "text": "Tewali kirina kusinzibwa okugyako yye, awa obulamu era yabujjawo. Mukama omulabirizi wa mmwe era omulabirizi wa bakadde ba mmwe abasooka"
        },
        {
            "chapter": 44,
            "verse": 9,
            "text": "Wabula bo (abatakkiriza) bali mu kubuusabuusa, bazannya"
        },
        {
            "chapter": 44,
            "verse": 10,
            "text": "Kale lindirira olunaku eggulu lweririreeta omukka omweyolefu (ogulabwa buli omu)"
        },
        {
            "chapter": 44,
            "verse": 11,
            "text": "Gugenda kubikka abantu ekyo kiriba kibonerezo ekiruma ennyo"
        },
        {
            "chapter": 44,
            "verse": 12,
            "text": "(Baligamba nti) ayi Mukama omulabirizi waffe tugyeko ekibonerezo, mazima ffe tukkirizza"
        },
        {
            "chapter": 44,
            "verse": 13,
            "text": "Naye wwa gye baliggya okujjukira (batuuke okwebuulirira) ate nga mazima omubaka annyonnyola obulungi yabajjira"
        },
        {
            "chapter": 44,
            "verse": 14,
            "text": "Oluvannnyuma ate ne bamuvaako, era nebagamba nti (Muhmmad) ayigirizibwa buyigirizibwa era mulalu"
        },
        {
            "chapter": 44,
            "verse": 15,
            "text": "Mazima ffe tujja kuggyawo ekibonerezo katono (wabula) mazima mmwe mujja kuddayo (mu butakkiriza bwa mmwe)"
        },
        {
            "chapter": 44,
            "verse": 16,
            "text": "(Wabula bajjukize) olunaku lwe tulikwata olukwata olwamaanyi (anti) mazima ffe tuli ba kubonereza"
        },
        {
            "chapter": 44,
            "verse": 17,
            "text": "Era mazima twageseza oluberyeberye lwabwe abantu ba Firawo, era nga yabajjira omubaka owekitiibwa"
        },
        {
            "chapter": 44,
            "verse": 18,
            "text": "(Naagamba nti) munzirize abaddu ba Katonda (anti) mazima nze ndi mubaka omwesigwa"
        },
        {
            "chapter": 44,
            "verse": 19,
            "text": "Era (ekyokubiri) mu be nga temwekuluntaza ku Katonda, mazima nze mbaleetedde obujulizi obwolwatu"
        },
        {
            "chapter": 44,
            "verse": 20,
            "text": "Era mazima nze nsaba obukuumi ewa Mukama omulabirizi wange era Mukama omulabirizi wa mmwe muleme kunkuba mayinja"
        },
        {
            "chapter": 44,
            "verse": 21,
            "text": "Bwe munaaba temukkiriza byengamba kale mundeke (temuntusaako kabi)"
        },
        {
            "chapter": 44,
            "verse": 22,
            "text": "(Wabula bamukijjanya) olwo nno nakowoola Mukama omulabirizi we nti mazima abo bantu bonoonyi"
        },
        {
            "chapter": 44,
            "verse": 23,
            "text": "(Katonda naamulagira nti) tambula ekiro na baddu bange anti mazima mmwe mujja kuwonderwa"
        },
        {
            "chapter": 44,
            "verse": 24,
            "text": "(Bwomala okusomoka ggwe ne booli nabo) ennyanja gireke ng’erimu ekkubo (anti) mazima bbo, ggye lyakuzikirizibwa"
        },
        {
            "chapter": 44,
            "verse": 25,
            "text": "Amalimiro ne nsulo z’amazzi bimeka bye baaleka"
        },
        {
            "chapter": 44,
            "verse": 26,
            "text": "N’ebimera, n’ebifo ebye bitiibwa"
        },
        {
            "chapter": 44,
            "verse": 27,
            "text": "Nebyengera ebirala bingi bye baali beyagaliramu"
        },
        {
            "chapter": 44,
            "verse": 28,
            "text": "Bwekityo (bwekyali nebaggwawo) netubisikiza abantu abalala"
        },
        {
            "chapter": 44,
            "verse": 29,
            "text": "Eggulu ne nsi tebyabakaabira era tebaali ba kulindirizibwa (nti baweebwe akaseera beenenye)"
        },
        {
            "chapter": 44,
            "verse": 30,
            "text": "Era ddala twawonya abaana ba Israil ebibonyoobonyo ebinyoomesa"
        },
        {
            "chapter": 44,
            "verse": 31,
            "text": "(Bwe twabawonya) Firawo anti mazima yye yali mwekuza era nga wa mu bonoonyi ennyo"
        },
        {
            "chapter": 44,
            "verse": 32,
            "text": "Okusinziira ku kumanya (kwaffe) twabasukkulumya (abaana ba Israil) ku bitonde ebirala"
        },
        {
            "chapter": 44,
            "verse": 33,
            "text": "Era netubawa ebya magero ebyo ebyalimu okugesezebwa okwolwatu"
        },
        {
            "chapter": 44,
            "verse": 34,
            "text": "Mazima abo (abakafiiri bo mu Makkah) ddala bagamba nti"
        },
        {
            "chapter": 44,
            "verse": 35,
            "text": "Tewali kiriwo okugyako okufa kwaffe okusooka, era tetuli ba kuzuukizibwa"
        },
        {
            "chapter": 44,
            "verse": 36,
            "text": "(Okuzuukira bwekuba nga gye kuli) kale muleete bakadde baffe bwe muba nga mwogera mazima"
        },
        {
            "chapter": 44,
            "verse": 37,
            "text": "Abaffe bo be basinga obulungi oba abantu ba Tubbai (bantu be Saba-a abafuzi be Yamani) n'abo abaaliwo oluberyeberye lwabwe (bonna) twabazikiriza (anti) mazima bo baali bonoonyi"
        },
        {
            "chapter": 44,
            "verse": 38,
            "text": "Tetwatonda eggulu omusanvu ne nsi nebyo ebiri wakati wa byombi nga tuzannya"
        },
        {
            "chapter": 44,
            "verse": 39,
            "text": "Era tetwabitonda byombi wabula ku lwa nsonga, naye ddala abasinga obungi ku bo tebamanyi"
        },
        {
            "chapter": 44,
            "verse": 40,
            "text": "Mazima olunaku lwokusalawo bonna kye kiseera kyabwe ekya balaganyisibwa"
        },
        {
            "chapter": 44,
            "verse": 41,
            "text": "Olunaku owomukwano lwa taligasa wa mukwano kintu kyonna, era bo tebagenda kudduukirirwa"
        },
        {
            "chapter": 44,
            "verse": 42,
            "text": "Okugyako oyo Katonda gwalisaasira anti mazima yye (Katonda) ye nantakubwa ku mukono omusaasizi ennyo"
        },
        {
            "chapter": 44,
            "verse": 43,
            "text": "Mazima omuti (oguyitibwa) Zakkuumi"
        },
        {
            "chapter": 44,
            "verse": 44,
            "text": "Ye mmere ya bonoonyi"
        },
        {
            "chapter": 44,
            "verse": 45,
            "text": "(Obubi bwagwo ng’omuntu agulidde) guli nga ekyuma ekisaanuuse, gulyeserera mu mbuto (z’abaligulya)"
        },
        {
            "chapter": 44,
            "verse": 46,
            "text": "Nga okwesera kwa mazzi agakyamuse"
        },
        {
            "chapter": 44,
            "verse": 47,
            "text": "(Olwo nno Katonda aliragira ba Malayika nti) mumukwate (omwonoonyi) olwo nno mu muwalule mu mukasuke mu makkati g’omuliro Jahiimu"
        },
        {
            "chapter": 44,
            "verse": 48,
            "text": "Oluvanyuma mufukirire waggulu ku mutwegwe ekibonerezo eky’amazzi ageeseze (agogeddwako)"
        },
        {
            "chapter": 44,
            "verse": 49,
            "text": "(Bali mugamba) loza (ku kibonerezo anti) mazima ddala gwe gwe wamanyi owekitiibwa (nga bamukudaalira)"
        },
        {
            "chapter": 44,
            "verse": 50,
            "text": "Mazima kino kyekyo kye mwali mutankana"
        },
        {
            "chapter": 44,
            "verse": 51,
            "text": "Mazima abatya (Katonda) baliba mu kifo ekyeddembe"
        },
        {
            "chapter": 44,
            "verse": 52,
            "text": "Baliba mu malimiro n’amazzi ag'ensulo"
        },
        {
            "chapter": 44,
            "verse": 53,
            "text": "Baliyambala engoye ezaliiri omuwewufu n’omuzito, nga batudde batunuuliganye"
        },
        {
            "chapter": 44,
            "verse": 54,
            "text": "Bwekityo (bwe kiriba) era tuli bafumbiza ababeezi ab’amaaso amanene"
        },
        {
            "chapter": 44,
            "verse": 55,
            "text": "Balisaba nga bali mu yo buli kibala nga bali mirembe"
        },
        {
            "chapter": 44,
            "verse": 56,
            "text": "Nga bali mu yo tebalikomba ku kufa nga ogyeko okufa okwasooka, era ali bawonya ebibonerezo ebyomuliro Jahiimu"
        },
        {
            "chapter": 44,
            "verse": 57,
            "text": "(Byonna) nga bigabwa ebiva ewa Mukama omulabirizi wo, okwo kwe kwesiima okusuffu"
        },
        {
            "chapter": 44,
            "verse": 58,
            "text": "Era ddala twagyanguya (Kur’ani) ku lulimi lwo babe nga bebuulira (nayo)"
        },
        {
            "chapter": 44,
            "verse": 59,
            "text": "Kale lindirira mazima ddala bo balindiridde"
        },
        {
            "chapter": 45,
            "verse": 1,
            "text": "Ha Mim"
        },
        {
            "chapter": 45,
            "verse": 2,
            "text": "Okussa kwe kitabo (Kur’ani) kyava wa Katonda nantakubwa ku mukono mugoba nsonga"
        },
        {
            "chapter": 45,
            "verse": 3,
            "text": "Mazima mu (ggulu omusanvu n'ensi mulimu obubonero obwenkukunala (obulaga obuyinza bwa Katonda) eri abakkiriza"
        },
        {
            "chapter": 45,
            "verse": 4,
            "text": "Era ne mu kutondebwa kwa mmwe, neebyo byasasaanya mu bitambulira (ku nsi) bubonero eri abantu abakakasa (okubeerawo kwa Katonda n’obuyinza bwe)"
        },
        {
            "chapter": 45,
            "verse": 5,
            "text": "N’okwawukana kw'ekiro n’emisana nebyo Katonda byassa okuva waggulu (enkuba) mu bigabwabye naalamusa nabyo ensi olubvannyuma lw'okufa kwayo, n'okutambuza empewo bubonero eri abantu abategeera"
        },
        {
            "chapter": 45,
            "verse": 6,
            "text": "Ebigambo bya Katonda ebyo (ebiraga obubonero bwe) tubikusomera mu butuufu, olwo bigambo ki oluvanyuma lwo kuwakanya Katonda n’ebigambo bye bye balikkiriza"
        },
        {
            "chapter": 45,
            "verse": 7,
            "text": "Okubonabona kuli ku buli omuyitirivu w’okulimba omwonoonyi"
        },
        {
            "chapter": 45,
            "verse": 8,
            "text": "Awulira ebigambo bya Katonda nga bimusomerwa oluvanyuma naakalambira nga yeekuluntaza ng'alinga atabiwulidde, kale musanyuse nga (omuwa amawulire) g’ebibonerezo ebiruma ennyo"
        },
        {
            "chapter": 45,
            "verse": 9,
            "text": "Bwamanya ekintu kyonna mu bigambo byaffe akifuula kya kujeeja, abo balina ebibonerezo ebinyoomesa"
        },
        {
            "chapter": 45,
            "verse": 10,
            "text": "Mumaaso gaabwe omuliro Jahannama gubalinze era bye bakola tebigenda kubagasa kintu kyonna wadde ab’emikwano bebeteerawo nebava ku Katonda era balina ebibonerezo ebisuffu"
        },
        {
            "chapter": 45,
            "verse": 11,
            "text": "(Kur’ani) eno, kyakulungamya. era abo abawakanya ebigambo bya Mukama omulabirizi waabwe balina ebibonerezo ebimu kwebyo ebikambwe ebiruma ennyo"
        },
        {
            "chapter": 45,
            "verse": 12,
            "text": "Katonda yooyo eyabagondeza ennyanja, amaato gabe nga gatambulira ku yo olwekiragiro kye, era mube nga musobola okunoonya mu bigabwa bye, era musobole okwebaza"
        },
        {
            "chapter": 45,
            "verse": 13,
            "text": "Era yabagondeza ebyo ebiri mu ggulu omusanvu nebyo ebiri mu nsi, nga byonna biva gyali. Mazima mwekyo mulimu obubonero (obulaga okubaayo kwa Katonda n’obuyinza bwe) eri abantu abafumitiriza"
        },
        {
            "chapter": 45,
            "verse": 14,
            "text": "Gamba abo abakkiriza basonyiwe abo abatasuubira (kusisinkana) naku za Katonda, alyoke asasule abantu olwebyo bye bakola"
        },
        {
            "chapter": 45,
            "verse": 15,
            "text": "Oyo akola emirimu emirungi akolera mwoyo gwe, ate oyo ayonoona (akabi k'okwonoona kwe) kadda eri mwoyo gwe, oluvanyuma eri Mukama omulabiririz wa mmwe gye mulizzibwa"
        },
        {
            "chapter": 45,
            "verse": 16,
            "text": "Mazima twawa abaana ba Israil ekitabo n’okulamula wakati wa bantu n’obwa Nabbi netubagabirira ebirungi era netubasukkulumya ku bantu abalala (abaaliwo ku mulembe gwabwe)"
        },
        {
            "chapter": 45,
            "verse": 17,
            "text": "Era twabawa obunnyonnyofu bwe kigambo (ekikwata ku kutumwa kwa Nabbi Muhammad) olwo nno tebayawukana okugyako luvannyuma lwa kumanya kubajjira (nga ekyo baakikola) olwo bukyayi obwali wakati waabwe, mazima Mukama omulabirizi wo agenda kulamula wakati waabwe ku lunaku lw’enkomerero mwebyo bye bayawukanangamu"
        },
        {
            "chapter": 45,
            "verse": 18,
            "text": "Oluvanyuma twakussa (ggwe Muhammad) ku nkola ennambulukufu ku kigambo kye (ddiini) kale gigoberere, era togoberera okwagala kwabo abatamanyi"
        },
        {
            "chapter": 45,
            "verse": 19,
            "text": "Anti mazima bo tebayinza kukuyamba kintu kyonna kukutaasa Katonda, era mazima abeeyisa obubi abamu mu bo banywanyi ba bannaabwe, naye Katonda ye munywanyi w'abamutya"
        },
        {
            "chapter": 45,
            "verse": 20,
            "text": "Eno (Kur’ani) mumuli eri abantu, era bulungamu na kusaasira eri abantu abatya Katonda abannamaddala"
        },
        {
            "chapter": 45,
            "verse": 21,
            "text": "Abaffe oba abo abeewerebye ebibi basuubira nti tuyinza okubafuula nga abo abakkiriza ne bakola emirimu emirongoofu nga obulamu bwabwe n’okufa kwabwe bifaanana (nedda) okulamula kwabwe kubi"
        },
        {
            "chapter": 45,
            "verse": 22,
            "text": "Era Katonda yakola eggulu ne nsi mu butuufu era buli mwoyo gulyoke gube nga gusasulwa olwebyo, bye gwakola era bo si bakulyazamanyizibwa"
        },
        {
            "chapter": 45,
            "verse": 23,
            "text": "Abaffe olabye oyo okwagalakwe nga kwafuula Katonda we, Katonda naamubuza awamu n’okuba nti (omuntu oyo) amanyi ekituufu era naazibikira amatuuge n'omutimagwe, era nassa ku maasoge ekibikka, olwo nno ate ani ayinza okumulungamya oluvanyuma lwa Katonda (okumutusa awo), abaffe temwebulirira"
        },
        {
            "chapter": 45,
            "verse": 24,
            "text": "Era (abakafiiri) bagamba nti (obulamu) tebuli okugyako obulamu bwaffe obw'okunsi, tufa era netuba balamu, tewali kituggya mu bulamu okugyako myaka (gya muntu) kuggwako, naye nga tebalina kumanya kwonna ku kikwatako, tebali bo okugyako bateebereza buteebereza"
        },
        {
            "chapter": 45,
            "verse": 25,
            "text": "Ebigambo byaffe bwe bibasomerwa mu bunnyonnyofu (bwabyo), ekyekwaso kyabwe tekiba okugyako bagamba (bweba nga eriyo okuzuukira kale) mukomyewo bakadde baffe (abaafa) mwemuba mwogera mazima"
        },
        {
            "chapter": 45,
            "verse": 26,
            "text": "Bagambe (ggwe Nabbi Muhammad) nti Katonda y'abawa obulamu oluvanyuma nabatta ate oluvanyuma agenda kubakungaanya nga batwala eri olunaku lw’enkomerero teruliimu kubuusabuusa naye abantu abasinga obungi tebamanyi"
        },
        {
            "chapter": 45,
            "verse": 27,
            "text": "Bwa Katonda yekka obufuzi bwe ggulu omusanvu ne nsi, era era bubwe olunaku lw’enkomerero lwelituuka, olunaku olwo abonoonyi balifafaganirwa"
        },
        {
            "chapter": 45,
            "verse": 28,
            "text": "(Kwolwo) oliraba buli kibiina nga kifukamidde (olwokutya). Buli kibiina kiriyitibwa okugenda awali ekitabo kyakyo (ekyo ekirimu emirimu gyabwe era baligambibwa nti) olwaleero muli ba kusasulwa ebyo bye mwali mukola"
        },
        {
            "chapter": 45,
            "verse": 29,
            "text": "(Era baligambibwa nti) ekitabo kyaffe kino kiboogerako mu mazima (anti) mazima ffe twawandikanga buli kye mwakolanga"
        },
        {
            "chapter": 45,
            "verse": 30,
            "text": "Olwo nno abaakola emirimu emirongoofu Mukama omulabirizi waabwe ali bayingiza mu kusaasira kwe (era) ekyo kwe kwesiima okweyolefu"
        },
        {
            "chapter": 45,
            "verse": 31,
            "text": "Ate abo abakafuwala (Katonda alibagamba nti) abaffe ebigambo byange tebyabasomerwa ne mwekuluntaza ne mubeera abantu abonoonyi"
        },
        {
            "chapter": 45,
            "verse": 32,
            "text": "Era bwe mwagambwanga nti ddala endagaano ya Katonda ya mazima era nti ekiseera ekyenkomerero tekiriimu kubuusabuusa, mwagamba nti ekiseera ekyenkomerero tetumanyi kye ki. (Ebikikwatako) tuwammanta biwammante, era ffe tetukirinaako bukakafu"
        },
        {
            "chapter": 45,
            "verse": 33,
            "text": "Era (awo) obubi bwebyo bye bakola buli beeyoleka era biribebungulula ebibonerezo byebyo bye baali bajeeja"
        },
        {
            "chapter": 45,
            "verse": 34,
            "text": "Era baligambibwa nti olwaleero tubeerabidde nga bwe mwerabira okusisinkana olunaku lwa mmwe luno, era omuliro bwe butuulo bwa mmwe era temugenda kufuna badduukirize"
        },
        {
            "chapter": 45,
            "verse": 35,
            "text": "Ekyo nno mmwe (ekibatuusaako) lwakuba nti mazima mmwe ebigambo bya Katonda mwabifuula bya kujeeja era obulamu bwe nsi ne bubagayaaza, n’olwekyo olwaleero si bakugujjibwamu (omuliro) era tebagenda kugambibwa kwetonda"
        },
        {
            "chapter": 45,
            "verse": 36,
            "text": "Ebitendo byonna bya Katonda Mukama omulabirizi we ggulu omusanvu, era Mukama omulabirizi we nsi, Mukama omulabirizi w’ebitonde byonna"
        },
        {
            "chapter": 45,
            "verse": 37,
            "text": "Ebitiibwa byonna mu ggulu omusanvu ne nsi bibye yekka, era yye, ye nantakubwa ku mukono mugoba nsonga"
        },
        {
            "chapter": 46,
            "verse": 1,
            "text": "Ha Miim"
        },
        {
            "chapter": 46,
            "verse": 2,
            "text": "Okussa kwe kitabo (Kur’ani) kwava wa Katonda nantakubwa ku mukono mugoba nsonga"
        },
        {
            "chapter": 46,
            "verse": 3,
            "text": "Tetwatonda eggulu omusanvu ne nsi nebyo ebiri wakati wa byombi wabula mu butuufu (nga bwe kisaana okuba nga ddala Katonda yaabikoze), era nga byakubeerawo okumala ekiseera ekigere, wabula bo abakaafuwala besamba ebyo bye batiisibwa (bye babulirirwa) nabyo"
        },
        {
            "chapter": 46,
            "verse": 4,
            "text": "Bagambe nti mulaba ebyo bye musaba nemuleka Katonda, kale mundage biki bye baatonda ku nsi oba balina omugabo (gw'okutonda) ebyo ebiri mu ggulu omusanvu (bwe kiba bwe kityo) kale mundeetere ekitabo ekyaliwo oluberyeberye lwa kino (Kur’ani), oba ebisigala bya yirimu yonna bwe muba nga mwogera mazima"
        },
        {
            "chapter": 46,
            "verse": 5,
            "text": "Ani mubuze okusinga oyo alekawo Katonda naasaba oyo atasobola kumwanukula okutuusa ku lunaku lw’enkomerero! nga nabo (be basaba) tebalina kye bamanyi ku kusaba kwabwe"
        },
        {
            "chapter": 46,
            "verse": 6,
            "text": "Ng’ate abantu bwe balikunganyizibwa (be baasaba nga) bagenda kuba balabe baabwe era bagenda kwewakana okuba nti ba basinzanga"
        },
        {
            "chapter": 46,
            "verse": 7,
            "text": "Ebigambo byaffe bwe bibasomerwa nga binnyonnyofu, abo abawakanya amazima bwe gabajjira bagamba nti lino ddogo lyeyolefu"
        },
        {
            "chapter": 46,
            "verse": 8,
            "text": "Oba bagamba nti Nabbi Muhammad ye yajigunjaawo (Kur’ani)! bagambe nti bwemba najigunjaawo temulina kintu kye muyinza kumponya ku Katonda, yye yaasinga okumanya bye muwolompokamu. Ye amala okuba nga mujulizi wakati wange nammwe era yye ye musonyiyi omusaasizi ennyo"
        },
        {
            "chapter": 46,
            "verse": 9,
            "text": "Bagambe nti si nze nsoose mu babaka era simanyi kinankolebwa wadde kye munakolebwa, sirina kyengoberera okugyako obubaka obumpebwa era siri nze okugyako omutiisa ow'olwatu"
        },
        {
            "chapter": 46,
            "verse": 10,
            "text": "Bagambe nti abaffe mulaba nti singa (Kur’ani) eva wa Katonda ate mmwe nemugiwakanya, naye nga omujulizi mu baana ba Israil yajulira ku kiringa yo (nti kiva wa Katonda) olwo nno yye) nakkiriza ate mmwe ne mwekuluntaza (olwo mu mbeera eyo kiba kitya), mazima bulijjo Katonda talungamya bantu beeyisa bubi"
        },
        {
            "chapter": 46,
            "verse": 11,
            "text": "Abo abaakafuwala nebagamba abo abakkiriza nti (Muhammad byagamba) singa bibadde birungi (abo) tebanditusoose kugenda gyebiri, naye olwokuba tebalungama nayo, bajja kugamba nti Kur’ani kugunja okwedda"
        },
        {
            "chapter": 46,
            "verse": 12,
            "text": "Nga noluberyeberye lwayo (waliyo) ekitabo kya Musa nga kyagobererwa nga kya kusaasira n'ekitabo kino (Kur’ani kyajja nga) kikakasa (ebyakulembera) nga kiri mu lulimi luwarabu, kibe nga kirabula abo abeeyisa obubi era nga kya kusanyusa eri abalongoosa"
        },
        {
            "chapter": 46,
            "verse": 13,
            "text": "Mazima abo abagamba nti Mukama omulabirizi waffe ye Katonda, oluvanyuma ne babeera beesimbu (mu ddiini) tebagenda kutuukwako kutya era tebagenda kunakuwala"
        },
        {
            "chapter": 46,
            "verse": 14,
            "text": "Abo be ba nannyini jjana, ba kugituulamu obugenderevu nga yempeera olwebyo bye baali bakola"
        },
        {
            "chapter": 46,
            "verse": 15,
            "text": "Omuntu twamulagira okuyisa obulungi bakaddebe, nnyina yamwetikka (yali lubuto lwe) mu buzibu era namuzaala mu buzibu, nga olubuto lwe (n'okumuyonsa) n'okumujja ku mabeere emyezi makumi asatu, okutuusa lwatuuka okukakata kwe naaweza emyaka amakumi ana (omuntu mulamu) agamba nti ayi Mukama omulabirizi wange nsobozesa okwebaza ebyengera byo ebyo bye wangabira ,ne bye wagabira bakadde bange bombi era mbe nga nkola emirimu emirongoofu gyosiima, era nongooseza ezzadde lyange mazima nze nenenyezza nenzira gyoli era mazima nze ndi wa mu basiraamu"
        },
        {
            "chapter": 46,
            "verse": 16,
            "text": "Abo beebo betukkiriza okuva gye bali ebirungi ebyo bye baakola era netusonyiwa ebisobyo byabwe (era ba mu bantu) ba mu jjana (era eyo) ye ndagaano eyamazima gye baali baalaganyisibwa"
        },
        {
            "chapter": 46,
            "verse": 17,
            "text": "Nooyo yenna agamba bakadde be nti mutwale eri, muntiisatiisa nti nja kuzuukizibwa, so ng’ate emirembe mingi egiyiseewo oluberyeberye lwange (ani yali azuukidde), nga bakadde bombi basaba Katonda abayambe, era nga bamugamba (omwana) nti obula! (kyolina okukola) kkiriza, mazima endagaano ya Katonda ya mazima. Olwo nno yye (omwana) agamba nti ebyo tebiri okugyako okuba enfumo za baakulembera"
        },
        {
            "chapter": 46,
            "verse": 18,
            "text": "Abo beebo abaakakatwako ekigambo (ekyokubonerezebwa) mu bibiina ebyayita oluberyeberye lwabwe nga baava mu majinni ne mu bantu mazima bo be bafafaganirwa"
        },
        {
            "chapter": 46,
            "verse": 19,
            "text": "Era buli omu alina amadaala okusinziira kwebyo bye bakola era ddala (Katonda) agenda kubawa empeera etuukana n'emirimu gyabwe era bo ssi ba kuyisibwa bubi"
        },
        {
            "chapter": 46,
            "verse": 20,
            "text": "Era (mulowooze) ku lunaku abo abaakafuwala lwe balyanjulwa eri omuliro (baligambwa nti) ebirungi bya mmwe mwabimalira mu bulamu bwa mmwe obwensi, ne mweyagala nabyo, kale nno olwaleero mugenda kusasulwa ebibonerezo ebinyoomesa olwengeri gye mwali mwekuluntazaamu mu nsi awatali nsonga ne ku lwebyo bye mwali mwonoona"
        },
        {
            "chapter": 46,
            "verse": 21,
            "text": "Era bajjukize (ggwe Nabbi Muhammad) muganda wa A’di (Hudu) bwe yalabula abantu be abaali mu bifo ebijjuddemu entuunu z'omusenyu (gyoli nti nsozi) era nga okulabula kungi okwayita oluberyeberye lwe n'oluvanyuma lwe, (nga ababaka bonna baali bagamba nti) temusinzanga okugyako Katonda (era) mazima nze ntya okuba nga mutuukwako ebibonerezo by'olunaku oluzito"
        },
        {
            "chapter": 46,
            "verse": 22,
            "text": "Nebagamba nti abaffe otujjidde otuwugule ku ba Katonda baffe! (bwekiba bwe kityo), kale tutuuseeko kyotulagaanyisa bwoba nga oli mu boogera amazima"
        },
        {
            "chapter": 46,
            "verse": 23,
            "text": "Naabagamba nti mazima okumanya (ddi? lwe kiribatuukako) kuli eri Katonda era (nze) mbatusaako ebyo bye natumwa nabyo, naye mazima nze mbalaba nga muli bantu abatamanyi"
        },
        {
            "chapter": 46,
            "verse": 24,
            "text": "Naye bwe baakiraba nga (kire) ekyetimbye (ku ggulu), nga kyolekedde ensenyi zaabwe, baagamba nti ekyo ekire ekyetimbye kigenda kutuwa nkuba, wabula nedda kyo kyekyo kye mubadde musaba kibatuukeko mangu (kyo) mpewo (kikungunta) erimu e bibonerezo e biruma ennyo"
        },
        {
            "chapter": 46,
            "verse": 25,
            "text": "Ejja kuzikiriza buli kintu kyonna okusinziira ku kiragiro kya Mukama omulabirizi waayo, olwo nno nebatuuka okuba nga tewali kirabwa okugyako amayumba gaabwe, bwetutyo bwe tusasula abantu abonoonyi"
        },
        {
            "chapter": 46,
            "verse": 26,
            "text": "Mazima twabawa obusobozi (abantu ba Huudu) kwebyo bye tutaabawa mmwe (abe Makkah) busobozi ku byo, era nga twabawa amatu n'amaaso n'emitima kyokka amatu gaabwe tegaabagasa kintu kyonna wadde amaaso gaabwe wadde emitima gyabwe okuva lwe baali nga bawakanya ebigambo bya Katonda era nebibamalawo ebyo bye bajeejanga"
        },
        {
            "chapter": 46,
            "verse": 27,
            "text": "Era mazima twazikiriza ebitundu ebyo ebibeetolodde, era netunyonyola ebigambo oba olyawo nebadda (nebaleka okukaafuwala)"
        },
        {
            "chapter": 46,
            "verse": 28,
            "text": "Kale singa baabataasa abo abaaleka Katonda ne beteerawo ebisinzibwa ebirala ebibasembeza ewa Katonda (ssi bwegwali) wabula baabula era (endowooza yaabwe) eyo kwali kutemerera kwa bwe era nga byali ebyo bye bagunjaawo"
        },
        {
            "chapter": 46,
            "verse": 29,
            "text": "Jjukira (gwe Nabbi) bwe twakuleetera ekibinja kya majinni negaba nga gawuliriza Kur’ani, bwe gaatuuka weyali esomerwa ne gagamba nti muwulirize, bwe yamala okusomwa ne gakyusa okudda eri gannaago nga gagalabula (akabi akali mu kujeemera Katonda)"
        },
        {
            "chapter": 46,
            "verse": 30,
            "text": "Negagamba nti abange bannaffe, mazima ffe tuwulidde ekitabo ekyassibwa oluvanyuma lwa Musa nga kikakasa ebyo ebya kikulembera (nga ddala) kirungamya eri amazima n'eri ekkubo eggolokofu"
        },
        {
            "chapter": 46,
            "verse": 31,
            "text": "Abange bannaffe mwanukule omukowooze wa Katonda, era mumukkirize (Katonda), agya kubasonyiwa ebyonoono bya mmwe era abawonye ebibonerezo ebiruma ennyo"
        },
        {
            "chapter": 46,
            "verse": 32,
            "text": "Oyo yenna atayanukula mukowooze wa Katonda siwakulemesa Katonda ku nsi, era talina nga oggyeko Katonda bakuumi (basobola kumuwonya) abo, bali mu bubuze obweyolefu"
        },
        {
            "chapter": 46,
            "verse": 33,
            "text": "Abaffe mazima Katonda, oyo eyatonda eggulu omusanvu ne nsi, era nga teyakoowa olwokubitonda tebalaba nti asoboleraddala okulamusa abafu! Wewaawo (asobolera ddala, anti) mazima yye muyinza ku buli kintu"
        },
        {
            "chapter": 46,
            "verse": 34,
            "text": "Ate olunaku abo abakaafuwala lwe balireetebwa eri omuliro (baligambwa nti) abaffe kino ssi kya mazima!, baligamba nti wewaawo tulayidde Mukama omulabirizi waffe, (Katonda) aligamba nti kale mukombe ku bibonerezo olwebyo bye mwali muwakanya"
        },
        {
            "chapter": 46,
            "verse": 35,
            "text": "N’olwekyo (gwe omubaka) gumikiriza nga ababaka abavumu bwe bagumukiriza era tobasabira bibonerezo ku batuukako mangu, naye olunaku lwe baliraba bye balaganyisibwa baliba nga abatawangaala okugyako akaseera katono mu budde obwemisana, (ebyo byonna ebibabuuliddwa) bubaka obutuusiddwa gye muli ate olwo balizikirizibwa okugyako abantu abonoonyi"
        },
        {
            "chapter": 47,
            "verse": 1,
            "text": "Abo abaakafuwala nebaggya abantu ku kkubo lya Katonda (Katonda) yayonoona emirimu gyabwe"
        },
        {
            "chapter": 47,
            "verse": 2,
            "text": "Ate abo abakkiriza nebakola emirimu emirongoofu era nebakkiriza ebyo ebyassibwa ku Muhammad, era nga g’emazima agava ewa Mukama omulabirizi waabwe (abo Katonda) yabasangulako ebisobyo byabwe era naalongoosa embeera yaabwe"
        },
        {
            "chapter": 47,
            "verse": 3,
            "text": "Ekyo kiri bwekityo lwakuba nti mazima bo abaakafuwala baagoberera ebitali bituufu, ate nga abo abakkiriza baagoberera amazima agava eri Mukama omulabirizi waabwe, bulijjo Katonda bwatyo akubira abantu ebifaananyi byabwe (bagerageranye)"
        },
        {
            "chapter": 47,
            "verse": 4,
            "text": "Olwo bwe muba nga musisinkanye abo abaakafuwala (mu lutalo) muteme ensingo, okutuusiza ddala nga mubanafuyizza, munyweze empingu (zemusiba nazo abawambe) olwo nno kiri gyemuli okubata oluvanyuma (lwo kubawamba) oba okubakkiriza okwenunula, (ekyo mukikole bwemutyo) okutuusa olutalo lweruggwa. Ekyo bwekityo bwekiri, naye singa Katonda yayagala yandibewangulidde, wabula (ekimugaana okukola ekyo) lwakwagala kugezesa bamu mu mmwe ng'akozesa abalala. Era abo abattibwa nga bali mu kulwana mu kkubo lya Katonda, (Katonda) tagenda kwonoona mirimu gyabwe"
        },
        {
            "chapter": 47,
            "verse": 5,
            "text": "Ajja kubalungamya era alongoose nembeera yaabwe"
        },
        {
            "chapter": 47,
            "verse": 6,
            "text": "Era abayingize e jjana gyeyabategeeza edda"
        },
        {
            "chapter": 47,
            "verse": 7,
            "text": "Abange mmwe abakkiriza singa mutaasa Katonda, ajja kubataasa, era anyweze ebigere byammwe (abagumye)"
        },
        {
            "chapter": 47,
            "verse": 8,
            "text": "N'abo abaakafuwala okuzikirira kube ku bo, era Katonda yayonoona emirimu gyabwe"
        },
        {
            "chapter": 47,
            "verse": 9,
            "text": "Ekyo lwakuba nti mazima bo bakyawa ebyo Katonda byeyassa, olwo nno nayonoona emirimu gyabwe"
        },
        {
            "chapter": 47,
            "verse": 10,
            "text": "Abaffe tebatambula mu nsi, olwo nno ne balaba nga bweyali enkomerero yaabo abaaliwo oluberyeberye lwabwe, (anti) Katonda yabazikiriza. Era abo abaakafuwala ba kutuukwako ekiringa ekyo"
        },
        {
            "chapter": 47,
            "verse": 11,
            "text": "Ekyo nno lwakuba nti mazima Katonda ye mukuumi wa bakkiriza era nga ddala abakafiiri tebalina mukuumi"
        },
        {
            "chapter": 47,
            "verse": 12,
            "text": "Mazima Katonda ajja kuyingiza abo abakkiriza nebakola emirimu emirongoofu e jjana. Ezikulukutira wansi waazo emigga, ate abo abaakafuwala beeyagala era ne balya ng'ensolo bwezirya, era omuliro bwe buddo bwabwe"
        },
        {
            "chapter": 47,
            "verse": 13,
            "text": "Era ebitundu bimeka nga byo byali byamaanyi okusinga ekitundu kyo (Makkah)? ekyo ekyakugoba, abantu be bitundu ebyo twabazikiriza newataba abadduukirira"
        },
        {
            "chapter": 47,
            "verse": 14,
            "text": "Abaffe oyo aba ali ku bunnyonnyofu obuva ewa Mukama omulabirizi we ayinza okuba ngooyo emirimu gye emibi egyamulabisibwa okuba nti mirungi!, era (abantu abo) nebagoberera okwagala kwabwe"
        },
        {
            "chapter": 47,
            "verse": 15,
            "text": "(Abaffe) e jjana eyo abatya Katonda gye balaganyisibwa (egenda kuba nga) erimu emigga egy'amazzi agatayonooneka nemigga gya mata agatakyuse mpoma yaago, n’emigga egy'omubisi oguliwoomera abanywi n'emigga gya asaali omusengejje, nga bali mu yo balifuna ebibala byonna, era balifuna mu yo ekisonyiwo okuva ewa Mukama omulabirizi waabwe, oyinza okugigerageranya ku oyo owokutuula mu muliro obugenderevu nga era balinywesebwa olwegye lwa mazzi, olwo nno negakutulakutula ebyenda byabwe"
        },
        {
            "chapter": 47,
            "verse": 16,
            "text": "Era mu bo mulimu abakuwuliriza (era nebalaga nti bagonvu) okutuusa bwe bafuluma okuva wooli, bagamba abo abaweebwa okumanya nti, abadde agambaki emabegako awo?, abo beebo Katonda beyassa envumbo ku mitima gyabwe era nebagoberera okwagala kwabwe"
        },
        {
            "chapter": 47,
            "verse": 17,
            "text": "Ate abo abaalungama (Katonda) abongera bulungamu era naabawa okutya kwabwe (Katonda)"
        },
        {
            "chapter": 47,
            "verse": 18,
            "text": "Abaffe balina kyebalindirira okugyako ekiseera ekyenkomerero okuba nga kibaggyira kibwatuukira ate nga ddala (obumu) ku bubonero bwakyo bumaze okujja, baligyawa okubuulirirwa kwabwe (okulibagasa ekiseera) bwe kiribagyira"
        },
        {
            "chapter": 47,
            "verse": 19,
            "text": "Kale manya nti mazima tewali kisinzibwa okugyako Katonda era osabe ekisonyiwo olwe byonoono byo, era abakkiriza abasajja n'abakkiriza abakazi obasabire ekisonyiwo, era Katonda amanyi entambula zammwe (nga mujjulukuka okuva mu kifo ne mudda mu kirala n'okuva ku kikolwa ne mudda ku kirala) era amanyi obuddo bwa mmwe"
        },
        {
            "chapter": 47,
            "verse": 20,
            "text": "Abo abakkiriza bagamba nti singa essura (eragira olutalo) essibwa, naye essura neemala essibwa nga eyogera mu bulambulukufu nga n'okulwana kwogerwako mu yo, olaba abo abalina obulwadde mu mitima gyabwe nga bakutunuulira entunula ey’omuntu azirise ku lwokutya okufa. Ekyalisinze obulungi gyebali"
        },
        {
            "chapter": 47,
            "verse": 21,
            "text": "(Kwe) kugonda, n'ebigambo ebirungi, naye ekigambo bwe kimala okukakata, kale singa batuukiriza bye balagaanyisa Katonda kye kyalisinze obulungi gye bali"
        },
        {
            "chapter": 47,
            "verse": 22,
            "text": "Abaffe musuubira nti singa mukulembera (ne muba abafuzi) nti munayonoona mu nsi ne mukutula enganda zammwe"
        },
        {
            "chapter": 47,
            "verse": 23,
            "text": "(Abakola ebyo) abo beebo Katonda beyakolimira naabaggala amatu era naaziba amaaso gaabwe"
        },
        {
            "chapter": 47,
            "verse": 24,
            "text": "Abaffe tebetegereza Kur’ani, oba emitima gyegiriko ekkufulu zaagyo"
        },
        {
            "chapter": 47,
            "verse": 25,
            "text": "Mazima abo abakyuka ne badda gyebaava (nebaleka obusiraamu) oluvanyuma lw’obulungamu okuberambikira, Sitane yeyabibalaga nti birungi era nabasuubiza ebyobulimba"
        },
        {
            "chapter": 47,
            "verse": 26,
            "text": "Ekyo nno, lwakuba nti mazima bo, bagamba abatayagala Katonda byeyassa, nti tujja kubagondera mu bintu ebimu. Era bulijjo Katonda amanyi ebyama byabwe"
        },
        {
            "chapter": 47,
            "verse": 27,
            "text": "Olwo nno baba ngeri ki Malayika bwezibatusaako entuuko zaabwe, nga zikuba ebyenyi byabwe n’obutuuliro bwabwe"
        },
        {
            "chapter": 47,
            "verse": 28,
            "text": "Ekyo (bwekityo bwekiriba) olwokuba nti mazima bo baagoberera ebyo ebinyiiza Katonda nebakyawa okusiima kwe, olwo nno naayonoona emirimu gyabwe"
        },
        {
            "chapter": 47,
            "verse": 29,
            "text": "Abaffe abo abalina obulwadde mu mitima gyabwe basuubira nti Katonda tagenda kuggyayo bukukuuzi bwabwe (bwe balina ku Nabbi Muhammad)"
        },
        {
            "chapter": 47,
            "verse": 30,
            "text": "Singa twagala twandibakulaze, olwo nno wandibategedde olwo bubonero bwabwe, era ojja kubategeerera ddala okusinziira ku njogera yaabwe. Era Katonda amanyi emirimu gyammwe"
        },
        {
            "chapter": 47,
            "verse": 31,
            "text": "Era tujja kubagezesa okutuusa lwetunategeera abalafubana mu mmwe mu kuweereza mu kkubo lya Katonda nabagumikiriza, era tujja kugezesa ebigambo bya mmwe"
        },
        {
            "chapter": 47,
            "verse": 32,
            "text": "Mazima abo abaakafuwala nebaziyiza abantu ku kkubo lya Katonda, nebeesimba mu mubaka oluvanyuma lwo bulungamu okubeeyoleka, (abo) tebalina kabi konna kebayinza kutuusa ku Katonda, era wa kusazaamu emirimu gyabwe"
        },
        {
            "chapter": 47,
            "verse": 33,
            "text": "Abange mmwe abakkiriza mugondere Katonda, era mugondere omubaka, era temwononanga emirimu gya mmwe"
        },
        {
            "chapter": 47,
            "verse": 34,
            "text": "Mazima abo abaakafuwala era nebassa emisanvu mu kkubo lya Katonda, oluvanyuma nebafa nga bakafiiri, Katonda tagenda kubasonyiwa"
        },
        {
            "chapter": 47,
            "verse": 35,
            "text": "Temufotokereranga ne musaba emirembe ate nga mmwe ba waggulu, era nga Katonda ali wamu na mmwe, era nga tagenda kukendeeza mpeera ya mirimu gya mmwe"
        },
        {
            "chapter": 47,
            "verse": 36,
            "text": "Mazima obulamu bwe nsi muzannyo na binyumu, naye bwe mukkiriza era nemutya Katonda, ajja kubawa empeera ya mmwe, ate nga tabasabye mmali ya mmwe"
        },
        {
            "chapter": 47,
            "verse": 37,
            "text": "Singa agibasaba nabapeeka mujja kukodowala, olwo nno nassa mu bbanga obukukuuzi bwa mmwe"
        },
        {
            "chapter": 47,
            "verse": 38,
            "text": "Abaffe mmwe, mmwe beebo abakowoolwa mube nga muwaayo mu kkubo lya Katonda, olwo nno mu mmwe ne mubaamu akodowala, so nga omuntu akodowala, mazima yekodowalira yekka ng’ate Katonda yatalina kyeyetaaga ate nga mmwe muli betaavu, naye bwe munakyuka (nemuva ku ddiini) ajja kuleeta abantu abalala abatali mmwe, oluvanyuma tebagenda kuba nga mmwe"
        },
        {
            "chapter": 48,
            "verse": 1,
            "text": "Mazima ffe tukugguliddewo oluggulawo olweyolefu"
        },
        {
            "chapter": 48,
            "verse": 2,
            "text": "Katonda alyoke akusonyiwe ebyonoono byo ebyakulembera, n'ebyo ebyoluvanyuma, era ajjuze ekyengera kye kye yakuwa, era akulungamye mu kkubo eggolokofu"
        },
        {
            "chapter": 48,
            "verse": 3,
            "text": "Era akutaase olutaasa olwa nnamaddala"
        },
        {
            "chapter": 48,
            "verse": 4,
            "text": "Yye yooyo eyassa obutebenkevu mu mitima gya bakkiriza babe nga beyongera obukkiriza ku bukkiriza bwabwe (obwasooka), amagye go mu ggulu omusanvu ne nsi gonna ga Katonda, era (bulijjo) Katonda mumanyi nnyo mugoba nsonga"
        },
        {
            "chapter": 48,
            "verse": 5,
            "text": "Olwo nno ayingize abakkiriza abasajja n'abakkiriza abakazi e jjana, nga emigga gikulukutira wansi waazo, ba kutuula mu zo obugenderevu, era abagyeko ebisobyo bya bwe, ekyo ewa Katonda bwe buwanguzi obunene"
        },
        {
            "chapter": 48,
            "verse": 6,
            "text": "Era abonereze abananfusi abasajja n'abannanfusi abakazi, n'abasajja abagatta ebintu ebirala ku Katonda n'abakazi abagatta ebintu ebirala ku Katonda, abalowooza ku Katonda endowooza embi, batukwako enkyukakyuka embi, era Katonda yabasunguwalira nabakolimira era yabategekera omuliro Jahannama (era nga ggwo) buddo bubi"
        },
        {
            "chapter": 48,
            "verse": 7,
            "text": "Era amagye go mu ggulu omusanvu n'ensi gonna ga Katonda, era (bulijjo) Katonda nantakubwa ku mukono mugoba nsonga"
        },
        {
            "chapter": 48,
            "verse": 8,
            "text": "Era mazima ffe twakutuma (ggwe Nabbi Muhammad) nga oli mujulizi era omusanyusa (olwa mawulire agessanyu gowa abakozi bo bulungi) era omutiisa (olwa mawulire ag’ebibonerezo eri abakozi be bibi)"
        },
        {
            "chapter": 48,
            "verse": 9,
            "text": "Mulyoke mukkirize Katonda n’omubaka we, era mu muyambe era mumuwe ekitiibwa era (Katonda) mumutendereze enkya ne ggulo"
        },
        {
            "chapter": 48,
            "verse": 10,
            "text": "Mazima abo abalangirira obuwagizi bwabwe gyoli mazima balangirira buwagizi bwabwe eri Katonda, omukono gwa Katonda guli waggulu wa mikono gya bwe, kale nno oyo anaamenya endagaano mazima mukugimenya aba yeefiriza yekka, nooyo atuukiriza ekyo kye yaweerako Katonda obweyamu ajja kumuwa empeera ensuffu"
        },
        {
            "chapter": 48,
            "verse": 11,
            "text": "Ba nnamalungu abaasigala (ne batagenda Makkah naawe) bajja kugamba nti emmaali yaffe na b’omumaka gaffe bye bya tulobera okugenda n’olwekyo tusabire ekisonyiwo, boogera ne nnimi zaabwe ebyo ebitali mu mitima gyabwe, bagambe nti olwo nno ani alina obuyinza ewa Katonda ku kintu kyonna ekibakwatako singa aba abaagalizza kabi, oba nga abaagalizza eky'omugaso, wabula Katonda amanyidde ddala ensibuko y'ebyo bye mukola"
        },
        {
            "chapter": 48,
            "verse": 12,
            "text": "Wabula mwalowooza nti omubaka n’abakkiriza lubeerera tebaali ba kudda eri bantu ba mu maka gaabwe, era ekyo nekinyirizibwa eri emitima gya mmwe, nemulowooza endowooza embi, era nemuba abantu abaggweera mu kubula"
        },
        {
            "chapter": 48,
            "verse": 13,
            "text": "Oyo yenna atakkiriza Katonda n’omubaka we, (ka kumujjuutuka) anti mazima ffe abakafiiri twabategekera omuliro S’aira"
        },
        {
            "chapter": 48,
            "verse": 14,
            "text": "Obufuzi obwe ggulu omusanvu n'ensi bwa Katonda, asonyiwa gwaba ayagadde era nabonereza gwaba ayagadde era bulijjo Katonda musonyiyi nnyo musaasizi"
        },
        {
            "chapter": 48,
            "verse": 15,
            "text": "Abataagenda (naawe ku lutabaalo lwe Khaibara) bwe mugenda eri eminyago mube nga mugifuna bajja kugamba nti mutuleke tubagoberere, nga baagala okuba nga bakyusa ebigambo bya Katonda (okuba nga eminyago gyabo bokka ebeetaba mu lutabaalo) bagambe nti temutugoberera, bwekityo Katonda bwe yagamba oluberyeberye, olwo nno bajja kugamba nti wabula (mmwe) mutukwatirwa nsaalwa (naye nga si kyekyo) wabula baali tebategeera okugyako katono ddala"
        },
        {
            "chapter": 48,
            "verse": 16,
            "text": "Gamba abo abaasigala mu ba nnamalungu, nti lumu mujja kuyitibwa okugenda eri abantu abaamaanyi amayitirivu mube nga mulwanagana nabo oba basiramuke, awo nno singa muligonda (nemutuukiriza ekiragiro) Katonda ajja kubawa empeera ennungi, naye kemulimala muva kwekyo (ne mutalwana) nga bwe mwakyuka oluberyeberye (bwe mutaalwana) agenda kubabonereza ebibonerezo ebiruma ennyo"
        },
        {
            "chapter": 48,
            "verse": 17,
            "text": "Muzibe taliiko kunenyezebwa, n’omulema taliiko kunenyezebwa, wadde omulwadde naye taliiko kunenyezebwa, oyo yenna agondera Katonda n’omubaka we amuyingiza e jjana, emigga nga gikulukutira wansi waazo, ate oyo yenna akyuka (naatamugondera) agenda ku mubonereza ebibonerezo ebiruma ennyo"
        },
        {
            "chapter": 48,
            "verse": 18,
            "text": "Katonda yasiima abakkiriza bwe baalangirira obuwagizi bwabwe gyoli (bwe mwali) wansi wo muti olwo nno yamanya ebiri mu mitima gya bwe kwe kussa obutebenkevu ku bo, era nabasasula n'abawa obuwanguzi obwali okumpi"
        },
        {
            "chapter": 48,
            "verse": 19,
            "text": "N'eminyago mingi gye baafuna, era (bulijjo) Katonda ye nantakubwa ku mukono mugobansonga"
        },
        {
            "chapter": 48,
            "verse": 20,
            "text": "Katonda yabalagaanyisa eminyago mingi gye mulifuna, naye guno gwo naagubanguyiza era naaziyiza emikono gya bantu obutabatuukako (obutabalwanyisa) era (ebyo) bibeere kya kuyiga eri abakkiriza era abalungamye mu kkubo eggolokofu"
        },
        {
            "chapter": 48,
            "verse": 21,
            "text": "(Waliyo n'eminyago) emirala gye mutannasobola (kufuna) naye nga mazima Katonda agyetoolodde (gyonna agimanyi) era bulijjo Katonda muyinza ku buli kintu"
        },
        {
            "chapter": 48,
            "verse": 22,
            "text": "Era singa abo abakaafuwala babalwanyisa, ddala bandikubyeyo amabega (ne badduka) era nga tebayinza kufuna mukuumi wadde omudduukirize"
        },
        {
            "chapter": 48,
            "verse": 23,
            "text": "Eyo yenkola ya Katonda ebaddewo okuva oluberyeberye, era enkola ya Katonda toyinza kugisangamu kukyusibwa"
        },
        {
            "chapter": 48,
            "verse": 24,
            "text": "Era yye yooyo eyaziyiza emikono gyabwe ku mmwe era naziyiza emikono gya mmwe ku bo (ne mutalwanagana bwe mwasisinkana) mu makkati gomu Makkah, nga yali amaze okubawa obuwanguzi ku bo, era nga Katonda bulijjo alabira ddala ebyo bye mukola"
        },
        {
            "chapter": 48,
            "verse": 25,
            "text": "Bo beebo abaakafuwala ne babaziyiza okutuuka ku muzigiti ogwe mizizo, nga n'ebirabo biremeseddwa okutuuka mu bifo byabyo, era singa si basajja abakkiriza n'abakazi abakkiriza, be mutaamanya okuba nti mwali muyinza okubatusaako obulabe (ne mubatta), ne mutuukwako akamogo (akokunenyezebwa okubatta) mu butali bugenderevu, Katonda yandibadde akkiriza ne mwambalagana nabo, (ekyo kyali bwekityo) Katonda abe nga ayingiza mu kusaasira kwe oyo gwaba ayagadde, era singa beeyawula (abakkiriza bokka na batakkiriza bokka) era twandibonerezza abo abaakafuwala mu bo ebibonerezo ebiruma"
        },
        {
            "chapter": 48,
            "verse": 26,
            "text": "Jjukira abo abaakafuwala bwe bassa mu mitima gyabwe effutwa, effutwa lyo mu biseera eby'obutamanya, olwonno Katonda nassa obukkakkamu ku mubaka we, ne ku bakkiriza nabanywereza ku kigambo kyo kutya Katonda era nga be baali basinga okukisaanira, era nga be baali ba nannyinikyo era bulijjo Katonda mumanyi wa buli kintu"
        },
        {
            "chapter": 48,
            "verse": 27,
            "text": "Mazima Katonda yatuukiririza omubaka we endooto gye yamulaga eya mazima (bwe yaloota nti) ddala mujja kuyingira omuzikiti ogwemizizo Katonda bwaliba ayagadde. (muliguyingira) nga muli mirembe, nga mumwedde emitwe gya mmwe, nga (abalala) mukendezezzaako bukendeeza nga temutya. (Yamanya kye mutaamanya), nateekawo obuwanguzi obwokumpi (nga ekyo tekinnabaawo, bwe mwakola endagaano ye Hudaibiyah)"
        },
        {
            "chapter": 48,
            "verse": 28,
            "text": "Katonda yye, yooyo eyatuma omubaka we naleeta obulungamu n'eddiini eya amzima abe ng'alaga ekifo kyaayo ekya waggulu ku madiini gonna, kimala okuba nti Katonda yemujulizi (kw'ekyo)"
        },
        {
            "chapter": 48,
            "verse": 29,
            "text": "Muhammad Mubaka wa Katonda era abo abali naye bakambwe ku bakafiiri, basaasiragana, obalaba nga bakutamye ku maviivi, ne bwebaba bavunnamye ku ttaka, nga banoonya ebigabwa bya Katonda n’okusiima (kwe) obulambe bwabwe bulabika mu byenyi byabwe olwo mukululo gwo kuvunnama, ekyo kye kifaananyi kyabwe mu Tauraati era ekifaananyi kyabwe mu njiri, balinga ekimera ekifulumya omutunsi gwakyo negukiwanirira okutuusa lwe kikakata, olwo nno ne kyetengerera ku nduli yaakyo nekiba nga kisanyusa abalimi. (Abantu abakubiddwako ekifaananyi ekyo) balyoke babe nga abakafiiri banakuwala ku lwabwe, abo abakkiriza mu bo ne bakola emirimu emirongoofu Katonda yabalagaanyisa ekisonyiwo n'empeera ensuffu"
        },
        {
            "chapter": 49,
            "verse": 1,
            "text": "Abange mmwe abakkiriza temwetumikirizanga mu maaso ga Katonda n’omubaka we (nemwogera ku kintu nga omubaka tannakyogerako) era mutye Katonda mazima Katonda muwulizi nnyo mumanyi"
        },
        {
            "chapter": 49,
            "verse": 2,
            "text": "Abange mmwe abakkiriza temusitulanga amaloboozi ga mmwe okusinga ku ddoboozi lya Nabbi, era temumwatuliranga ebigambo nga abamu mu mmwe bwe batuulira bannabwe, emirimu gya mmwe gireme kwononeka nga temugenderedde"
        },
        {
            "chapter": 49,
            "verse": 3,
            "text": "Mazima abo abakkakkanya amaloboozi gaabwe awali omubaka wa Katonda, abo beebo Katonda beyatukuza emitima gyabwe babe nga bamutya. Balina ekisonyiwo ne mpeera ensukkulumu"
        },
        {
            "chapter": 49,
            "verse": 4,
            "text": "Mazima abo abakukowoolera emabega w’ebisenge abasinga obungi mu bo tebategeera"
        },
        {
            "chapter": 49,
            "verse": 5,
            "text": "Singa mazima bo bagumikiriza okutuusa lwofuluma n'ogenda gye bali, kyandibadde kirungi gye bali, era Katonda musonyiyi waakisa nnyo"
        },
        {
            "chapter": 49,
            "verse": 6,
            "text": "Abange mmwe abakkiriza singa omwononefu abaleetera amawulire muteekwa okwetegereza, mube nga temutuusa kabi ku bantu mu butamanya, olwo nno nemukeesa nga mwejjusa olwekyo kye mwakoze"
        },
        {
            "chapter": 49,
            "verse": 7,
            "text": "Era mumanye nti mazima omubaka wa Katonda ali mu mmwe, singa abagondera mu bigambo ebisinga obungi (nga bwe mubiraba), mwandifunye obuzibu, naye ddala Katonda yabaagazisa obukkiriza nabulabisa bulungi eri emitima gya mmwe, na bakyayisa obukafiiri n’obwononefu n’obugyemu, (abo abataliimu mize egimenyeddwa waggulu) bo be balungamu"
        },
        {
            "chapter": 49,
            "verse": 8,
            "text": "(Ng’ebyo byonna) birungi era nga byengera ebiva ewa Katonda, era bulijjo Katonda mumanyi nnyo mugoba nsonga"
        },
        {
            "chapter": 49,
            "verse": 9,
            "text": "Ebibinja bibiri mu bakkiriza bwe birwanagananga muteekwa mulongoose wakati wa byombi (mu bitabaganye) ekimu bwekirumba ekirala olwo nno mulwanyise ekyo ekiba kirumbye okutuusa lwekidda eri ekigambo kya Katonda bwekiba kizze kale mutabaganye wakati wa byombi mu bwesimbu, era mukole obwenkanya mazima Katonda ayagala abakola obwenkanya"
        },
        {
            "chapter": 49,
            "verse": 10,
            "text": "Ddala abakkiriza ba luganda n’olwekyo mulongoose (mutabaganye) wakati wa baganda ba mmwe, era mutye Katonda mube nga musaasirwa"
        },
        {
            "chapter": 49,
            "verse": 11,
            "text": "Abange mmwe abakkiriza abantu (abamu) mu mmwe tebanyomanga bantu bannabwe, anti oluusi bayinza okuba nga be balungi okusinga bo, wadde abakyala okunyoma bakyala bannabwe, anti oluusi bayinza okuba nga be balungi okusinga bo, era temwerengezzanga, era temweyitanga amannya ageemize, erinnya erisinga obubi lyeryo erikakkanya omuntu oluvanyuma lwokuba nti mukkiriza. Omuntu (akola ekyo) bwatenenya, abo bo be beeyisa obubi"
        },
        {
            "chapter": 49,
            "verse": 12,
            "text": "Abange mmwe abakkiriza mwewale okuteebereza okusinga obungi, anti okuteebereza okumu kiba kyonoono, era temwekettanga, era abamu mu mmwe tebageyanga bannabwe, abaffe omu ku mmwe yandiyagadde okulya ennyama ya muganda we nga mufu! Ate nga mwakitamwa dda, era mutye Katonda mazima Katonda akkiriza okwenenya musaasizi nnyo"
        },
        {
            "chapter": 49,
            "verse": 13,
            "text": "Abange mmwe abantu mazima ffe twabatonda nga tubaggya mu musajja n’omukazi, era ne tubafuula amawanga neebika mulyoke mumanyagane, mazima abasinga ekitiibwa ewa Katonda yooyo abasinga okumutya, mazima Katonda mumanyi nnyo amanyidde ddala ebintu okuva ku nsibuko yaabyo"
        },
        {
            "chapter": 49,
            "verse": 14,
            "text": "Ba nnamalungu baagamba nti tukkirizza, bagambe nti temunnakkiriza, wabula mugambe nti twewaddeyo eri abasiraamu (netuwona okuttibwa oba okuwambibwa) era obukkiriza tebunnayingira mu mitima gya mmwe naye singa mugondera Katonda n’omubakawe tagenda kukendeeza ku mpeera ya mirimu gya mmwe kintu kyonna. Mazima Katonda musonyiyi musaasizi nnyo"
        },
        {
            "chapter": 49,
            "verse": 15,
            "text": "Mazima abakkiriza abannamaddala beebo abakkiriza Katonda n’omubaka we, ate nebatabuusabuusa (ebyo bye bakkiriza) era nebalafuubana mu kuweereza mu kkubo lya Katonda nga bakozesa emmaali yaabwe ne myooyo gyabwe, abonno, bo, be bakkiriza ab’amazima"
        },
        {
            "chapter": 49,
            "verse": 16,
            "text": "Bagambe nti mumanyisa Katonda eddiini ya mmwe ng’ate Katonda amanyi ebyo ebiri mu ggulu omusanvu n'ensi, era bulijjo Katonda amanyidde ddala ebikwata ku buli kintu"
        },
        {
            "chapter": 49,
            "verse": 17,
            "text": "Bakweralaasizaako nti baasiramuka, bagambe nti temundalaasizaako busiraamu bwa mmwe, wabula Katonda abenyumiririzaako okuba nti yabalungamya eri obukkiriza bwe muba nga muli ba mazima"
        },
        {
            "chapter": 49,
            "verse": 18,
            "text": "Mazima Katonda amanyi ebyekusifu byo mu ggulu omusanvu n'ensi, era Katonda alabira ddala ebyo bye mukola"
        }
    ]
}
{
    "manzils": [
        {
            "chapter": 26,
            "verse": 1,
            "text": "Twaa Siin Miim"
        },
        {
            "chapter": 26,
            "verse": 2,
            "text": "Ebyo bye bigambo by'ekitabo ekinnyonnyola"
        },
        {
            "chapter": 26,
            "verse": 3,
            "text": "Olabika nga ayagala okwetta olw'okuba bagaanye okuba abakkiriza"
        },
        {
            "chapter": 26,
            "verse": 4,
            "text": "Singa twagadde twandissizza ku bo okuva mu ggulu akabonero, ensingo zaabwe nezikugondera olubeerera"
        },
        {
            "chapter": 26,
            "verse": 5,
            "text": "Tewali bubaka bwonna bupya kuva wa Katonda Omusaasizi ennyo wabula bo babuwakanya"
        },
        {
            "chapter": 26,
            "verse": 6,
            "text": "Nebaba nga mazima balimbisa, bigenda kubajjira ebigambo ebyo bye baali bajeeja"
        },
        {
            "chapter": 26,
            "verse": 7,
            "text": "Abaffe tebatunuulira nsi ne balaba bimeka bye twameza mu yo mu buli mutindo oguvaamu emigaso"
        },
        {
            "chapter": 26,
            "verse": 8,
            "text": "Mazima mu ekyo ddala mulimu akabonero (akalaga obuyinza bwaffe), wabula bangi mu bo tebakkiriza"
        },
        {
            "chapter": 26,
            "verse": 9,
            "text": "Era mazima Mukama omulabiriziwo ddala yye ye nantakubwa ku mukono omusaasizi ennyo"
        },
        {
            "chapter": 26,
            "verse": 10,
            "text": "Era jjukira ekiseera Mukama omulabiriziwo bwe yakoowoola Musa (naamulagira) nti: genda eri abantu abeeyisa obubi"
        },
        {
            "chapter": 26,
            "verse": 11,
            "text": "Abantu ba Firaawo (obagambe nti) abaffe tebatya Katonda"
        },
        {
            "chapter": 26,
            "verse": 12,
            "text": "(Musa) naagamba nti: mazima nze ntya okuba nga bannimbisa"
        },
        {
            "chapter": 26,
            "verse": 13,
            "text": "Ekifuba kyange ne kifunda olulimi lwange ne rutayatula, n'olwekyo lagira Haruna (annyambeko)"
        },
        {
            "chapter": 26,
            "verse": 14,
            "text": "Ate banninako omusango, ntya nti bayinza okunzita"
        },
        {
            "chapter": 26,
            "verse": 15,
            "text": "(Katonda) naagamba nti nedda mugende n'obubonero bwaffe mazima ffe tuli wamu na mmwe tuwulira (tugoberera buli ekigenda mu maaso)"
        },
        {
            "chapter": 26,
            "verse": 16,
            "text": "Mugende ewa Firaawo mumugambe nti mazima ffe tutumiddwa Mukama omulabirizi w'ebitonde byonna"
        },
        {
            "chapter": 26,
            "verse": 17,
            "text": "(Atugambye nti) tuwe abaana ba Israil tugende nabo"
        },
        {
            "chapter": 26,
            "verse": 18,
            "text": "(Firaawo) naagamba nti tetwakukuliza mu ffe okuva nga oli mwana muto, era nga wawangaalira mu ffe emyaka mingi ku buwangaazibwo"
        },
        {
            "chapter": 26,
            "verse": 19,
            "text": "Era nookola ekikolwakyo ekyo kye wakola e kyakufuula okuba mu batasiima bye bakolerwa"
        },
        {
            "chapter": 26,
            "verse": 20,
            "text": "(Musa) naagamba nti nnakikola bwe nnali nkyali mu babuze"
        },
        {
            "chapter": 26,
            "verse": 21,
            "text": "Olwo nno nembadduka bwe nnabatya, awo Mukama omulabirizi wange nangabira okumanya e nsonga era nanteeka mu babaka"
        },
        {
            "chapter": 26,
            "verse": 22,
            "text": "Ne'kyo e kyengera (eky'okundera n'okukulira mu mmwe) okindalaasaako naye nga ggwe abaana ba Israil wabafuula abaddu"
        },
        {
            "chapter": 26,
            "verse": 23,
            "text": "Firaawo naagamba nti Mukama omulabirizi w'ebitonde byonna gwoyogerako yaani"
        },
        {
            "chapter": 26,
            "verse": 24,
            "text": "Musa naagamba nti Mukama omulabirizi w'eggulu omusanvu n'ensi n'ebiri wakati wa byombi bwe muba nga mwetegereza ebintu"
        },
        {
            "chapter": 26,
            "verse": 25,
            "text": "(Firaawo) kwe kugamba abaali naye awo nti: abaffe temuwulira (nga bwabijweteka)"
        },
        {
            "chapter": 26,
            "verse": 26,
            "text": "(Musa) naagamba nti ye Mukama omulabirizi wa mmwe, era Mukama omulabirizi wa bakadde ba mmwe abaasooka"
        },
        {
            "chapter": 26,
            "verse": 27,
            "text": "(Firaawo) naagamba nti: mazima omubaka wa mmwe oyo eyatumiddwa gye muli mulalu"
        },
        {
            "chapter": 26,
            "verse": 28,
            "text": "(Musa) naagamba nti (ye) Mukama omulabirizi w'ebuvanjuba n'ebugwanjuba n'ebyo ebiri wakati wa byombi singa mubadde mutegeera"
        },
        {
            "chapter": 26,
            "verse": 29,
            "text": "(Firaawo) naagamba nti mazima singa oteekawo Katonda omulala atali nze nja kukuteera ddala mu b'okusibwa"
        },
        {
            "chapter": 26,
            "verse": 30,
            "text": "(Musa) naagamba nti ne bwennaaba nkuleetedde ekintu ekyeyolefu (ekiraga obutuufu bw'ebyo bye ngamba)"
        },
        {
            "chapter": 26,
            "verse": 31,
            "text": "(Firaawo) naagamba nti kale kireete bwoba nga oli mu boogera amazima"
        },
        {
            "chapter": 26,
            "verse": 32,
            "text": "Awo nno Musa naasuula omuggogwe, okugenda okulaba nga musota omweyolefu"
        },
        {
            "chapter": 26,
            "verse": 33,
            "text": "Era naggyayo omukonogwe okugenda okulaba nga ggwo gwakaayakanira abalabi"
        },
        {
            "chapter": 26,
            "verse": 34,
            "text": "(Firaawo) naagamba abo abaali batudde waali nti mazima ono mulogo kafulu"
        },
        {
            "chapter": 26,
            "verse": 35,
            "text": "Ayagala kubaggya mu nsi yammwe ku lw'eddogolye kati mugamba ki"
        },
        {
            "chapter": 26,
            "verse": 36,
            "text": "Ne bagamba nti mulagaanyise ne Mugandawe (ddi na wwa) aw'okubasisinkana era otume mu bitundu eby'enjawulo abakungaanya abalogo"
        },
        {
            "chapter": 26,
            "verse": 37,
            "text": "Bajja kukuleetera buli mulogo kakensa"
        },
        {
            "chapter": 26,
            "verse": 38,
            "text": "Olwo nno abalogo ne bakungaanyizibwa mu kiseera ekiragaane ku lunaku olumanyiddwa"
        },
        {
            "chapter": 26,
            "verse": 39,
            "text": "Abantu baagambibwa nti abaffe mmwe munajja"
        },
        {
            "chapter": 26,
            "verse": 40,
            "text": "Sikulwa nga tunaagoberera abalogo bwe banaaba bo nga be bawangudde"
        },
        {
            "chapter": 26,
            "verse": 41,
            "text": "Abalogo bwe bajja baagamba Firaawo nti mazima tuteekwa okuweebwa empeera bwe tunaaba nga ffe tuwangudde"
        },
        {
            "chapter": 26,
            "verse": 42,
            "text": "(Firaawo) naagamba nti weewaawo era mazima mmwe singa kinaaba bwe kityo mujja kubeera ba ku lusegere"
        },
        {
            "chapter": 26,
            "verse": 43,
            "text": "Musa naabagamba nti kale mwanje kye mwanja"
        },
        {
            "chapter": 26,
            "verse": 44,
            "text": "Nebasuula e miguwa gya bwe n'emiggo gya bwe era ne bagamba nti ku lw'ekitiibwa kya Firaawo mazima ffe tujja okuwangula"
        },
        {
            "chapter": 26,
            "verse": 45,
            "text": "Olwo nno Musa naasuula omuggogwe okugenda okulaba nga gwo gumira buli kye baali bagunjizzaawo"
        },
        {
            "chapter": 26,
            "verse": 46,
            "text": "Awo nno abalogo ne beeyala nga bavunnama"
        },
        {
            "chapter": 26,
            "verse": 47,
            "text": "Nebagamba nti tukkirizza Mukama Omulabirizi w'ebitonde"
        },
        {
            "chapter": 26,
            "verse": 48,
            "text": "Mukama omulabirizi wa Musa ne Haruna"
        },
        {
            "chapter": 26,
            "verse": 49,
            "text": "Firaawo naagamba nti: mukkirizza byagamba nga sinnaba kubawa lukusa, (kirabika) nti mazima yye ye mukulu wa mmwe oyo eyabayigiriza eddogo, kale nno mujja kukitegeera, nja ku bakutulako e mikono gya mmwe n'amagulu ga mmwe nga bwe nkuggyako okugulu okwa ddyo, omukono nkuggyako gwa kkono, era ddala mwenna nja ku bakomerera ku musaalaba"
        },
        {
            "chapter": 26,
            "verse": 50,
            "text": "Ne bagamba nti ekyo tekiriimu buzibu, (anti) mazima ffe tujja kuba tudda eri Mukama omulabirizi waffe"
        },
        {
            "chapter": 26,
            "verse": 51,
            "text": "Mazima ffe tululunkanira okuba nga Mukama omulabirizi waffe atusonyiwa ebyonoono byaffe bwe tuba nga ffe abakkiriza abasooka"
        },
        {
            "chapter": 26,
            "verse": 52,
            "text": "Era netutumira Musa nti tambula ekiro n'abaddu bange, mazima mmwe mujja kulondoolwa"
        },
        {
            "chapter": 26,
            "verse": 53,
            "text": "Firaawo naatuma mu bibuga abakungaanya (eggye era naagamba nti)"
        },
        {
            "chapter": 26,
            "verse": 54,
            "text": "Mazima abo kabiina ka bantu batono"
        },
        {
            "chapter": 26,
            "verse": 55,
            "text": "Era mazima bbo batunyiizizza"
        },
        {
            "chapter": 26,
            "verse": 56,
            "text": "Era nga bulijjo mazima ffe nga tukolera wamu tuli abantu abeekengera"
        },
        {
            "chapter": 26,
            "verse": 57,
            "text": "(Okusinziira ku nteekateeka zaabwe ne bye bakola ate) twabaggya mu malimiro ne nsulo ezikulukuta"
        },
        {
            "chapter": 26,
            "verse": 58,
            "text": "N'amawanika n'ebifo eby'ekitiibwa"
        },
        {
            "chapter": 26,
            "verse": 59,
            "text": "Bwe tutyo nno ne tubisikiza abaana ba Israil"
        },
        {
            "chapter": 26,
            "verse": 60,
            "text": "Olwo nno nebabagoberera nga busaasaana"
        },
        {
            "chapter": 26,
            "verse": 61,
            "text": "Ebibinja byombi bwe byalengeragana abantu ba Musa baagamba nti mazima ffe bajja kutukwata (batutte)"
        },
        {
            "chapter": 26,
            "verse": 62,
            "text": "(Musa) naagamba nti nedda mazima Mukama omulabirizi wange ali nange ajja kundaga eky'okukola"
        },
        {
            "chapter": 26,
            "verse": 63,
            "text": "Awo nno ne tutumira Musa nti kuba omuggogwo ku nnyanja, olwo neebajjukamu, buli kibajjo ne kiba nga olusozi olunene"
        },
        {
            "chapter": 26,
            "verse": 64,
            "text": "Netusembeza awo abalala (Firaawo ne ggyerye nabo ne bayingira e kkubo Musa lye yakuba ku nnyanja)"
        },
        {
            "chapter": 26,
            "verse": 65,
            "text": "Netuwonya Musa n'abaali naye bonna"
        },
        {
            "chapter": 26,
            "verse": 66,
            "text": "Oluvanyuma ne tuzikiriza abasigadde"
        },
        {
            "chapter": 26,
            "verse": 67,
            "text": "Mazima mu ekyo mulimu eky'okuyiga naye abasinga obungi mu bo tebaali bakkiriza"
        },
        {
            "chapter": 26,
            "verse": 68,
            "text": "Era mazima Mukama omulabiriziwo yye ye nantakubwa ku mukono omusaasizi"
        },
        {
            "chapter": 26,
            "verse": 69,
            "text": "Era basomere ebigambo ebikwata ku Ibrahim"
        },
        {
            "chapter": 26,
            "verse": 70,
            "text": "Bwe yagamba kitaawe n'abantu be nti musinza biki"
        },
        {
            "chapter": 26,
            "verse": 71,
            "text": "Nebagamba nti tusinza amasanamu tubeera we gali era ne tugawa ebiseera bingi mu kugasinza"
        },
        {
            "chapter": 26,
            "verse": 72,
            "text": "(Ibrahim) naagamba nti abaffe bwe musaba gabawulira"
        },
        {
            "chapter": 26,
            "verse": 73,
            "text": "Oba gabagasa oba gasobola okubatuusaako akabi"
        },
        {
            "chapter": 26,
            "verse": 74,
            "text": "Nebagamba nti nedda wabula bwe tutyo bakadde baffe bye twasanga bakola"
        },
        {
            "chapter": 26,
            "verse": 75,
            "text": "Naagamba nti mulaba ebyo bye musinza"
        },
        {
            "chapter": 26,
            "verse": 76,
            "text": "Mmwe ne bakadde ba mmwe abaabakulembera"
        },
        {
            "chapter": 26,
            "verse": 77,
            "text": "Mazima byo balabe bange, okugyako Mukama omulabirizi w'ebitonde byonna"
        },
        {
            "chapter": 26,
            "verse": 78,
            "text": "Oyo eyantonda, yye y'annungamya"
        },
        {
            "chapter": 26,
            "verse": 79,
            "text": "Era yye yooyo andiisa nannyweesa"
        },
        {
            "chapter": 26,
            "verse": 80,
            "text": "Era bwe ndwala yye y'amponya"
        },
        {
            "chapter": 26,
            "verse": 81,
            "text": "Era yooyo anzita ate nampa obulamu"
        },
        {
            "chapter": 26,
            "verse": 82,
            "text": "Era yye gwe ndulunkanira abe nga ansonyiwa ebyonoono byange ku lunaku lw'okusasulwa"
        },
        {
            "chapter": 26,
            "verse": 83,
            "text": "Ayi Mukama omulabirizi ngabira okumanya ensonga era onsisinkanye abalongoofu"
        },
        {
            "chapter": 26,
            "verse": 84,
            "text": "Era onteerewo okwogerwako obulungi mu balijja oluvanyuma"
        },
        {
            "chapter": 26,
            "verse": 85,
            "text": "Era onteeke mu balisikira e jjana ey'ebyengera"
        },
        {
            "chapter": 26,
            "verse": 86,
            "text": "Era sonyiwa Kitange mazima yye yali mu babuze"
        },
        {
            "chapter": 26,
            "verse": 87,
            "text": "Era tonswazanga olunaku lwe balizuukizibwa"
        },
        {
            "chapter": 26,
            "verse": 88,
            "text": "Olunaku emmaali n'abaana lwe bitaligasa"
        },
        {
            "chapter": 26,
            "verse": 89,
            "text": "Okugyako (aliganyulwa) yooyo alijja ewa Katonda n'omutima omuyonjo"
        },
        {
            "chapter": 26,
            "verse": 90,
            "text": "E jjana erisembezebwa eri abatya Katonda"
        },
        {
            "chapter": 26,
            "verse": 91,
            "text": "N'omuliro ne gulagibwa eri ababuze"
        },
        {
            "chapter": 26,
            "verse": 92,
            "text": "Era bagenda kugambibwa nti biriwa ebyo bye mwasinzanga"
        },
        {
            "chapter": 26,
            "verse": 93,
            "text": "Ne muleka Katonda, abaffe bisobola okubataasa oba byo bisobola okwetaasa"
        },
        {
            "chapter": 26,
            "verse": 94,
            "text": "Olwo nno ne bakasukibwa mu gwo bo n'ababuze"
        },
        {
            "chapter": 26,
            "verse": 95,
            "text": "Na bonna abali muggye lya Ibuliisu"
        },
        {
            "chapter": 26,
            "verse": 96,
            "text": "Baligamba nga bali mu gwo nga bakaayagana (nti)"
        },
        {
            "chapter": 26,
            "verse": 97,
            "text": "Tulayira Katonda nti mazima ddala twali mu bubuze obw'olwatu"
        },
        {
            "chapter": 26,
            "verse": 98,
            "text": "Bwe twabenkanya (mmwe) ne Mukama omulabirizi w'ebitonde byonna"
        },
        {
            "chapter": 26,
            "verse": 99,
            "text": "Era tewali yatubuza okugyako aboonoonyi"
        },
        {
            "chapter": 26,
            "verse": 100,
            "text": "N'olwekyo tetulina bawolereza"
        },
        {
            "chapter": 26,
            "verse": 101,
            "text": "Wadde ow'omukwano alumirwa"
        },
        {
            "chapter": 26,
            "verse": 102,
            "text": "Naye singa tubadde tulina omukisa (okudda ku nsi) ne tuba mu bakkiriza"
        },
        {
            "chapter": 26,
            "verse": 103,
            "text": "Mazima mu ekyo mulimu eky'okuyiga naye abasinga obungi mu bo tebakkiriza"
        },
        {
            "chapter": 26,
            "verse": 104,
            "text": "Era mazima Mukama omulabiriziwo ddala yye ye nantakubwa ku mukono omusaazizi"
        },
        {
            "chapter": 26,
            "verse": 105,
            "text": "Abantu ba Nuhu baalimbisa ababaka"
        },
        {
            "chapter": 26,
            "verse": 106,
            "text": "Mu kiseera muganda waabwe Nuhu we yabagambira nti abaffe temutya (Katonda)"
        },
        {
            "chapter": 26,
            "verse": 107,
            "text": "Mazima nze gye muli ndi mubaka omwesigwa"
        },
        {
            "chapter": 26,
            "verse": 108,
            "text": "Kale mutye Katonda era mungondere"
        },
        {
            "chapter": 26,
            "verse": 109,
            "text": "Era sikibasabirako mpeera, empeera yange teri okugyako ku Mukama omulabirizi w'ebitonde byonna"
        },
        {
            "chapter": 26,
            "verse": 110,
            "text": "Kale mutye Katonda era mungondere"
        },
        {
            "chapter": 26,
            "verse": 111,
            "text": "Nebagamba nti abaffe tukukkirize nga abakugoberedde be ba wansi"
        },
        {
            "chapter": 26,
            "verse": 112,
            "text": "Naagamba nti: mmanya ntya bye baali bakola"
        },
        {
            "chapter": 26,
            "verse": 113,
            "text": "Okubalibwa kwa bwe tekuli okugyako kuli ku Mukama omulabirizi wange singa mubadde mumanyi"
        },
        {
            "chapter": 26,
            "verse": 114,
            "text": "Ate nze siri wa kugoba bakkiriza (olw'okuba ba wansi)"
        },
        {
            "chapter": 26,
            "verse": 115,
            "text": "Nze siri okugyako omutiisa ow'olwatu"
        },
        {
            "chapter": 26,
            "verse": 116,
            "text": "Nebagamba nti: owange Nuhu bwo teekomeko ojja kubeerera ddala mu b'okukubwa amayinja"
        },
        {
            "chapter": 26,
            "verse": 117,
            "text": "Naagamba nti ayi Mukama omulabirizi wange mazima abantu bange bannimbisizza"
        },
        {
            "chapter": 26,
            "verse": 118,
            "text": "Kale salawo wakati wange nabo olusalawo olwannamaddala, era omponye owonye n'abakkiriza bendi nabo"
        },
        {
            "chapter": 26,
            "verse": 119,
            "text": "Ne tumuwonya n'abo abaali naye mu lyato eryali lijjudde"
        },
        {
            "chapter": 26,
            "verse": 120,
            "text": "Oluvanyuma twazikiriza abaasigala"
        },
        {
            "chapter": 26,
            "verse": 121,
            "text": "Mazima mu ekyo mulimu eky'okuyiga naye abasinga obungi mu bo tebakkiriza"
        },
        {
            "chapter": 26,
            "verse": 122,
            "text": "Era mazima Mukama omulabiriziwo ddala yye ye nantakubwa ku mukono omusaasizi"
        },
        {
            "chapter": 26,
            "verse": 123,
            "text": "Abantu ba A’di baalimbisa ababaka"
        },
        {
            "chapter": 26,
            "verse": 124,
            "text": "Mu kiseera muganda waabwe Hudu lwe yabagamba nti abaffe temutya (Katonda)"
        },
        {
            "chapter": 26,
            "verse": 125,
            "text": "Mazima nze gye muli ndi mubaka omwesigwa"
        },
        {
            "chapter": 26,
            "verse": 126,
            "text": "Kale mutye Katonda era mungondere"
        },
        {
            "chapter": 26,
            "verse": 127,
            "text": "Era sikibasabirako mpeera empeera yange teri okugyako ku Mukama omulabirizi w'ebitonde byonna"
        },
        {
            "chapter": 26,
            "verse": 128,
            "text": "Abaffe muzimba ku buli katunnumba ekijjukizo nga muzannya buzannyi"
        },
        {
            "chapter": 26,
            "verse": 129,
            "text": "Era nemweteerawo amayumba amagundiivu nga mulinga abalibeerawo olubeerera"
        },
        {
            "chapter": 26,
            "verse": 130,
            "text": "Ate bwe mukwata (abalabe ba mmwe) mukwata enkwata eya ba kirimaanyi (abanyigiriza bannaabwe)"
        },
        {
            "chapter": 26,
            "verse": 131,
            "text": "Kale mutye Katonda era mungondere"
        },
        {
            "chapter": 26,
            "verse": 132,
            "text": "Era mutye oyo abagabirira ebyo bye mumanyi"
        },
        {
            "chapter": 26,
            "verse": 133,
            "text": "Abagabirira ebisolo ebirundibwa era n'abaana"
        },
        {
            "chapter": 26,
            "verse": 134,
            "text": "N'amalimiro n'emigga"
        },
        {
            "chapter": 26,
            "verse": 135,
            "text": "Mazima nze ku lwa mmwe ntya ebibonerezo by'olunaku oluzibu"
        },
        {
            "chapter": 26,
            "verse": 136,
            "text": "Nebagamba nti kyekimu obuuliridde oba toli mu babuulirira"
        },
        {
            "chapter": 26,
            "verse": 137,
            "text": "Tekiri kino (eky'okubuulirira kwokola) okugyako nkola ya baasooka"
        },
        {
            "chapter": 26,
            "verse": 138,
            "text": "Era ffe tetuli ba kubonerezebwa"
        },
        {
            "chapter": 26,
            "verse": 139,
            "text": "Nebamulimbisa olwo nno ne tubazikiriza, mazima mu ekyo mulimu eky'okuyiga naye abasinga obungi mu bo tebakkiriza"
        },
        {
            "chapter": 26,
            "verse": 140,
            "text": "Era mazima Mukama omulabiriziwo ddala yye ye nantakubwa ku mukono omusaasizi"
        },
        {
            "chapter": 26,
            "verse": 141,
            "text": "Abantu ba Thamud baalimbisa ababaka"
        },
        {
            "chapter": 26,
            "verse": 142,
            "text": "Mu kiseera muganda waabwe Swalehe we yabagambira nti abaffe temutya (Katonda)"
        },
        {
            "chapter": 26,
            "verse": 143,
            "text": "Mazima nze gye muli ndi mubaka mwesigwa"
        },
        {
            "chapter": 26,
            "verse": 144,
            "text": "Kale mutye Katonda era mungondere"
        },
        {
            "chapter": 26,
            "verse": 145,
            "text": "Era sikibasabirako mpeera empeera yange teri okugyako ku Mukama omulabirizi w'ebitonde byonna"
        },
        {
            "chapter": 26,
            "verse": 146,
            "text": "(Mulowooza nti) mujja kulekebwa mirembe mu bintu ebiri wano"
        },
        {
            "chapter": 26,
            "verse": 147,
            "text": "(Nga muli) mu malimiro n'emigga"
        },
        {
            "chapter": 26,
            "verse": 148,
            "text": "N'ebimera n'emitende egiweese enkota enzito"
        },
        {
            "chapter": 26,
            "verse": 149,
            "text": "Era nemukola amayumba mu nsozi mu ngeri y'ekikugu"
        },
        {
            "chapter": 26,
            "verse": 150,
            "text": "Kale mutye Katonda era mungondere"
        },
        {
            "chapter": 26,
            "verse": 151,
            "text": "Era temugondera ekigambo ky'abasukka e nsalosalo za Katonda"
        },
        {
            "chapter": 26,
            "verse": 152,
            "text": "Abo aboonoona mu nsi nebatalongoosa"
        },
        {
            "chapter": 26,
            "verse": 153,
            "text": "Nebagamba nti mazima ggwe oli wa mu baloge"
        },
        {
            "chapter": 26,
            "verse": 154,
            "text": "Toli ggwe okugyako muntu nga ffe, kale leeta akabonero bwoba nga oli mu boogera amazima"
        },
        {
            "chapter": 26,
            "verse": 155,
            "text": "Naagamba nti engamiya yiino, erina okunywa (ku lunaku lwayo) nammwe munywe ku lunaku olumanyiddwa"
        },
        {
            "chapter": 26,
            "verse": 156,
            "text": "Temugituusangako kabi ne bibakwata e bibonerezo by'olunaku oluzito"
        },
        {
            "chapter": 26,
            "verse": 157,
            "text": "Wabula baagifumita (neefa) olwo nno ne baba nga bejjusa"
        },
        {
            "chapter": 26,
            "verse": 158,
            "text": "Ebibonerezo ne bibatuukako mazima mu ekyo mulimu eky'okuyiga, naye abasinga obungi mu bo tebakkiriza"
        },
        {
            "chapter": 26,
            "verse": 159,
            "text": "Era mazima Mukama omulabiriziwo ddala yye ye nantakubwa ku mukono omusaasizi"
        },
        {
            "chapter": 26,
            "verse": 160,
            "text": "Abantu ba Luutu baalimbisa ababaka"
        },
        {
            "chapter": 26,
            "verse": 161,
            "text": "Mu kiseera Muganda waabwe Luutu we yabagambira nti abaffe temutya (Katonda)"
        },
        {
            "chapter": 26,
            "verse": 162,
            "text": "Mazima nze gye muli ndi mubaka omwesigwa"
        },
        {
            "chapter": 26,
            "verse": 163,
            "text": "Kale mutye Katonda era mungondere"
        },
        {
            "chapter": 26,
            "verse": 164,
            "text": "Era ssi kibasabirako mpeera empeera yange teri okugyako ku Mukama omulabirizi w'ebitonde byonna"
        },
        {
            "chapter": 26,
            "verse": 165,
            "text": "Abaffe mu bitonde byonna ne mwagalamu basajja"
        },
        {
            "chapter": 26,
            "verse": 166,
            "text": "Ne muleka ekyo Mukama omulabirizi wa mmwe kye yabatondera mu abo be mwafumbiriganwa nabo, wabula mmwe muli bantu abasukka ebikomo"
        },
        {
            "chapter": 26,
            "verse": 167,
            "text": "Nebagamba nti owange Luutu bwoteekomeko ojja kubeerera ddala mu bafulumizibwa (ne bagobwa mu nsi eno)"
        },
        {
            "chapter": 26,
            "verse": 168,
            "text": "Naagamba nti mazima ndi omu ku batamwa ekikolwa kya mmwe (eky'ebisiyaga)"
        },
        {
            "chapter": 26,
            "verse": 169,
            "text": "Ayi Mukama omulabirizi wange mponya n'abantu bange mu ebyo bye bakola"
        },
        {
            "chapter": 26,
            "verse": 170,
            "text": "Netumuwonya n'abantu be bonna"
        },
        {
            "chapter": 26,
            "verse": 171,
            "text": "Okugyako omukazi omukadde omu eyali mu baasigala"
        },
        {
            "chapter": 26,
            "verse": 172,
            "text": "Oluvanyuma twazikiriza abalala (bonna)"
        },
        {
            "chapter": 26,
            "verse": 173,
            "text": "Netubatonnyesaako enkuba, mazima yali mbi nnyo enkuba y'abo abaalabulwa (ne bateebuulirira)"
        },
        {
            "chapter": 26,
            "verse": 174,
            "text": "Mazima mu ekyo mulimu eky'okuyiga kinene naye abasinga obungi mu bo tebakkiriza"
        },
        {
            "chapter": 26,
            "verse": 175,
            "text": "Era mazima Mukama omulabiriziwo ddala yye ye nantakubwa ku mukono omusaasizi"
        },
        {
            "chapter": 26,
            "verse": 176,
            "text": "Abantu b'o mu kitundu eky'ekibira baalimbisa ababaka"
        },
        {
            "chapter": 26,
            "verse": 177,
            "text": "Mu kiseera Swaibu bwe yabagamba nti abaffe temutya (Katonda)"
        },
        {
            "chapter": 26,
            "verse": 178,
            "text": "Mazima gye muli ndi Mubaka omwesigwa"
        },
        {
            "chapter": 26,
            "verse": 179,
            "text": "Kale mutye Katonda era mungondere"
        },
        {
            "chapter": 26,
            "verse": 180,
            "text": "Era sikibasabirako mpeera empeera yange teri okugyako ku Mukama omulabirizi w'ebitonde byonna"
        },
        {
            "chapter": 26,
            "verse": 181,
            "text": "Era mutuukirizenga okupima temubeera mu abo abafiiriza abalala"
        },
        {
            "chapter": 26,
            "verse": 182,
            "text": "Mupimisenga ebipimo ebituufu"
        },
        {
            "chapter": 26,
            "verse": 183,
            "text": "Temukendeerezanga abantu ebintu bya bwe, temukolanga ebibi mu nsi ne muba aboonoonyi"
        },
        {
            "chapter": 26,
            "verse": 184,
            "text": "Era mutye oyo eyabatonda n'atonda n'emirembe egyasooka"
        },
        {
            "chapter": 26,
            "verse": 185,
            "text": "Nebagamba nti mazima ggwe oli mu baloge"
        },
        {
            "chapter": 26,
            "verse": 186,
            "text": "Toli ggwe okugyako muntu nga ffe, era tukulowooza okuba nti oli mu balimba"
        },
        {
            "chapter": 26,
            "verse": 187,
            "text": "Kale nno tusuuleko ekibajjo okuva waggulu bwoba nga oli mu boogera amazima"
        },
        {
            "chapter": 26,
            "verse": 188,
            "text": "Naagamba nti Mukama omulabirizi wange yaasinga okumanya ebyo bye mukola"
        },
        {
            "chapter": 26,
            "verse": 189,
            "text": "Wabula baamulimbisa ne bibakwata ebibonerezo ku lunaku ekire lwe kyabasiikiriza. Mazima kyo kyali kibonerezo kya lunaku oluzito"
        },
        {
            "chapter": 26,
            "verse": 190,
            "text": "Mazima mu ekyo mulimu eky'okuyiga naye abasinga obungi mu bo tebakkiriza"
        },
        {
            "chapter": 26,
            "verse": 191,
            "text": "Era mazima Mukama omulabiriziwo, ddala yye ye nantakubwa ku mukono omusaasizi"
        },
        {
            "chapter": 26,
            "verse": 192,
            "text": "Era mazima yyo (Kur’ani) yassibwa Mukama omulabirizi w'ebitonde byonna"
        },
        {
            "chapter": 26,
            "verse": 193,
            "text": "Yakka nayo mwoyo omwesigwa (Jiburilu)"
        },
        {
            "chapter": 26,
            "verse": 194,
            "text": "(Naagissa) ku mutima gwo olyoke obe mu batiisa (abantu okukola ebibi)"
        },
        {
            "chapter": 26,
            "verse": 195,
            "text": "Nga eri mu lulimi oluwarabu olutegeerekeka"
        },
        {
            "chapter": 26,
            "verse": 196,
            "text": "Era mazima yo eyogerwako mu bitabo eby'edda ebyasooka"
        },
        {
            "chapter": 26,
            "verse": 197,
            "text": "Abaffe tekibamala kuba bujulizi okuba nti bagimanyi abayivu b'abaana ba Israil"
        },
        {
            "chapter": 26,
            "verse": 198,
            "text": "Singa twagissa ku bamu mu batali bawarabu"
        },
        {
            "chapter": 26,
            "verse": 199,
            "text": "Olwo nno (omu kubo) naagibasomera tebandigikkirizza"
        },
        {
            "chapter": 26,
            "verse": 200,
            "text": "Bwe kityo twagiyingiza mu mitima gy'aboonoonyi"
        },
        {
            "chapter": 26,
            "verse": 201,
            "text": "Tebagenda kugikkiriza okutuusa lwe baliraba ebibonerezo ebiruma"
        },
        {
            "chapter": 26,
            "verse": 202,
            "text": "Ebiribajjira ekibwatukira nga bo tebategedde"
        },
        {
            "chapter": 26,
            "verse": 203,
            "text": "Olwo nno bagambe nti abaffe tusobola okulindirizibwa"
        },
        {
            "chapter": 26,
            "verse": 204,
            "text": "Abaffe ebibonerezo byaffe bye basaba okubaleetera amangu"
        },
        {
            "chapter": 26,
            "verse": 205,
            "text": "Okiraba nti singa tubawangaazizza emyaka (egiwera)"
        },
        {
            "chapter": 26,
            "verse": 206,
            "text": "Oluvanyuma ne bibajjira ebyo bye balagaanyisibwa"
        },
        {
            "chapter": 26,
            "verse": 207,
            "text": "Tebiyinza kubayamba ebyo bye baaweebwa okweyagaliramu"
        },
        {
            "chapter": 26,
            "verse": 208,
            "text": "Tewali kitundu kye twazikiriza okugyako nga kimaze kufuna batiisa (ba Nabbi)"
        },
        {
            "chapter": 26,
            "verse": 209,
            "text": "(Kyabanga bwe kityo) lwa kubabuulirira, tetubangako balyazaamaanyi"
        },
        {
            "chapter": 26,
            "verse": 210,
            "text": "Era Sitane ssi ze zaajissa (Kur’ani)"
        },
        {
            "chapter": 26,
            "verse": 211,
            "text": "Era tekizisaanira era nga tezikisobola"
        },
        {
            "chapter": 26,
            "verse": 212,
            "text": "(Ku lw'ensonga nti) mazima zaaziyizibwa okuwulira ebifa mu ggulu"
        },
        {
            "chapter": 26,
            "verse": 213,
            "text": "(N'olwekyo) bwoba osinza Katonda tomugattako kintu kirala (anti bwokikola) obeera wa mu balibonerezebwa"
        },
        {
            "chapter": 26,
            "verse": 214,
            "text": "Era tiisa ab'oluganda lwo ab'okumpi"
        },
        {
            "chapter": 26,
            "verse": 215,
            "text": "Era kakkanya ekiwawaatiro kyo (weewombeke) eri oyo aba akugoberedde mu bakkiriza"
        },
        {
            "chapter": 26,
            "verse": 216,
            "text": "Wabula bwe bakujeemera gamba nti mazima nze nnesambye ebyo bye mukola"
        },
        {
            "chapter": 26,
            "verse": 217,
            "text": "Era weekwate ku nantakubwa ku mukono omusaasizi"
        },
        {
            "chapter": 26,
            "verse": 218,
            "text": "Oyo akulaba woobeerera nga oyimiridde (mu kusaala)"
        },
        {
            "chapter": 26,
            "verse": 219,
            "text": "Era n'alaba okwekyusakyusakwo mu bavunnama"
        },
        {
            "chapter": 26,
            "verse": 220,
            "text": "Mazima yye y'awulira ennyo omumanyi"
        },
        {
            "chapter": 26,
            "verse": 221,
            "text": "Abaffe mbategeeze Sitane zikka ku ani"
        },
        {
            "chapter": 26,
            "verse": 222,
            "text": "Zikka ku buli musazi w'abigambo omwonoonyi"
        },
        {
            "chapter": 26,
            "verse": 223,
            "text": "Abo abasaasaanya bye bawulira naye nga abasinga obungi mu bo balimba"
        },
        {
            "chapter": 26,
            "verse": 224,
            "text": "Era abatontomi, ababuze be babagoberera"
        },
        {
            "chapter": 26,
            "verse": 225,
            "text": "Abaffe tolaba nti babulubuutira mu buli lusenyi"
        },
        {
            "chapter": 26,
            "verse": 226,
            "text": "Era nti mazima bbo boogera bye batakola"
        },
        {
            "chapter": 26,
            "verse": 227,
            "text": "Okugyako abo abakkiriza ne bakola emirimu emirungi ne boogera nnyo ku Katonda era ne baba nga beetaasa oluvanyuma lw'okuba nti bayisibwa bubi, era mazima abo abeeyisa obubi bagenda kumanya buddo ki gye balidda"
        },
        {
            "chapter": 27,
            "verse": 1,
            "text": "waa Siin, bino bigambo bya Kur’ani era ekitabo ekinnyonnyofu"
        },
        {
            "chapter": 27,
            "verse": 2,
            "text": "Kya kulungamya era mawulire ga ssanyu eri abakkiriza"
        },
        {
            "chapter": 27,
            "verse": 3,
            "text": "Abo abayimirizaawo e sswala ne batoola Zakka era nga bbo bakakasa olunaku lw'enkomerero"
        },
        {
            "chapter": 27,
            "verse": 4,
            "text": "Mazima abo abatakkiriza lunaku lwa nkomerero twabalabisiza bulungi emirimu gya bwe, olwo nno bbo ne babulubuuta"
        },
        {
            "chapter": 27,
            "verse": 5,
            "text": "Abo beebo abatuusibwako e bibonerezo ebizito (ng'okuttibwa) ate nga bbo ku lunaku lw'enkomerero be b'okufaafaaganirwa ennyo"
        },
        {
            "chapter": 27,
            "verse": 6,
            "text": "Era mazima ggwe (Muhammad) oweebwa Kur’ani ng'eva (ewa Katonda) mugoba nsonga amanyi ennyo"
        },
        {
            "chapter": 27,
            "verse": 7,
            "text": "Era jjukira (Musa) bwe yagamba ab'omu makage nti mazima nze nengedde omuliro (kanngendeyo) nja kubaleetera okuva we guli e kigambo oba mbaleetere ekitawuliro kibayambe okwota"
        },
        {
            "chapter": 27,
            "verse": 8,
            "text": "Naye bwe yagutuukako yakoowoolwa (naagambibwa) nti wa mukisa oyo ali mu muliro n'oyo ali emabbali waagwo, era yasukkuluma Mukama omulabirizi w'ebitonde byonna"
        },
        {
            "chapter": 27,
            "verse": 9,
            "text": "Owange Musa mazima nze Katonda nantakubwa ku mukono, mugoba nsonga"
        },
        {
            "chapter": 27,
            "verse": 10,
            "text": "Era suula omuggogwo, bwe yagulaba nga gwenyeenya nga gulinga akasota akatono yakyuka nadduka era nga tayagala kudda, (Katonda kwe kumukoowoola nti) owange Musa totya mazima nze ababaka tebatya mu maaso gange"
        },
        {
            "chapter": 27,
            "verse": 11,
            "text": "Okugyako oyo aba yeeyisizza obubi mu bantu abalala abatali babaka oluvanyuma obubi n'abuwaanyisaamu obulungi mazima nze ndi musonyiyi nnyo musaasizi"
        },
        {
            "chapter": 27,
            "verse": 12,
            "text": "(Era Katonda naagamba Musa nti) yingiza omukonogwo mu lugoye lwo gujja kuvaayo nga mweru, so nga si mulwadde (nga ebibiri ebyo, bumu) ku bubonero omwenda bw'otwalira Firaawo n'abantube mazima bbo bantu aboonoonyi"
        },
        {
            "chapter": 27,
            "verse": 13,
            "text": "Obubonero bwaffe bwe bwabatuukako nga bulagira ddala amazima baagamba nti lino ddogo eryeyolefu"
        },
        {
            "chapter": 27,
            "verse": 14,
            "text": "Nebabuwakanya mu ngeri y'okweyisa obubi n'okwekuluntaza, so nga emyoyo gya bwe gya bukkiriza, kale nno tunuulira olabe enkomerero ya boonoonyi yali etya"
        },
        {
            "chapter": 27,
            "verse": 15,
            "text": "Era mazima twawa Dauda ne Sulaiman okumanya era ne bagamba nti atenderezebwa Katonda oyo eyatusukkulumya ku bangi mu baddube abakkiriza"
        },
        {
            "chapter": 27,
            "verse": 16,
            "text": "Era Sulaiman yasikira Dauda naagamba nti abange mmwe abantu tuyigiriziddwa olulimi lw'ebinyonyi era tuweereddwa ku buli kintu mazima kino bwe bulungi obweyolefu"
        },
        {
            "chapter": 27,
            "verse": 17,
            "text": "Sulaiman naakungirwa eggyerye nga liva mu Majinni n'abantu n'ebinyonyi nga nabo batambulira ku nteekateeka eyabaweebwa"
        },
        {
            "chapter": 27,
            "verse": 18,
            "text": "Okutuusa lwe baatuuka ku lusenyi lw'ensanafu, ensanafu emu kwe kugamba nti abange ba wansanafu muyingire mu bisulo bya mmwe, Sulaiman n'eggyerye tebababetenta nga nabo tebamanyi"
        },
        {
            "chapter": 27,
            "verse": 19,
            "text": "Mu kiseera ekyo (Sulaiman) naamwenya ng'ate aseka olw'ekigambo kyayo era naagamba nti: ayi Mukama omulabirizi wange, nyamba mbe nga nsobola okwebaza ebyengerabyo ebyo bye wangabira era n'ebyo bye wagabira bakadde bange bombi era mbe nga nkola ebirungi byosiima era ku lw'okusaasirakwo onnyingize mu baddubo abalongoofu"
        },
        {
            "chapter": 27,
            "verse": 20,
            "text": "Era Sulaiman yatunula mu binyonyi naagamba nti lwaki e fulungu siriraba oba liri mu bataliiwo"
        },
        {
            "chapter": 27,
            "verse": 21,
            "text": "Nja ku libonereza e bibonerezo ebikakali si nakindi nja ku lisala oba ssi ekyo lindeetere ensonga ennambulukufu"
        },
        {
            "chapter": 27,
            "verse": 22,
            "text": "(E fulungu) lyamala ebbanga eritaali ddene (oluvanyuma nerijja ewa Sulaiman) nerigamba nti nategedde ekintu kyotategeeranga era nkuleetedde okuva e Sabaa amawulire amakakafu"
        },
        {
            "chapter": 27,
            "verse": 23,
            "text": "Mazima nze nnasanze nga omukyala y'abafuga ate nga yaweebwa buli kintu, era alina namulondo empitirivu"
        },
        {
            "chapter": 27,
            "verse": 24,
            "text": "Namusanze (yye) n'abantube nga bavunnamira enjuba nebava ku Katonda, era Sitane yabanyiririza emirimu gya bwe, olwo nno n'ebagya ku kkubo n'olwekyo bo tebagenda kulungama"
        },
        {
            "chapter": 27,
            "verse": 25,
            "text": "Nebatavunnamira Katonda oyo agyayo ebyekwese mu ggulu omusanvu ne mu nsi era amanyi ebyo bye mukweka ne bye mwolesa"
        },
        {
            "chapter": 27,
            "verse": 26,
            "text": "Katonda, tewali kisinzibwa mu butuufu okugyako yye, Mukama omulabirizi wa Arishi ey'ekitiibwa"
        },
        {
            "chapter": 27,
            "verse": 27,
            "text": "(Sulaiman) naagamba nti tujja kulaba oyogedde mazima oba oli mu balimba"
        },
        {
            "chapter": 27,
            "verse": 28,
            "text": "Twala ebbaluwa yange eno ogibawe, bwomala baweemu akabanga olabe ki kye baddamu"
        },
        {
            "chapter": 27,
            "verse": 29,
            "text": "(Balikiisi) bwe yafuna ebbaluwa naagamba nti abange mmwe abakungu, mazima nze mpeereddwa ebbaluwa ey'ekitiibwa"
        },
        {
            "chapter": 27,
            "verse": 30,
            "text": "Mazima yyo eva wa Sulaiman era esoma nti ku lw'elinnya lya Katonda omusaasizi ow'ekisa ekingi omusaasizi ow'ekisa eky'enjawulo"
        },
        {
            "chapter": 27,
            "verse": 31,
            "text": "Temunneekuluntalizaako mujje gyendi nga mukkirizza okugondera Katonda"
        },
        {
            "chapter": 27,
            "verse": 32,
            "text": "(Balikisi) naagamba nti abange mmwe abakungu mumpe ebirowoozo ku nsonga yange eno, sisobola kusalawo nsonga okutuusa lwe mujja gyendi (ne tukyogerako)"
        },
        {
            "chapter": 27,
            "verse": 33,
            "text": "Nebagamba nti: ffe tuli b'amaanyi ddala era ffe mu kulwana tuli bayitirivu, naye bbwo obuyinza buli gyoli, laba ki kyolagira"
        },
        {
            "chapter": 27,
            "verse": 34,
            "text": "(Balikisi) naagamba nti: mazima abafuzi bwe bayingira e kitundu (nga bakiwangudde buwanguzi) bakyonoona ne bafuula abantu ab'ekitiibwa mu kyo abanyoomebwa era bwe batyo bwe bakola"
        },
        {
            "chapter": 27,
            "verse": 35,
            "text": "Era mazima nze ngenda kubaweereza ebirabo olwo nno ninde bentumye badda na ki"
        },
        {
            "chapter": 27,
            "verse": 36,
            "text": "(Abaatumwa) bwe bajja ewa Sulaiman yagamba nti: munsendasenda ne mmaali (olwo nno mbaleke) ebyo Katonda bye yampa bye birungi okusinga bye yabawa, wabula mmwe musanyuukirira nnyo olw'ebirabo bya mmwe"
        },
        {
            "chapter": 27,
            "verse": 37,
            "text": "(Sulaiman naagamba) ddayo gye bali (n'ebirabo bya bwe) tugenda kubajjira n'eggye lye batalinaako busobozi, era (ensi eyo) tujja kugibafulumyamu nga ba wansi era nga banyoomebwa"
        },
        {
            "chapter": 27,
            "verse": 38,
            "text": "(Sulaiman) naagamba nti abange mmwe abakungu ani mu mmwe andeetera namulondo ye nga tebannaba kunzijira nga bakkirizza Katonda"
        },
        {
            "chapter": 27,
            "verse": 39,
            "text": "Ejinni ery'amaanyi nerigamba nti, nze nja kugikuleetera nga tonnava mu kifokyo, era mazima nze ku ekyo ndi wa maanyi omwesigwa"
        },
        {
            "chapter": 27,
            "verse": 40,
            "text": "(Omulala) oyo alina okumanya (okw'enjawulo) okuva mu kitabo kya (Katonda) naagamba nti, nze nja kugikuleetera nga eriisolyo terinnadda gyoli (nga tonnatemya), bwe yagiraba nga eteredde waali yagamba nti, kino kya mu birungi bya Mukama omulabirizi wange abe nga angezesa, abaffe nneebaza oba sseebaza byengera, era bulijjo omuntu eyeebaza yeebaza yebaza ku lulwe, ate oyo akaafuwala mazima Mukama omulabirizi wange talina kye yeetaaga, mugabi nnyo"
        },
        {
            "chapter": 27,
            "verse": 41,
            "text": "(Sulaiman) naagamba nti mukyusekyuse nnamulondoye tulabe anaasobola okugimanya oba anaabeera mu batasobola kugimanya"
        },
        {
            "chapter": 27,
            "verse": 42,
            "text": "(Balikiisi) bwe yajja naagambibwa nti: eyo ye namulondoyo? naagamba nti mazima eringa yeeyo, (Sulaiman) naagamba nti: twaweebwa okumanya (Katonda) oluberyeberye lw'omukyala ono nga tanajja era tubadde basiraamu"
        },
        {
            "chapter": 27,
            "verse": 43,
            "text": "Ekyamugaana (omukyala ono okubeera omusiraamu bye) ebyo bye yali asinza nga alese Katonda ali omu, mazima yye (balikiisi) yali ava mu bantu abakaafiiri"
        },
        {
            "chapter": 27,
            "verse": 44,
            "text": "Naagambibwa nti: yingira olubiri (amatiribona) olwo bwe yalaba olubiri naalulabanga amayengo g'amazzi naabikkula ku ntumbweze zombiriri (olw'okutya amazzi) (Sulaiman) naamugamba nti mazima lwo lubiri (olujja lwa lwo) lwakolebwa mu birawuli nga wansi w'ebirawuli waliyo amazzi, (Balikiisi) naagamba nti Mukama omulabirizi wange, mazima nze mbadde neeyisa bubi (kaakano) nsiramuse nga ngoberera Sulaiman ku lwa Mukama omulabirizi w'ebitonde"
        },
        {
            "chapter": 27,
            "verse": 45,
            "text": "Era mazima twatuma eri abantu b'ekika kya Thamud muganda waabwe Swaleh nti musinze Katonda ali omu, ekyaddirira abantu abo kwe kubaamu ebibinja bibiri ebikaayagana, (ekya bakkiriza n'abatakkiriza)"
        },
        {
            "chapter": 27,
            "verse": 46,
            "text": "(Swaleh) naagamba nti abange mmwe abantu bange, lwaki musaba Katonda ekibi ng'ate temunnasaba kirungi, kale nno singa musaba Katonda okubasonyiwa mube nga musaasirwa"
        },
        {
            "chapter": 27,
            "verse": 47,
            "text": "Nebagamba nti tujja kufuna ebizibu ku lulwo ne ku lw'abo abali naawe. (Swaleh) naagamba nti omugabo gwa mmwe mu birungi oba mu bizibu biri eri Katonda, wabula mmwe muli abantu abalabankanyizibwa"
        },
        {
            "chapter": 27,
            "verse": 48,
            "text": "Mu kibuga kya bwe mwalimu abasajja mwenda nga boonoonyi mu nsi nga tebalongoosa"
        },
        {
            "chapter": 27,
            "verse": 49,
            "text": "Nebagamba (bannaabwe) mulayire Katonda nti tujja kumuteega ekiro tumutte n'abantube. (bwe tunaamala okumutta) tujja kugambira ddala eri oyo yenna amulinako obuvunaanyizibwa nti: tetwabaddewo nga omuntu waabwe attibwa era mazima twogera mazima"
        },
        {
            "chapter": 27,
            "verse": 50,
            "text": "Ne bakola e nkwe ez'okutta (Swaleh n'abantube) naffe ne tuzaanukula e nkwe ez'okumuwonya nabo nga tebamanyi"
        },
        {
            "chapter": 27,
            "verse": 51,
            "text": "Kale laba enkomerero eyava mu nkwe zaabwe, mazima ffe twabazikiriza n'abantu baabwe bonna"
        },
        {
            "chapter": 27,
            "verse": 52,
            "text": "Olwo nno amayumba gaabwe gaalekebwa ttayo olw'enneeyisa yaabwe embi, mazima mu ekyo mulimu e kyokuyiga eri abantu abamanyi"
        },
        {
            "chapter": 27,
            "verse": 53,
            "text": "Twawonya abo abakkiriza ate nga baali batya Katonda"
        },
        {
            "chapter": 27,
            "verse": 54,
            "text": "Era (jjukira omubaka waffe) Luutu bwe yagamba abantube nti: mukola ekikolwa eky'obuwemu nga mulabira ddala"
        },
        {
            "chapter": 27,
            "verse": 55,
            "text": "Mazima mmwe obwagazi bwa mmwe mubukola ku basajja ne mulekawo abakazi, wabula mmwe muli abantu abakola ebikolwa eby'obubuyabuya"
        },
        {
            "chapter": 27,
            "verse": 56,
            "text": "Tekwali okwanukula kw'abantube okugyako okugamba obugambi nti, muwanganguse abantu abali ne Luutu nga mu baggya mu kitundu kya mmwe anti mazima bbo bantu abeetwala okuba abatukuvu"
        },
        {
            "chapter": 27,
            "verse": 57,
            "text": "Olwo nno ne tumuwonya n'abantube okugyako mukyalawe twamugerera (twamulamulira okubeera) mu b'okuzikirira"
        },
        {
            "chapter": 27,
            "verse": 58,
            "text": "Netubafukirira e nkuba, n'eba nkuba mbi nnyo (eyafukirirwa) abantu abaalabubwa"
        },
        {
            "chapter": 27,
            "verse": 59,
            "text": "Gamba (ggwe Nabbi Muhammad) nti okutenderezebwa okujjuvu kwa Katonda era nti emirembe gibeere ku baddube abo beyawa enkizo (ey'okutuusa obubaka bwe eri abantu), abaffe Katonda omutonzi y'asinga obulungi oba ebyo bye bamugattako"
        },
        {
            "chapter": 27,
            "verse": 60,
            "text": "Abaffe ani yatonda eggulu n'ensi, era n'abatonyeseza okuva waggulu amazzi, ne tumeza nago amalimiro agalabika obulungi, tekibangako mu mikono gyamwe okumeza emiti gyago. Ate oluvanyuma lw'ekyo wabaawo watya ekisinzibwa kyonna nga kigattibwa ku Katonda!, wabula (ekibakozesa ekyo) lwa kuba nti bo bantu abenkanya Katonda n'ebintu ebirala"
        },
        {
            "chapter": 27,
            "verse": 61,
            "text": "Abaffe ani oyo eyassaawo ensi nga nteefu naagissaamu e migga, naagiwa ensozi (nga nkondo) n'assa wakati w'ennyanja e bbiri (ey'omunnyu ne etali) ekyayawula (ate oluvanyuma lw'ekyo) wasobola okubaawo ekisinzibwa kyonna nga kigattibwa ku Katonda! wabula (ekibakozesa ekyo) lwakuba nti abasinga obungi mu bo tebamanyi"
        },
        {
            "chapter": 27,
            "verse": 62,
            "text": "Abaffe ani oyo ayanukula ali mu buzibu bwaba amusabye, era naggyawo akabi, era naabafuula abasigire mu nsi (ate oluvanyuma lw'ekyo) wasobola okubaawo ekisinzibwa kyonna nga kigattibwa ku Katonda! mujjukira kitono"
        },
        {
            "chapter": 27,
            "verse": 63,
            "text": "Abaffe ani oyo abalaga ekkubo mu bizikiza by'olukalu ne nnyanja era ani oyo asindika e mpewo nga zireeta essanyu (e nkuba) nga liva mu mikono gy'okusaasirakwe (ate oluvanyuma lw'ekyo) wasobola okubaawo ekisinzibwa kyonna nga kigattibwa ku Katonda!, Katonda musukkulumu nnyo ku ebyo bye bamugattako"
        },
        {
            "chapter": 27,
            "verse": 64,
            "text": "Abaffe ani oyo atandikawo e bitonde ate nga agenda kubizzaawo (oluvanyuma lw'okufa kwabyo) era ani abagabirira (mmwe) okuva waggulu ne ku nsi (ate oluvanyuma lw'ekyo) wasobola okubaawo ekisinzibwa kyonna nga kigattibwa ku Katonda! bagambe nti muleete obujulizi bwa mmwe bwe muba nga muli ba mazima"
        },
        {
            "chapter": 27,
            "verse": 65,
            "text": "Bagambe nti abali mu ggulu omusanvu n'ensi tewali amanyi byekusifu okugyako Katonda, (era n'olwekyo) tebamanyi ddi lwe balizuukizibwa"
        },
        {
            "chapter": 27,
            "verse": 66,
            "text": "Wabula (ekibuuzo kiri nti) okumanya kwa bwe kwamalayo byonna okutuusa ku lunaku lw'enkomerero (olwo nno babe nga bakubuuza okuzuukira kulibaawo ddi) wabula (ekituufu kiri nti) bo ku bikwata ku lunaku lw'enkomerero bali mu kubuusabuusa, wabula (si ekyo kyokka) bo bamuzibe ku bikwata ku lunaku olwo"
        },
        {
            "chapter": 27,
            "verse": 67,
            "text": "Abo abaakaafuwala bagamba nti bwe tulimala okufuuka ettaka ne bakadde baffe ate tulijjibwayo"
        },
        {
            "chapter": 27,
            "verse": 68,
            "text": "Mazima ffe ne bakadde baffe okuva edda kino kizze kitulagaanyisibwa (nga tewali kibaawo, n'olwekyo) bino tebiri okugyako nfumo z'abaakulembera"
        },
        {
            "chapter": 27,
            "verse": 69,
            "text": "Bagambe (ggwe Muhammad) nti mutambule mu nsi mulabe ngeriki enkomerero ya boonoonyi bwe yali"
        },
        {
            "chapter": 27,
            "verse": 70,
            "text": "Tonakuwala ku lwabwe era towulira bubi olw'enkwe ze basala"
        },
        {
            "chapter": 27,
            "verse": 71,
            "text": "Era bagamba nti endagaano eyo erituuka ddi bwe muba nga mwogera mazima"
        },
        {
            "chapter": 27,
            "verse": 72,
            "text": "Bagambe nti, si kulwa nga musemberedde ebimu ku ebyo bye musaba okubatuukako mu bwangu"
        },
        {
            "chapter": 27,
            "verse": 73,
            "text": "Era mazima Mukama omulabiriziwo ajjudde ebirungi byagabira abantu, naye abasinga obungi mu bo tebeebaza"
        },
        {
            "chapter": 27,
            "verse": 74,
            "text": "Era mazima Mukama omulabiriziwo amanyi ebyo ebifuba bya bwe bye bikweka n'ebyo bye bakola mu lwatu"
        },
        {
            "chapter": 27,
            "verse": 75,
            "text": "Era tewali kyekusifu kyonna mu ggulu ne munsi wabula nga nakyo Kiri mu kitabo ekiraga buli kimu"
        },
        {
            "chapter": 27,
            "verse": 76,
            "text": "Mazima Kur’ani eno etegeeza abaana ba Israil ebisinga obungi ebyo bye baawukanamu"
        },
        {
            "chapter": 27,
            "verse": 77,
            "text": "Era mazima yyo bulungamu na kusaasira eri abakkiriza"
        },
        {
            "chapter": 27,
            "verse": 78,
            "text": "Era Mukama omulabiriziwo alitaawulula wakati wa bwe nga abalamula, era yye ye nantakubwa ku mukono omumanyi ennyo"
        },
        {
            "chapter": 27,
            "verse": 79,
            "text": "N'olwekyo (ggwe Muhammad) weekwate ku Katonda, mazima ggwe oli ku mazima ameeyolefu"
        },
        {
            "chapter": 27,
            "verse": 80,
            "text": "(Awamu n'ekyo) mazima ggwe tosobola kuwuliza bafu era nga bwotasobola kuwuliza ba kiggala okukoowoola, kasita bakyuka nebakubayo amabega"
        },
        {
            "chapter": 27,
            "verse": 81,
            "text": "Era ggwe tosobola kulungamya ba muzibe noobaggya ku bubuze bwa bwe, tosobola kuwuliza okugyako abo abakkiriza ebigambo byaffe era abo be beewaayo ewa Katonda"
        },
        {
            "chapter": 27,
            "verse": 82,
            "text": "Ekigambo bwe kiribagwaako tugenda kubaggyirayo ensolo okuva mu ttaka eyogere nabo, anti mazima abantu baali tebakakasa bigambo byaffe"
        },
        {
            "chapter": 27,
            "verse": 83,
            "text": "Era babuulire olunaku lwe tulikungaanya mu buli kibiina kya bantu akabinja mu abo abalimbisa ebigambo byaffe, nabo nno nga bawalulwa mu miteeko"
        },
        {
            "chapter": 27,
            "verse": 84,
            "text": "Okutuusa nga bazze (mu maaso ga Katonda) aligamba nti: mwalimbisa ebigambo byange so ng'ate temwabimanya mu bujjuvu bwabyo, kaakati mwakoleranga kuki"
        },
        {
            "chapter": 27,
            "verse": 85,
            "text": "Olwo ekigambo (eky'okubonerezebwa) ne kibakakataako (olw'ebyo bye beeyisaamu obubi ne kiba nti tebagenda kwatula)"
        },
        {
            "chapter": 27,
            "verse": 86,
            "text": "Abaffe tebalaba nti mazima ffe twateekawo ekiro babe nga bakiwummuliramu, era (ne tuteekawo) obudde obw'emisana nga butangaala (babe nga bakoleramu emirimu egibayimirizaawo) mazima mu ekyo mulimu o bubonero eri abantu abakkiriza"
        },
        {
            "chapter": 27,
            "verse": 87,
            "text": "Era (babuulire) olunaku engombe lwe lifuuyibwa, alitya oyo yenna ali mu ggulu omusanvu n'oyo ali mu nsi okugyako oyo Katonda gwaliba ayagadde, na bonna bagenda kujja nga banyoomwa"
        },
        {
            "chapter": 27,
            "verse": 88,
            "text": "Oliraba ensozi ze waalirowoozezza nti ziyimiridde ziriba zidduka ng'okudduka kw'ebire, okwo kwe kukola kwa Katonda oyo eyakola buli kintu mu nkola e singa okuba eya waggulu, mazima yye amanyidde ddala ebyo bye mukola"
        },
        {
            "chapter": 27,
            "verse": 89,
            "text": "Oyo yenna alijja n'ekirungi agenda kuweebwa ekirungi ekikisingako, era bbo baliba mirembe ku ntiisa y'olunaku olwo"
        },
        {
            "chapter": 27,
            "verse": 90,
            "text": "N'oyo alijja n'ekibi ebyenyi byabwe bigenda kuvumbikibwa mu muliro, abaffe mulisasulwa okugyako ebyo bye mwali mukola"
        },
        {
            "chapter": 27,
            "verse": 91,
            "text": "Gamba (ggwe Nabbi Muhammad) nti mazima nalagirwa okuba nga nsinza Mukama omulabirizi w'ekibuga kino (Makkah) oyo eyakifuula e ky'emizizo era buli kintu kyonna kikye era nnalagirwa okubeera mu beewa ewa Katonda"
        },
        {
            "chapter": 27,
            "verse": 92,
            "text": "(Era nnalagirwa) okuba nga nsoma Kur’ani, kale nno oyo yenna alungama alungama ku lulwe, ate oyo abula, bagambe nti mazima nze ndi wa mu batiisa"
        },
        {
            "chapter": 27,
            "verse": 93,
            "text": "Era gamba nti buli kitendo kyonna kya Mukama Katonda ajja kubalaga obubonerobwe muli bumanya (ng'ate tebukyabagasa) Mukama omulabiriziwo tabangako atafaayo ku ebyo bye mukola"
        },
        {
            "chapter": 28,
            "verse": 1,
            "text": "Twaa Siin Miim"
        },
        {
            "chapter": 28,
            "verse": 2,
            "text": "Bino bigambo bya kitabo ekinnyonnyola"
        },
        {
            "chapter": 28,
            "verse": 3,
            "text": "Tukusomera mu bwesimbu ebigambo bya Musa ne Firaawo (bibe bya mugaso) eri abantu abakkiriza"
        },
        {
            "chapter": 28,
            "verse": 4,
            "text": "Mazima Firaawo yeekuluntariza mu nsi, abantu baamu naabateekamu obubinjabinja, nga abonyaabonya ekibinja mu bo nga asala (natta) abaana baabwe abalenzi naalekawo abawala mu bo (mu kukola ekyo) naabeera mu boonoonyi"
        },
        {
            "chapter": 28,
            "verse": 5,
            "text": "Era twayagala okubunduggula ebyengera ku abo abaayisibwa obubi ku nsi era tubafuule abakulembeze era tubafuule abasikira (ebyengera bali bye baaleka)"
        },
        {
            "chapter": 28,
            "verse": 6,
            "text": "Era tubawe obuyinza mu nsi (era nga tukozesa bo) tulage Firaawo ne Hamana n'amagye gaabwe bombi ekyo kye baali beekeka"
        },
        {
            "chapter": 28,
            "verse": 7,
            "text": "Era twatumira Maama wa Musa nti muyonse, naye bwoba nga omutiiriridde musuule mu mazzi era totya, era tonakuwala mazima ffe tujja ku mukuddiza era tujja kumuteeka mu ba baka"
        },
        {
            "chapter": 28,
            "verse": 8,
            "text": "Abantu ba Firaawo ne bamulonda (naye nga) ajja kubafuukira omulabe era eky'okunakuwala. Mazima Firaawo ne Hamaana n'amagye gaabwe bombi baali basobya"
        },
        {
            "chapter": 28,
            "verse": 9,
            "text": "Muka Firaawo naagamba nti (omwana ono) wa kusanyusa amaaso gange naawe, temumutta ayinza okutugasa oba ne tumufuula omwana, (naye) nga nabo tebamanyi (Musa kyagenda kubeera)"
        },
        {
            "chapter": 28,
            "verse": 10,
            "text": "Omutima gwa Maama wa Musa gwali gwagaana okutereera (nga yeeraliikirira) yabula kata okumulaga (nga bwe yali omwanawe) singa tetwassa bunywevu ku mutimagwe (olwo nno) alyoke abe mu bakkiriza"
        },
        {
            "chapter": 28,
            "verse": 11,
            "text": "(Maama wa Musa) yagamba mwannyina (wa Musa) nti mulondoole, awo nno naamulaba nga ali wala naye nga bo tebamanyi"
        },
        {
            "chapter": 28,
            "verse": 12,
            "text": "Twamulemesa okukkiriza amabeere (g'omuyonsa yenna) okuva ku ntandikwa, (Mwannyina) naabagamba nti: abaffe mbalagirire abantu b'enyumba emu abanaamubalerera era nga nabo bajja kumubuulirira"
        },
        {
            "chapter": 28,
            "verse": 13,
            "text": "Olwo nno twamuzza ewa Nnyina amaasoge gabe nga gatebenkera era aleme kunakuwala, era asobole okumanya nti mazima endagaano ya Katonda ya mazima wabula abasinga obungi mu bo tebamanyi"
        },
        {
            "chapter": 28,
            "verse": 14,
            "text": "(Musa) bwe yakula n'asajjakula twamuwa okusengeka ensonga n'okumanya. Era bwe tutyo bwe tusasula abalongoosa"
        },
        {
            "chapter": 28,
            "verse": 15,
            "text": "(Olunaku lumu Musa) yayingira e kibuga ng'abantu baamu tebategedde naasangamu abasajja babiri nga balwanagana, nga omu wa mu bantube ate omulala wa mu balabebe (wa mu bantu ba Firaawo) ow'omu bantube naamusaba amutaase ku mulabewe, awo nno Musa naamukuba ekikonde naamutta mbagirawo, (Musa) naagamba nti kino kikolwa kya Sitane, mazima yye mulabe era mubuza ow'olwatu"
        },
        {
            "chapter": 28,
            "verse": 16,
            "text": "(Musa) naagamba ayi Mukama omulabirizi wange mazima nze neeyisizza bubi nsaba onsonyiwe, (Katonda) naamusonyiwa, anti mazima yye ye musonyiyi omusaasizi ennyo"
        },
        {
            "chapter": 28,
            "verse": 17,
            "text": "Naagamba nti ayi Mukama omulabirizi wange okusinziira ku byengera byongonnomoddeko sigenda kubeera muyambi wa boonoonyi"
        },
        {
            "chapter": 28,
            "verse": 18,
            "text": "Okuva olwo Musa yabeera mu kibuga ng'atya nga yeekengera. Yali akyali awo nga eyamusabye jjo okumutaasa ate amukubira enduulu amudduukirire, Musa naamugamba nti: mazima ggwe mulumbaganyi ow'olwatu"
        },
        {
            "chapter": 28,
            "verse": 19,
            "text": "Olwo nno (Musa) bwe yayagala okuvumbagira oyo omulabe waabwe bombi, naagamba nti owange Musa oyagala kunzita nga bwe wasse omuntu jjo, tolina kyoyagala okugyako okubeera nantagambwaako mu nsi era (olabika) toyagala kubeera wa mu bakozi ba bulungi"
        },
        {
            "chapter": 28,
            "verse": 20,
            "text": "Awo nno omusajja kwe kujja nga adduka ng'ava e kibuga gye kikoma, naagamba nti owange Musa mazima abakungu bakuteesaako okukutta, kale fuluma (mu nsi eno) mazima nze ndi mu bakubuulirira"
        },
        {
            "chapter": 28,
            "verse": 21,
            "text": "Awo nno naakifuluma (ekibuga) nga atidde yeekengera, naagamba nti ayi Mukama omulabirizi wange mponya abantu abeeyisa obubi"
        },
        {
            "chapter": 28,
            "verse": 22,
            "text": "Bwe yamala okwolekera oludda lw'e Madiyana yagamba nti nsaba Mukama omulabirizi wange annungamye ku kkubo ettuufu"
        },
        {
            "chapter": 28,
            "verse": 23,
            "text": "Bwe yatuuka ku mazzi g'eMadiyana yasangawo ekibinja ky'abantu nga banywesa (ensolo zaabwe) era nga waliwo ku (bbali) abakazi babiri, nga bagaana (ensolo zaabwe okunywa amazzi) naabagamba nti ate mmwe ogubadde gwe gwaki? Nebagamba nti tetunywesa okutuusa abalunzi abalala lwe baggyawo ensolo zaabwe, ate nga ne kitaffe mukadde nnyo"
        },
        {
            "chapter": 28,
            "verse": 24,
            "text": "Naabanyweseza, bwe yamala ne yeewogoma mu kisiikirize olwo naagamba nti ayi Mukama omulabirizi wange mazima nze ndi mwetaavu nnyo eri ekirungi kyonna kyoba ompadde"
        },
        {
            "chapter": 28,
            "verse": 25,
            "text": "(Aba ali awo) omu ku bombi (abakazi) najja gyali mu ngeri ey'ensonyi, naagamba nti mazima Kitange akuyita abe nga akusasula empeera y'okutunyweseza, (Musa) bwe yatuuka waali (Kitaawe wa bawala) era naamunyumiza emboozi (y'ebimufaako) yamugamba nti totya omaze okuwona abantu abeeyisa obubi"
        },
        {
            "chapter": 28,
            "verse": 26,
            "text": "(Omuwala) omu naagamba nti owange Taata muwe omulimu mazima omupakasi asinga obulungi ye wa maanyi omwesigwa"
        },
        {
            "chapter": 28,
            "verse": 27,
            "text": "(Kitaawe wa Bawala) naagamba nti mazima nze njagala kukufumbiza omu ku bawala bange abo ababiri nga ojja kunkolera emyaka munaana naye bw'ojjuza e kkumi ekyo kiri gyoli, wabula saagala ku kukaluubiriza ojja kunsanga nga ndi mu bantu abakozi b'obulungi"
        },
        {
            "chapter": 28,
            "verse": 28,
            "text": "(Musa) naagamba nti ekyo kiri wakati wange naawe ekimu ku biseera ebibiri kyennaaba nkoze njakuba sivunaanwa, era Katonda ye mweyimirize ku byonna bye twogera"
        },
        {
            "chapter": 28,
            "verse": 29,
            "text": "Musa bwe yamala okutuukiriza ekiseera (kye baalagaana), yatambula n'abantube (nga bagenda e misiri) naalaba omuliro ku ludda lw'olusozi, naagamba abantube nti: mulindeeko wano katono, mazima nze nina wendabye omuliro, si kulwa nga mbaleetera amawulire okuva we guli oba nembaleetera e kitawuliro mulyoke mwote"
        },
        {
            "chapter": 28,
            "verse": 30,
            "text": "Musa bwe yatuuka weguli, yakoowoolwa (nga eddoboozi) liva ku lubalama lwe'kisenyi olwa ddyo mu kifo eky'omukisa nga liva mu muti (nga limugamba) nti owange ggwe Musa, mazima nze Katonda Omulabirizi w'ebitonde"
        },
        {
            "chapter": 28,
            "verse": 31,
            "text": "Era (Katonda naamugamba nti) kasuka omuggogwo (naye kwe kugukasuka) olwo nno bwe yagulaba nga gwenyeenya, nga gulinga omusota omwangu mu ntambula yaagwo, yakyuka nga adda emabega era n'atatunula gyava (Katonda kwe kumukoowoola nti) owange ggwe Musa komawo era totya anti mazima oli mu balina e mirembe"
        },
        {
            "chapter": 28,
            "verse": 32,
            "text": "Yingiza omukono gwo mu kimeeme ky'ekyambalokyo gujja kufuluma nga mweru ng'ate tewali kabi kagutuuseeko, ssa omukonogwo ku kifubakyo. Obwo nno bwombiriri bwe bubonero okuva eri Katondawo bwotwalira Firaawo n'abakungube, anti mazima okuva emabega babadde bantu boonoonyi"
        },
        {
            "chapter": 28,
            "verse": 33,
            "text": "(Musa) naagamba nti ayi Mukama omulabirizi wange mazima nze nabattamu omuntu, n'olwekyo ntya si kulwa nga banzita"
        },
        {
            "chapter": 28,
            "verse": 34,
            "text": "Ate Muganda wange Haruna y'ansinga olulimi olwatufu, kale nno mutume wamu nange nga muyambi abe nga akkaatiriza amazima gange, anti mazima nze ntya okuba nga bajja kunnimbisa"
        },
        {
            "chapter": 28,
            "verse": 35,
            "text": "Katonda naamugamba nti tujja kunyweeza omukonogwo (kukuwagira) ne mugandawo, era tubawe mwembiriri obusobozi babe nga tebasobola kubatuusaako kabi. olw'obubonero bwaffe, mmwe mwembiriri nabuli yenna abagoberera mmwe mujja okuwangula"
        },
        {
            "chapter": 28,
            "verse": 36,
            "text": "Musa bwe yabajjira n'obubonero bwaffe nga bunnyonnyofu, baagamba nti kino tekiri okugyako okuba e ddogo e jjingirire, era tetuwuliranga ku kintu nga kino mu bakadde baffe abaasooka"
        },
        {
            "chapter": 28,
            "verse": 37,
            "text": "Musa naagamba nti Mukama omulabirizi wange y'asinga okumanya oyo azze n'obulungamu ng'abuggya gyali era n'oyo aliba n'enkomerero e nnungi, anti bulijjo abeeyisa obubi tebayinza kutuuka ku buwanguzi"
        },
        {
            "chapter": 28,
            "verse": 38,
            "text": "Ate Firaawo naagamba nti: abange mmwe abakungu ssibamanyiddeeyo Katonda mulala atali nze, ggwe Haamaan nkumira omuliro oyokye amataffaali onzimbire omulongooti nsobole okulaba Katonda wa Musa, era mazima nze mulowooleza ddala okuba nga ali mu balimba"
        },
        {
            "chapter": 28,
            "verse": 39,
            "text": "Olwo nno ne yeekuza mu nsi yye n'eggyerye, awatali nsonga yonna (kwe basinziira) ne balowooza nti mazima tebagenda kuzzibwa gye tuli"
        },
        {
            "chapter": 28,
            "verse": 40,
            "text": "Netumukwata n'eggyerye ne tubanyugunya mu nnyanja, kale tunuulira olabe enkomerero ya beeyisa obubi bwe yali"
        },
        {
            "chapter": 28,
            "verse": 41,
            "text": "Ne tubafuula abakulembeze nga bakoowoola abantu okuyingira omuliro, era nga ne ku lunaku lw'enkomerero tebagenda kutaasibwa"
        },
        {
            "chapter": 28,
            "verse": 42,
            "text": "Era twabagobereza e kikolimo mu nsi muno nga ne ku lunaku lw'enkomerero bbo be balifuulibwa abalabika obubi"
        },
        {
            "chapter": 28,
            "verse": 43,
            "text": "Mazima twawa Musa e kitabo bwe twamala okuzikiriza emirembe egyasooka nga mumuli eri abantu, era nga bulungamu era kusaasira kibayambe okwebuulirira"
        },
        {
            "chapter": 28,
            "verse": 44,
            "text": "Era (ggwe Muhammad) tobangako ku ludda olw'ebugwanjuba bwe twawa Musa ekigambo (ekiragiro eky'okugenda ewa Firaawo) era tewali mu baaliwo (mu kiseera ekyo)"
        },
        {
            "chapter": 28,
            "verse": 45,
            "text": "Naye mazima ffe twasibulawo e mirembe ebbanga neriyitawo ddene (era nga ggwe tonnatumwa) era tobangako mutuuze mu bantu b'eMadiyana n'oba nga obasomera ebigambo byaffe naye mazima ffe bulijjo tubadde tutuma ababaka"
        },
        {
            "chapter": 28,
            "verse": 46,
            "text": "Era tewaliiwo ku ludda lw'olusozi mu kiseera we twakoowolera (Musa tumuwe obubaka), wabula kwali kusaasira kwa Mukama omulabiriziwo (ggwe okumanya ebyaaliyo), obe nga weekesa abantu abatajjirwanga mutiisa yenna nga ggwe tonnajja olwo nno babe nga beebuulirira"
        },
        {
            "chapter": 28,
            "verse": 47,
            "text": "(Era tetwandikutumye gye bali singa) si bantu kutuukibwako buzibu olw'ebyo e mikono gya bwe bye gyakola ate nebagamba nti ayi Mukama omulabirizi waffe singa watutumira omubaka ne tugoberera ebigambobyo era ne tubeera mu bakkiriza"
        },
        {
            "chapter": 28,
            "verse": 48,
            "text": "Naye ate amazima bwe gaamala okubajjira okuva gye tuli baagamba nti singa aweereddwa nga ebyaweebwa Musa (naye) abaffe tebaawakanya ebyo ebyaweebwa Musa oluberyeberye ne bagamba nti (ebigambo bya Musa ne Muhammad) byombi ddogo, erimu liyamba linnaalyo era ne bagamba nti mazima ffe tuwakanya buli kyonna ekigwa mu kiti ky'ebyo"
        },
        {
            "chapter": 28,
            "verse": 49,
            "text": "Bagambe (ggwe Muhammad) nti (bwe kiba bwe kityo) kale (mmwe) muleete ekitabo okuva ewa Katonda nga kyo kirungamu okusinga biri ebibiri nja kukigoberera bwe muba nga mwogera mazima"
        },
        {
            "chapter": 28,
            "verse": 50,
            "text": "Bwe batakwanukula manya nti mazima bagoberera kwagala kwa bwe, era ani mubuze okusinga oyo agoberera okwagalakwe okutaliiko kulungamya kuva wa Katonda, mazima Katonda talungamya bantu beeyisa bubi"
        },
        {
            "chapter": 28,
            "verse": 51,
            "text": "Mazima ekigambo tukibalambululidde kibayambe okwebuulirira"
        },
        {
            "chapter": 28,
            "verse": 52,
            "text": "Abo betwawa ekitabo oluberyeberye lwa kino abamu (mu) bo bagikkiriza (Kur'ani)"
        },
        {
            "chapter": 28,
            "verse": 53,
            "text": "Bweba ebasomeddwa bagamba nti tugikkirizza, ddala yo g'emazima agava ewa Mukama omulabirizi waffe, mazima ddala ffe nga tenajja twali basiraamu"
        },
        {
            "chapter": 28,
            "verse": 54,
            "text": "Abo bagenda kuweebwa empeera yaabwe emirundi ebiri olw'ebyo bye baagumiikiriza era n'olwokuba nti ekibi bakiggyisaawo ekirungi era nga bawaayo ku ebyo bye tubagabirira"
        },
        {
            "chapter": 28,
            "verse": 55,
            "text": "Era bwe bawulira eby'olubalaato babyesamba era ne bagamba nti tulina enkola yaffe nammwe mulina enkola yammwe, emirembe gibeere ku mmwe, tetwagala batategeera"
        },
        {
            "chapter": 28,
            "verse": 56,
            "text": "Mazima ggwe (Muhammad) tolungamya oyo gwoba oyagadde naye mazima Katonda alungamya oyo gwaba asazeewo era y'asinga okumanya abalungamu"
        },
        {
            "chapter": 28,
            "verse": 57,
            "text": "Era (abatakkiriza) ne bagamba nti singa tugoberera naawe obulungamu tujja kusikulwa mu nsi yaffe (naye) abaffe tetwabatebenkereza Haram (Makkah) nga ejjudde e mirembe nga ebibala ebya buli kika bireetebwa gyeri, nga okwo kugabirira okuva gye tuli naye wabula abasinga obungi mu bo tebamanyi"
        },
        {
            "chapter": 28,
            "verse": 58,
            "text": "Bitundu bimeka bye twazikiriza ebyayonoona obulamu bwa byo (olw'okufuula obulamu obw'okweyagaliramu obweyagazi) amayumba gaabwe gaago, tegaddangayo kusulwamu oluvanyuma lwa bwe okugyako matono era ffe twafuuka abaagasikira"
        },
        {
            "chapter": 28,
            "verse": 59,
            "text": "Mukama Omulabiriziwo tabangako wa kuzikiriza bitundu okugyako nga atumye omubaka mu makkati gaabyo ng'abasomera ebigambo byaffe era tetubangako baakuzikiriza bitundu okugyako abantu ba mu nga beeyisa bubi"
        },
        {
            "chapter": 28,
            "verse": 60,
            "text": "Buli kintu kye muweebwa bya kweyagala bya bulamu bwa nsi na kwewunda kw'ayo. So ng'ate ebiri ewa Katonda bye bisinga obulungi era bye by'okusigalawo. Abaffe temutegeera"
        },
        {
            "chapter": 28,
            "verse": 61,
            "text": "Abaffe oyo gwe twalagaanyisa endagaano ennungi era nga w'akugituukako ayinza okuba nga oyo gwe twawa eby'okweyagala by'obulamu bw'ensi, ate nga yye ku lunaku lw'enkomerero agenda kubeera mu balireetebwa okubonerezebwa"
        },
        {
            "chapter": 28,
            "verse": 62,
            "text": "Era bategeeze olunaku (Katonda) lwali bakoowoola naagamba nti baliwa be mwangattangako"
        },
        {
            "chapter": 28,
            "verse": 63,
            "text": "Abo abaliba bakakatiddwako ekigambo (eky'okubonerezebwa nga gubasinze) baligamba nti ayi Mukama omulabirizi waffe, abo bbo betwabuza twababuza nga bwe twabula, tubeesamudde netwemalira ku ggwe. Baali tebasinza ffe"
        },
        {
            "chapter": 28,
            "verse": 64,
            "text": "Baligambibwa nti: muyite bannammwe (be mwangattangako), balibayita nebatabanukula era baliraba ebibonerezo (ne bagamba nti) singa mazima bbo baali baalungama"
        },
        {
            "chapter": 28,
            "verse": 65,
            "text": "Era (bajjukize) olunaku (Katonda) lwalibakoowoola naagamba nti: kiki kye mwayanukula ababaka"
        },
        {
            "chapter": 28,
            "verse": 66,
            "text": "Ku lunaku olwo ebigambo biribakalira ku matama, nga era bbo tebagenda kwewuunaganya"
        },
        {
            "chapter": 28,
            "verse": 67,
            "text": "Naye oyo eyeenenya, nakkiriza naakola e mirimu e mirungi, ddala oyo y'alibeera mu bawanguzi"
        },
        {
            "chapter": 28,
            "verse": 68,
            "text": "Mukama Omulabiriziwo atonda kyaba ayagadde era y'asalawo, (abantu) tebabangako na kwesalirawo, yasukkuluma Katonda era ali wala nnyo ku ebyo bye bamugattako"
        },
        {
            "chapter": 28,
            "verse": 69,
            "text": "Era Mukama Omulabiriziwo amanyi ebyo ebifuba bye bikwese n'ebyo bye bassa mu lwatu"
        },
        {
            "chapter": 28,
            "verse": 70,
            "text": "Era yye Katonda tewali kisinzibwa kyonna mu butuufu okugyako yye okutenderezebwa ku kwe, ku ntandikwa ne ku nkomerero era obuyinza bwonna bubwe era gyali gye mulizzibwa"
        },
        {
            "chapter": 28,
            "verse": 71,
            "text": "Bagambe nti mulaba mutya singa Katonda abassaako ekiro ne kiba kyalubeerera okutuusa ku lunaku lw'enkomerero, ani asinzibwa atali Katonda ayinza okubaleetera ekitangaala, abaffe temuwulira"
        },
        {
            "chapter": 28,
            "verse": 72,
            "text": "Bagambe nti mulaba mutya singa Katonda abassaako obudde bw'emisana nga bwa lubeerera okutuusa ku lunaku lw'enkomerero, ani asinzibwa atali Katonda ayinza okubaleetera ekiro kye muwummuliramu, abaffe temulaba"
        },
        {
            "chapter": 28,
            "verse": 73,
            "text": "Ebimu ku bibalibwa mu kusaasirakwe, kwe kuba nti yabateerawo ekiro n'emisana muwummuliremu era mube nga munoonya ebigabwabye era kibayambe okwebaza"
        },
        {
            "chapter": 28,
            "verse": 74,
            "text": "Era (bategeeze) olunaku (Katonda) lwalibakoowoola naagamba nti baliwa abo bemwangattangako bemwagambanga"
        },
        {
            "chapter": 28,
            "verse": 75,
            "text": "Era tuliggya mu buli kibiina omujulizi ne tugamba nti muleete abajulizi ba mmwe, awo nno balimanya nti ddala obutuufu bwa Katonda, era bigenda kubabulako ebyo bye baagunjanga"
        },
        {
            "chapter": 28,
            "verse": 76,
            "text": "Mazima Karuna yali wa mu bantu ba Musa naabeewaggulako, ate nga twamuwa amawanika nga ddala e bisumuluzo byago bizitoowerera e kibinja eky'amaanyi. Jjukira abantube bwe baamugamba nti tosanyuukirira mazima Katonda tayagala basanyuukirira bitaliimu"
        },
        {
            "chapter": 28,
            "verse": 77,
            "text": "Noonya e nyumba ey'enkomerero nga okozesa ebyo Katonda bye yakuwa, era teweerabiranga omugabogwo mu nsi, kolera (abalala) obulungi nga Katonda bwa kukolera obulungi, toluubiriranga okwonoona mu nsi. Mazima Katonda tayagala boonoonyi"
        },
        {
            "chapter": 28,
            "verse": 78,
            "text": "(Karuna) naagamba mazima (bye nnina) nnabiweebwa lwa kumanya kwe nnina. Abaffe teyamanya nti ddala Katonda yazikiriza oluberyeberyerwe e mirembe gy'abo abaali bamusinga amaanyi era nga baakungaanya bingi okumusinga. Era aboonoonyi tebasabibwa (kunnyonnyola bikwata ku) byonoono bya bwe (anti Katonda abimanyi)"
        },
        {
            "chapter": 28,
            "verse": 79,
            "text": "(Olwo nno Karuna) yafuluma (naagenda) awali abantube nga ali mu byambalobye ebirungi ennyo, abo abaagala obulamu bw'ensi ne bagamba nti singa naffe tulina ng'ebyo ebyaweebwa Karuna mazima yye wa mukisa munene"
        },
        {
            "chapter": 28,
            "verse": 80,
            "text": "Abo abaaweebwa okumanya ne bagamba nti nga mulabye empeera za Katonda z'ezisinga obulungi eri oyo akkiriza n'akola emirimu emirungi (kyokka ekyo) tekiweebwa okugyako abagumiikiriza"
        },
        {
            "chapter": 28,
            "verse": 81,
            "text": "Olwo nno netulagira ettaka nelimumira n'enyumba ye teyalina kabinja k'abantu baamutaasa awatali Katonda era teyali wa mu bayinza kwetaasa"
        },
        {
            "chapter": 28,
            "verse": 82,
            "text": "Abo abeegomba e mbeeraye olunaku lwa jjo, baatuuka okugamba nti weewaawo ddala Katonda ayanjuluza riziki kwoyo gwaba ayagadde mu baddube era nga bwasobola okugifunza. Singa Katonda teyatwagaliza kirungi, naffe yaaliragidde ettaka neritumira yye abaffe tokiraba nti abakaafiiri tebayinza kutuuka ku buwanguzi"
        },
        {
            "chapter": 28,
            "verse": 83,
            "text": "Eyo e nyumba ey'enkomerero (e jjana) tugiteerawo abo abatayagala kwesukkulumya mu nsi wadde okwonoona, era enkomerero ennungi y'abatya Katonda"
        },
        {
            "chapter": 28,
            "verse": 84,
            "text": "Oyo yenna akola ekirungi alisasulwa e kirungi e kikisinga, wabula oyo akola ekibi, abo abakola ebibi tebagenda kusasulwa okugyako ebyo bye baakola"
        },
        {
            "chapter": 28,
            "verse": 85,
            "text": "Mazima oyo eyakukasaako Kur’ani agenda kukuddiza ddala eri obuddo obulagaanye, gamba nti Mukama omulabirizi wange y'asinga okumanya oyo aleese obulungamu, era n'oyo ali mu bubuze obw'olwatu"
        },
        {
            "chapter": 28,
            "verse": 86,
            "text": "Era wali tosuubira ekitabo okuba nga kikuweebwa, (ekyo tekyali) okugyako okusaasira okuva ewa Mukama omulabiriziwo n'olwekyo tobeeranga omuyambi wa bakaafiiri"
        },
        {
            "chapter": 28,
            "verse": 87,
            "text": "Era tewabangawo akuggya ku bigambo bya Katonda oluvanyuma lw'okuba nti byassibwa gyoli, era koowoola (abantu) okujja ewa Mukama omulabiriziwo era tobeeranga mu bagatta ebintu ebirala ku Katonda"
        },
        {
            "chapter": 28,
            "verse": 88,
            "text": "Era tosabanga awamu ne Katonda ekisinzibwa ekirala kyonna, tewali kisinzibwa mu butuufu okugyako yye, buli kintu kyakuggwawo okugyako yye, okusalawo kwonna kukwe era gyali gye mulizzibwa"
        },
        {
            "chapter": 29,
            "verse": 1,
            "text": "Alif Laam Miim"
        },
        {
            "chapter": 29,
            "verse": 2,
            "text": "Abaffe abantu basuubira okulekebwa babe nga bagamba nti tukkirizza nga nabo tebagezesebwa"
        },
        {
            "chapter": 29,
            "verse": 3,
            "text": "Mazima twagezesa abo abaabakulembera, Katonda ajja kumanyira ddala abo ab'esimbu (mu bukkiriza bwa bwe) era ajja kumanyira ddala abalimba"
        },
        {
            "chapter": 29,
            "verse": 4,
            "text": "Oba abo abakola ebibi basuubira nti bayinza okutulemesa (ne tutababonereza), balamula bubi"
        },
        {
            "chapter": 29,
            "verse": 5,
            "text": "Oyo yenna asuubira okusisinkana Katonda mazima e kiseera kya Katonda (okumusisinkana) kijja, era yye ye muwulizi ennyo omumanyi ennyo"
        },
        {
            "chapter": 29,
            "verse": 6,
            "text": "Oyo yenna alafuubana (okuweereza Katonda) mazima yeelafuubanira ku lulwe mazima Katonda talina kye yeetaaga ku bitonde"
        },
        {
            "chapter": 29,
            "verse": 7,
            "text": "Ate abo abakkiriza nebakola emirimu emirongoofu ddala tugenda kubasangulako ebibi bya bwe, era tujja kubasasulira ddala ebirungi ebisinga bye baali bakola"
        },
        {
            "chapter": 29,
            "verse": 8,
            "text": "Era twalaamira omuntu okuyisa obulungi bakaddebe bombi, naye bwe bakuwaliriza obe nga ongattako ekyo kyotalinaako kumanya kwonna tobagonderanga, gyendi y'eri obuddo bwa mmwe olwo nno mbategeeze ebyo bye mwakolanga"
        },
        {
            "chapter": 29,
            "verse": 9,
            "text": "Era abo abakkiriza ne bakola e mirimu e mirungi tujja kubayingiririza ddala mu balongoofu"
        },
        {
            "chapter": 29,
            "verse": 10,
            "text": "Mu bantu mulimu agamba nti nzikirizza Katonda naye bwayisibwa obubi ku lwa Katonda afuula okunyigiriza kwa bantu nga e bibonerezo bya Katonda, wabula singa okutaasa kwa Mukama omulabiriziwo kuba kuzze olwo nno bagambira ddala nti tubadde wamu nammwe, abaffe Katonda si y'asinga okumanya ebyo ebiri mu bifuba bye bitonde"
        },
        {
            "chapter": 29,
            "verse": 11,
            "text": "Katonda ajja kumanyira ddala abo abakkiriza era nga bwajja okumanyira ddala abannanfusi"
        },
        {
            "chapter": 29,
            "verse": 12,
            "text": "Era abo abaakaafuwala bagamba abo abakkiriza nti mugondere enkola yaffe olwo nno naffe twetikke ebibi bya mmwe so nga tebali bo ba kwetikka kintu kyonna mu bibi bya bwe, mazima bbo balimba"
        },
        {
            "chapter": 29,
            "verse": 13,
            "text": "Bagenda kwetikka emigugu gyabwe n'emigugu (emirala) awamu n'emigugu gyabwe, era ddala bagenda kubuuzibwa ku lunaku lw'enkomerero ku ebyo bye baatemereranga"
        },
        {
            "chapter": 29,
            "verse": 14,
            "text": "Mazima twatuma Nuuhu eri abantube naamala mu bo emyaka lukumi okugyako emyaka ataano, olwo nno amataba negabakwata nga nabo bali mu kweyisa bubi"
        },
        {
            "chapter": 29,
            "verse": 15,
            "text": "Netumuwonya n'abantu abaali mu lyato ne tukifuula kya kuyiga eri abantu"
        },
        {
            "chapter": 29,
            "verse": 16,
            "text": "Era (babuulire) ekyafaayo kya Ibrahim bwe yagamba abantube nti musinze Katonda era mumutye ekyo kye kirungi gye muli bwe muba nga mumanyi"
        },
        {
            "chapter": 29,
            "verse": 17,
            "text": "Mazima musinza amasanamu ne muleka Katonda ne mussaawo obulimba, mazima abo be musinza ne muleka Katonda tebafuga riziki yammwe n'olwekyo ewa Katonda gye muba munoonya riziki, mumusinze era mumwebaze gyali gye mulizzibwa"
        },
        {
            "chapter": 29,
            "verse": 18,
            "text": "Bwe munaalimbisa, mazima ebibiina bingi byalimbisa oluberyeberye lwa mmwe, ate omubaka tavunaanyizibwa okugyako okutuusa (obubaka) okweyolefu"
        },
        {
            "chapter": 29,
            "verse": 19,
            "text": "Abaffe tebalaba engeri Katonda gy'atandikamu ebitonde (ne bivaawo) oluvanyuma n'abizzaawo mazima ekyo kyangu nnyo ku Katonda"
        },
        {
            "chapter": 29,
            "verse": 20,
            "text": "Bagambe (ggwe Muhammad) nti mutambule mu nsi mulabe engeri gye yatandika ebitonde ate Katonda agenda kusibula olusibula olw'enkomerero, mazima Katonda muyinza ku buli kintu"
        },
        {
            "chapter": 29,
            "verse": 21,
            "text": "Abonereza oyo gwaba ayagadde era n'asaasira oyo gwaba ayagadde era gyali gye mulikyusibwa okudda"
        },
        {
            "chapter": 29,
            "verse": 22,
            "text": "Ate mmwe ku nsi ne mu ggulu temusobola kulemesa (Katonda) ate nga oggyeeko Katonda temusobola kufuna mukuumi wadde omutaasa"
        },
        {
            "chapter": 29,
            "verse": 23,
            "text": "Abo abawakanya ebigambo bya Katonda n'okumusisinkana abo baakutuka n'okusuubira okusaasira kwange era abo balina ebibonerezo e biruma ennyo"
        },
        {
            "chapter": 29,
            "verse": 24,
            "text": "Okwanukula kwa bantube tekwali okugyako okugamba nti: mumutte oba mumwokye awo nno Katonda naamuwonya omuliro, mazima mu ekyo mulimu obubonero obulaga obuyinza bwa Katonda eri abantu abakkiriza"
        },
        {
            "chapter": 29,
            "verse": 25,
            "text": "(Ibrahim) naabagamba nti mulese Katonda ne mweteerawo ebifaananyi olw'enkolagana eri wakati wa mmwe mu bulamu bw'ensi, oluvanyuma ku lunaku lw'enkomerero abamu bagenda kwegaana bannaabwe era abamu bakolimire bannaabwe, nga n'obuddo bwa mmwe muliro, temuliba na bataasa (babadduukirira)"
        },
        {
            "chapter": 29,
            "verse": 26,
            "text": "Olwo nno Luutu naamukkiriza era naagamba nti mazima nze ngenda kusenguka nzire ewa Mukama omulabirizi wange, mazima yye ye nantakubwa ku mukono mugoba nsonga"
        },
        {
            "chapter": 29,
            "verse": 27,
            "text": "Era (Ibrahim) ne tumugabira Ishaaka ne Yakub era netussa mu zzadderye obwa Nabbi n'ebitabo (Taurat, Zaburi, Injiiri, Kur’ani) era twamuwa empeeraye ku nsi era mazima yye ku nkomerero wa mu bakozi ba bulungi"
        },
        {
            "chapter": 29,
            "verse": 28,
            "text": "Era (bajjukize) Luutu bwe yagamba abantube nti mazima mmwe mukola ekivve awatabanga muntu n'omu yakibasookako"
        },
        {
            "chapter": 29,
            "verse": 29,
            "text": "Mazima mmwe mudda ku basajja mu kifo ky'abakyala (ne mulya ebisiyaga) ne mukutula amakubo (ku bantu nga mubateega), ne mukola e bitasaana mu bifo bya mmwe wemukunganira. Okwanukula kw'abantube tekwali okugyako okugamba nti tuleetere ebibonerezo bya Katonda bwoba nga oli mu boogera amazima"
        },
        {
            "chapter": 29,
            "verse": 30,
            "text": "(Luutu) naagamba nti ayi Mukama omulabirizi wange ntaasa ku bantu abOonoonyi"
        },
        {
            "chapter": 29,
            "verse": 31,
            "text": "Ababaka baffe (ba Malayika) bwe bajja ewa Ibrahim nga bamuleetedde amawulire ag'essanyu (ag'okuzaala omwana Ishaka) baagamba nti mazima ffe (bwe tuva wano) tugenda kuzikiriza abantu b'omu kitundu kiri mazima abantu baamu babadde beeyisa bubi"
        },
        {
            "chapter": 29,
            "verse": 32,
            "text": "(Ibrahim) naagamba nti mazima mu kyo Luutu mwabeera, ne bagamba nti ffe tusinga okumanya abaliyo, ddala tujja kumuwonya n'abantube okugyako mukyalawe ali mu abo ab'okusigala"
        },
        {
            "chapter": 29,
            "verse": 33,
            "text": "Ababaka baffe bwe batuuka ewa Luutu yanakuwala ku lwab bwe, era naawulira nga talina maanyi ga kubataasa, ne bamugamba nti totya era tonakuwala, mazima ffe tujja kukuwonya n'abantubo okugyako mukyalawo yye wa mu abo abookusigala"
        },
        {
            "chapter": 29,
            "verse": 34,
            "text": "Mazima ffe tugenda kussa ku bantu b'ekitundu kino e bibonerezo okuva mu ggulu olw'ebyo bye baali boonoona"
        },
        {
            "chapter": 29,
            "verse": 35,
            "text": "Era mazima olw'ekikolwa ekyo twaleka a kabonero ak'enkukunala eri abantu abategeera"
        },
        {
            "chapter": 29,
            "verse": 36,
            "text": "Era (jjukira) bwe twatumira abantu be Madiyana Muganda waabwe Swaibu naagamba nti abange abantu bange musinze Katonda, era mususubire (okusasulwa ku) lunaku lw'enkomerero, temukola ebikyamu mu nsi ne muba aboonoonyi"
        },
        {
            "chapter": 29,
            "verse": 37,
            "text": "Baamulimbisa olwo nno olubwatuka olw'amanyi ne lubatuukako ne bafuuka emirambo egigangalamye mu mayumba gaabwe"
        },
        {
            "chapter": 29,
            "verse": 38,
            "text": "Era (Jjukira) ebyatuuka ku bantu b'ekika kya A’di ne Thamud, mazima ebibakwatako bimanyiddwa gye muli okusinziira ku mayumba gaabwe nga bwe galabika kati, era Sitane yabanyiririza emirimu gya bwe emibi, olwo nno neebaggya ku kkubo so nga ate baali balaba (olwa ba Nabbi be baali bafunye)"
        },
        {
            "chapter": 29,
            "verse": 39,
            "text": "Era jjukira Karuna ne Firaawo ne Haamaan, mazima Musa yabajjira n'obunnyonnyofu naye ne beekuluntaliza mu nsi era tebaali ba kusimattuka"
        },
        {
            "chapter": 29,
            "verse": 40,
            "text": "Buli omu twamuvunaana olw'ekibikye, mu bo mulimu betwasindikira empewo eya mayinja, ate mu bo mulimu abaatuukwako okubwatuka, era mu bo mulimu betwamiza ettaka era mu bo mulimu be twazikiriza mu mazzi naye Katonda tabangako waakubalyazaamaanya wabula bennyini be beeyisa obubi"
        },
        {
            "chapter": 29,
            "verse": 41,
            "text": "Ekifaananyi ky'abo abeeteerawo abataasa ne baleka Katonda, balinga nabbubi eyeezimbira e nyumba ate ng'enyumba esinga obunafu y’enyumba ya nabbubi singa baali bamanyi"
        },
        {
            "chapter": 29,
            "verse": 42,
            "text": "Mazima Katonda amanyi nti bye basaba ne bamulekawo tebiriimu kantu, era yye ye nantakubwa ku mukono mugoba nsonga"
        },
        {
            "chapter": 29,
            "verse": 43,
            "text": "Era ebyo ebifaananyi tubikubira abantu naye tebabitegeera okugyako abamanyi"
        },
        {
            "chapter": 29,
            "verse": 44,
            "text": "Katonda yatonda eggulu omusanvu, n'ensi mu ngeri entuufu, mazima mu ekyo mulimu eky'okuyiga eri abakkiriza"
        },
        {
            "chapter": 29,
            "verse": 45,
            "text": "Soma ebyo ebitumiddwa gyoli ebiri mu kitabo (Kur’ani) era yimirizaawo e sswala, mazima e sswala erobera okukola eby'obuwemu n'empisa embi, era okutendereza Katonda kye kisinga obukulu, era Katonda amanyi bye mukola"
        },
        {
            "chapter": 29,
            "verse": 46,
            "text": "Era temuwakananga ne ba nannyini Kitabo okugyako nga mukozesa amakubo agasinga obulungi, okugyako ku abo abeeyisa obubi mu bo era mugambe nti (ffe) tukkirizza ekyo ekyassibwa gye tuli ne kyassibwa gye muli, nga Katonda waffe era Katonda wa mmwe ali omu, nga naffe fenna yye yekka gwe tweewa"
        },
        {
            "chapter": 29,
            "verse": 47,
            "text": "Era bwe tutyo twassa gyoli ekitabo (Kur’ani) abo betwawa ekitabo (nga tetunnakuwa Kur’ani) bagikkiriza ne mu abo (Abawarabu be Makkah), mulimu abo abagikkiriza era tewali awakanya bigambo byeffe (ebiri mu Kur’ani) okugyako abakafiiri"
        },
        {
            "chapter": 29,
            "verse": 48,
            "text": "(Ebimu ku bya magerobyo) kwe kuba nti ggwe tosomangako kitabo kyonna oluberyeberye nga Kur’ani tennakuweebwa wadde okuwandiika n'omukonogwo ogwaddyo, singa si bwe kyali ddala aboonoonyi baali buusizzabuusizza"
        },
        {
            "chapter": 29,
            "verse": 49,
            "text": "Wabula (ekituufu kiri nti) Kur’ani bigambo bya (Katonda) ebinnyonnyofu, eri mu bifuba byaabo abaaweebwa okumanya tewali awakanya bigambo byaffe (ebiri mu Kur’ani) okugyako abeeyisa obubi"
        },
        {
            "chapter": 29,
            "verse": 50,
            "text": "(Abagatta ku Katonda e bintu e birala) bagamba nti singa (Muhammad) aweereddwa obubonero okuva ewa Mukama omulabiriziwe, bagambe nti mazima obubonero bwa Katonda, naye mazima nze ndi mutiisa ow'olwatu"
        },
        {
            "chapter": 29,
            "verse": 51,
            "text": "Abaffe tekibamala okuba nti twakuwa ekitabo ekibasomerwa, nga mulimu okusaasira n'okubuulirira eri abantu abakkiriza"
        },
        {
            "chapter": 29,
            "verse": 52,
            "text": "Bagambe nti kimala wakati wange na mmwe okubeera nga Katonda ye mujulizi (akakasa nti ndi mubakawe), Katonda y'amanyi ebiri mu ggulu omusanvu n'ensi, naye abo abakkiriza ebitali bituufu ne bawakanya Katonda abo nno be b'okufaafaaganirwa"
        },
        {
            "chapter": 29,
            "verse": 53,
            "text": "Bakusaba (mu ngeri y'olujereegerero) obanguyize ebibonerezo, singa tewaaliwo kiseera kigere bibonerezo byandibajjidde (awo we baalibadde babisabidde) era ddala e bibonerezo bya kubajjira kibwatukira nga nabo tebategedde"
        },
        {
            "chapter": 29,
            "verse": 54,
            "text": "Bakusaba obanguyirize e bibonerezo (naye mazima tebamanyi) nti mazima omuliro Jahannama ddala gulitaayiza abakaafiiri"
        },
        {
            "chapter": 29,
            "verse": 55,
            "text": "Ku lunaku e bibonerezo lwe biribatuukako nga biva waggulu ne wansi w'ebigere bya bwe, era Katonda abagambe nti mukombe ku bukaawu bw'ebyo bye mwali mukola"
        },
        {
            "chapter": 29,
            "verse": 56,
            "text": "Abange mmwe abaddu bange abakkiriza (bwe muba nga muli mu kunyigirizibwa) mazima ensi yange ngazi (musenguke munsinzize awalala), era nze nzekka nze gwe muba musinza"
        },
        {
            "chapter": 29,
            "verse": 57,
            "text": "Buli mwoyo gwonna gwa gukomba ku kufa, oluvanyuma gye tuli gye mujja okuzzibwa"
        },
        {
            "chapter": 29,
            "verse": 58,
            "text": "Era abo abakkiriza ne bakola emirimu emirongoofu tujja kubawa ebisenge eby'awaggulu mu jjana nga emigga gikulukutira wansi waabyo, baakubeera mu byo olubeerera (ebyo) birungi nnyo okuba nga y'empeera ya bakola obulungi"
        },
        {
            "chapter": 29,
            "verse": 59,
            "text": "Abo abagumiikiriza era nga beesiga Katonda waabwe"
        },
        {
            "chapter": 29,
            "verse": 60,
            "text": "Bimeka ebiramu ebitambula nga tebisobola kwetikka riziki yaabyo nga Katonda yekka y'abigabirira nammwe (abantu y'abgabirira) era nga yye (Katonda) ye muwulizi omumanyi ennyo"
        },
        {
            "chapter": 29,
            "verse": 61,
            "text": "Abakaafiiri bwoba nga obabuuzizza nti ani eyatonda eggulu omusanvu n'ensi n'agonza e njuba n'omwezi? bajja kukugambira ddala nti Katonda, ate olwo bakyusibwa batya okuva ku mazima"
        },
        {
            "chapter": 29,
            "verse": 62,
            "text": "Katonda agaziya ebyenfuna eri omuntu gwaba ayagadde mu baddube ate naafundiza oyo gwaba (ayagadde), mazima Katonda ku buli kintu mumanyi nnyo"
        },
        {
            "chapter": 29,
            "verse": 63,
            "text": "Era bwobabuuza nti ani assa amazzi okuva waggulu n'alamusa nago ensi oluvanyuma lw'okufa kwayo? ddala bajja kugamba nti Katonda, gamba nti okutenderezebwa kwa Katonda wabula abasinga obungi mu bo tebategeera"
        },
        {
            "chapter": 29,
            "verse": 64,
            "text": "Obulamu buno obw'ensi tebuli okugyako okuba eby'amasanyu era eby'omuzannyo era mazima e nyumba ey'enkomerero yo bwe bulamu obwa nnamaddala singa baali bamanyi"
        },
        {
            "chapter": 29,
            "verse": 65,
            "text": "Bwe baba basaabalidde mu maato basaba Katonda, ng'ekyo bakikola ku lulwe yekka, naye bwabawonya naabatuusa ku lukalu, olwo ate ne bamugattako ebintu ebirala"
        },
        {
            "chapter": 29,
            "verse": 66,
            "text": "Kale baleke beewakane bye twabawa era beeyagale, lumu balimanya"
        },
        {
            "chapter": 29,
            "verse": 67,
            "text": "Abaffe tebalaba nti mazima ffe twafuula e kibuga (Makkah) eky'emizizo, e kitundu e ky'emirembe, naye ng'abantu basikulwa mu bifo ebibeetoolodde. Abaffe ebikyamu bye bakkiriza ate ne bawakanya ebyengera bya Katonda"
        },
        {
            "chapter": 29,
            "verse": 68,
            "text": "Era ani mubi okusinga oyo atemerera obulimba ku Katonda oba naalimbisa amazima bwe gaba gamujjidde abaffe mu jahannama temuli kifo kya bakaafiiri"
        },
        {
            "chapter": 29,
            "verse": 69,
            "text": "N'abo abalafuubana mu kutuweereza, ddala tujja kubalungamya ku makubo gaffe, era mazima Katonda ali wamu n'abalongoosa"
        },
        {
            "chapter": 30,
            "verse": 1,
            "text": "Alif Laam Miim"
        },
        {
            "chapter": 30,
            "verse": 2,
            "text": "Abaroma bawanguddwa"
        },
        {
            "chapter": 30,
            "verse": 3,
            "text": "Mu nsi ey'okumpi (eriraanye Shami) ate nabo oluvanyuma lw'okuwangulwa kwa bwe, bajja kuwangula"
        },
        {
            "chapter": 30,
            "verse": 4,
            "text": "Mu myaka mitono (egitasukka mwenda). Okusalawo kwa Katonda oluberyeberye n'oluvanyuma, olunaku olwo abakkiriza bagenda kukyakyankya"
        },
        {
            "chapter": 30,
            "verse": 5,
            "text": "Ku lw'okutaasa kwa Katonda (Katonda) ataasa oyo gwaba ayagadde, anti bulijjo ye nantakubwa ku mukono mugoba nsonga"
        },
        {
            "chapter": 30,
            "verse": 6,
            "text": "Eyo ndagaano ya Katonda, Katonda tayawukana ku ndagaanoye, naye abantu abasinga obungi tebamanyi"
        },
        {
            "chapter": 30,
            "verse": 7,
            "text": "(Anti) bamanyi bya kungulu ku bikwata ku bulamu bw'ensi, era nga nabo ku bikwata ku nkomerero tebalina kye bamanyi"
        },
        {
            "chapter": 30,
            "verse": 8,
            "text": "Abaffe tebafumiitiriza mu myooyo gyabwe (ne bakiraba nti) Katonda teyatonda ggulu musanvu n'ensi n'ebiri wakati wa byombi, wabula mu mazima era nga birina e kiseera ekigere naye mazima bangi mu bantu bawakanya okusisinkana Mukama omulabirizi waabwe"
        },
        {
            "chapter": 30,
            "verse": 9,
            "text": "Abaffe tebatambulangako mu nsi nebalaba yali etya enkomerero y'abo abaabakulembera! (ate) nga baali babasinga amaanyi era baayiikuula ensi era ne bagizimba okusinga nga bano bwe baagizimba era ababaka baabwe baabaleetera obunnyonnyofu, n'olwekyo Katonda teyali wa kubayisa bubi wabula bo bennyini be beeyisa obubi"
        },
        {
            "chapter": 30,
            "verse": 10,
            "text": "Oluvanyuma enkomerero y'abo abaakola ebivve yali nti baalimbisa e bigambo bya Katonda era baali babijeeja"
        },
        {
            "chapter": 30,
            "verse": 11,
            "text": "Katonda y'atandika e bitonde oluvanyuma agenda kubizzaawo ate oluvanyuma gyali gye mulizzibwa"
        },
        {
            "chapter": 30,
            "verse": 12,
            "text": "Era olunaku e ssaawa ey'enkomerero lwe lituuka, aboonoonyi bagenda kukutuka n'okusuubira"
        },
        {
            "chapter": 30,
            "verse": 13,
            "text": "Era tebagenda kufuna mu bannaabwe bawolereza, olwo nno balyegaana bannaabwe"
        },
        {
            "chapter": 30,
            "verse": 14,
            "text": "Era olunaku e ssaawa ey'enkomerero lwe lituuka kw'olwo bagenda kwawukana"
        },
        {
            "chapter": 30,
            "verse": 15,
            "text": "Bo abakkiriza ne bakola e mirimu emirungi, abo nno baakubeera mu bifo ebyeyagaza nga basanyusibwa"
        },
        {
            "chapter": 30,
            "verse": 16,
            "text": "Ate abo abaakaafuwala ne balimbisa ebigambo byaffe ne balimbisa n'ensisinkano y’olunaku lw'enkomerero, abo bagenda kuteekebwa mu bibonerezo"
        },
        {
            "chapter": 30,
            "verse": 17,
            "text": "N'olwekyo asukkulumizibwe Katonda mu kiseera wemubeerera mu biseera eby'olweggulo ne wemubeerera mu biseera eby'okumakya"
        },
        {
            "chapter": 30,
            "verse": 18,
            "text": "Era okutenderezebwa ku kwe mu ggulu omusanvu n'ensi ne mu kiseera eky'akawungeezi ne wemubeerera mu ttuntu"
        },
        {
            "chapter": 30,
            "verse": 19,
            "text": "(Era Katonda) aggya e kiramu mu kifu era naggya e kifu mu kiramu, era y'awa ensi obulamu oluvanyuma lw'okufa kwayo era bwe mutyo bwe muliggyibwa mu ntaana"
        },
        {
            "chapter": 30,
            "verse": 20,
            "text": "Era mu bubonerobwe (obulaga obuyinzabwe), kwe kuba nti yabatonda nga abaggya mu ttaka oluvanyuma mmwe mwabeera abantu abasaasaanira e nsi"
        },
        {
            "chapter": 30,
            "verse": 21,
            "text": "Era mu bubonerobwe kwe kuba nti yabatondera be mufumbiriganwa nabo nga abaggya mu mmwe, mube nga musobola okubeera nabo, era yassa wakati wa mmwe omukwano n'okusaasira , mazima ebyo mulimu obubonero eri abantu abafumiitiriza"
        },
        {
            "chapter": 30,
            "verse": 22,
            "text": "Era mu bubonerobwe : okutonda eggulu omusanvu n'ensi n'okwawukana kw'ennimi zammwe n'amabala gammwe mazima mu ebyo mulimu obubonero eri abamanyi"
        },
        {
            "chapter": 30,
            "verse": 23,
            "text": "Era mu bubonerobwe : okwebaka kwa mmwe ekiro n'emisana n'okunoonya kwa mmwe ebigabwabye mazima ebyo birimu obubonero eri abantu abawulira"
        },
        {
            "chapter": 30,
            "verse": 24,
            "text": "Era mu bubonerobwe : kwe kuba nti abalaga ekimyanso ky'eggulu nga mukitya ate nga mululunkanira (enkuba) era assa okuva waggulu amazzi n'awa nago ettaka obulamu oluvanyuma lw'okufa kwalyo. Mazima mu ebyo mulimu obubonero eri abantu abategeera"
        },
        {
            "chapter": 30,
            "verse": 25,
            "text": "Era mu bubonerobwe : eggulu n'ensi okubeerawo ku kiragirokye, oluvanyuma bwali bakoowoola olukoowoola nti (muve) mu ttaka, oligenda okulaba nga muvaayo"
        },
        {
            "chapter": 30,
            "verse": 26,
            "text": "Era bibye byonna ebiri mu ggulu omusanvu ne mu nsi byonna bigondera yye (yekka)"
        },
        {
            "chapter": 30,
            "verse": 27,
            "text": "Era yye yooyo atandikawo ebitonde era nga yaalibizzaawo (oluvanyuma lw'okufa kwabyo) nakyo (eky'okubizzaawo) kye kisinga obwangu ku ye, era kikye yekka ekifo ekisukkulumu mu ggulu omusanvu n'ensi era yye ye nantakubwa ku mukono mugoba nsonga"
        },
        {
            "chapter": 30,
            "verse": 28,
            "text": "(Katonda) yabakubira ekifaananyi nga kikwata ku mmwe mwe nnyini nga agamba nti abaffe mwebyo bye tubagabira mulina ababeegattako mwabo emikono gyamwe bye gifuga (abaddu ba mmwe) ne muba nga mwenna mwenkana mwekyo ne mutuuka okubatya nga bwe mwetya mwennyini, bulijjo bw tunnyonnyola ebigambo eri abantu abategeera"
        },
        {
            "chapter": 30,
            "verse": 29,
            "text": "Wabula abo abeeyisa obubi bagoberera kwagala kwabwe awatali kusinziira ku kumanya kwonna y'ate ani ayinza okulungamya oyo Katonda gwe yabuza era abo tebagenda kufuna babataasa"
        },
        {
            "chapter": 30,
            "verse": 30,
            "text": "Kale nno yolekeza ekyenyikyo eri eddiini ng'oli mwesimbu. (Olw'okuba eddiini eyo) y'enkola ya Katonda gye yatonderako abantu, tewali kukyusa mu ntonda ya Katonda, eyo ye ddiini ennambulukufu, naye abantu abasinga obungi tebamanyi"
        },
        {
            "chapter": 30,
            "verse": 31,
            "text": "(N'olwekyo) mubeere abeemenyera Katonda era mumutye, era muyimirizeewo e sswala, era temubeeranga mu bagatta ku Katonda ebintu ebirala"
        },
        {
            "chapter": 30,
            "verse": 32,
            "text": "Mu abo abaatemaatema e ddiini yaabwe ne baba bibiina nga buli kibinja kikyakyankya n'ebyo bye kirina"
        },
        {
            "chapter": 30,
            "verse": 33,
            "text": "Obuzibu bwe buba butuuse ku bantu basaba Mukama omulabirizi waabwe nga bamwemenyera, oluvanyuma bwabaloza ku kusaasira okuva gyali ogenda okulaba nga ekitundu ku bo bagatta ebintu ebirala ku Mukama omulabirizi waabwe"
        },
        {
            "chapter": 30,
            "verse": 34,
            "text": "Kale beegaane ebyo bye twabawa era mweyagale mmwe (nabo) lumu mulimanya"
        },
        {
            "chapter": 30,
            "verse": 35,
            "text": "Abaffe oba twabawa obujulizi nga bwogera ku ebyo bye bagatta ku Katonda (nti bituufu)"
        },
        {
            "chapter": 30,
            "verse": 36,
            "text": "Bwe tuba nga tulozezza abantu ku kusaasira kwaffe basanyuka nakwo, bwe baba nga batuukiddwako ekibi kyonna olw'ebyo e mikono gya bwe bye gyakola ogenda okulaba nga bakutuka n'okusuubira (okusaasira kwa) Katonda"
        },
        {
            "chapter": 30,
            "verse": 37,
            "text": "Abaffe tebalaba nti mazima Katonda agaziyiza eby'enfuna eri gwaba ayagadde ate naafundiza oyo gwaba ayagadde, mazima mu ekyo mulimu obubonero obulaga obuyinza bwa Katonda eri abantu abakkiriza"
        },
        {
            "chapter": 30,
            "verse": 38,
            "text": "Kale wa ow'olugandalwo olw'okumpi kyateekwa okuweebwa, n'omufuna mpola, n'omutambuze ekyo kye kirungi eri abo abaagala ebiri eri Katonda era abo bbo be bookutuuka ku kigendererwa"
        },
        {
            "chapter": 30,
            "verse": 39,
            "text": "Ekyo kyonna kye muba muwaddeyo (nga muwola) mu mmaali ey'ennyongeza (Riba) nti zigende zizaalire mu mmaali y'abantu tezizaala ewa Katonda, ate ekyo kye muba muwaddeyo mu Zzaka nga mwagala ebiri eri Katonda abo nno be basaanira ennyongeza"
        },
        {
            "chapter": 30,
            "verse": 40,
            "text": "Katonda yooyo eyabatonda bwamala naabagabirira bwamala naabatta, oluvanyuma agenda kubawa obulamu, abaffe mu bannammwe be mugatta ku Katonda waliwo akola ku ebyo ekintu kyonna? musukkulumu Katonda era yayawukana ku ebyo bye bamugattako"
        },
        {
            "chapter": 30,
            "verse": 41,
            "text": "Obwonoonefu bweyolese ku lukalu ne ku nnyanja olw'ebyo emikono gy'abantu bye gikola, (Katonda) alyoke abakombese ku bukaawu bw'ebimu ku ebyo bye baakola, balyoke beekomeko"
        },
        {
            "chapter": 30,
            "verse": 42,
            "text": "Gamba ( ggwe Muhammad) mutambule mu nsi mulabe yali etya e nkomerero y'abo abaaliwo oluberyeberye. abasinga obungi mu bo baali bagatta ku Katonda ebintu ebirala"
        },
        {
            "chapter": 30,
            "verse": 43,
            "text": "Kale nno yolekeza ekyenyikyo eri e ddiini ennambulukufu, nga terunnajja olunaku olutagenda kuggyibwa ku Katonda neruzzibwayo, ku lunaku olwo abantu bagenda kubeera mu bibinja"
        },
        {
            "chapter": 30,
            "verse": 44,
            "text": "Omuntu awakanya, ekibi ky'okuwakanyakwe kiri ku ye, n'oyo yenna akola emirimu emirongoofu (abo) baba bateekerateekera myoyo gya bwe"
        },
        {
            "chapter": 30,
            "verse": 45,
            "text": "Katonda alyoke asasule mu bigabwabye abo abakkiriza ne bakola emirimu emirongoofu, anti mazima yye tayagala bakaafiiri"
        },
        {
            "chapter": 30,
            "verse": 46,
            "text": "Era mu bubonerobwe kwe kuba nti atambuza empewo nga zireeta amawulire ag'essanyu (enkuba), era alyoke abaloze ku kusaasirakwe, era amaato galyoke gadduke ku lw'ekiragiro kye, era mube nga munoonya ebigabwa bye era mulyoke mwebaze (Katonda ku lw'ebyo)"
        },
        {
            "chapter": 30,
            "verse": 47,
            "text": "Era mazima twatuma oluberyeberye lwo ababaka eri abantu baabwe ne babaleetera obunnyonnyofu (ne bakaafuwala) olwo ne tuzikiriza abo abaajeema, era kyali kitukakatako okutaasa abakkiriza"
        },
        {
            "chapter": 30,
            "verse": 48,
            "text": "Katonda yooyo atambuza empewo, nezifuukuula ebire naabyanjuluza mu bbanga nga bwaba ayagadde, naabifuula ebitundutundu, olwo nno n'olaba namutikkwa w'enkuba nga bivaamu, (Katonda) bwagituusa ku abo baaba ayagadde mu baddube ogenda okulaba nga bo basanyuka"
        },
        {
            "chapter": 30,
            "verse": 49,
            "text": "Newaakubadde nga tennaba kubatonnyesebwa oluberyeberye lw'ekyo baali bakutuse n'okusuubira"
        },
        {
            "chapter": 30,
            "verse": 50,
            "text": "Tunuulira olabe ebiva mu kusaasira kwa Katonda engeri gyawa ettaka obulamu oluvanyuma lw'okufa kwalyo. Mazima oyo ajja kulamusiza ddala abafu era yye bulijjo muyinza ku buli kintu"
        },
        {
            "chapter": 30,
            "verse": 51,
            "text": "Wabula singa tuba tutambuzizza empewo ne babiraba (e birime) nga bifuuse bya kyenvu olw'okuwotoka, bandibadde olw'ekyo beegaana ebyengera bya (Katonda)"
        },
        {
            "chapter": 30,
            "verse": 52,
            "text": "(N'olwekyo ggwe tobafaako) anti mazima ggwe tosobola kuwuliza bafu era nga bwotasobola kuwuliza bakiggala kasita bakyuka ne bakukuba amabega"
        },
        {
            "chapter": 30,
            "verse": 53,
            "text": "Era toli asobola kulungamya bamuzibe n'obaggya ku bubuze bwabwe, tosobola kuwuliza okugyako abo abakkiriza ebigambo byaffe nebaba nga beewadde Katonda"
        },
        {
            "chapter": 30,
            "verse": 54,
            "text": "Katonda yooyo eyatonda mmwe okutandikira mu bunafu, ate oluvanyuma lw'obunafu yabawa amaanyi, ate oluvanyuma lw'amaanyi yassaawo obunafu n'obukadde. Atonda kyaba ayagadde era yye ye mumanyi ennyo omuyinza"
        },
        {
            "chapter": 30,
            "verse": 55,
            "text": "Olunaku lw'enkomerero lwe lulituuka aboonoonyi balilayira nti (Ku nsi) tebaatuulako okugyako kaseera katono, bwe batyo nno bwe baali bawugulwa"
        },
        {
            "chapter": 30,
            "verse": 56,
            "text": "Ate abo abaaweebwa okumanya n'obukkiriza baligamba nti: mazima mwatuula (ku nsi) okumala ebbanga Katonda lye yabawandiikira, okutuuka ku lunaku lw'okuzuukira, kaakano luno lwe lunaku lw'okuzuukira (lutuuse) naye mazima mwali temumanyi"
        },
        {
            "chapter": 30,
            "verse": 57,
            "text": "Ku lunaku olwo abo abeeyisa obubi okwetonda kwa bwe tekulibagasa era tebagenda kukubirizibwa kwenenya"
        },
        {
            "chapter": 30,
            "verse": 58,
            "text": "Mazima tukubidde abantu mu Kur’ani eno buli kika kya kifaananyi, naye singa obaleetedde akabonero konna, ddala abo abakaafuwala bajja kugamba nti temuli mmwe okugyako okuba aboonoonyi"
        },
        {
            "chapter": 30,
            "verse": 59,
            "text": "Bwatyo Katonda bwazibikira emitima gy'abo abatamanyi"
        },
        {
            "chapter": 30,
            "verse": 60,
            "text": "Kale gumiikiriza mazima endagaano ya Katonda ya mazima, era tebakutiisanga abo abatakakasa kintu kyonna kikwata ku Katonda"
        },
        {
            "chapter": 31,
            "verse": 1,
            "text": "Alif Laam Miim"
        },
        {
            "chapter": 31,
            "verse": 2,
            "text": "Ebyo bigambo eby'ekitabo ekijjudde amagezi"
        },
        {
            "chapter": 31,
            "verse": 3,
            "text": "Nga bulungamu era kusaasira eri abalongoosa"
        },
        {
            "chapter": 31,
            "verse": 4,
            "text": "Abo abayimirizaawo e sswala ne batoola Zakka, nabo nga bakakasa olunaku lw'enkomerero"
        },
        {
            "chapter": 31,
            "verse": 5,
            "text": "Abo bali ku bulungamu okuva ewa Mukama omulabirizi waabwe era abo bbo be b'okwesiima"
        },
        {
            "chapter": 31,
            "verse": 6,
            "text": "Mu bantu mulimu agula emboozi ezitaliimu makulu, olwo nno abeere nga abuza (abantu) n'abaggya ku kkubo lya Katonda awatali kusinziira ku kumanya kwonna, era nga ebigambo (bya Katonda) abifuula bya lusaago, abo nno balina e bibonerezo ebinyoomesa"
        },
        {
            "chapter": 31,
            "verse": 7,
            "text": "Ebigambo byaffe bwe biba bimusomeddwa akyuka nga yeekuza, n'aba nga atabiwulidde amatuuge negaba nga agalimu envumbo, kale musanyuse n'ebibonerezo ebiruma ennyo"
        },
        {
            "chapter": 31,
            "verse": 8,
            "text": "Mazima abo abakkiriza ne bakola emirimu emirungi balina e jjana ezijjudde e byengera"
        },
        {
            "chapter": 31,
            "verse": 9,
            "text": "Baakutuula muzo obugenderevu, nga eyo ye ndagaano ya Katonda ey'amazima, era yye ye nantakubwa ku mukono mugoba nsonga"
        },
        {
            "chapter": 31,
            "verse": 10,
            "text": "Yatonda eggulu omusanvu awatali mpagi zemulaba, ate nassa mu nsi ensozi ennywevu ereme kubayuuza, ate n'asaasaanya mu yo, buli kika kya kitambula, era netussa okuva waggulu amazzi ne tumeza mu yo mu buli mitindo ebiri ebiri (ebimera) eby'omugaso omusuffu"
        },
        {
            "chapter": 31,
            "verse": 11,
            "text": "Okwo kwe kutonda kwa Katonda, kale mundage abo abatali yye bye batonda. Wabula (ekituufu kiri nti) abeeyisa obubi bali mu bubuze obweyolefu"
        },
        {
            "chapter": 31,
            "verse": 12,
            "text": "Era mazima twawa Lukman okumanya ensonga (ne tumugamba) nti weebaze Katonda, era omuntu eyeebaza yeebaza ku lulwe, ate oyo akaafuwala mazima Katonda talina kye yeetaaga (eri kitonde kyonna) era atenderezebwa nnyo"
        },
        {
            "chapter": 31,
            "verse": 13,
            "text": "Era jjukira Lukman bwe yagamba Mutabaniwe bw eyali amubuulirira nti: owange mwana wange togattanga ku Katonda ekintu ekirala mazima okugatta ku Katonda ekintu ekirala kwe kweyisa obubi okubi ennyo"
        },
        {
            "chapter": 31,
            "verse": 14,
            "text": "Era twakalaatira omuntu okuyisa obulungi bakaddebe bombi, nnyina amusitula mu lubuto nga bunafu obweyongera ku bunafu, era nga okumuggya ku mabeere (kubaawo) mu banga lya myaka ebiri, (era ne tumugamba) nti neebaza era weebaze bakaddebo. Gyendi yokka yeeri obuddo"
        },
        {
            "chapter": 31,
            "verse": 15,
            "text": "Bwe baba bakuwalirizza obe nga ongattako ekyo ky'otolinaako kumanya kwonna tobagonderanga, naye kolagana nabo mu nsi mu ngeri nnungi, era ogoberere ekkubo ly'oyo eyeemenya nadda gyendi. Ate oluvanyuma gyendi yeeri obuddo bwa mmwe olwo nno nembategeeza ebyo bye mwakolanga"
        },
        {
            "chapter": 31,
            "verse": 16,
            "text": "Owange Mutabani wange mazima kyo (e kikolwa) ne bwe kiba kyenkana obuzito bwempeke ya Khardali, keebe nga eri mu lwazi oba mu ggulu omusanvu oba e nsi, Katonda agenda kukireeta (asasule e yakikola) mazima Katonda amanyidde ddala ebitalabika, ate buli kintu akimanyidde ddala okuva ku ntobo yaakyo"
        },
        {
            "chapter": 31,
            "verse": 17,
            "text": "Owange Mutabani wange yimirizaawo e sswala olagire (abantu) okuyisa obulungi, obakomeko ku kweyisa obubi era ogumiikirize ku ebyo ebiba bikutuuseeko. Mazima ebyo (ebikugambiddwa) bye bimu ku bigambo e bikakafu"
        },
        {
            "chapter": 31,
            "verse": 18,
            "text": "Tokyusizanga ettamalyo abantu olw'okwekuza (ng'obalengezza) era totambulanga mu nsi nga weewulira, mazima Katonda tayagala buli yenna eyeekuluntaza omwewulize"
        },
        {
            "chapter": 31,
            "verse": 19,
            "text": "Pima entambulayo (tosaayirira ate totambula nga nawolovu) kakkanya e ddoboozilyo, mazima eddoboozi erisinga obubi mu maloboozi gonna ddoboozi lya ndogoyi"
        },
        {
            "chapter": 31,
            "verse": 20,
            "text": "Abaffe temulaba nti mazima Katonda yabagondeza ebyo ebiri mu ggulu omusanvu n'ebyo ebiri mu nsi, era n'abawa mu bungi ebyengerabye eby'okungulu n'ebyomunda, naye mu bantu mulimu abawalaaza empaka ku bikwata ku Katonda awatali kusinziira ku kumanya kwonna wadde obulungamu wadde e kitabo ekibamulisiza e kkubo"
        },
        {
            "chapter": 31,
            "verse": 21,
            "text": "Bwe baba bagambiddwa nti mugoberere ebyo Katonda bye yassa bagamba nti nedda tugoberera ebyo bye twasangako bakadde baffe, naye abaffe (balemera ku ekyo) newaakubadde Sitane ebakoowoola kudda eri omuliro Sairi (bamala gagoberera)"
        },
        {
            "chapter": 31,
            "verse": 22,
            "text": "Yye, omuntu awaayo ekyenyikye ewa Katonda era nga mulongoosa, mazima aba yeekutte ku muguwa omunywevu era ewa Katonda yeeri enkomerero y'ebigambo"
        },
        {
            "chapter": 31,
            "verse": 23,
            "text": "Oyo yenna akaafuwala, okukaafuwalakwe tekukunakuwaza gye tuli yeeri obuddo bwabwe, olwo nno tulibategeeza bye baakola. Mazima Katonda amanyidde ddala ebiri mu bifuba"
        },
        {
            "chapter": 31,
            "verse": 24,
            "text": "Tubeeyagaza kitono, oluvanyuma tulibawalabanya okubatwala eri ebibonerezo ebizito"
        },
        {
            "chapter": 31,
            "verse": 25,
            "text": "Singa obadde obabuzizza nti: ani yatonda eggulu omusanvu n'ensi? ddala bajja kugamba nti Katonda, bagambe nti (n'olwekyo) okutenderezebwa kwonna kwa Katonda. Wabula abasinga obungi ku bo tebamanyi"
        },
        {
            "chapter": 31,
            "verse": 26,
            "text": "Bya Katonda ebyo ebiri mu ggulu omusanvu n'ensi, mazima Katonda yye y'atalina kye yetaaga (era) atenderezebwa"
        },
        {
            "chapter": 31,
            "verse": 27,
            "text": "Era mazima singa e miti gyonna egiri mu nsi zaali kalaamu, nga n'ennyanja (eziriwo) ziyambibwako ennyanja musanvu oluvanyuma lwa zino, ebigambo bya Katonda tebyaliweddeyo, mazima Katonda nantakubwa ku mukono mugoba nsonga"
        },
        {
            "chapter": 31,
            "verse": 28,
            "text": "Okutondebwa kwa mmwe n'okuzuukira kwa mmwe tekuli okugyako okuba nga kulinga okutonda n'okuzuukiza omuntu omu. Mazima Katonda awulira nnyo alabira ddala"
        },
        {
            "chapter": 31,
            "verse": 29,
            "text": "Abaffe tolaba nti mazima Katonda ayingiza ekiro mu budde obw'emisana, ate naayingiza obudde obw'emisana mu kiro era naagonza enjuba n'omwezi, buli kimu kigenda kudduka okutuusa ku kiseera ekigere, era mazima Katonda amanyidde ddala bye mukola"
        },
        {
            "chapter": 31,
            "verse": 30,
            "text": "Ekyo kiri bwe kityo, lwa kuba nti Katonda yye ye mazima, era ddala ebyo bye basaba ne baleka Katonda bye bikyamu, era mazima Katonda yye ye wa waggulu asinga okuweebwa e kitiibwa"
        },
        {
            "chapter": 31,
            "verse": 31,
            "text": "Abaffe tolaba nti mazima amaato gaseeyeeya ku nnyanja ku lw'okusaasira kwa Katonda, olwo nno abe nga abalaga mu bubonerobwe. Mazima ekyo mulimu eby'okuyiga eri buli mugumiikiriza omwebaza"
        },
        {
            "chapter": 31,
            "verse": 32,
            "text": "(Abatakkiriza bwe babeera mu maato ago) amayengo bwe gababikka ne genkana ng'ensozi (olwo nno) basaba Katonda, nga eddiini yonna bagikola ku lulwe yekka, naye bwabawonya, naabatuusa ku lubalama, mu bo mu baamu abeegendereza (ne baba wakati w'okukola e mirimu e mirungi n'emibi) era tawakanya bubonero bwaffe okugyako buli wa nkwe omukaafiiri"
        },
        {
            "chapter": 31,
            "verse": 33,
            "text": "Abange mmwe abantu mutye Mukama omulabirizi wa mmwe era mutye olunaku omuzadde lwataligasa mwanawe wadde omwana okuba nti yye y'aligasa mukaddewe ekintu kyonna, mazima endagaano ya Katonda ya mazima, kale nno obulamu bw'ensi tebubabulankanyanga era ebirabankanya tebibaggyanga ku Katonda"
        },
        {
            "chapter": 31,
            "verse": 34,
            "text": "Mazima Katonda ewuwe yokka y'eri okumanya ebifa ku lunaku lw'enkomerero, era y'atonnyesa e nkuba, era yamanyi ekyo ekiri mu nnabaana, omuntu tayinza kumanya kiki kyaanaafuna enkya, era omuntu tayinza kumanya alifiira mu nsi ki, mazima Katonda amanyi nnyo ategeerera ddala buli kintu okuva ku ntobo yaakyo"
        },
        {
            "chapter": 32,
            "verse": 1,
            "text": "Alif Laam Miim"
        },
        {
            "chapter": 32,
            "verse": 2,
            "text": "Okussibwa kw'ekitabo kino (Kur'ani) tekuliimu kubuusabuusa (okuba nti) kyava ewa Mukama omulabirizi w'ebitonde"
        },
        {
            "chapter": 32,
            "verse": 3,
            "text": "Oba bagamba nti (Muhammad) yakyegunjirawo, si bwe kiri, kyo g'emazima agava ewa Mukama omulabiriziwo, obe nga otiisa abantu abatajjirwa mutiisa oluberyeberyelwo olwo nno babe nga balungama"
        },
        {
            "chapter": 32,
            "verse": 4,
            "text": "Katonda y'oyo eyatonda mu nnaku mukaaga eggulu omusanvu n'ensi, na byonna ebiri wakati wa byombi bwe yamala naatebenkera ku Arishi, okugyako yye temulina mukuumi wadde omuwolereza. abaffe temwebuulirira"
        },
        {
            "chapter": 32,
            "verse": 5,
            "text": "(Katonda) atambuza e bintu byonna (nga ebiragiro) biva mu ggulu ne bijja ku nsi, oluvanyuma (ebikwata ku bikoleddwa) birinnya ne byambuka gyali mu lunaku nga e kigero kyalwo kyenkana emyaka lukumi mu egyo gye mubala"
        },
        {
            "chapter": 32,
            "verse": 6,
            "text": "Oyo nno ye mumanyi w'ebikusike n'ebirabwako, nantakubwa ku mukono omusaasizi"
        },
        {
            "chapter": 32,
            "verse": 7,
            "text": "Oyo eyalungiya buli kintu kye yatonda, nga era yatandika okutonda omuntu nga amuggya mu ttaka"
        },
        {
            "chapter": 32,
            "verse": 8,
            "text": "Ate ezaddelye (omuntu) n'aba nga alisibimbula mu mazzi aganyoomebwa"
        },
        {
            "chapter": 32,
            "verse": 9,
            "text": "Bwe yamala yamussa mu kifaananyi e kimusaanira, naamufuwamu ogumu ku myoyogye (gye yatonda edda) naabassaako amatu, n'amaaso n'emitima (naye) mwebaza kitono"
        },
        {
            "chapter": 32,
            "verse": 10,
            "text": "Era (abatakkiriza) baagamba nti bwe tulimala okusaanirawo mu ttaka, abaffe walibaayo okutonda okupya (ne tuddawo), ekiboogeza ekyo si kirala wabula lwa kuba nti bawakanya okusisinkana Mukama omulabirizi waabwe"
        },
        {
            "chapter": 32,
            "verse": 11,
            "text": "Bagambe nti Malayika walumbe oyo eyaweebwa obuyinza ku mmwe agenda kubatta, oluvanyuma eri Mukama omulabirizi wa mmwe gye mulizzibwa"
        },
        {
            "chapter": 32,
            "verse": 12,
            "text": "Singa olisobola okulaba aboonoonyi webalikutamiza emitwe gyabwe, mu maaso ga Mukama omulabirizi waabwe, nga bagamba nti ayi Mukama omulabirizi waffe, tulabye era tuwulidde, n'olwekyo tuzzeeyo tukole e mirimu e mirungi mazima ffe tumaze okukakasa"
        },
        {
            "chapter": 32,
            "verse": 13,
            "text": "Era singa twayagala buli mwoyo twaliguwadde obulungamu bwago, naye mazima kyakakata e kigambo okuva mu nze nti: nja kujjuliza ddala omuliro Jahannama okuva mu Majinni n'abantu bonna awamu"
        },
        {
            "chapter": 32,
            "verse": 14,
            "text": "(Baligambibwa nti) kale mukombe (ku bibonerezo) ku lw'okwerabira kwa mmwe okusisinkana olunaku lwa mmwe luno, mazima ffe tubeerabidde era mukombe ku bibonerezo eby'olubeerera olw'ebyo bye mwali mukola"
        },
        {
            "chapter": 32,
            "verse": 15,
            "text": "Mazima abakkiriza e bigambo byaffe, beebo buli lwe baba babuuliriddwa nabyo nga babutama wansi ne bavunnama era nebatendereza ebitendo bya Mukama omulabirizi waabwe, era bulijjo bbo tebeekuza"
        },
        {
            "chapter": 32,
            "verse": 16,
            "text": "Nga e mbiriizi zaabwe ziva ku buliri (e kiro) ne baba mu kusaba Mukama omulabirizi waabwe olw'okutya (ebibonerezo bye) n'olwokululunkana (okufuna ebirungi bye), era bulijjo bawaayo nga baggya Mu ebyo bye tubagabirira"
        },
        {
            "chapter": 32,
            "verse": 17,
            "text": "Tewali muntu amanyi ebyo ebyabateerekerwa mu kyama mu bitebenkeza amaaso (ebyabaweebwa) nga mpeera olw'ebyo bye baali bakola"
        },
        {
            "chapter": 32,
            "verse": 18,
            "text": "Abaffe oyo abeera nga mukkiriza ayinza okuba nga oyo omwonoonyi! (e kituufu kiri nti) tebenkana"
        },
        {
            "chapter": 32,
            "verse": 19,
            "text": "Bo abo abakkiriza ne bakola emirimu emirungi balina e jjana ezeeyagaza okubeeramu, nga bugenyi (obulibaweebwa) olw'ebyo bye baakolanga"
        },
        {
            "chapter": 32,
            "verse": 20,
            "text": "Bo abo abaayonoona obuddo bwabwe muliro, lwonna lwe baliyagalanga okugufuluma nga bazzibwamu era ne bagambibwa nti mukombe ku bibonerezo by'omuliro ogwo gwe mwali mulimbisa"
        },
        {
            "chapter": 32,
            "verse": 21,
            "text": "Era ddala tugenda kubakombesa ku bibonerezo ebinafu (mu bulamu obw'ensi) nga tebannatuuka ku bibonerezo ebinene (ku lunaku lw'enkomerero), oba oli awo ne badda (eri obutuufu)"
        },
        {
            "chapter": 32,
            "verse": 22,
            "text": "Ani eyeeyisa obubi okusinga oyo abuulirirwa ne bigambo bya Mukama omulabiriziwe ate naabivaako! Mazima ffe tugenda kubonereza aboonoonyi"
        },
        {
            "chapter": 32,
            "verse": 23,
            "text": "Era mazima twawa Musa e kitabo (nga Taurat n'olwekyo naawe) tobeeramu kubuusabuusa mu ku kifuna (nga Kur'ani) era twakifuula bulungamu eri abaana ba Israil"
        },
        {
            "chapter": 32,
            "verse": 24,
            "text": "Era twassaawo nga tuggya mu bo abakulembeze abalungamya (abantu) nga bakolera ku kiragiro kyaffe, kavuna bagumiikiriza era ne baba nga bakakasa obubonero bwaffe"
        },
        {
            "chapter": 32,
            "verse": 25,
            "text": "Era mazima Mukama omulabiriziwo yye ajja kusalawo wakati waabwe ku lunaku lw'enkomerero mu ebyo bye baayawukanangamu"
        },
        {
            "chapter": 32,
            "verse": 26,
            "text": "Abaffe tebakimanyanga mu bulambulukufu nti e mirembe emeka gye twazikiriza oluberyeberye lwabwe, ate nga batambulira mu bitundu gye baabeeranga, mazima mu ekyo mulimu obubonero bwaffe. Abaffe tebawulira"
        },
        {
            "chapter": 32,
            "verse": 27,
            "text": "Abaffe tebalaba nti mazima ffe tusundika amazzi eri ettaka ekkalu ne tumeza nago ebirimwa, e bisolo bya bwe kwe birya nabo bennyini, abaffe tebalaba"
        },
        {
            "chapter": 32,
            "verse": 28,
            "text": "Era bagamba nti okuwangula (okwo kwe mwogerako) kulibaawo ddi bwe muba nga mwogera mazima"
        },
        {
            "chapter": 32,
            "verse": 29,
            "text": "Bagambe nti olunaku lw'okuwangula (bwe lulituuka) abo abaakaafuwala obukkiriza bwa bwe, (bwe baliyagala okukola mu kiseera ekyo) tebulibagasa, era tebagenda kulindirizibwa"
        },
        {
            "chapter": 32,
            "verse": 30,
            "text": "Kale nno baveeko era ggwe olindirire, mazima bbo bali mu kulindirira"
        },
        {
            "chapter": 33,
            "verse": 1,
            "text": "Owange gwe Nabbi, tya Katonda era togondera abakaafiiri n'abannafunsi, mazima Katonda bulijjo mumanyi nnyo mugoba nsonga"
        },
        {
            "chapter": 33,
            "verse": 2,
            "text": "Era goberera ebyo ebitumwa gyoli okuva ewa Mukama omulabiriziwo mazima Katonda bulijjo amanyidde ddala bye mukola"
        },
        {
            "chapter": 33,
            "verse": 3,
            "text": "Era weekwate ku Katonda, Katonda amala okuba nga gweweekwatako"
        },
        {
            "chapter": 33,
            "verse": 4,
            "text": "Katonda tateekanga munda wa muntu mitima ebiri, era bakyala ba mmwe abo be mulayira obuteegatta nabo Katonda tabafuulanga ba Maama ba mmwe, olw'okuba nti muba mugambye nti emigongo gyabwe giringa egya ba nnyammwe, era abaana be mufuula abaana ba mmwe (nga si mmwe mu bazaala) tabafuula baana ba mmwe, ebyo mmwe bigambo byammwe bye mwogera obwogezi n'emimwa gya mmwe. Era Katonda ayogera mazima, era yye y'alaga e kkubo (erisaana okukwata)"
        },
        {
            "chapter": 33,
            "verse": 5,
            "text": "Mubateekenga ku ba kitaabwe, ekyo kye kituufu ewa Katonda, bwe muba temumanyi ba kitaabwe (mu bayite baganda ba mmwe) anti baganda ba mmwe mu ddiini, era bannammwe (mu ddiini) era temulina kibi mu ekyo kye mukola mu butanwa, naye (ekibavunaanwa) kyekyo emitima gya mmwe gye kiba gikoze mu bugenderevu, era bulijjo Katonda musonyiyi nnyo musaasizi"
        },
        {
            "chapter": 33,
            "verse": 6,
            "text": "Nabbi abakkiriza gwe basaanira okuwa e kitiibwa okusinga bo bennyini, era bakyalabe baba ba Maama baabwe, bo ab'oluganda abamu ku bo be basinga okusaanira bannaabwe (mu by'obusika) ekyo bwe kityo bwe kiri mu kitabo kya Katonda, okusinga bwe bandibadde eri abakkiriza n'abaasenguka, okugyako nga mukoledde ba nnammwe eky'obuntu bulamu, ebyo nno byawandiikibwa mu Kitabo"
        },
        {
            "chapter": 33,
            "verse": 7,
            "text": "Era jjukira bwe twakozesa ba Nabbi endagaano yaabwe, ne ku ggwe ne ku Nuuhu ne ku Ibrahim, ne ku Musa ne ku Isa Mutabani wa Mariam, era twabakozesa e ndagaano nga nzito"
        },
        {
            "chapter": 33,
            "verse": 8,
            "text": "Olwo nno (Katonda) alyoke abuuze abakkiriza ab'amazima ku mazima gaabwe, era yateekerateekera abakaafiiri e bibonerezo ebiruma"
        },
        {
            "chapter": 33,
            "verse": 9,
            "text": "Abange mmwe abakkiriza, mujjukire ebyengera bya Katonda bye yabagonnomolako amagye lwe gaabalumba, ne tubasindikira kibuyaga n'amagye ge mutaalaba, era bulijjo Katonda alabira ddala bye mukola"
        },
        {
            "chapter": 33,
            "verse": 10,
            "text": "Mujjukire bwe baabajjira nga bayitira engulu ne mmanga wa mmwe, era mujjukire amaaso lwe gaakanuka era emitima ne gituuka mu malokooli, nemulowooza ku Katonda ebirowoozo ebyenjawulo"
        },
        {
            "chapter": 33,
            "verse": 11,
            "text": "Nga muli mu mbeera eyo, abakkiriza baagezesebwa ne bakankanyizibwa olukankana olw'amaanyi"
        },
        {
            "chapter": 33,
            "verse": 12,
            "text": "Era mujjukire abannanfusi n'abo abaalina obulwadde mu mitima gyaabwe bwe baagamba nti Katonda n’omubakawe tebaatulagaanya wabula (baatulagaanya) bya kutuguyaaguya"
        },
        {
            "chapter": 33,
            "verse": 13,
            "text": "Era mujjukire e kibiina mu mmwe bwe kyagamba nti, abange mmwe abantu be Yathriba (Madinah) temusobola kubeera wano, n'olwekyo muddeeyo (mu Maka gammwe), ate e kibiina ekirala mu bo baasaba Nabbi (S.A.W.) abakkirize baleme kugenda ku lutalo, nga bagamba nti, mazima amayumba gaffe meereere, so nga tegaali meereere, baali tebalina kye baagala kyonna okugyako okudduka"
        },
        {
            "chapter": 33,
            "verse": 14,
            "text": "Era singa baali balumbiddwa okuva mu mpuyi zaakyo (e kibuga) oluvanyuma ne basabwa bakaafuwale (era balwanyise abasiraamu) baalikikoze era tebaalisibyemu okugyako kaseera katono"
        },
        {
            "chapter": 33,
            "verse": 15,
            "text": "Ate nga mu kusooka baali baalagaanyisa Katonda nti tebagenda kukyuka kukubayo mabega (ne badduka mu lutalo), era bulijjo e ndagaano ya Katonda ebuuzibwako (okulaba oba etuukiriziddwa)"
        },
        {
            "chapter": 33,
            "verse": 16,
            "text": "Bagambe (gwe Muhammad) bwe muba nga mudduse kufa oba kuttibwa, okudduka tekuyinza kubagasa era ne bwe muba nga mudduse temugenda kuweebwa kweyagala okugyako akaseera katono"
        },
        {
            "chapter": 33,
            "verse": 17,
            "text": "Bagambe nti, ani oyo ayinza okubawonya ku Katonda singa abadde abaagalizza akabi, oba nga abaagalizza kusaasira, era bulijjo okugyako Katonda tebayinza kufuna mukuumi oba omutaasa"
        },
        {
            "chapter": 33,
            "verse": 18,
            "text": "Mazima Katonda amanyi abalemesa mu mmwe (ababa baagala okugenda mu lutalo) n'abo abagamba baganda baabwe nti mujje gyetuli) muve ku Muhammad (s.a.w.), era tebaagala kugenda ku lutalo okugyako kitono"
        },
        {
            "chapter": 33,
            "verse": 19,
            "text": "Bulijjo baba bakodo ku mmwe, tebaagala (kubayamba ku lutalo). Ekiseera ekya kazigizigi bwe kijja obalaba nga bakukanulira amaaso gaabwe nga gakyuka ng’oyo azirise ng'agenda okufa, naye akaseera ka kazigizigi bwe kavaawo bakkakkana ku mmwe ne nnimi enjogi nga balulunkanira e birungi, abo tebakkirizanga, olwo nno Katonda asangula e mirimu gya bwe era ekyo ku Katonda kyangu nnyo"
        },
        {
            "chapter": 33,
            "verse": 20,
            "text": "(Abannanfusi olw'obutiitiizi bwabwe) batuuka okulowooza nti ab'amagye g'omukago (abalumbaganyi) tebannagenda, singa amagye gajja (omulundi omulala), abannanfusi bandyegombye singa bbo babeera mu ba nnamalungu ne baba nga babuuza bubuuza ebikwata ku mmwe (nga bali eyo) era singa baali mu mmwe tebandirwanye okugyako kitono"
        },
        {
            "chapter": 33,
            "verse": 21,
            "text": "Mazima mulina mmwe mu Mubaka wa Katonda ekyokulabirako ekirungi eri oyo abeera nga akkiriza Katonda n'olunaku lw'enkomerero, era naayogera nnyo ku Katonda nga amutendereza"
        },
        {
            "chapter": 33,
            "verse": 22,
            "text": "Abakkiriza bwe baamala okulaba amagye g'omukago baagamba nti kino kyekyo Katonda n'omubakawe kye baatulagaanyisa, era Katonda n'omubakawe bayogera mazima, era (bwe baalaba) amagye g'omulabe tebaabongera okugyako obukkiriza n'okwewa Katonda"
        },
        {
            "chapter": 33,
            "verse": 23,
            "text": "Mu bakkiriza mulimu abasajja abaatuukiriza ekyo kye baaweerako Katonda obweyamu (bwe baagamba nti bwe tulisisinkana omulabe bugenda ku twefuka), kale nno mu bo mulimu eyatuukiriza obweyamubwe nga bwe mulimu akyalindirira era tebakyusangako (ku ekyo) kukyusa kwonna"
        },
        {
            "chapter": 33,
            "verse": 24,
            "text": "Olwo nno Katonda alyoke asasule abaatuukiriza amazima olwa mazima gaabwe, era abonereze abannanfusi bwaliba ayagadde, oba akkirize okwenenya kwa bwe(bwe baliba beenenyezza) mazima Katonda bulijjo musonyiyi nnyo musaasizi"
        },
        {
            "chapter": 33,
            "verse": 25,
            "text": "Era Katonda yazzaayo abo abaakaafuwala n'obusungu bwa bwe, tebalina kalungi kebaafuna, era Katonda yamalira abakkiriza olutalo, era bulijjo Katonda wa maanyi nantakubwa ku mukono"
        },
        {
            "chapter": 33,
            "verse": 26,
            "text": "Era yawanula abo abaabayamba mu ba nannyini kitabo ng'abajja mu bikomera byabwe, nassa mu mitima gya bwe okutya ne muba nga mutta e kitundu ate ne muwamba e kitundu e kirala (mu bo)"
        },
        {
            "chapter": 33,
            "verse": 27,
            "text": "Era naasikiza mmwe e bibanja byaabwe n'amaka gaabwe ne mmaali yaabwe n'ebitundu by'ensi ebirala bye mutatuukangamu, bulijjo Katonda muyinza ku buli kintu"
        },
        {
            "chapter": 33,
            "verse": 28,
            "text": "Owange ggwe Nabbi gamba bakyalabo nti: bwe muba mwagala bulamu bw'ansi na birungi byaayo, kale mujje mbasibirire (mbawe e birungi bye mwagala) era mbate oluta olulungi"
        },
        {
            "chapter": 33,
            "verse": 29,
            "text": "Naye bwe muba nga mwagala Katonda n'omubakawe, ne nyumba ey'enkomerero mazima Katonda yateekerateekera abakola obulungi mu mmwe, e mpeera e nsuffu"
        },
        {
            "chapter": 33,
            "verse": 30,
            "text": "Abange mmwe abakyala ba Nabbi oyo yenna mu mmwe akola e kikolwa eky'obuwemu, wekikakasibwa nti yakikoze, e kibonerezo ekimuweebwa kibazibwamu emirundi ebiri (olw'okuba Mukyala wa Nabbi) era ekyo kyangu ku Katonda"
        },
        {
            "chapter": 33,
            "verse": 31,
            "text": "N'oyo yenna mu mmwe (baka Nabbi) agondera Katonda n’omubakawe naakola emirimu emirungi tumuwa empeeraye emirundi ebiri, era twamutegekera riziki eweesa ekitiibwa"
        },
        {
            "chapter": 33,
            "verse": 32,
            "text": "Abange baka Nabbi temufaanana bakyala balala, bwe muba mutidde Katonda kale temugonzanga enjogera olwo nno naakwatibwa amaddu oyo alina obulwadde mu mutima gwe, era (buli lwe mwogera) mwogere ebigambo eby'ensa"
        },
        {
            "chapter": 33,
            "verse": 33,
            "text": "Era mukkalire mu mayumba gammwe era temwejaajaamyanga enneejaajaamya ey'obutamanya obwaliwo mu kusooka era muyimirizeewo e sswala ne Zakka mugitoole, era mugondere Katonda n’omubakawe mazima Katonda ayagala okubaggyako ebibi abange mmwe abantu bo mu nyumba (ya Nabbi) era abatukuze olutukuza olwa nnamaddala"
        },
        {
            "chapter": 33,
            "verse": 34,
            "text": "Era mujjukirenga ebyo ebisomerwa mu mayumba gammwe mu bigambo bya Katonda n’ebigambo eby'amagezi (Hadith za Nabbi), mazima bulijjo Katonda akwata bulungi (abaddu) ate nga amanyi byonna ebibafaako"
        },
        {
            "chapter": 33,
            "verse": 35,
            "text": "Mazima abasajja abasiraamu n’abakazi abasiraamu, n’abasajja abakkiriza n’abakazi abakkiriza, n’abasajja abasinza Katonda n’abakazi abasinza Katonda, n’abasajja aboogera amazima n’abakazi aboogera amazima, n’abasajja abagumiikiriza n’abakazi abagumiikiriza, n’abasajja abagondera Katonda n’abakazi abagondera Katonda, n’abasajja abasaddaaka n’abakazi abasaddaaka, n’abasajja abasiiba n’abakazi abasiiba, n’abasajja abakuuma obwereere bwa bwe n’abakazi bwe batyo, n’abasajja aboogera ennyo ku Katonda n’abakazi bwe batyo, (abo bonna) Katonda yabategekera ekisonyiwo n'empeera ensuffu"
        },
        {
            "chapter": 33,
            "verse": 36,
            "text": "Tekigwanirangako omukkiriza omusajja oba omukkiriza omukazi, Katonda n’omubaka we okumala okusalawo ekintu ate bo nebaba nga balina okwesalirawo ku nsonga yaabwe ate nga oyo yenna ajeemera Katonda n’omubaka we mazima aba abuze olubula olweyolefu"
        },
        {
            "chapter": 33,
            "verse": 37,
            "text": "Jjukira bwe wagamba oyo Katonda gwe yawa ekyengera (n'asiramuka) naawe n'omuwa ekyengera (eky'okumuggya mu buddu) nti beera ne mukyalawo (toyawukana naye) era tya Katonda , ate ggwe nookweka mu mwoyo gwo ekyo Katonda kyanassa mu bbanga, n'oba nga otya abantu ate nga Katonda y'asinga okusaanira okuba nga gwotya, olwo nno Zaidi bwe yamala okumala obwetaavu (bwe) ku ye, twamukufumbiza olw'ensonga nti waleme kubaawo kuwulira bubi mu bakkiriza kuwasa baka baana baabwe (be batazaalira ddala) wabula bo be bayita obuyisi abaana baabwe. Wonna webaba bamalidde kye beetaaga ku bo, (nebaba nga tebakyabaagala nebabawa talaka) nga bulijjo ekiragiro kya Katonda kiteekwa kussibwa mu nkola"
        },
        {
            "chapter": 33,
            "verse": 38,
            "text": "Tekisaanira Nabbi kuwulira bubi ku ekyo Katonda kyaba amusaliddewo, eyo y'enkola ya Katonda ku abo abaaliwo olubereberye. Ekigambo kya Katonda bulijjo kiba kyagerwa ekyasalibwawo edda"
        },
        {
            "chapter": 33,
            "verse": 39,
            "text": "(Obutaba na nkenyera nga Katonda amaze okusalawo y'enkola ya) abo abasaasaanya obubaka bwa Katonda era nebamutya nebaba nga tebatya kintu kyonna okugyako Katonda, bulijjo kimala okuba nga Katonda y'agenda okubala"
        },
        {
            "chapter": 33,
            "verse": 40,
            "text": "Muhammad tabangako kitaawe w'omu ku basajja mu mmwe wabula (yye) Mubaka wa Katonda, era ow'enkomerero wa ba Nabbi. Era bulijjo Katonda amanyidde ddala ebifa ku buli kintu"
        },
        {
            "chapter": 33,
            "verse": 41,
            "text": "Abange mmwe abakkiriza mwogere ku Katonda nga mumwogerako nnyo"
        },
        {
            "chapter": 33,
            "verse": 42,
            "text": "Era mumutendereze enkya n’olweggulo"
        },
        {
            "chapter": 33,
            "verse": 43,
            "text": "Yye yooyo abasaasira nga ne ba Malayika be babasabira, abe nga abaggya mu bizikiza mudde eri ekitangaala. Era bulijjo musaasizi eri abakkiriza"
        },
        {
            "chapter": 33,
            "verse": 44,
            "text": "Salaamu kye kiriba ekiramuso kya bwe (okuva ewa Katonda) olunaku lwe balimusisinkana, era yabategekera empeera ennungi"
        },
        {
            "chapter": 33,
            "verse": 45,
            "text": "Owange ggwe Nabbi mazima ffe twakutuma nga oli mujulizi, era nga owa amawulire ag'essanyu, era nga owa amawuire agalabula"
        },
        {
            "chapter": 33,
            "verse": 46,
            "text": "Era nga okoowoola (abantu) okudda eri Katonda ku lwe'kiragirokye era nga oli ttaala emulisa"
        },
        {
            "chapter": 33,
            "verse": 47,
            "text": "Era sanyusa abakkiriza nti mazima bagenda kufuna okuva eri Katonda ebirungi ebisuffu"
        },
        {
            "chapter": 33,
            "verse": 48,
            "text": "Era togondera abakaafiiri n'abannanfusi era tofa ku binyiizo bya bwe era weekwate bulijjo ku Katonda, anti amala okuba nga ye mukuumi"
        },
        {
            "chapter": 33,
            "verse": 49,
            "text": "Abange mmwe abakkiriza bwe muwasanga abakyala abakkiriza ate nemubata nga temunnabakwatako (nga temunnatuuka gye bali), temubalinaako Idda zebatuula (nga tebannafumbirwa basajja balala), olwo nno mubasibirire ekyo ekibasanyusa era mubaleke oluleka olulungi"
        },
        {
            "chapter": 33,
            "verse": 50,
            "text": "Owange ggwe Nabbi mazima ffe twakukkiriza okuba ne bakyala bo abo bewawa amahare gaabwe, n'abo bonna omukono gwo ogwa ddyo begufuga nga bajjira mu ebyo Katonda byaba akuwadde mu ntalo nga (eminyago), era twakukkiriza bawala ba Kitaawo omuto ne bawala ba ba sengabo, ne bawala ba Kojja wo ne bawala ba Maama bo abato (baganda ba nnyoko), abo abaasenguka naawe, nabwekityo omukyala yenna omukkiriza bwaba nga yeewadde Nabbi, Nabbi n'aba nga ayagadde okumuwasa ekyo nga kikyo wekka, so ssi abakkiriza abasigadde. Mazima tumanyi ebyo bye twabalaalikako (bo) ku bikwata ku bakyala baabwe n'abo emikono gya bwe egya ddyo begifuga, olwo nno obe nga towulira buzibu. Era bulijjo Katonda musonyiyi musaasizi"
        },
        {
            "chapter": 33,
            "verse": 51,
            "text": "Olindiriza oyo gwoba oyagadde ku bo ate nootwala oyo gwoba oyagadde ate oyo gwoba osazeewo mu abo boolindirizza tolina kibi (singa oba osazeewo noomutwala) ekyo kye kitandikirwako mu kutebenkeza amaaso gaabwe ne batanakuwala era bonna nebasiima ebyo byoba obawadde, era Katonda amanyi ebyo ebiri mu mitima gya mmwe, anti bilijjo Katonda mumanyi nnyo wa kisa"
        },
        {
            "chapter": 33,
            "verse": 52,
            "text": "Tokkirizibwa bakyala balala oluvanyuma lw'abo (boolina) wadde okubawaanyisaamu abakyala abalala, obulungi bwabwe ne bwe bukusanyusa butya okugyako abo omukono gwo ogwa ddyo begufuga, era bulijjo Katonda mulondoozi wa buli kintu"
        },
        {
            "chapter": 33,
            "verse": 53,
            "text": "Abange mmwe abakkiriza temuyingiranga e nyumba za Nabbi okugyako nga mukkiriziddwa okugenda okulya (ate) nga temulinda kuyiisibwa kwa mmere, bwe mumala okulya olwo nno musaasaane era temutwalirizibwanga emboozi, mazima ekyo kibadde kinyiiza Nabbi ate nga abakwatirwa ensonyi so nga Katonda takwatibwa nsonyi kwogera mazima, era (bakyala ba Nabbi) bwe mubaako ekintu kye mubasaba mukibasabire mabega wa lutimbe, ekyo nno kyekisinga obutukuvu eri emitima gya mmwe n'emitima gyabwe. Tekibagwanira mmwe okunyiiza omubaka wa Katonda era tekibagwanira kuwasa bakyalabe oluvanyumalwe (nga ekiragiro kino) kya lubeerera. Mazima ekikolwa ekyo kinene ewa Katonda"
        },
        {
            "chapter": 33,
            "verse": 54,
            "text": "Kamube nga mwolesezza ekintu oba nga mukikwese mazima Katonda bulijjo amanyidde ddala ekifa ku buli kintu"
        },
        {
            "chapter": 33,
            "verse": 55,
            "text": "(Bakyala ba Nabbi) tebalina kibi (obuteebikka) nga bali ne ba kitaabwe, wadde abaana baabwe wadde bannyinaabwe, wadde abaana ba bannyinaabwe, wadde abakyala nga bbo, wadde emikono gyabwe egya ddyo begifuga, bateekeddwa okutya Katonda, mazima Katonda bulijjo aba buli kintu kyonna wekikolerwa"
        },
        {
            "chapter": 33,
            "verse": 56,
            "text": "Mazima Katonda neba Malayikabe basaasira Nabbi, abange mmwe abakkiriza mumusabirenga era mumulamuse olulamusa (olumuwa ekitiibwa)"
        },
        {
            "chapter": 33,
            "verse": 57,
            "text": "Mazima abo abanyiiza Katonda n’omubakawe, Katonda yabakolimira ku nsi ne ku nkomerero era naabategekera ebibonerezo ebinyoomesa"
        },
        {
            "chapter": 33,
            "verse": 58,
            "text": "Ate abo abanyiiza abakkiriza abasajja n’abakkiriza abakazi awatali kintu kye bakoze, mazima baba beetisse okutemerera n'ekibi eky'olwatu"
        },
        {
            "chapter": 33,
            "verse": 59,
            "text": "Owange ggwe Nabbi gamba bakyalabo ne bawalabo ne bakyala ba bakkiriza babe nga beebikkirira obukaaya bwabwe, ekyo kye kyanguya okuba nga bamanyika (nti ba kitiibwa) olwo nno baleme kunyiizibwa. Bulijjo Katonda muyitirivu wa kusonyiwa era muyitirivu wa kusaasira"
        },
        {
            "chapter": 33,
            "verse": 60,
            "text": "Abannanfusi n'abo abalina obulwadde mu mitima gyabwe n'abasaasaanya kalebule mu Madinah bwe banaaba tebeekomyeko tujja kukusobozesa okubakolako, n'ekinaddako tebagenda kuddayo kubeera naawe mu kyo okugyako ekiseera kitono"
        },
        {
            "chapter": 33,
            "verse": 61,
            "text": "Bakolimirwa, wonna webasangibwa bakwatibwa nebattibwa olutta"
        },
        {
            "chapter": 33,
            "verse": 62,
            "text": "(Tebasaasirwa) ekyo ye nkola ya Katonda ku abo abaaliwo olubereberye, ate toyinza kusanga kukyuka mu nkola ya Katonda"
        },
        {
            "chapter": 33,
            "verse": 63,
            "text": "Abantu bakubuuza ku lunaku lw'enkomerero bagambe nti: mazima okumanyibwa kwalwo kuli eri Katonda, ye omanya otya oba olunaku lw'enkomerero luli kumpi"
        },
        {
            "chapter": 33,
            "verse": 64,
            "text": "Mazima Katonda yakolimira abakaafiiri era naabategekera omuliro Sai-ir"
        },
        {
            "chapter": 33,
            "verse": 65,
            "text": "Baakutuula mu gwo bugenderevu, tebagenda kufuna wa mukwano oba omutaasa"
        },
        {
            "chapter": 33,
            "verse": 66,
            "text": "Ku lunaku ebyenyi byabwe lwe birikyusibwakyusibwa mu muliro nga bagamba nti zitusanze singa twagondera Katonda era netugondera omubaka"
        },
        {
            "chapter": 33,
            "verse": 67,
            "text": "Era ne bagamba nti: ayi Mukama omulabirizi waffe mazima ffe twagondera abakulembeze baffe n'abatutumufu mu ffe, olwo nno nebatubuza ekkubo"
        },
        {
            "chapter": 33,
            "verse": 68,
            "text": "Ayi Mukama omulabirizi waffe bawe ebibonerezo byabwe nga bibaziddwamu emirundi ebiri era obakolimire olukolimira olunene"
        },
        {
            "chapter": 33,
            "verse": 69,
            "text": "Abange mmwe abakkiriza temubeeranga abo abaanyiiiza Musa (bwe baagamba nti aliko obulemu ku mubirigwe obumugaana okunaaba naffe) wabula Katonda yamutukuza ku ekyo kye baagamba era bulijjo wa kitiibwa ewa Katonda"
        },
        {
            "chapter": 33,
            "verse": 70,
            "text": "Abange mmwe abakkiriza mutye Katonda era mwogere ebigambo ebituufu"
        },
        {
            "chapter": 33,
            "verse": 71,
            "text": "Ajja kubalongooseza emirimu gya mmwe era abasonyiwe ebyonoono bya mmwe, era bulijjo omuntu agondera Katonda n’omubakawe aba yeesiimye olwesiima olusuffu"
        },
        {
            "chapter": 33,
            "verse": 72,
            "text": "Mazima ffe twayagala obuvunaanyizibwa okubuwa eggulu omusanvu n'ensi n'ensozi naye nebigaana okubwetikka nebibwesamba, ye omuntu naabwetikka (naatatuukiriza era olw'ekyo) n'abeera eyeeyisa obubi atamanyi"
        },
        {
            "chapter": 33,
            "verse": 73,
            "text": "Olwo nno Katonda alyoke abe nga abonereza abannanfusi abasajja n'abannanfusi abakazi, n’abasajja abagatta ku Katonda ebintu ebirala n’abakazi abagatta ku Katonda ebintu ebirala, era abe nga asonyiwa abakkiriza abasajja n’abakkiriza abakazi. Era bulijjo Katonda muyitirivu wa kusonyiwa muyitirivu wa kusaasira"
        },
        {
            "chapter": 34,
            "verse": 1,
            "text": "Ebitendo byonna bya Katonda, oyo nga bibye yekka, ebyo ebiri mu ggulu omusanvu n'ebyo ebiri mu nsi, era ebitendo byonna bibye ku nkomerero era yye ye mugoba nsonga amanyi ennyo"
        },
        {
            "chapter": 34,
            "verse": 2,
            "text": "Amanyi ebyo ebiyingira mu nsi n'ebigifuluma, n'ebyo ebikka okuva mu ggulu n'ebyambuka mu lyo, era yye ye musaasizi omusonyiyi"
        },
        {
            "chapter": 34,
            "verse": 3,
            "text": "Abo abaakaafuwala bagamba nti enkomerero tegenda kutujjira, bagambe nti nedda ndayidde Mukama omulabirizi wange (enkomerero) egenda kubajjira ddala (Mukama omulabirizi wange) omumanyi w'ebyekusifu, akantu akatono ennyo tekayinza kumubulako kakabe mu ggulu omusanvu oba mu nsi wadde akatono ennyo okusinga kwako wadde ekinene (tewali kintu kyonna) okugyako nga kiri mu kitabo ekinnyonnyofu"
        },
        {
            "chapter": 34,
            "verse": 4,
            "text": "(Byonna bwe biryolesebwa) olwo nno (Katonda) alyoke asasule abo abakkiriza nebakola emirimu emirongoofu. Abo balina ekisonyiwo ne riziki eweesa ekitiibwa"
        },
        {
            "chapter": 34,
            "verse": 5,
            "text": "Ate abo abakola kaweefube okulwanyisa ebigambo byaffe, abo balina ebibonerezo ebiruma olw'ebyonoono (byabwe)"
        },
        {
            "chapter": 34,
            "verse": 6,
            "text": "Bo abo abaaweebwa okumanya ebissibwa gyoli okuva ewa Mukama omulabiriziwo baliraba nga g’emazima era nga birungamya eri ekkubo lya nantakubwa ku mukono atenderezebwa"
        },
        {
            "chapter": 34,
            "verse": 7,
            "text": "Abo abaakaafuwala (mu kujereegerera) bagamba nti abaffe tubalagirire omusajja anaabategeeza bwe munaaba muyuziddwa oluyuzibwa olw'amaanyi (nga muli mu ntaana ennyama n'ebaggwa ku magumba) mbu mazima mmwe muliddayo nemutondebwa bupya"
        },
        {
            "chapter": 34,
            "verse": 8,
            "text": "Abaffe (okwogera bwatyo) atemeredde bulimba ku Katonda oba agudde eddalu, wabula abo abatakkiriza nkomerero bali mu bibonerezo na bubuze obw'ewala"
        },
        {
            "chapter": 34,
            "verse": 9,
            "text": "Abaffe tebalaba ebyo ebiri mu maaso gaabwe n'ebyo ebiri emabega waabwe ebiri ku ggulu ne ku nsi, singa twagadde tuyinza okubamizisa ensi oba netubasuulako ekibajjo okuva waggulu, mazima mu ebyo mulimu akabonero (eky'okuyiga) eri buli muddu eyeenenyeza Katonda we"
        },
        {
            "chapter": 34,
            "verse": 10,
            "text": "Mazima twawa Dauda ebirungi okuva gye tuli, (nga bwe twagamba nti) abange mmwe nsozi mutendereze wamu naye nammwe ebinyonyi mukole bwe mutyo, era twamugondeza ekyuma"
        },
        {
            "chapter": 34,
            "verse": 11,
            "text": "(Netumugamba nti) kola ebyambalo by'olutalo, amakowe gakole nga genkana, era mukole emirimu emirungi mazima nze ndabira ddala ebyo bye mukola"
        },
        {
            "chapter": 34,
            "verse": 12,
            "text": "Ate Sulaiman twamugondeza empewo nga ekitundu kyetambula okuva kumakya okutuuka mu ttuntu kyanditambuliddwa mwezi, nga n'ekitundu kyetambula olw'eggulo kyalitambuliddwa mwezi, era twamukulukusiza ensulo z’ekikomo nga ne mu Majinni mulimu agaali mu buyinza bwe agamukolera byonna ku lw'ekiragiro kya Mukama Omulabiriziwe, ejinni lyonna eribula neriva ku kiragiro kyaffe tulikombesa ku bibonerezo ebyo muliro Sa-iri"
        },
        {
            "chapter": 34,
            "verse": 13,
            "text": "N'olwekyo nga gamukolera byonna byayagala nga ebifo ebisinzibwamu n'ebifaananyi, ebibumbe ne nsiniya ennene eziringa ebidiba, n'amaseppiki (amanene ennyo) agatava mu kifo, (netumugamba nti) abange abantu ba Dauda mukole olw'okwebaza (Katonda), wabula batono abeebaza mu baddu bange"
        },
        {
            "chapter": 34,
            "verse": 14,
            "text": "Bwe twamutuusaako okufa tewali kyagalaga kufa kwe okugyako ebiwuka by’omuttaka (enkuyege) ezaalya omuggo gwe gwe yatambula nga nagwo) olwo nno bwe yagwa amajinni gaakakasa nti singa gaali gamanyi ebyekusifu tegandibadde mu bibonyoobonyo ebinyoomesa"
        },
        {
            "chapter": 34,
            "verse": 15,
            "text": "Mazima abantu be Saba-i mu kitundu kyabwe baalinamu eky'okuyiga (nakyo baalina) ennimiro bbiri ku ddyo ne ku kkono (netubagamba nti) mulye mu bigabwa bya Mukama omulabirizi wa mmwe era mumwebaze, (nga kino kye yabawa) kitundu kya nsi kirungi, ne Katonda mulabirizi musonyiyi"
        },
        {
            "chapter": 34,
            "verse": 16,
            "text": "Baava ku kyabalagirwa netubasindikira mukoka omuyitirivu (eyawaguza zi daamu (amabibiro g'amazzi) essamba nezijjula amazzi), olwo nno nnimiro zaabwe netubawaanyisizaamu ennimiro endala bbiri ezijjudde ebyokulya ebikaawa n’emiti egitabala n’emiti gya Sidiri mitono tono"
        },
        {
            "chapter": 34,
            "verse": 17,
            "text": "Ekyo kye twabasasula olw'obukaafiiri bwa bwe, ye ate tubonereza mu kusasula okw'ekyenkanyi mu ngeri eno okugyako abakaafiiri"
        },
        {
            "chapter": 34,
            "verse": 18,
            "text": "Netussa wakati waabwe ne wakati w’ebitundu ebyo bye twawa omukisa ebitundu ebirala nga bikwataganye (era nga bisoboka okuwummulirwamu) okubitambuliramu netukifuula kyangu (kale) mutambule mu byo ebiro n’emisana nga muli mirembe"
        },
        {
            "chapter": 34,
            "verse": 19,
            "text": "Olwo nno (mu kifo ky'okwebaza) ne bagamba nti ayi Mukama omulabirizi waffe, ssa amabanga manene (okutuuka wetusobola okuwummulira) mu ngendo zaffe. Mu kukola ekyo nebaba nga beelyazaamaanya bokka, olwo nno netubafuula eky'okwogerako era netubayuzaayuza oluyuzaayuza. Mazima mu ekyo mulimu eby'okuyiga eri buli mugumiikiriza owa nnamaddala eyeebaza ennyo"
        },
        {
            "chapter": 34,
            "verse": 20,
            "text": "Mazima Ibuliisu yatuukiriza endowooza ye nga akozesa bbo, olwo nno ne bamugoberera okugyako ekitundu ku bakkiriza"
        },
        {
            "chapter": 34,
            "verse": 21,
            "text": "Tabangako na buyinza ku bo wabula (ekimufunyisa abagoberezi) lwakuba twagala tumanye oyo akkiriza olunaku lw’enkomerero nga tumwawula ku oyo alulinamu okubuusabuusa, bulijjo Mukama omulabirizi wo mulondoozi wa buli kintu"
        },
        {
            "chapter": 34,
            "verse": 22,
            "text": "Bagambe (gwe Nabbi Muhammad) musabe abo bemugamba nemuva ku Katonda, (wabula mukimanye nti) tebafuga kantu kenkana kanyinkuli mu ggulu omusanvu wadde mu nsi, era tebalina mugabo mu byombi era (Katonda) talina muyambi yenna ava mu bo wadde ava mu balala"
        },
        {
            "chapter": 34,
            "verse": 23,
            "text": "Era mu maasoge okuwolereza tekugenda kugasa (muntu yenna) okugyako oyo gwaliba akkirizza, okutuusa okutya bwe kuliba kuggyiddwa mu mitima gya bwe baligamba nti Mukama omulabirizi wa mmwe agambyeki? (ba Malayika) baligamba nti (ayogedde) amazima, era yye wa waggulu omusukkulumu"
        },
        {
            "chapter": 34,
            "verse": 24,
            "text": "Bagambe ani abagabirira okuva mu ggulu omusanvu n'e nsi, bagambe nti Katonda. Era mazima ffe oba mmwe tuli ku bulungamu oba ku bubuze obw'olwatu"
        },
        {
            "chapter": 34,
            "verse": 25,
            "text": "Bagambe nti temugenda kubuuzibwa ku ebyo bye twayonoona nga bwe tutagenda kubuuzibwa ku bye mukola"
        },
        {
            "chapter": 34,
            "verse": 26,
            "text": "Bagambe nti Mukama omulabirizi waffe agenda ku tukungaanya oluvanyuma asalewo wakati waffe mu mazima, anti yye ye mutaawuluza asinga, omumanyi ennyo"
        },
        {
            "chapter": 34,
            "verse": 27,
            "text": "Bagambe nti mundage abo be munnyungako ne mubangattako, nedda tebaliiyo wabula yye ye Katonda nantakubwa ku mukono mugoba nsonga"
        },
        {
            "chapter": 34,
            "verse": 28,
            "text": "Era tetwakutuma okugyako nga oli (mubaka) awa amawulire ag'essanyu (eri abakkiriza) era omutiisa (eri abatakkiriza) naye abantu abasinga obungi tebamanyi"
        },
        {
            "chapter": 34,
            "verse": 29,
            "text": "Era nebagamba nti eyo endagaano eribaawo ddi bwe muba nga mwogera mazima"
        },
        {
            "chapter": 34,
            "verse": 30,
            "text": "Bagambe nti mulina endagaano y’olunaku lwe mutalisobola kusaba museeseetulwe ku lwo wadde essaawa emu era nga bwe mutalisobola kusaba lubaleeterwe mangu (ne mukifuna)"
        },
        {
            "chapter": 34,
            "verse": 31,
            "text": "Abo abaakaafuwala ne bagamba nti: tetujja kukkiriza Kur’ani eno wadde ebyo ebyagikulembera naye singa osobola okulaba ekiseera abeeyisa obubi lwe baliyimirizibwa mu maaso ga Mukama omulabirizi waabwe abamu ekigambo balikissa ku bannaabwe (ekyabasuula mu buzibu), abo abaali batwalibwa okuba aba wansi baligamba abo abeetwala okuba aba waggulu nti singa temwali mmwe twandibadde bakkirizza"
        },
        {
            "chapter": 34,
            "verse": 32,
            "text": "Abo abaatwalibwanga okuba aba waggulu baligamba abo abaatwalibwanga okuba aba wansi nti: abaffe, ffe twabalemesa obulungamu bwe bwali nga bubajjidde (si bwe guli) wabula mwali bantu aboonoonyi"
        },
        {
            "chapter": 34,
            "verse": 33,
            "text": "N'abo abaatwalibwanga okuba aba wansi baligamba abo abeetwalanga okuba aba waggulu nti (si bwe kiri), wabula ezo zaali nkwe ze mwasalanga ekiro n’emisana bwe mwatulagiranga tujeemere Katonda netumussaako ba katonda abalala, olwo nno balikweka munda okwejjusa kebaliraba ebibonerezo era tugenda kussa enjegere mu nsingo zaabo abaakaafuwala, ye ate balisasulwa okugyako ebyo bye baakola"
        },
        {
            "chapter": 34,
            "verse": 34,
            "text": "Era tetutumanga mu kitundu kyonna mutiisa okugyako nga abawangaala obulamu obw'okwejalabya nga bagamba nti mazima ffe tuwakanya ebyo bye mutumiddwa nabyo"
        },
        {
            "chapter": 34,
            "verse": 35,
            "text": "Era ne bagamba nti ffe tusinga (mmwe) emmaali n’abaana era ffe tetugenda kubonerezebwa"
        },
        {
            "chapter": 34,
            "verse": 36,
            "text": "Bagambe (ggwe Nabbi Muhammad nti) mazima Mukama omulabirizi wange ayanjuluriza eby'enfuna oyo gwaba ayagadde ate n’abifundiza gwaba ayagadde, naye ddala abantu abasinga obungi tebamanyi"
        },
        {
            "chapter": 34,
            "verse": 37,
            "text": "Era emmaali ya mmwe n’abaana ba mmwe si bye biyamba okusembera gye tuli okugyako (ekiyamba) ye muntu akkiriza naakola emirimu emirungi. Abo nno balifuna empeera enkubiseemu olw'ebyo bye baakola era bagenda kutuula ntende mu nyumba ensitufu"
        },
        {
            "chapter": 34,
            "verse": 38,
            "text": "N'abo abassa amaanyi mu kulemesa ebigambo byaffe bagenda kuleetebwa eri bibonerezo"
        },
        {
            "chapter": 34,
            "verse": 39,
            "text": "Bagambe nti mazima Mukama omulabirizi wange ayanjuluza riziki eri oyo gwaba ayagadde mu baddu be ate naagifundiza (gwaba ayagadde), nabuli kintu kyonna kye muwaayo mazima yye akizzaawo era bulijjo yye yaasinga abagabirizi"
        },
        {
            "chapter": 34,
            "verse": 40,
            "text": "Era mujjukire olunaku lwalibakungaanya bonna oluvanyuma naagamba ba Malayika nti: abaffe abo be baasinzanga mmwe"
        },
        {
            "chapter": 34,
            "verse": 41,
            "text": "Baligamba nti wasukkuluma, ggwe Mukama waffe so ssi bo. Wabula bo baasinzanga majinni, abasinga obungi gebakkiririzangamu"
        },
        {
            "chapter": 34,
            "verse": 42,
            "text": "(Katonda aligamba nti) kale nno olwa leero abamu ku mmwe tebagenda kuba na busobozi kugasa bannaabwe oba okubatuusaako akabi era tuligamba abo abeeyisa obubi nti mukombe ku bibonerezo by'omuliro ogwo gwe mwali mulimbisa"
        },
        {
            "chapter": 34,
            "verse": 43,
            "text": "Ebigambo byaffe ebinnyonnyofu bwe bibasomerwa bagamba nti tali ono okugyako musajja ayagala okubajja ku ebyo bakadde ba mmwe bye baali basinza, era nebagamba nti (Kur’ani jazze nayo) eno teri okugyako bulimba obujingirire ate bo abaakaafuwala amazima bwe gamala okubajjira bagamba nti tebiri bino okugyako ddogo ery'olwatu"
        },
        {
            "chapter": 34,
            "verse": 44,
            "text": "(Boogera ebyo naye nga) tetubawanga bitabo nti bye basoma era nga tetubatumiranga mutiisa yenna oluberyeberye lwo"
        },
        {
            "chapter": 34,
            "verse": 45,
            "text": "Era abo abaaliwo oluberyeberye lwabwe baalimbisa (abaka baffe) ate nga (abantu b'e Makkah) tebaaweza kimu kya kkumi kye twawa bali, ate olwo nno nebalimbisa ababaka bange, naye nnababonereza ngeriki"
        },
        {
            "chapter": 34,
            "verse": 46,
            "text": "Bagambe (ggwe Nabbi Muhammad) nti mbabuulirira n’ekintu kimu kyokka nakyo kwe kuba nga muyimirira ku lwa Katonda babiri babiri oba kinnoomu oluvanyuma mulowoorereze (mujja kutegeera) nti munnammwe (Muhammad) ssi mulalu tali yye okugyako okuba nti mutiisa gye muli (nga abatiisa) ebibonerezo eby'amaanyi bye mwolekedde"
        },
        {
            "chapter": 34,
            "verse": 47,
            "text": "Bagambe nti ssibasaba mpeera yonna (empeera yonna eri emu) nayo ya mmwe, empeera eyange teri okugyako ku Katonda yekka. Era yye ku buli kintu (abeerawo) nga kikolebwa"
        },
        {
            "chapter": 34,
            "verse": 48,
            "text": "Bagambe nti mazima Mukama omulabirizi wange akozesa amazima najjawo obulimba amanyidde ddala ebyekusifu"
        },
        {
            "chapter": 34,
            "verse": 49,
            "text": "Bagambe nti obutuufu buzze era obutali butuufu tebuyinza kutandika nate era ssi bwa kudda"
        },
        {
            "chapter": 34,
            "verse": 50,
            "text": "Bagambe nti: bwemba mbuze mazima mba mbuze ku lwange naye bwennungama kiba kivudde ku bubaka Mukama omulabirizi wange bwantumira, mazima yye muwulizi nnyo ali kumpi ddala"
        },
        {
            "chapter": 34,
            "verse": 51,
            "text": "Singa oliraba mu kiseera abakaafiiri bwe balitya (ku lunaku lw'enkomerero) tewaliba buddukiro era balikwatibwa nga bajjibwa mu kifo eky'okumpi ddala"
        },
        {
            "chapter": 34,
            "verse": 52,
            "text": "Era baligamba nti tubikkiriza (ebyo Nabbi byagamba) naye wwa gye balijja okukkiriza nga bamaze okukuleka mu kifo eky'ewala (gye bavudde)"
        },
        {
            "chapter": 34,
            "verse": 53,
            "text": "Mazima baabiwakanya oluberyeberye, era baatemerera obulimba ku bigambo ebyekusifu ebiri mu kifo eky'ewala"
        },
        {
            "chapter": 34,
            "verse": 54,
            "text": "Newasiikirizibwa wakati waabwe ne wakati w'ekyo kye baagala nga bwe kyakolebwa oluberyeberye (ku abo) abalinga bo mazima bo bali mu kubuusabuusa okuleeta okutankana (ne batakkiriza)"
        },
        {
            "chapter": 35,
            "verse": 1,
            "text": "Ebitendo byonna bya Katonda omutonzi w'eggulu omusanvu n'ensi, eyafuula ba Malayika ababaka abalina ebiwawaatiro, ow'ebibiri n'ow'ebisatu n'ow'ebina ayongera mu kutonda ekyo kyaba ayagadde mazima Katonda muyinza ku buli kintu"
        },
        {
            "chapter": 35,
            "verse": 2,
            "text": "Okusaasira Katonda kwaba agguliddewo abantu tewali ayinza kukulemesa, ate okwo kwalemesa tewali ayinza kukuleeta atali yye, era yye ye nantakubwa ku mukono mugoba nsonga"
        },
        {
            "chapter": 35,
            "verse": 3,
            "text": "Abange mmwe abantu mujjukire ekyengera kya Katonda kye yabawa, abaffe waliyo omutonzi atali Katonda abagabirira okuva waggulu ne mu nsi, tewali kisinzibwa kyonna okugyako yye, olwo nno ate muwugulwa mutya"
        },
        {
            "chapter": 35,
            "verse": 4,
            "text": "Bwe bakulimbisa mazima ababaka baalimbisibwa oluberyeberyelwo, era nga bulijjo ewa Katonda ensonga zonna gyezizzibwa"
        },
        {
            "chapter": 35,
            "verse": 5,
            "text": "Abange mmwe abantu mazima endagaano ya Katonda ya mazima, obulamu bwensi tebubagayaazanga era ebigayaaza byonna tebibajjanga ku Katonda"
        },
        {
            "chapter": 35,
            "verse": 6,
            "text": "Mazima Sitane mulabe wa mmwe kale (na mmwe) mumufuule mulabe. Anti mazima akoowoola ekibiinakye balyoke babeere mu bantu bo mu muliro Sa-iri"
        },
        {
            "chapter": 35,
            "verse": 7,
            "text": "Abo abaakaafuwala balina ebibonerezo ebikakali ate abo abakkiriza nebakola emirimu emirungi balina ekisonyiwo n'empeera ensuffu"
        },
        {
            "chapter": 35,
            "verse": 8,
            "text": "Abaffe oyo ogwawundibwa omulimu gwe omubi naagulaba nga mulungi (ayinza okufaanana oyo omulungamu) mazima Katonda abuza gwaba ayagadde naalungamya gwaba ayagadde, kale toggwamu mwoyo ku lw'okubasalirwa, mazima Katonda amanyidde ddala ebyo bye bakola"
        },
        {
            "chapter": 35,
            "verse": 9,
            "text": "Katonda yooyo asindika empewo nezitambuza ebire (eby'enkuba, enkuba eyo) netunywekereza nayo ensi enfu (enkalu) olwo nno netuzza nayo mu bulamu ettaka eriba lifudde nabwekityo okuzuukira (bwe kuliba)"
        },
        {
            "chapter": 35,
            "verse": 10,
            "text": "Oyo yenna ayagala ekitiibwa, ebitiibwa byonna biri wa Katonda. Gyali ebigambo ebirungi gye byambuka n’emirimu emirongoofu agisitula ate abo abakola enkwe okukola ebibi balina ebibonerezo ebikakali era enkwe zaabo zeezigwa obutaka"
        },
        {
            "chapter": 35,
            "verse": 11,
            "text": "Era Katonda yabakola (mmwe) nga abajja mu ttaka oluvanyuma abajja mu mazzi agazaala oluvanyuma yabatonda nga muli bibiri bibiri (ekisajja n’ekikazi). Tewali kikazi kifuna lubuto wadde ekizaala okugyako nga amanyi, tewali kiwangaazibwa mu biwangaazibwa era tewali kikendezebwa ku buwangaazi bwakyo okugyako nga kiri mu kitabo (nga Katonda yakisalawo dda) mazima ekyo kyangu nnyo ku Katonda"
        },
        {
            "chapter": 35,
            "verse": 12,
            "text": "Amazzi ag'ennyanja ebbiri tegayinza kufaanagana, nga (emu) amazzi gaayo malungi mawoomu ganyweka, nga ate endala ya mazzi ag’omunnyu lukalabule, ate nga mulya mu buli emu ku zo ebyenyanja ebibisi era mujjamu eby'okwewunda bye mwambala era olaba amaato mu zo nga gakola amakubo olwo nno musobole okunoonya mu bigabwabye olwo nno mubeere abeebaza"
        },
        {
            "chapter": 35,
            "verse": 13,
            "text": "Ayingiza ekiro mu musana era naayingiza omusana mu kiro era yagonza enjuba n'omwezi nga buli kimu kya kutambula okumala ebbanga eggere oyo nno ye Katonda Mukama omulabirizi wa mmwe nannyini buyinza bwonna ate abo bemusaba abatali yye tebalina buyinza wadde obwenkana akakuta k'empeke"
        },
        {
            "chapter": 35,
            "verse": 14,
            "text": "Bwe mubasaba tebawulira kusaba kwa mmwe ate (katugambe) nti bawulidde tebasobola kubaanukula era nga ne ku lunaku lw'enkomerero bagenda kwegaana engeri gye mubagatta ku Katonda, (ayagala ategeere) anti tewali ayinza kukutegeeza kufaanana nga oyo amanyi ekintu nemunda waakyo"
        },
        {
            "chapter": 35,
            "verse": 15,
            "text": "Abange mmwe abantu mmwe beetaavu eri Katonda ate yye Katonda y'atalina bwetaavu atenderezebwa ennyo"
        },
        {
            "chapter": 35,
            "verse": 16,
            "text": "(N'olwekyo) singa aba ayagadde asobola okubajjawo naaleeta ebitonde ebipya"
        },
        {
            "chapter": 35,
            "verse": 17,
            "text": "Era ekyo ku Katonda si kinene"
        },
        {
            "chapter": 35,
            "verse": 18,
            "text": "Tewali mwoyo mwonoonyi gugenda kwetikka kibi kya mwoyo mwonoonyi mulala, era oguliba guzitoowereddwa bwe gulisaba okugwetikkirako tebaligwetikkirako kintu kyonna ,(gwe gusaba) nebwaliba wa luganda olw'okumpi, mazima olabula abo abatya Mukama omulabirizi waabwe, awamu n'obutamulabako era nebayimirizaawo e sswala. N'oyo yenna eyeetukuza mazima yeetukuza ku lulwe era eri Katonda yeeri obuddo"
        },
        {
            "chapter": 35,
            "verse": 19,
            "text": "Era muzibe n'alaba tebenkana"
        },
        {
            "chapter": 35,
            "verse": 20,
            "text": "Wadde ebizikiza n'ekitangaala"
        },
        {
            "chapter": 35,
            "verse": 21,
            "text": "Wadde ekisiikirize tekyenkana na ppereketya wa musana"
        },
        {
            "chapter": 35,
            "verse": 22,
            "text": "Era abalamu n'abafu tebenkana, mazima Katonda awuliza oyo gwaba ayagadde era ggwe (Muhammad) tosobbola kuwuliza abo abali mu kabbuli"
        },
        {
            "chapter": 35,
            "verse": 23,
            "text": "Ggwe toli okugyako okuba omutiisa"
        },
        {
            "chapter": 35,
            "verse": 24,
            "text": "Mazima ffe twakutuma mu butuufu nga oli musanyusa (eri abakkiriza) era nga oli mutiisa (eri abatakkiriza) era tewali bantu bonna okugyako nga omutiisa yabatuukamu"
        },
        {
            "chapter": 35,
            "verse": 25,
            "text": "Naye bwe bakulimbisa mazima n'abo abaabakulembera baalimbisa ababaka baabwe baabajjira n’obunnyonnyofu n'ebiwandiiko n'ebitabo ebitangaaza"
        },
        {
            "chapter": 35,
            "verse": 26,
            "text": "Oluvanyuma nnakwata abo abaakaafuwala kale okubonereza kwange kwali kutya"
        },
        {
            "chapter": 35,
            "verse": 27,
            "text": "Abaffe tolaba nti Katonda assa amazzi okuva waggulu netumeza nago ebibala eby'amabala ag'enjawulo nga ne mu nsozi mulimu amakubo ameeru n'amamyufu nga amabala gaago maawukamu na'maddugavu ttibittibi"
        },
        {
            "chapter": 35,
            "verse": 28,
            "text": "Mu ngeri y'emu ne mu bantu n'ensolo n’ebisolo ebirundibwa awaka amabala gaabyo ga njawulo mazima ddala abamanyi be batya Katonda mu baddube, mazima Katonda ye nantakubwa ku mukono omusonyiyi ennyo"
        },
        {
            "chapter": 35,
            "verse": 29,
            "text": "Mazima abo abasoma ekitabo kya Katonda (Kur’ani) ne bayimirizaawo e sswala era ne bawaayo mu kyama ne mu lwatu ku ebyo bye tubagabirira basuubira eby'obusuubuzi ebitadiba"
        },
        {
            "chapter": 35,
            "verse": 30,
            "text": "Ate alyoke abawe mu bujjuvu empeera zaabwe era abongeze mu birungibye anti mazima yye, musonyiyi nnyo omwebaza"
        },
        {
            "chapter": 35,
            "verse": 31,
            "text": "N'obubaka obwo bwe twakutumira mu kitabo (Kur’ani) go ge mazima nga gakakasa ebyo ebyagakulembera. Mazima Katonda amanyidde ddala eby'omunda era mulabi nnyo"
        },
        {
            "chapter": 35,
            "verse": 32,
            "text": "Oluvanyuma twasikiza ekitabo abo be twalondoba mu baddu baffe olwo nno nemuba mu bo eyeeyisa obubi yennyini nga bwe muli mu bo ow'omumakkati era nga mu bo mulimu assa essira mu kukola ebirungi (ebya Faradha ne Sunna) ku lw'obuyinza bwa Katonda obwo nno bwe bulungi obusuffu"
        },
        {
            "chapter": 35,
            "verse": 33,
            "text": "(Nga) z'ejjana ez'emirembe ze baliyingira. Balinaanikibwa nga bali mu zo ebikomo ebya zzaabu ne Luulu, era ebyambalo byabwe nga bali mu yo biriba bya Sirik"
        },
        {
            "chapter": 35,
            "verse": 34,
            "text": "Era ne bagamba nti ebitendo byonna bya Katonda oyo atumazeeko ennaku, mazima Mukama omulabirizi waffe musonyiyi nnyo era yeebaza"
        },
        {
            "chapter": 35,
            "verse": 35,
            "text": "Oyo atutadde mu nyumba ey'olubeerera nga kugaba kwe ennaku ssi yaakututuukako nga tuli mu yo, era nga tuli mu yo bwe tutagenda kutuukwako kukoowa"
        },
        {
            "chapter": 35,
            "verse": 36,
            "text": "Ate abo abaakaafuwala balifuna omuliro Jahannama, tebagenda kusalirwawo nti (bafe) olwo nno ne baba nga bafa era tebagenda kukendezebwa ku bibonerezo byagwo bwe tutyo bwe tusasula buli ntasiima"
        },
        {
            "chapter": 35,
            "verse": 37,
            "text": "Nabo bagenda kuba nga baleekaanira mu gwo (nga bagamba nti) ayi Mukama omulabirizi waffe tufulumye (otuzze ku nsi) tukole emirimu emirungi egitali egyo gye twali tukola luli, (baligambibwa nti) abaffe tetwabawangaaza ebbanga lyasobola okujjukiriramu oyo ajjukira era naabajjira omutiisa (kye musaba temujja kukifuna) kale mukombe ku bukaawu bw'ebibonerezo, abeeyisa obubi tebayinza kuba na mutaasa yenna"
        },
        {
            "chapter": 35,
            "verse": 38,
            "text": "Mazima Katonda amanyi ebyekusifu byo mu ggulu omusanvu n'ensi mazima ddala yye amanyidde ddala ebiri mu bifuba"
        },
        {
            "chapter": 35,
            "verse": 39,
            "text": "Ye yooyo eyabafuula (mmwe) abadda mu bigere bya bannaabwe mu nsi, oyo akaafuwala obukaafiiri bwe bukosa yye, era abakaafiiri obukaafiiri bwabwe tebubongera ewa Mukama omulabirizi waabwe okugyako okukyayibwa era abakaafiiri obukaafiiri bwabwe tebubongera okugyako okufaafaaganirwa"
        },
        {
            "chapter": 35,
            "verse": 40,
            "text": "Bagambe nti mulaba abo bemungattako abo bemusaba nemuleka Katonda (kale) mundage kiki kye batonda ku nsi, oba abaffe balina omugabo mu (kukolebwa) kw'eggulu omusanvu oba (si ekyo) nga twabawa ekitabo olwo nno nebaba nga balina obujulizi okuva mu kyo (obubalagira okukola shiriki oyo) nedda abeeyisa obubi abamu mu bo tebalagaanyisa bannaabwe okugyako ebigayaaza"
        },
        {
            "chapter": 35,
            "verse": 41,
            "text": "Mazima Katonda awanirira eggulu omusanvu n'ensi bibe nga tebivaawo era singa bivaawo teyandibiwaniridde omulala yenna oluvanyuma lwe anti mazima yye wa kisa musonyiyi nnyo"
        },
        {
            "chapter": 35,
            "verse": 42,
            "text": "(Abakaafiiri be Makkah) baalayira Katonda mu kukakasa ebirayiro byabwe (ne bagamba nti) singa omutiisa alibajjira bagenda kubeerera ddala abasinga obulungamu okusinga (abantu bonna abaali babaddewo), awo nno omutiisa (Muhammad) bwe yabajjira tekyabongera okugyako okwesamba (omubaka)"
        },
        {
            "chapter": 35,
            "verse": 43,
            "text": "(Nga ekyo kiva) ku kwekuluntaza (kwa bwe) mu nsi, n'okukolala enkwe embi, enkwe embi tezituusa kabi okugyako ku ba nannyini zo olwo abaffe balina kyebalindirira okugyako enkola eyatuuka ku baabakulembera ate nga enkola ya Katonda (mu kubonereza abajeemu) tebaamu kukyusibwa era nga enkola ya Katonda toyinza kugisangamu kujjululwa"
        },
        {
            "chapter": 35,
            "verse": 44,
            "text": "Abaffe tebatambula mu nsi olwo nno nebalaba enkomerero yaabo abaabakulembera nga bwe yali ate nga baali ba maanyi okubasinga, kikafuuwe ekintu kyonna mu ggulu omusanvu ne mu nsi okulemesa Katonda anti mazima yye bulijjo mumanyi nnyo muyinza"
        },
        {
            "chapter": 35,
            "verse": 45,
            "text": "Singa Katonda yali avunaana abantu olw'ebyo bye baba bakoze teyaalirese ku ngulu kwayo (ensi) kitambula kyonna naye abalindiriza okutuusa ekiseera ekigere olwo nno entuuko za bwe bwe zituuka (buli muntu nazzibwa eri ekifo ekimusaanira) anti Katonda bulijjo alabira ddala ebikwata ku baddube"
        },
        {
            "chapter": 36,
            "verse": 1,
            "text": "Yaasin"
        },
        {
            "chapter": 36,
            "verse": 2,
            "text": "Ndayidde Kur’ani (eno) ejjudde ebigambo eby'amagezi"
        },
        {
            "chapter": 36,
            "verse": 3,
            "text": "Mazima ggwe (Muhammad) oli wa mu babaka"
        },
        {
            "chapter": 36,
            "verse": 4,
            "text": "(Nga oli) ku kkubo eggolokofu"
        },
        {
            "chapter": 36,
            "verse": 5,
            "text": "(Kur’ani eno) yassibwa nantakubwa ku mukono omusaasizi"
        },
        {
            "chapter": 36,
            "verse": 6,
            "text": "Obe nga otiisa abantu bakadde baabwe abataatiisibwa olwo nno nebaba abeesuulirayo ogwa naggamba (ku bikwata ku Katonda)"
        },
        {
            "chapter": 36,
            "verse": 7,
            "text": "Mazima kikakase ekigambo (eky'okubonerezebwa) ku basinga obungi mu bo nebaba nga tebagenda kukkiriza"
        },
        {
            "chapter": 36,
            "verse": 8,
            "text": "Mazima ffe twassa mu nsingo zaabwe enkoligo nga nazo zituukira ddala ku bulevu, olwo nno nebaba nga balalambadde"
        },
        {
            "chapter": 36,
            "verse": 9,
            "text": "Netussa mu maaso gaabwe ekiziyiza netussa n'ekiziyiza (ekirala) emabega waabwe, olwo nno netubabikka nga bo tebayinza kulaba"
        },
        {
            "chapter": 36,
            "verse": 10,
            "text": "Era kyekimu ku bo obatiisizza oba tobatiisizza si baakukkiriza"
        },
        {
            "chapter": 36,
            "verse": 11,
            "text": "Mazima otiisa oyo agoberera okubuulirira era n'atya (Katonda) omusaasizi ennyo awamu n'okuba nga talabika kale nno musanyuse n'amawulire g’ekisonyiwo n'empeera eyeesiimisa"
        },
        {
            "chapter": 36,
            "verse": 12,
            "text": "Mazima ffe tuliramusa abafu era tuwandiika ebyo bye baakulembeza ne bye baagoberezaako nga na buli kintu twakikomeka mu kitabo e kikulu e kigenda okulaga buli kimu"
        },
        {
            "chapter": 36,
            "verse": 13,
            "text": "Bakubire ekifaanayi ky'abantu bo mu kitundu ekimu bwe bajjirwa ababaka"
        },
        {
            "chapter": 36,
            "verse": 14,
            "text": "Mu kiseera bwe twatumira gye bali ababaka babiri ne babalimbisa, olwo nno netubongera amaanyi n’owokusatu (bonsatule) nebagamba nti mazima ffe tutumiddwa gye muli"
        },
        {
            "chapter": 36,
            "verse": 15,
            "text": "(Abo mu kitundu ekyo) ne bagamba nti: mmwe temuli okugyako (okuba) bantu bannaffe era Katonda omusaasizi ennyo tassanga kintu kyonna temuli mmwe okugyako okuba nga mulimba (bulimbi)"
        },
        {
            "chapter": 36,
            "verse": 16,
            "text": "(Ababaka) nebagamba nti Mukama omulabirizi waffe omanyi nti mazima ddala ffe tutumiddwa gye muli"
        },
        {
            "chapter": 36,
            "verse": 17,
            "text": "Era tetuvunaanyizibwa okugyako okutuusa obubaka mu bunnyonnyofu"
        },
        {
            "chapter": 36,
            "verse": 18,
            "text": "(Abo mu kitundu) nebagamba nti mazima ffe tutya okutuukibwako obuzibu ku lwa mmwe, bwe muteekomeko tujja kubakasukira amayinja era ebibonerezo ebiruma ennyo bijja kubatuukako nga biva gye tuli"
        },
        {
            "chapter": 36,
            "verse": 19,
            "text": "(Ababaka) ne bagamba nti okutya kwa mmwe okutuukibwako obuzibu mwe mukyereetedde (bwe mugaanye okuwuliriza obubaka bwe muleeteddwa) wabula mmwe muli bantu abayitirivu mu kwonoona"
        },
        {
            "chapter": 36,
            "verse": 20,
            "text": "olwo nno omusajja najja nga ava ku nkomerero y’ekibuga nga ayanguwa naagamba nti: abange bantu bange mugoberere ababaka"
        },
        {
            "chapter": 36,
            "verse": 21,
            "text": "Mugoberere abo abatabasaba mpeera ate nga bo balungamu"
        },
        {
            "chapter": 36,
            "verse": 22,
            "text": "Nina ki okuba nti sisinza oyo eyantonda, ate nga gyali gye mulizzibwa"
        },
        {
            "chapter": 36,
            "verse": 23,
            "text": "Ndeke Katonda neeteerewo ebisinzibwa ebirala, so nga singa Katonda omusaasizi ennyo anjagaliza akabi okuwolereza kwabyo tekwandingasizza kintu kyonna era tebiyinza kunziruukirira"
        },
        {
            "chapter": 36,
            "verse": 24,
            "text": "(Singa nkikola) mazima nze olwo njakuba mu bubuze obweyolefu"
        },
        {
            "chapter": 36,
            "verse": 25,
            "text": "Mazima nze nzikiriza Mukama omulabirizi wa mmwe kale mumpulirize"
        },
        {
            "chapter": 36,
            "verse": 26,
            "text": "Naagambibwa (nga amaze okufa) nti yingira e jjana, naagamba nti kale singa abantu bange bamanyi"
        },
        {
            "chapter": 36,
            "verse": 27,
            "text": "Ekyo Mukama omulabirizi wange kyansonyiyidde era nanteeka mwabo abagabulwa (olwaleero)"
        },
        {
            "chapter": 36,
            "verse": 28,
            "text": "Era tetwassa ku bantu be oluvanyuma lwe ggye lyonna liva mu gggulu (olw'okubazikiriza) era tetwali baakulissa"
        },
        {
            "chapter": 36,
            "verse": 29,
            "text": "(Wabula okuzikirira kwabwe) tekwali okugyako lwali olubwatuka lumu, okugenda okulaba nga bo bakalu"
        },
        {
            "chapter": 36,
            "verse": 30,
            "text": "Kya nnaku nnyo, ku baddu (abantu) tewali mubaka abajjira okugyako bamujeeja"
        },
        {
            "chapter": 36,
            "verse": 31,
            "text": "Abaffe tebalaba nti emirembe emeka gyetwazikiriza oluberyeberye lwabwe, nga mazima ddala bo tebagenda kudda gye bali"
        },
        {
            "chapter": 36,
            "verse": 32,
            "text": "Tewali nagumu ku gyonna (emirembe) okugyako nga bonna ba kuleetebwa mu maaso gaffe"
        },
        {
            "chapter": 36,
            "verse": 33,
            "text": "Ensi efudde (ekaze) kabonero gye bali, tugiwa obulamu (tutonnyesa nkuba) era netumeza mu yo empeke, okwo nno kwe balya"
        },
        {
            "chapter": 36,
            "verse": 34,
            "text": "Netuteeka mu yo amalimiro ag’entende n'e Mizabibu era netufukula mu yo ensulo"
        },
        {
            "chapter": 36,
            "verse": 35,
            "text": "Babe nga balya ku bibala byayo ne Ku ebyo emikono gyabwe bye gikola, abaffe tebeebaza"
        },
        {
            "chapter": 36,
            "verse": 36,
            "text": "Musukkulumu oyo eyatonda ebimera mu nsi ne mubo bennyini (abantu) ne bye batamanyi, nga byonna biba ekisajja n'ekikazi"
        },
        {
            "chapter": 36,
            "verse": 37,
            "text": "Era ekiro kabonero gye bali anti tukijjako obudde obw'emisana ogenda okulaba nga bali mu nzikiza"
        },
        {
            "chapter": 36,
            "verse": 38,
            "text": "Ne njuba etambulira ku biragiro ebyagiweebwa, okwo kwe kugera kwa (Katonda) nantakubwa ku mukono amanyi ennyo"
        },
        {
            "chapter": 36,
            "verse": 39,
            "text": "Nga n'omwezi (kabonero gye bali), twagugerera ebifo (mwe gutambulira) okutuusa lwe guddayo neguba nga ekikolokomba ekikadde"
        },
        {
            "chapter": 36,
            "verse": 40,
            "text": "Tekisoboka enjuba kusisinkana mwezi era n'ekiro tekigenda kukulembera misana na buli kimu ku byombi kiri mu bbanga kiwuga"
        },
        {
            "chapter": 36,
            "verse": 41,
            "text": "Era kabonero gye bali (abantu), mazima ffe twatambuliza bannaabwe mu maato agakubyeko"
        },
        {
            "chapter": 36,
            "verse": 42,
            "text": "Era tubatondera agalinga go gebasaabaliramu"
        },
        {
            "chapter": 36,
            "verse": 43,
            "text": "Singa twagadde tuyinza okubazikiriza ne batasobola kwekubira nduulu, era nga tebayinza kuddukirirwa"
        },
        {
            "chapter": 36,
            "verse": 44,
            "text": "(Tewali kibaawo) okugyako okusaasira okuva gye tuli ne ku lw'okubeeyagaza okumala ekiseera ekigere"
        },
        {
            "chapter": 36,
            "verse": 45,
            "text": "Bwe baba bagambiddwa nti mutye ebyo ebiri mu maaso ga mmwe n'ebyo ebiri emabega wa mmwe, olwo nno mube nga musaasirwa (beesuulirayo gwa naggamba)"
        },
        {
            "chapter": 36,
            "verse": 46,
            "text": "Anti tewali kabonero mu bubonero bwa Mukama omulabirizi waabwe kaabajjira okugyako nga baakaawukanako"
        },
        {
            "chapter": 36,
            "verse": 47,
            "text": "Era bwe baba bagambiddwa nti mugabe ku ebyo Katonda bye yabawa abo abaakaafuwala bagamba abo abakkiriza nti abaffe tuliise oyo singa Katonda yayagala yaali muliisizza, temuli mmwe okugyako okuba mu bubuze obw'olwatu"
        },
        {
            "chapter": 36,
            "verse": 48,
            "text": "Era bagamba nti endagaano eyo eribaawo ddi bwe muba nga mwogera mazima"
        },
        {
            "chapter": 36,
            "verse": 49,
            "text": "Tebalinda okugyako olubwatuka lumu olulibakwata nga nabo bali mu kukaayana"
        },
        {
            "chapter": 36,
            "verse": 50,
            "text": "Olwo nno tebagenda kulaama wadde okudda eri abantu baabwe (eka)"
        },
        {
            "chapter": 36,
            "verse": 51,
            "text": "Olwo engombe erifuuyibwa (olufuuwa olw'okubiri) oligenda okubalaba nga bava mu ntaana zaabwe nga bagenda eri Mukama omulabirizi waabwe nga baanguwa byansusso"
        },
        {
            "chapter": 36,
            "verse": 52,
            "text": "Balyoke bagambe (nga bakuba ebiwoobe) nti nga tuzikiridde ani atuzuukizza okutujja gye tubadde twebase (mu ntaana zaffe bagenda kwanukulwa nti) ekyo kyekyo Katonda Omusaasizi ennyo kye yalagaanyisa n'ababaka baayogera mazima"
        },
        {
            "chapter": 36,
            "verse": 53,
            "text": "(Okubazuukiza) tekugenda kuba okugyako olubwatuka lumu, olwo nno bonna gye tuli gye bagenda okuleetebwa"
        },
        {
            "chapter": 36,
            "verse": 54,
            "text": "Olwa leero tewali muntu agenda kuyisibwa bubi mu kintu kyonna era temugenda kusasulwa okugyako ebyo bye mwali mukola"
        },
        {
            "chapter": 36,
            "verse": 55,
            "text": "Mazima abantu b'omu jjana ku lunaku olwo balibeera mu kwetala olw'amasanyu gebalibeeramu"
        },
        {
            "chapter": 36,
            "verse": 56,
            "text": "Bo n'abo be baafumbiriganwa nabo bagenda kubeera mu bisiikirize nga beesigamye ebitanda ebiwunde"
        },
        {
            "chapter": 36,
            "verse": 57,
            "text": "Balina mu yo buli kika kya bibala era bagenda kufuna buli kye baliba basabye"
        },
        {
            "chapter": 36,
            "verse": 58,
            "text": "(Bagenda kufuna ekyengera ekisinga ebyo) nakyo salaamu nga kigambo ekiriva ewa Mukama omulabirizi waabwe ow'ekisa ekingi"
        },
        {
            "chapter": 36,
            "verse": 59,
            "text": "Naye bo aboonoonyi bagenda kugambibwa nti: abange mmwe aboonoonyi olwa leero mweyawule (ku bakkiriza)"
        },
        {
            "chapter": 36,
            "verse": 60,
            "text": "Abange mmwe ezadde lya Adam abaffe ssaabakozesa endagaano nti: temusinzanga Sitane olw'okuba yye mulabe wa mmwe omweyolefu"
        },
        {
            "chapter": 36,
            "verse": 61,
            "text": "Era (ne mbakalaatira) nti: munsinze, eryo lye kkubo ettuufu"
        },
        {
            "chapter": 36,
            "verse": 62,
            "text": "Mazima (sitane) yabuza mu mmwe ebitonde bingi nnyo, abaffe mwali temutegeera"
        },
        {
            "chapter": 36,
            "verse": 63,
            "text": "Guno nno gwe muliro Jahannama gwe mwalagaanyisibwanga (ku nsi)"
        },
        {
            "chapter": 36,
            "verse": 64,
            "text": "Muguyingire olwa leero olw'ebyo bye mwalinga muwakanya"
        },
        {
            "chapter": 36,
            "verse": 65,
            "text": "Olwa leero tujja kuteeka envumbo ku mimwa gyabwe ate gyo emikono gyabwe gyogere naffe, n'amagulu gaabwe gawe obujulizi ku ebyo bye baalinga bakola"
        },
        {
            "chapter": 36,
            "verse": 66,
            "text": "Singa twayagala twandizibye amaaso gaabwe olwo nno nebaba nga banoonya okudda eri ekkubo, naye nno bandirirabye batya"
        },
        {
            "chapter": 36,
            "verse": 67,
            "text": "Era singa twayagala twandikyusizza obutonde bwabwe ne babeera mu kifo awo webali, kale nno tebandisobodde kweyongerayo wadde okudda gye bavudde"
        },
        {
            "chapter": 36,
            "verse": 68,
            "text": "Oyo yenna gwe tuba tuwangaazizza tumuzzaayo n'aba munafu mu butonde, abaffe tebategeera"
        },
        {
            "chapter": 36,
            "verse": 69,
            "text": "(Nabbi Muhammad) tetumuyigirizanga kutontoma era tekimugwanira, bye yajja nabyo tebiri okugyako nga bya kujjukiza era nga Kur’ani ennyonnyola"
        },
        {
            "chapter": 36,
            "verse": 70,
            "text": "(Nabbi Muhmmad) alyoke atiise oyo yenna omulamu era ekigambo (eky'ebibonerezo) kikakate ku bakaafiiri"
        },
        {
            "chapter": 36,
            "verse": 71,
            "text": "Abaffe tebalaba nti mu bye twabatondera ebyakolebwa e mikono gyaffe z'ensolo bo zebafuga"
        },
        {
            "chapter": 36,
            "verse": 72,
            "text": "Era twabibagondeza, mulimu bye beebagala era nga mulimu bye balya"
        },
        {
            "chapter": 36,
            "verse": 73,
            "text": "Era mu byo balina emigaso (emirala) n'eby'okunywa abaffe tebeebaza"
        },
        {
            "chapter": 36,
            "verse": 74,
            "text": "Ate abakaafiiri baleka Katonda ne beeteerawo ebisinzibwa ebirala mbu babe nga bataasibwa"
        },
        {
            "chapter": 36,
            "verse": 75,
            "text": "So nga tebasobola kubataasa awamu n'okuba nti bo nabyo baliba kibinja ekirireetebwa mu muliro"
        },
        {
            "chapter": 36,
            "verse": 76,
            "text": "Kale nno tebikunyiiza ebigambo bya bwe mazima ffe tumanyi ebyo bye bakweka ne bye bakola mu lwatu"
        },
        {
            "chapter": 36,
            "verse": 77,
            "text": "Abaffe omuntu talaba nti mazima ffe twamutonda nga tumujja mu mazzi agazaala, ogenda okulaba nga ye muyitirivu wa kukaayana okw'olwatu"
        },
        {
            "chapter": 36,
            "verse": 78,
            "text": "Naatukubira ekifaananyi neyeerabira obutonde bwe, nga agamba nti ani aliramusa amagumba nga gamaze okuba amamerengufu"
        },
        {
            "chapter": 36,
            "verse": 79,
            "text": "Gamba nti agenda kugalamusa oyo eyagatandika omulundi ogwasooka era nga yye amanyidde ddala ebikwata ku buli kitonde"
        },
        {
            "chapter": 36,
            "verse": 80,
            "text": "Oyo eyabateerawo omuliro okuva mu muti omubisi okugenda okulaba nga mmwe mukuma omuliro okuva mu gwo (omuti)"
        },
        {
            "chapter": 36,
            "verse": 81,
            "text": "Abaffe oyo eyatonda eggulu omusanvu n'ensi tasobola kutonda bintu (birala) biringa byo, weewaawo (asobolera ddala) era ddala yye ye mutonzi omumanyi ennyo"
        },
        {
            "chapter": 36,
            "verse": 82,
            "text": "Mazima ekiragirokye bwaba ayagadde ekintu (kibeewo) agamba bugambi nti bba ne kiba"
        },
        {
            "chapter": 36,
            "verse": 83,
            "text": "N’olwekyo musukkulumu nnyo oyo mu mikono gye mwokka mwemuli obufuzi bwa buli kintu ate nga gyali yokka gye mulizzibwa"
        }
    ]
}
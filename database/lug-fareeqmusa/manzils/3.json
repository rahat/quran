{
    "manzils": [
        {
            "chapter": 10,
            "verse": 1,
            "text": "Aliif Laam Raa, e nnyukuta zino twazoogerako ku ntandikwa ya Sura Al Bakara, bino bye bigambo by'ekitabo (Kur’ani) eby'amagezi"
        },
        {
            "chapter": 10,
            "verse": 2,
            "text": "Abaffe kya kwewuunya eri abantu okuba nti twassa obubaka eri omusajja mu bo, (nga tumulagidde) nti tiisa abantu (abatakkiriza) ate owe amawulire ag'essanyu eri abo abakkiriza (obubaka) nti balina e mpeera e nnungi ewa Mukama omulabirizi waabwe (ku lw'emirimu e mirungi gye bakola). Abakaafiiri (Nabbi bwe yamala okubajjira) ne bagamba nti mazima ono mulogo mweyolefu"
        },
        {
            "chapter": 10,
            "verse": 3,
            "text": "Mazima Mukama omulabirizi wa mmwe ye Katonda oyo eyatonda e ggulu (omusanvu) n'ensi mu nnaku mukaaga bwe yamala naatereera ku Arish nga atambuza buli kimu, tewali agenda kwetantala kuwolereza okugyako nga Katonda amaze okukkiriza. Oyo nno mwe, ye Katonda, omulabirizi wa mmwe. Kale nno mumusinze, abaffe temwebuulirira"
        },
        {
            "chapter": 10,
            "verse": 4,
            "text": "Gyali y'eri obuddo bwa mmwe mwenna eyo nga ndagaano e nkakafu eyabassibwako Katonda, anti mazima yye, y’atandika e bitonde ate oluvanyuma y'agenda okubizzaawo, abe nga asasula mu bwenkanya abo abakkiriza nebakola e mirimu e mirongoofu ate abo abakaafuwala bagenda kuweebwa e byokunywa nga by'amazzi ag'olweje, era bassibweko e bibonerezo e biruma olw'ebyo bye baawakanyanga"
        },
        {
            "chapter": 10,
            "verse": 5,
            "text": "(Katonda) yye yooyo eyassaawo e njuba nga eyaka, nassaawo omwezi nga kitangaala, n'agugerera e bifo (mwe gubeera mu biseera eby'enjawulo) kibasobozese okumanya omuwendo gw'emyaka n'okubala, ebyo Katonda teyabikola okugyako mu butuufu bwa byo (nga bwebiteekwa okuba), bulijjo Katonda annyonnyola obubonero (obulaga obuyinza bwe n'obusobozibwe) eri abantu abamanyi"
        },
        {
            "chapter": 10,
            "verse": 6,
            "text": "Mazima okwawukana kw'ekiro n'emisana n'ebyo Katonda bye yatonda mu ggulu omusanvu n'ensi ddala mulimu obubonero eri abantu abatya Katonda (obubayamba okutegeera e kitiibwa n'obuyinza bwa Katonda)"
        },
        {
            "chapter": 10,
            "verse": 7,
            "text": "Mazima abo abatasuubira kutusisinkana era ne basiima okwemalira ku bulamu bw'ensi era ne batebenkera nabwo, era abo abatassa mulaka ku bubonero bwaffe"
        },
        {
            "chapter": 10,
            "verse": 8,
            "text": "Abo nno obuddo bwa bwe muliro olw'ebyo bye baakolanga"
        },
        {
            "chapter": 10,
            "verse": 9,
            "text": "Mazima abo abakkiriza nebakola e mirimu e mirongoofu, Mukama omulabirizi waabwe abalungamya olw'obukkiriza bwa bwe, gikulukutira e migga wansi waabwe mu jjana ez'ebyengera"
        },
        {
            "chapter": 10,
            "verse": 10,
            "text": "Okusaba kwa bwe nga bali mu yo (baliba batendereza nga bagamba nti) wasukkuluma ayi Mukama Katonda nga ne ssalaamu, kye kiriba e kiramuso kya bwe, nga n'enkomelero y'okusaba kwa bwe baligamba nti amatendo gonna ga Katonda omulabirizi w'ebitonde"
        },
        {
            "chapter": 10,
            "verse": 11,
            "text": "Singa Katonda yali atuusa ku bantu akabi nga bwabatuusaako amangu obulungi, yaalibatuusizza kw'ekyo kye yabagerera, olwo nno netuleka abatasuubira kutusisinkana mu bubuze bwa bwe nga babulubuuta"
        },
        {
            "chapter": 10,
            "verse": 12,
            "text": "Omuntu bwatuukwakwo obuzibu atukoowoola tumuyambe kaabe nga agalamidde, atudde, oba nga ayimiridde, wonna wetumuggyirako obuzibubwe aniigiina nga atatuyitangako kujja kumutaasa mu buzibu obuba bumutuuseeko, mu ngeri nga eyo aboonoonyi ab'olutentezi bwe balaba ekibi nekiba nga e kirungi mu ebyo bye bakola"
        },
        {
            "chapter": 10,
            "verse": 13,
            "text": "Twazikiriza e mirembe mingi oluberyeberye lwa mmwe bwe gyamala okweyisa obubi (ewa Katonda wa bwe), so nga ababaka baabwe baabajjira n'obunnyonnyofu naye nga tebaali baakukkiriza, bulijjo bwe tutyo bwe tusasula abantu aboonoonyi"
        },
        {
            "chapter": 10,
            "verse": 14,
            "text": "Oluvanyuma twabafuula (mmwe) abaddira bali mu bigere oluvanyuma lwa bwe, olwo nno tulabe mmwe mukola mutya"
        },
        {
            "chapter": 10,
            "verse": 15,
            "text": "Ebigambo byaffe bwe bibasomerwa ng’ate ddala binnyonnyofu, abo abatasuubira kutusisinkana bagamba nti leetayo Kur’ani endala etali eno oba eno gikyuseemu, bagambe nti tekiri mu buyinza bwange okugikyusa nga nze nnesalirawo, sirina kyengoberera okugyako ekyo ekimpebwa nga bubaka, mazima nze ntya ebibonerezo by'okulunaku oluzito singa njemera Mukama omulabirizi wange"
        },
        {
            "chapter": 10,
            "verse": 16,
            "text": "Bagambe nti singa Katonda yayagala sandigibasomedde (Kur’ani) era (Katonda) teyandigibamanyisizza, anti mazima nnatuula mu mmwe ebbanga ddene nga tennampebwa abaffe temutegeera"
        },
        {
            "chapter": 10,
            "verse": 17,
            "text": "Ani eyeeyisa obubi okusinga oyo atemerera ku Katonda ebigambo eby'obulimba oba naalimbisa ebigambo bye mazima ddala aboonoonyi tebagenda kuwona"
        },
        {
            "chapter": 10,
            "verse": 18,
            "text": "Nebatuuka okusinza ebirala ebitali Katonda ebyo ebitayinza kubatuusaako kabi era ebitayinza kubagasa nebagamba nti bano, be bawolereza baffe ewa Katonda, gamba (Ggwe Muhammad nti mu kukola ekyo) mutegeeza Katonda ekyo kyatamanyi mu ggulu (omusanvu) wadde mu nsi, Musukkulumu era yeesambye nnyo kw'ebyo bye bumugattako"
        },
        {
            "chapter": 10,
            "verse": 19,
            "text": "Abantu tebabangako okugyako e kibiina kimu (Wddiinin y'obusiraamu) wabula oluvanyuma baayawukana, naye singa si kigambo ekyakulembera nga kiva ewa Mukama omulabiriziwo (okuba nti buli muntu alina waalifiira) ensonga zaabwe zaalimaliddwa (mangu) mw'ebyo bye baawukanamu"
        },
        {
            "chapter": 10,
            "verse": 20,
            "text": "Era bagamba nti singa (Muhammad) assibwako eky'amagero okuva ewa Mukama omulabiriziwe kale ggwe gamba nti mazima ebitalabwako biri mu mikono gya Katonda (bwayagala abiwa abantu bwaba tayagadde naatabawa), kale nno mulindirire, mazima nze ndiwamu na mmwe mu balindirira"
        },
        {
            "chapter": 10,
            "verse": 21,
            "text": "Abantu bwe tubakombya ku kusaasira oluvanyuma lw'obuzibu obuba bubatuuseeko ogenda okulaba nga balina enkwe zebakola ku by'amagero byaffe, gamba ggwe (Muhammad) nti Katonda y'asinga obwangu mu kussa mu nkola kyaba asazeewo, mazima ddala bulijjo ababaka baffe bawandiika enkwe zemusala"
        },
        {
            "chapter": 10,
            "verse": 22,
            "text": "(Katonda) yye yooyo abatambuza ku lukalu ne ku mazzi okutuusa bwe muba nga muli mu lyato (amaato) negatambula n'abantu abagaliko nga gaseeyeeya mu mpewo e nnungi era negabasanyusa ate nno baba balyawo e mpewo erimu kibuyaga neebajjira n'amayengo negabajjira okuva mu mpuyi zonna, nebatuuka n'okulowooza nti obwabwe bukomye, awo nno basaba Katonda ng'okusaba kwonna bakwolekeza ye yekka era nga bagamba nti n'omala otuwonya e kizibu kino tujja kubeerera ddala mubeebaza"
        },
        {
            "chapter": 10,
            "verse": 23,
            "text": "Naye ate bwamala okubawonya ogenda okubalaba nga bakola obwonoonefu mu nsi awatali nsonga yonna ntuufu. Abange mmwe abantu mazima obwonoonefu bwa mmwe bufiiriza mmwe, (anti bwo) kweyagala kwa bulamu bwa nsi oluvanyuma gyetuli y'eri obuddo bwa mmwe olwo nno tubamanyise byonna bye mwakolanga"
        },
        {
            "chapter": 10,
            "verse": 24,
            "text": "Mazima e kifaananyi ky'obulamu bw'ensi kiringa amazzi getussa okuva waggulu ne gatuuka ku bimera ebiri mu ttaka, mu ebyo abantu bye balya n'ensolo bye zirya, okutuusa ensi bwetandika okulabika obulungi nenyirira abantu abagiriko nebalowooza nti bagisobola, e kiragiro kyaffe nekibajjira ekiro oba e misana netugifuula nga enkungule neeba nga etabadde y'amugaso eggulo bwe tutyo nno bwe tunnyonnyola obubonero eri abafumiitiriza"
        },
        {
            "chapter": 10,
            "verse": 25,
            "text": "Ne Katonda akoowoola abantu okujja eri e nyumba ey'emirembe era alungamya oyo gwaba ayagadde eri ekkubo eggolokofu"
        },
        {
            "chapter": 10,
            "verse": 26,
            "text": "Abo abakola obulungi bagenda kuweebwa obulungi n'ennyongeza. Enfuufu tegenda kubikka byenyi bya bwe wadde okulabikako obunyomoofu, abo nno b'ebantu bo mu jjana bo baakutuula bugenderevu mu yo"
        },
        {
            "chapter": 10,
            "verse": 27,
            "text": "Bo abakola ebibi empeera y'ekibi yenkana ekibi ekikoleddwa era obunyoomu bugenda kubabikka tebagenda kubeera n'abawonya yenna ku Katonda, bo ebyenyi bya bwe bigenda kubeera nga ebibikkiddwa ekitundu ky'ekiro eky'enzikiza abo nno b'ebantu bo mu muliro bo baakutuula mu gwo lubeerera"
        },
        {
            "chapter": 10,
            "verse": 28,
            "text": "Era jjukira olunaku lwe tulibakunganya bonna olwo nno netugamba eri abo abaagatta abintu ebirala ku Katonda mubeere mu bifo bya mmwe ne bannammwe (be mwagatta ku Katonda) olwo nno netubaawulamu bebaagatta ku Katonda nebagamba nti mwali temusinza ffe"
        },
        {
            "chapter": 10,
            "verse": 29,
            "text": "Katonda amala okuba nga ye mujulizi wakati waffe na mmwe okukakasa nti tetumanyangako nti mwali mutusinza"
        },
        {
            "chapter": 10,
            "verse": 30,
            "text": "Olwo nno buli muntu agenda kulagwa ebyo bye yakola era bazzibwe ewa Katonda mukama waabwe omutuufu olwo nno bye baayiiyanga biryoke bibabuleko"
        },
        {
            "chapter": 10,
            "verse": 31,
            "text": "Bagambe (Ggwe Muhammad) nti ani abagabirira okuva mu ggulu ne mu nsi oba ani afuga okuwulira n'okulaba era ani aggya ekiramu mu kifu era n'aggya ekifu mu kiramu era ani atambuza buli kintu? Ddala bajja kukugamba nti Katonda, bagambe nti abaffe temutya"
        },
        {
            "chapter": 10,
            "verse": 32,
            "text": "Oyo nno mmwe ye Katonda Mukama omulabirizi wa mmwe omutuufu. Oluvanyuma lwa mazima gano ate kiki (omuntu) kyalinda! okugyako okubula, kale nno ate muwugulwa mutya (okuva ku Katonda)"
        },
        {
            "chapter": 10,
            "verse": 33,
            "text": "Bwe kityo e kigambo kya Mukama omulabiriziwo, bwe kyakakata ku abo abaayonoona ne kiba nti mazima ddala bo tebagenda kukkiriza"
        },
        {
            "chapter": 10,
            "verse": 34,
            "text": "Gamba ggwe (Muhammad) nti abaffe mu abo bemugatta ku Katonda mulimu asobola okutandikawo ebitonde (bwamala n'abiggyawo) ate n'abizzaawo, gamba nti Katonda atandika ebitonde ate agenda kubizzaawo kale ate muwugulwa mutya"
        },
        {
            "chapter": 10,
            "verse": 35,
            "text": "Bagambe nti abaffe mu abo bemugatta ku Katonda mulimu asobola okulungamya, gamba nti Katonda alungamya eri obutuufu, yaateekwa okugobererwa oba oyo atalungamya okugyako nga alungamiziddwa mwabaaki ebintu mubisalawo mutya"
        },
        {
            "chapter": 10,
            "verse": 36,
            "text": "Abasinga obungi mu bo tebagoberera okugyako okuteeba, anti mazima okuteeba tekulina kintu kyonna kye kuyamba ku kulaga obutuufu, mazima ddala bulijjo Katonda amanyidde ddala ebyo bye bakola"
        },
        {
            "chapter": 10,
            "verse": 37,
            "text": "Kyali tekisoboka kuba nti Kur’ani eno yagunjibwawo nga teyava wa Katonda, wabula yye Katonda yagissa nga ekakasa ebyo ebitabo ebyagikulembera era nga ennyonnyola ebiri mu bitabo ebyo byonna, teriimu kubuusabuusa yava wa Mukama omulabirizi w'ebitonde byonna"
        },
        {
            "chapter": 10,
            "verse": 38,
            "text": "Oba bagamba nti (Muhammad) yagigunjaawo, gamba nti (bwemba nga nze nnagiyiiya) kale muleete essuula yonna egifaanana muyite bonna bemunaaba musobodde, nga oggyeko Katonda bwe muba nga mwogera mazima"
        },
        {
            "chapter": 10,
            "verse": 39,
            "text": "Wabula baalimbisa ebyo bye bataamanyira ddala mu bujjuvu, nga n'enzivuunula y'abyo tennabajjira bwe batyo abaabakulembera bwe baalimbisa naye tunula olabe enkomerero y'a beeyisa obubi yali etya"
        },
        {
            "chapter": 10,
            "verse": 40,
            "text": "Ate mu bo mulimu abakkiriza (Kur’ani) era nga bwe mulimu abatagikkiriza era Mukama omulabiriziwo y'asinga okumanya bikwata ku boonoonyi"
        },
        {
            "chapter": 10,
            "verse": 41,
            "text": "Naye bwe baba nga bakulimbisizza (ggwe Nabbi Muhammad), bagambe nti nina e mirimu gyenkola (e ddiini yange) na mmwe mulina e mirimu gye mukola (mu ddiini yammwe) muli wala nnyo n'ebyo byenkola era nange ndiwala nnyo n'ebyo bye mukola"
        },
        {
            "chapter": 10,
            "verse": 42,
            "text": "Ate mu bo mulimu abakuwuliriza naye abaffe ggwe osobola okuwuliza ba kiggala newaakubadde nga tebategeera"
        },
        {
            "chapter": 10,
            "verse": 43,
            "text": "Era mu bo mulimu akutunuulira naye abaffe ggwe osobola okulungamya ba muzibe wadde nga tebalaba"
        },
        {
            "chapter": 10,
            "verse": 44,
            "text": "Mazima Katonda tayisa bubi Bantu mu kintu kyonna, naye mazima abantu bo bennyini be beeyisa obubi"
        },
        {
            "chapter": 10,
            "verse": 45,
            "text": "N'olunaku (Katonda) lwali bakunganya bagenda kuba nga abataali ku nsi okugyako essaawa emu mu budde bw'emisana nga bamanyigana wakati waabwe. Mazima bafaafaaganirwa abo abalimbisa okusisinkana Katonda era tebabangako balungamu"
        },
        {
            "chapter": 10,
            "verse": 46,
            "text": "Naye singa tukulaga ebimu ku ebyo bye tubalagaanyisa (kuno ku nsi) oba netukutta (nga tobirabye ky'ekimu) n'olwekyo gye tuli y'eri obuddo bwabwe ate Katonda alaba ebyo byonna bye bakola"
        },
        {
            "chapter": 10,
            "verse": 47,
            "text": "Nabuli bantu bonna baafuna omubaka, kale nno bwalijja omubaka waabwe (naabawaako obujulizi ku lunaku lw'enkomerero) wagenda kulamulwa wakati waabwe na bwenkanya era nga tebagenda kuyisibwa bubi"
        },
        {
            "chapter": 10,
            "verse": 48,
            "text": "Era bagamba nti, ebyo ebitulagaanyisibwa biribaawo ddi bwe muba nga mwogera mazima"
        },
        {
            "chapter": 10,
            "verse": 49,
            "text": "Bagambe (Ggwe Nabbi Muhammad) sisobola kwetaasa mu kabenje konna era nga bwe siyinza kwegasa na kintu kyonna okugyako ekyo Katonda kyaba anjagalizza, buli bantu balina ebbanga Katonda lye yabagerera singa ebbanga eryo liba lituuse tebasobola kwongezaayo oba okukulembeza oba wadde essaawa emu"
        },
        {
            "chapter": 10,
            "verse": 50,
            "text": "Bagambe nti, mulaba mutya singa ebibonerezo bya Katonda biba bibajjidde kiro oba misana (ekyo kibagasaaki?) lwaki aboonoonyi basaba ebibonerezo okubajjira amangu"
        },
        {
            "chapter": 10,
            "verse": 51,
            "text": "Abaffe oluvanyuma lw'okujja kw'ekibonerezo ebyo olwo nga mubikkirize so nga ate mwali musaba byanguyirizibwe (mu ngeri ya kujeeja)"
        },
        {
            "chapter": 10,
            "verse": 52,
            "text": "Oluvanyuma abeeyisa obubi baligambibwa nti mukombe ku bibonerezo eby'olubeerera, abaffe muyinza okusasulwa okugyako ekyo kye mwapakasa"
        },
        {
            "chapter": 10,
            "verse": 53,
            "text": "Bakubuuza ggwe (Nabbi Muhammad) nti abaffe ebibonerezo by'olunaku lw'enkomerero bya mazima! bagambe nti yye ndayira Mukama omulabirizi wange nti mazima byo bya mazima, era mmwe temuli baakulemesa (Katonda)"
        },
        {
            "chapter": 10,
            "verse": 54,
            "text": "Singa buli mwoyo (omuntu) gwonna ogweyisa obubi gulina ebyo byonna ebiri mu nsi gwalibifudde ennunuzi (okuwona ebibonerezo bya Katonda), bagenda kulyazanyizibwa. Abeeyisa obubi bwe baliraba ebibonerezo bagenda kwegeyaamu nga bejjusa, era bagenda kulamulwa mu bwenkanya era tebagenda kuyisibwa bubi"
        },
        {
            "chapter": 10,
            "verse": 55,
            "text": "Abange, mazima bya Katonda, ebiri mu ggulu omusanvu ne mu nsi, abange mazima endagaano ya Katonda ya mazima, naye mazima abantu abasinga obungi tebamanyi"
        },
        {
            "chapter": 10,
            "verse": 56,
            "text": "Yye Katonda y'awa obulamu era yatta ate gyali gye bagenda okuzzibwa"
        },
        {
            "chapter": 10,
            "verse": 57,
            "text": "Abange mmwe abantu kubajjidde okubuulirira okuvudde eri Mukama omulabirizi wa mmwe era nga kya kuvumula eri ebyo byonna ebiri mu bifuba, era nga bulungamu era nga kusaasira eri abakkiriza"
        },
        {
            "chapter": 10,
            "verse": 58,
            "text": "Bagambe (Ggwe Nabbi Muhammad) nti ku lw'ebigabwa bya Katonda n'okusaasirakwe (okubawa eddiini yo'busiraamu) ku lw'ebyo basaana basanyuke, ebyo nno bye bisinga obulungi mw'ebyo byonna bye mukunganya"
        },
        {
            "chapter": 10,
            "verse": 59,
            "text": "Bagambe (Ggwe Nabbi Muhammad) nti mumbulire ebyo Katonda bye yabassiza mu bigabwa mmwe nemweteeramu bye muziza nemulondobamu, bagambe nti mazima Katonda yeyabakkiriza (okukola mutyo) oba Katonda gwe mutemerera"
        },
        {
            "chapter": 10,
            "verse": 60,
            "text": "Era abo abatemerera ku Katonda eby'obulimba balowoozaaki ku biribaawo ku lunaku lw'okuzuukira, mazima Katonda agabira abantu obulungi bungi nnyo naye abasinga obungi mu bo tebeebaza"
        },
        {
            "chapter": 10,
            "verse": 61,
            "text": "Tolina mbeera yonna gyobeerako era tewali kintu kyonna kyosoma mu Kur’ani era tewali mulimu gwonna gwe mukola, wabula tubeera bajulizi ku mmwe nga tubalaba mu kiseera wemugutandikira, tewali wadde akantu akatono ennyo ku nsi wadde mu ggulu kasobola kubula ku Mukama omulabiriziwo, wadde akatono okusingako awo oba ekinene tewali kintu kyonna okugyako nga kyawandiikibwa mu kitabo ekinnyonnyofu"
        },
        {
            "chapter": 10,
            "verse": 62,
            "text": "Abange mazima emikwano gya Katonda tebalibaako kutya era be batagenda kunakuwala"
        },
        {
            "chapter": 10,
            "verse": 63,
            "text": "(Mikwano gya Katonda) beebo abakkiriza nebaba nga batya Katonda"
        },
        {
            "chapter": 10,
            "verse": 64,
            "text": "Balina okusanyusibwa mu bulamu obw'ensi n'o bw'enkomerero, (ekyo nga ndagaano ebaweereddwa Katonda, ate nga) ebigambo bya Katonda tebikyusibwa, ekyo nno kwe kwesiima okusuffu"
        },
        {
            "chapter": 10,
            "verse": 65,
            "text": "Bye boogera tebikunakuwaza anti ekitiibwa n'amaanyi byonna bya Katonda, anti yye y'awulira ennyo omumanyi"
        },
        {
            "chapter": 10,
            "verse": 66,
            "text": "Abange mazima bya Katonda byonna ebiri mu ggulu omusanvu n'ebyo ebiri mu nsi, abo abaleka Katonda nebasaba ebintu ebirala tebalina kye baliko, tebalina kye bagoberera okugyako ebirowoozo nga bo bwe balaba, bye bakola tebisukka okuba nti bateebereza buteebereza"
        },
        {
            "chapter": 10,
            "verse": 67,
            "text": "Yye yooyo Katonda eyabateerawo ekiro mube nga mukiwummuliramu, era naabateerawo obudde obw'emisana nga butangaala mazima mu ekyo mulimu obubonero (obulaga okubaawo kwa Katonda era n'obuyinzabwe), eri abantu abawulira"
        },
        {
            "chapter": 10,
            "verse": 68,
            "text": "Bagamba nti Katonda yeeteerawo omwana, Katonda musukkulumu (ku ebyo bye bamujwetekako anti) yye talina kye yeetaaga, ebiri mu ggulu omusanvu n'ebiri mu nsi byonna bibye, (eky'okugamba nti Katonda alina omwana) temukirinaako bujulizi bwonna, abaffe mwogera ku Katonda bye mutamanyi"
        },
        {
            "chapter": 10,
            "verse": 69,
            "text": "Gamba nti mazima abo abagunjaawo obulimba ku Katonda tebagenda kwesiima"
        },
        {
            "chapter": 10,
            "verse": 70,
            "text": "Kale beeyagale mu nsi oluvanyuma gye tuli y'egenda okuba obuddo bwa bwe olwo nno tubakombye ku bibonerezo ebikakali olw'ebyo bye baawakanyanga"
        },
        {
            "chapter": 10,
            "verse": 71,
            "text": "Banyumize ebyafa ku Nuhu bwe yagamba abantube nti abange bantu bange, okubeera kwange mu mmwe n'okubajjukiza e bigambo bya Katonda bwe bibeeranga bibazitooweredde, nze nneekwasizza Katonda, kale mmwe mwekobaane ne bannammwe ate kyemusazeewo kireme kuba kya kyama olwo nno musalewo kye mwagala okukola era temunnindiriza"
        },
        {
            "chapter": 10,
            "verse": 72,
            "text": "Bwemuva ku ekyo (nze byonna byenkola mbibakolera lwa Katonda) sibasabangako kunsasula mpeera, empeera yange teri okugyako ewa mukama Katonda, era nnalagirwa okubeera mu basiraamu"
        },
        {
            "chapter": 10,
            "verse": 73,
            "text": "(Awamu n'ebyo byonna) baamulimbisa netumuwonya n’abo abaali awamu naye mu lyato netubafuula abasigire (ku nsi) era netuzikiriza abo abaalimbisa ebigambo byaffe, tunula (weetegereze) enkomerero y'abo abaalabulwa"
        },
        {
            "chapter": 10,
            "verse": 74,
            "text": "Oluvanyuma lwe (Nuhu) twatuma ababaka buli omu eri abantube nebabaleetera obujulizi obw'enkukunala naye (bano) tebaali b'a kukkiriza bali bye baalimbisa oluberyeberye, bwe tutyo bulijjo bwe tubikka emitima gy'abo abasukka e nsalo"
        },
        {
            "chapter": 10,
            "verse": 75,
            "text": "Oluvanyuma lwa bwe twatuma Musa ne Haruna eri Firawo n'abantube nga tubawadde obubonero bwaffe wabula ne bawaganyala anti bulijjo baali bantu boonoonyi"
        },
        {
            "chapter": 10,
            "verse": 76,
            "text": "Olwo nno amazima bwe gaabajjira okuva gye tuli ne bagamba nti mazima kino ddogo eryeyolefu"
        },
        {
            "chapter": 10,
            "verse": 77,
            "text": "Musa naabagamba (nga bwe yeewunya) nti mugamba mutya ku mazima agabajjidde okuva ewa Katonda nti lino ddogo, so nga abalogo tebagenda kuwangula (kuno ku nsi ne ku nkomerero)"
        },
        {
            "chapter": 10,
            "verse": 78,
            "text": "Nebagamba nti otujjidde olyoke otuwugule okutujja ku ebyo bye twasangako bakadde baffe. Obuyinza n'ekitiibwa byonna mu nsi (Ya Misiri) bibeere bya mmwe (ggwe ne Haruna) naye ffe mmwe mwembi tetujja kubakkiriza"
        },
        {
            "chapter": 10,
            "verse": 79,
            "text": "Olwo Firawo naagamba nti mundeetere buli mulogo omukenkufu"
        },
        {
            "chapter": 10,
            "verse": 80,
            "text": "Kale nno abalogo bwe baamala okujja, Musa kwe kubagamba nti mwanje buli kye mwagala"
        },
        {
            "chapter": 10,
            "verse": 81,
            "text": "Bwe baamala okwanja (ebyabwe) Musa kwe kubagamba nti ebyo bye muleese lye ddogo anti mazima Katonda ajja kulaga obutaliimu bwa lyo anti mazima Katonda talongoosa mulimu gwa boonoonyi"
        },
        {
            "chapter": 10,
            "verse": 82,
            "text": "Era Katonda ajja kunyweza obutuufu bw'ebyo bye mbajjidde nabyo n'ebigambobye (ebiragirobye) newaakubadde nga aboonoonyi tebandikyagadde"
        },
        {
            "chapter": 10,
            "verse": 83,
            "text": "Tewaali bakkiriza Musa (awamu n'obubonero bwe yajja nabwo) okugyako bazzukulu baabwe, nga batya Firawo n'abakungu mu bo okubatuusaako ebikemo, era naye mazima Firawo yeekuluntaza (ne yessa mu ddaala erya waggulu) kuno ku nsi era mazima yye yagenda wala nnyo mu bwonoonyi"
        },
        {
            "chapter": 10,
            "verse": 84,
            "text": "Musa naagamba nti abange bantu bange bwe muba nga mwakkiriza Katonda mwekwase yye bwe muba nga muli abasiraamu (abeewaayo eri Katonda)"
        },
        {
            "chapter": 10,
            "verse": 85,
            "text": "(Abantu ba Musa) ne bamugamba nti Katonda waffe gwe twekutteko, ayi Mukama omulabirizi waffe, totufuula e kikemo eri abo abeeyisa obubi"
        },
        {
            "chapter": 10,
            "verse": 86,
            "text": "Era otuwonye (otutaase) olw'okusaasirakwo ku bantu abaakaafuwala"
        },
        {
            "chapter": 10,
            "verse": 87,
            "text": "Netutumira Musa ne Mugandawe (Haruna) nti muteereewo abantu ba mmwe amayumba mu Misiri era mufuule amayumba ga mmwe nga bwolekero nga musaala era muyimirizeewo e sswala era wa amawulire ag'essanyu eri abakkiriza"
        },
        {
            "chapter": 10,
            "verse": 88,
            "text": "Musa naagamba nga asaba nti, Ayi Mukama omulabirizi waffe mazima ggwe wawa Firawo n'abakungube eby'okwewunda, n'ebyobugagga mu bulamu buno obw'ensi, ayi Mukama omulabirizi waffe ngenkomerero y'abyo kubuza (bantu) ku baggya ku kkubo lyo, ayi Mukama omulabirizi waffe saanyaawo e mmaali yaabwe era osse obukakanyavu ku mitima gyabwe olwo nno baleme kukkiriza okutuusa nga balabye ebibonerezo ebiruma (nga ate okukkiriza okwo tekukyabagasa)"
        },
        {
            "chapter": 10,
            "verse": 89,
            "text": "(Katonda) naagamba nti mazima okusaba kwa mmwe mwembiriri kukkiriziddwa, mubeere beesimbu mwembi era temugoberera mwembi ekkubo ly'abo abatamanyi (abatategeera bukakafu bwa ndagaano za Katonda)"
        },
        {
            "chapter": 10,
            "verse": 90,
            "text": "Netusomosa abaana ba Israil ennyanja olwo ne Firawo n'abawondera n'amagyege mu ngeri ey'obulabe n’obulumbaganyi, okutuusa lwe yatuukibwako okuzikirira mu mazzi olwo naagamba nti: nzikirizza nti mazima ddala tewali Katonda asinzibwa mu butuufu okugyako oyo abaana ba Israil gwe bakkiriza era nze ndi mu basiramuse"
        },
        {
            "chapter": 10,
            "verse": 91,
            "text": "(Firawo naagambibwa nti kati olwo okkiriza) so nga wajeema dda n'obeera mu boonoonyi"
        },
        {
            "chapter": 10,
            "verse": 92,
            "text": "Kale nno olwa leero tujja kukuwonya (kukuuma) omulambogwo (guleme kuvunda) olyoke obeere eky'okulabirako eri abalijja oluvanyumalwo, mazima abantu abasinga obungi tebafaayo (kwegasa na bubonero bwaffe)"
        },
        {
            "chapter": 10,
            "verse": 93,
            "text": "Mazima twasenza abaana ba Israil mu kifo e kirungi ekyesiimisa netubagabirira mu bigabwa ebirungi, nebataba na njawukana (mu ddiini) okutuusa okumanya lwe kwabajjira (nti Nabbi Muhammad ajja kujja nga mubaka wa Katonda) mazima Katonda agenda kulamula wakati wa bwe ku lunaku lw'enkomerero mu ekyo kye baali baawukanamu"
        },
        {
            "chapter": 10,
            "verse": 94,
            "text": "Bwoba nga olimu okubuusabuusa (Ggwe Muhammad) ku ebyo bye twassa gyoli buuza abo abaasoma e kitabo oluberyeberyelwo, ddala amazima gakujjidde okuva ewa Mukama omulabiriziwo kale togeza nga n'obeera mu babuusabuusa"
        },
        {
            "chapter": 10,
            "verse": 95,
            "text": "Era ddala tobeeranga mu abo abalimbisa e bigambo bya Katonda n'obeera mu bafaafaganirwa"
        },
        {
            "chapter": 10,
            "verse": 96,
            "text": "Mazima abo abaakakatako ekigambo kya Mukama omulabiriziwo tebagenda kukkiriza"
        },
        {
            "chapter": 10,
            "verse": 97,
            "text": "Nebwebanajjirwa buli kabonero okutuusa lwe baliraba e bibonerezo ebiruma"
        },
        {
            "chapter": 10,
            "verse": 98,
            "text": "Tewali bantu ba kitundu bakkiriza obukkiriza bwa bwe nebubagasa okugyako abantu ba Yunusu anti bwe bakkiriza twabaggyako ebibonerezo ebiswaza mu bulamu buno obw'ensi netubeeyagaza okutuusa ku ntuuko zaabwe"
        },
        {
            "chapter": 10,
            "verse": 99,
            "text": "Singa Mukama omulabiriziwo yayagala abantu abali mu nsi bandikkirizza bonna, kaakati ggwe oyagala kukaka bantu bonna babeere bakkiriza"
        },
        {
            "chapter": 10,
            "verse": 100,
            "text": "Tewali muntu ayinza kukikkiriza okugyako ng’akkiriza lwa kwagala kwa Katonda, era Katonda assa ekibi ku abo abatategeera"
        },
        {
            "chapter": 10,
            "verse": 101,
            "text": "Bagambe nti: mwetegereze ebiri mu ggulu (omusanvu) n'ensi naye obubonero n'okutiisa tebigasa bantu batakkiriza"
        },
        {
            "chapter": 10,
            "verse": 102,
            "text": "Abaffe balina kye balindirira mpozzi ekifaananako ne nnaku zaabo abaabakulembera., bagambe nti: mulindirire nange ndi wamu na mmwe mu balindirira"
        },
        {
            "chapter": 10,
            "verse": 103,
            "text": "Oluvanyuma ne tuwonya (ne tutaasa) ababaka baffe n'abo abakkiriza bwe tutyo nno bulijjo kikakafu kuffe okutaasa abakkiriza"
        },
        {
            "chapter": 10,
            "verse": 104,
            "text": "Bagambe nti: abange mmwe abantu bwe muba nga mulina okubuusabuusa mu ddiini yange (mukitegeere nti) sisinza abo be musinza nemuva ku Katonda, wabula nsinza Katonda oyo abatta ,era nnalagirwa mbeere mu bakkiriza"
        },
        {
            "chapter": 10,
            "verse": 105,
            "text": "Era tereera mu ddiini ya Katonda n'goli mwesimbu era ddala tobeeranga mu bagatta e bintu e birala ku Katonda"
        },
        {
            "chapter": 10,
            "verse": 106,
            "text": "Tolekanga Katonda n'osaba e kintu e kirala ekyo ekitakugasa era ekitayinza kukutuusako kabi naye bwonookikola mazima ddala ggwe olwo nno onoobeera mu abo abeeyisa obubi"
        },
        {
            "chapter": 10,
            "verse": 107,
            "text": "Singa Mukama Katonda akutuusaako ekibi tewali ayinza kukikuggyako okugyako yye, ate singa aba akwagalizza kirungi teri ayinza kuzzaayo birungibye, abifunyisa oyo gwaba ayagadde mu baddube, era yye bulijjo ye musonyiyi, omusaasizi owa nnamaddala"
        },
        {
            "chapter": 10,
            "verse": 108,
            "text": "Bagambe (Ggwe Muhammad) nti; abange mmwe abantu amazima gabajjidde okuva ewa Mukama omulabirizi wa mmwe oyo yenna alungama aba yeelungamidde, ate oyo abula okubulakwe kukosa yye. Nze siri mukuumi ku mmwe"
        },
        {
            "chapter": 10,
            "verse": 109,
            "text": "Era goberera ebyo ebitumwa gyoli era ogumiikirize okutuusa Katonda lwa naasalawo, anti bulijjo yye yaasinga abasalawo bonna"
        },
        {
            "chapter": 11,
            "verse": 1,
            "text": "Alif Laam Raa, ekitabo kino e bigambo by'akyo byasengekebwa oluvanyuma nebinnyonnyolwa mu bujjuvu okuva ewa Katonda akola buli kintu ng’asinziira ku nsonga ng’ate amanyi mu bujjuvu buli kintu"
        },
        {
            "chapter": 11,
            "verse": 2,
            "text": "Kitegeeza abantu nti temusinzanga kintu kyonna wabula Katonda yekka mazima nze gye muli ndi mutiisa (ku bibonerezo bye) era omusanyusa (olw'emperaye eri abalongoosa)"
        },
        {
            "chapter": 11,
            "verse": 3,
            "text": "(Era kibagamba) nti mwegayirire Mukama omulabirizi wa mmwe era mumwenenyeze olwo nno ajja kubeeyagaza olweyagaza olulungi okutuusa ku kiseera ekigere era buli oyo yenna ateekeddwa okufuna obulungi agenda kumuwa obulungibwe, naye bwe muva ku ekyo mazima nze mbatiirira ebibonerezo by'olunaku oluzibu"
        },
        {
            "chapter": 11,
            "verse": 4,
            "text": "Eri Katonda y'eri obuddo bwa mmwe ate yye nga bulijjo muyinza ku buli kintu"
        },
        {
            "chapter": 11,
            "verse": 5,
            "text": "Abange mazima bbo (abatakkiriza) bakweka ebifuba byabwe babe nga beekweka Katonda, abange (mukimanye nti) ne mu kiseera webeebikkira engoye zaabwe Katonda amanya ebyo bye bakweka ne bye boolesa, anti mazima yye amanyidde ddala ebiri mu bifuba"
        },
        {
            "chapter": 11,
            "verse": 6,
            "text": "Tewali kitonde kyonna mu bitambula ku nsi okugyako nga okugabirirwa kwa kyo kuli ku Katonda, era amanyi byonna ebikikwatako mu bulamu bw'ensi n’obwoluvanyuma, buli kimu kiri mu kitabo ekyeyolefu"
        },
        {
            "chapter": 11,
            "verse": 7,
            "text": "Era yye yooyo, eyatonda eggulu omusanvu n'ensi mu nnaku mukaaga, era Arish ye yali ku mazzi, olwo nno alyoke abagezese ani mu mmwe asinga okukola obulungi, singa ogamba (Ggwe Muhammad) nti mazima mmwe mujja kuzuukizibwa oluvanyuma lw'okufa abo abakaafuwala bajja kugambira ddala nti tekiri kino (Kur’ani) okugyako eddogo ery'olwatu"
        },
        {
            "chapter": 11,
            "verse": 8,
            "text": "Singa tulindiriza ku bo ebibonerezo okutuuka ekiseera ekigere bajja kugambira ddala nti ate ki ekibigaana okujja, abange! olunaku lwe biribajjira si bya kubaggyibwako, era biribeetoloola ebyo bye baajeejanga"
        },
        {
            "chapter": 11,
            "verse": 9,
            "text": "Omuntu bwe tumukombesa ku kusaasira okuva gye tuli ate oluvanyuma ne tukumuggyako mazima yye akutuka n'okusuubira n'akaafuwala"
        },
        {
            "chapter": 11,
            "verse": 10,
            "text": "Naye ate bwe tumukombesa ku byengera oluvanyuma lw'ebizibu ebiba bimutuuseeko ajja kugambira ddala nti obuzito bunvuddeko, mazima yye aba musanyufu eyeeraga"
        },
        {
            "chapter": 11,
            "verse": 11,
            "text": "Okugyako abo abagumiikiriza ne bakola emirimu emirongoofu balina ekisonyiwo n'empeera ennene"
        },
        {
            "chapter": 11,
            "verse": 12,
            "text": "Olabika nga oli waakuleka ebimu ebissibwa gyoli, era ekyo nga kikunyiga mu kifubakyo olw'okuba nti bagamba nti singa aweebwa eggwanika oba Malayika najja naye. Mazima ggwe oli mutiisa. Ate nga Katonda ye mweyimirize ku buli kintu"
        },
        {
            "chapter": 11,
            "verse": 13,
            "text": "Oba bagamba nti (Kur’ani eno Muhammad) yagigunjawo bagambe nti kale muleeteeyo essuula kkumi enjiiye ezifaanana (Kur’ani) era ng'oggyeko Katonda muyite yenna gwe musobodde (abayambeko) bwe muba nga mwogera mazima"
        },
        {
            "chapter": 11,
            "verse": 14,
            "text": "Bwe bataabaanukule, olwo nno mumanye nti mazima yyo (Kur’ani) yassibwa na kumanya kwa Katonda era tewali kisinzibwa kyonna okugyako yye, abaffe mmwe mwewaddeyo ewa Katonda (ne musiramuka)"
        },
        {
            "chapter": 11,
            "verse": 15,
            "text": "Oyo yenna ayagala obulamu obw'ensi n'ebyokwewunda kwayo tubasasula mu bujjuvu emirimu gya bwe mu yo era nga bo muyo tebaseerwa"
        },
        {
            "chapter": 11,
            "verse": 16,
            "text": "Abo beebo abatalina ku nkomerero kintu kyonna okugyako omuliro, era byonna bye bakola ku nsi nebitabalibwa, bye baakolanga byalinga byonoonefu"
        },
        {
            "chapter": 11,
            "verse": 17,
            "text": "Abaffe balimbisa oyo (Muhammad) ku bunnyonnyofu obuva ewali Mukama omulabiriziwe, era nga abusoma omujulizi (Jiburilu) ava ewa Katonda nga n'oluberyeberyelwe waliwo ekitabo kya Musa nga kiraga ekkubo era nga kusaasira, abo (Muhammad n'abantube) bagikkiriza ate ebibiina byonna ebitagikkiriza omuliro y'endagaano yaabwe, tobeeranga mu kugibuusabuusaamu, mazima yyo ge mazima agavudde ewa Mukama omulabiriziwo. Naye ddala abantu abasinga obungi tebakkiriza"
        },
        {
            "chapter": 11,
            "verse": 18,
            "text": "Ani eyeeyisa obubi okusinga oyo agunja obulimba ku Katonda! abo bagenda kwanjulwa ewa Mukama omulabirizi waabwe nti abo baawaayiriza Mukama Katonda Omulabirizi waabwe. Abange ekibonerezo kya Katonda kibeere ku beeyisa obubi"
        },
        {
            "chapter": 11,
            "verse": 19,
            "text": "Abo abaziyiza abantu ku kkubo lya Katonda ne babaagaliza kukoleramu bikyamu, era nga nabo olunaku lw'enkomerero baluwakanya"
        },
        {
            "chapter": 11,
            "verse": 20,
            "text": "Abo tebaali ba kulemera ku nsi, era ng'oggyeko Katonda tebalinaayo ba mukwano balala bayinza kubawonya, ebibonerezo bya bwe bigenda kwongezebwamu anti baali tebasobola kuwulira era nga bwe baali tebalaba"
        },
        {
            "chapter": 11,
            "verse": 21,
            "text": "Abo be baafaafaganirwa emyoyo gya bwe ne bibaggwako bye baayiiyanga"
        },
        {
            "chapter": 11,
            "verse": 22,
            "text": "Kikakafu ddala bbo ku lunaku lw'enkomerero be balifaafaganirwa ennyo"
        },
        {
            "chapter": 11,
            "verse": 23,
            "text": "Mazima abo abakkiriza ne bakola emirimu emirongoofu ne bamenyekera Mukama omulabirizi waabwe abo be ba nannyini jjana, bo mu yo ba kutuulamu bugenderevu"
        },
        {
            "chapter": 11,
            "verse": 24,
            "text": "Ekifaananyi ky'ebibinja ebibiri (ebyogeddwako waggulu) kiringa ekya muzibe ne kiggala n'oyo alaba era nga awulira abaffe balabika nti bafaanana temwebuulirira"
        },
        {
            "chapter": 11,
            "verse": 25,
            "text": "Mazima twatuma Nuhu eri abantube (n'abagamba) nti mazima nze ndi mutiisa wa mmwe omweyolefu"
        },
        {
            "chapter": 11,
            "verse": 26,
            "text": "(Mbategeeza) nti temusinza kintu kyonna okugyako Katonda mazima nze mbatiiriddeko e bibonerezo by'olunaku olw'okuluma obugigi"
        },
        {
            "chapter": 11,
            "verse": 27,
            "text": "Abakungu abo abaakaafuwala mu bantube ne bagamba nti tetukulaba ggwe okugyako okuba nti oli muntu nga ffe, era tetulaba abakugoberedde okugyako ab'awansi mu ffe ab'endowooza entono, mwenna tetubalabamu nkizo yonna ku ffe wabula tubalowooza kuba balimba"
        },
        {
            "chapter": 11,
            "verse": 28,
            "text": "Nuhu naagamba nti abange bantu bange mulaba mutya singa mba ndi ku bunnyonnyofu obuva ewa Mukama omulabirizi wange era nampa okusaasira okuva gyali naye mmwe ekyo ne mutakiraba, abaffe tusobola okukibawaliriza ng’ate mmwe temukyagala"
        },
        {
            "chapter": 11,
            "verse": 29,
            "text": "Era abange mmwe abantu bange (kye mbagamba) si kibasabirako sente, empeera yange teri wantu wonna okugyako ewa Katonda (era nnyaniriza abo bonna ababa bangoberedde) era siri nze w'akugoba abo abakkiriza (ne bwe bataba ba bitiibwa) mazima ddala bo baakusisinkana Mukama omulabirizi waabwe naye mazima ddala nze mbabala mmwe nga muli bantu abatamanyi"
        },
        {
            "chapter": 11,
            "verse": 30,
            "text": "Era abange bantu bange ani ayinza okuntaasa ku Katonda bwemba mbagobye, abaffe temujjukira"
        },
        {
            "chapter": 11,
            "verse": 31,
            "text": "Era siyinza kubagamba (mmwe) nti nina amawanika ga Katonda, era simanyi byekusifu, sigamba nti mazima nze ndi Malayika era sigamba abo amaaso ga mmwe begatawa kitiibwa nti Katonda tagenda kubawa birungi, Katonda y'amanyidde ddala ebyo ebiri mu mitima gya bwe, n'olwekyo mazima nze nemmala nkikola ddala mbeera mu beeyisa obubi"
        },
        {
            "chapter": 11,
            "verse": 32,
            "text": "Nebagamba nti owange Nuhu mazima otukaayanyizza n'oyitiriza okutukaayanya, kale tutuuseeko ebyo by'otulagaanyisa bwoba nga oyogera mazima"
        },
        {
            "chapter": 11,
            "verse": 33,
            "text": "(Nuhu) naagamba nti mazima Katonda ajja kubibatuusaako bwanaaba ayagadde, ate temuyinza kumulemesa"
        },
        {
            "chapter": 11,
            "verse": 34,
            "text": "Era okubuulirira kwange tekujja kubagasa singa mba njagadde okubabuulirira, ate Katonda n'aba nga ayagadde kubabuza. Yye ye Mukama omulabirizi wa mmwe era gyali gye mulizzibwa"
        },
        {
            "chapter": 11,
            "verse": 35,
            "text": "Oba bagamba nti (Muhammad, Kur’ani) yagunja ngunje, bagambe bwe mba nagyegunjirawo ekyonoono ekyo kiri kunze, naye nange sirina kakwate ku ebyo bye mwonoona"
        },
        {
            "chapter": 11,
            "verse": 36,
            "text": "Nuhu n'aweebwa obubaka nti mazima tebagenda kukkiriza mu bantubo okugyako abo abakkiriza edda n'olwekyo tonakuwala olw'ebyo bye baali bakola"
        },
        {
            "chapter": 11,
            "verse": 37,
            "text": "Kale kola eryato nga naffe tukutunuulidde era okole okusinziira ku ndagirira yaffe era toyogera nange ku bikwata ku abo abeeyisa obubi, mazima ddala bo baakufiira mu mazzi"
        },
        {
            "chapter": 11,
            "verse": 38,
            "text": "(Nuhu) n'aba nga akola eryato. Buli lwonna abakungu mu bantube webaamuyitirangako baamusekereranga naagamba nti bwe muba nga mutusekerera naffe tujja kubasekerera nga bwe mutusekerera"
        },
        {
            "chapter": 11,
            "verse": 39,
            "text": "Lumu mujja kumanya ani gwe binajjira ebibonerezo ebimuswaza era najjirwa ebibonerezo eby'olubeerera"
        },
        {
            "chapter": 11,
            "verse": 40,
            "text": "(Baabeera bwe batyo) okutuusa ekiragiro kya ffe lwe kyajja ettanuuru neefukumuka amazzi netugamba (Nuhu) nti pakira mu lyo, ngojja mu buli mutindo gwabiramu bibiri bibiri, ekisajja n'ekikazi, era pakiramu abantu b'o mu maka go okugyako oyo eyakakatako edda ekigambo (ekyokuzikirira) era pakiramu buli yenna eyakkiriza, wabula tewaali bakkiriza baali naye okugyako batono"
        },
        {
            "chapter": 11,
            "verse": 41,
            "text": "(Nuhu) naagamba nti mulinnye e lyato, okutambula kwa lyo n'okuyimirira kwa lyo byonna bibeewo ku lwe linnya lya Katonda, mazima Mukama omulabirizi wange musonyiyi musaasizi"
        },
        {
            "chapter": 11,
            "verse": 42,
            "text": "Nalyo neriseeyeeya nabo, mu mayengo agenkana ensozi, mu kiseera ekyo Nuhu yakowoola Mutabaniwe eyali awo ku mabbali g'elyato naamugamba nti mwana wange linnya ogende naffe tosigala n'abakafiiri (n'ozikirira)"
        },
        {
            "chapter": 11,
            "verse": 43,
            "text": "(Omwana) naagamba nti njakulinnya olusozi lujja kumponya amazzi. (Nuhu) naagamba nti tewali ayinza kuwonya olwa leero ( muntu n'asimattuka ) ku kiragiro kya Katonda, okugyako Katonda gwanaaba asaasidde. Awo nno amayengo ga yawula wakati waabwe (omwana) naabeera mu baasaanawo"
        },
        {
            "chapter": 11,
            "verse": 44,
            "text": "(Ng'ebitonde bimaze okuzikirira) waalangirirwa nti owange ttaka mira amazzi naawe ggulu lekera awo okutonnyesa enkuba era amazzi gaakalira ensonga neekoma awo eryato neritereera ku lusozi oluyitibwa Juudi era newalangirirwa nti okwesamba okusaasira kwa Katonda kubeere ku bantu abeeyisa obubi"
        },
        {
            "chapter": 11,
            "verse": 45,
            "text": "Nuhu n'akoowoola Mukama omulabiriziwe naagamba nti Mukama omulabirizi wange mazima Mutabani wange y'omu ku bo mu maka gange era mazima endagaano yo ya mazima era ggwe osinga abalala bonna okugoba e nsonga"
        },
        {
            "chapter": 11,
            "verse": 46,
            "text": "(Katonda) naagamba nti owange Nuhu mazima yye si wa mu bantubo mazima yye yakola ekikolwa ekitali kirungi, n'olwekyo tonsaba ekyo kyotalinaako kumanya, mazima nze nkubuulirira oleme kubeera mu batategeera"
        },
        {
            "chapter": 11,
            "verse": 47,
            "text": "(Nuhu) naagamba nti nkusaba obukuumibwo nneme kuba nga nkusaba ekyo kye sirinaako kumanya era bwotonsonyiwe n'onsaasira nja kubeera mu bafaafaaganiddwa"
        },
        {
            "chapter": 11,
            "verse": 48,
            "text": "Newalangirirwa nti owange Nuhu kka (ove mu lyato), ebiva gye tuli, gibe mirembe na mikisa ku ggwe, ne ku bibiina bya bantu ebiri naawe ne ku bibiina bya bantu betujja okweyagaza mu nsi, oluvanyuma ebibonerezo ebiruma ennyo bibatuukeko okuva gye tuli"
        },
        {
            "chapter": 11,
            "verse": 49,
            "text": "Ebyo bye bimu ku bintu ebyekusifu tubikutumira ggwe (Muhammad) tobimanyangako ggwe wadde abantubo oluberyeberye lwa kino, n'olwekyo gumiikiriza, mazima enkomerero (e nnungi) y’abatya Katonda"
        },
        {
            "chapter": 11,
            "verse": 50,
            "text": "Era ab'ekika kya A’di twabatumira muganda waabwe Hudu naagamba nti abange abantu bange musinze Katonda, ngoggyeko yye tewali kirala kyonna kisinzibwa, temuli mmwe okugyako abagunja obugunja bye musinza"
        },
        {
            "chapter": 11,
            "verse": 51,
            "text": "Abange bantu bange, si basaba mpeera ku kino, empeera yange teri okugyako ku oyo eyantonda, abaffe temutegeera"
        },
        {
            "chapter": 11,
            "verse": 52,
            "text": "Era abange bantu bange, mwegayirire Mukama omulabirizi wa mmwe, oluvanyuma mwenenye mudde gyali, ajja kubasindikira okuva mu bire waggulu enkuba etonnya ngeddingana, era abongere amaanyi ku maanyi ga mmwe, era temukyukanga nemuva ku ekyo ne muba aboonoonyi"
        },
        {
            "chapter": 11,
            "verse": 53,
            "text": "Nebagamba nti owange ggwe Hudu totuleetedde bujulizi bweyolefu (ku ebyo byogamba) ate era naffe tetuyinza kuleka ba katonda baffe olw'okuba ogambye, era ffe tetugenda kukukkiriza"
        },
        {
            "chapter": 11,
            "verse": 54,
            "text": "(Okusinziira ku ebyo by'oyogera) tetulina kye tugamba okugyako nti abamu ku ba katonda baffe be bakuliko mu ngeri eyo embi. (Hudu) naagamba nti era mazima nze njuliza Katonda na mmwe mujulire nti ddala nze ndi wala n'ebyo bye mugatta ku Katonda"
        },
        {
            "chapter": 11,
            "verse": 55,
            "text": "Nemulekawo Katonda, kale munsalire enkwe mwenna ate temunnindiriza"
        },
        {
            "chapter": 11,
            "verse": 56,
            "text": "Mazima nze neekwasizza Mukama Katonda omulabirizi wange era Mukama omulabirizi wa mmwe, tewali kitambula ku nsi okugyako yye y'akutte akawompo kakyo, mazima Mukama omulabirizi wange ali ku kkubo ggolokofu"
        },
        {
            "chapter": 11,
            "verse": 57,
            "text": "Bwe munaava ku ekyo mazima nze mmaze okubatuusaako ekyo kye nnatumwa nakyo era Mukama omulabirizi wange mu kifo kya mmwe ajja kussaawo abantu abalala abatali mmwe, era temulina kabi kemugenda kumutuusaako. Mazima Mukama omulabirizi wange buli kyonna ekikolebwa akilondoola (tewali kimubuuka)"
        },
        {
            "chapter": 11,
            "verse": 58,
            "text": "Ekiragiro kya ffe bwe kyamala okujja ku lw'okusaasira kwa ffe, twawonya Hudu n'abo abakkiriza abaali naye ne tubawonya ebibonerezo ebizito"
        },
        {
            "chapter": 11,
            "verse": 59,
            "text": "Abantu abo ab'ekibiina kya A’di baawakanya ebigambo bya Mukama omulabirizi waabwe ne bajeemera ababakabe ne bagoberera ekigambo kya buli eyeekuza awalaaza empaka"
        },
        {
            "chapter": 11,
            "verse": 60,
            "text": "Mu nsi muno nebagoberezebwako ekikolimo, mu ngeri yeemu ne ku lunaku lw'enkomerero, abange mazima ab'ekika kya A’di baajeemera Mukama omulabirizi waabwe abange okubula okwewala ennyo kutuuke ku b'ekika kya A’di abantu ba Hudu"
        },
        {
            "chapter": 11,
            "verse": 61,
            "text": "Bo ab'ekika kya Thamud twabatumira Muganda waabwe Swaleh, naagamba nti abange bantu bange musinze Katonda temulinaayo kintu kyonna kigwanidde kusinzibwa okugyako yye, yye yeeyabatandikawo ng’abaggya mu nsi, ate naabakwasa obuyinza okugikulaakulanya, kale mumwegayirire, era mwenenye, mudde gyali mazima Mukama omulabirizi wange ali kumpi ayanukula (abamusaba)"
        },
        {
            "chapter": 11,
            "verse": 62,
            "text": "Nebagamba nti owange Swaleh, mazima obadde mu ffe, nga tukulinamu essuubi, nga kino tekinnabaawo. Otugaana okusinza ebyo bakadde baffe bye basinza era mazima ffe tulina okubuusabuusa okujjudde okutankana ku ekyo ky'otuyita okujja gye kiri"
        },
        {
            "chapter": 11,
            "verse": 63,
            "text": "Naagamba nti abange bantu bange, mukiraba nti singa mba ndi ku bunnyonnyofu obuva ewa Mukama omulabirizi wange, era nenfuna okusaasira okuva gyali, kale ani anantaasa ku Katonda bwe mmugyemera (singa nkolera ku bya mmwe), temulina kye munnyogera okugyako okufiirwa"
        },
        {
            "chapter": 11,
            "verse": 64,
            "text": "Abange bantu bange eno engamiya evudde wa Katonda nga kabonero gye muli (okukakasa obwa Nabbi bwange), n'olwekyo mugireke erye ebiri mu nsi ya Katonda, temugezaako ne mugituusaako akabi konna nekibaviirako okutuukibwako ebibonerezo ebya mangu"
        },
        {
            "chapter": 11,
            "verse": 65,
            "text": "(Nebamuwakanya era) nebagifumita olwo nno ye (Swaleh) kwe kubagamba, mweggalire mu mayumba gammwe okumala ennaku ssatu (zokka), eyo ndagaano etalimbisibwa"
        },
        {
            "chapter": 11,
            "verse": 66,
            "text": "Ekiragiro kya ffe bwe kyamala okujja, twawonya Swaleh n'abo abakkiriza abaali naye olw'okusaasira okuva gye tuli era netubawonya ne mu buswavu obw'olunaku olwo, anti mazima Mukama omulabiriziwo ye wa maanyi nantakubwa ku mukono"
        },
        {
            "chapter": 11,
            "verse": 67,
            "text": "Abo nno abeeyisa obubi ne batuukibwako olubwatuka (olw'amanyi) olwo nno nebakeesa nga mirambo egigangalamye mu mayumba gaabwe"
        },
        {
            "chapter": 11,
            "verse": 68,
            "text": "(Engeri gye baazikirizibwamu) baali nga abatawangalirangako mu go, abange mazima abantu b'ekika kya Thamud baawakanya Mukama omulabirizi omulezi waabwe, abange abantu ba Thamud babeere wala nnyo n'okusaasira kwa Katonda"
        },
        {
            "chapter": 11,
            "verse": 69,
            "text": "Mazima ababaka baffe (Ba Malayika) bajja eri Ibrahim n'amawulire ag'essanyu, nti (Yye ne Mukyalawe bajja kuzaala omwana Ishaka) ne bamugamba nti mirembe naye naabagamba (ng’abaddamu) nti mirembe, waayitawo akaseera katono naabaleetera ennyana enjokye"
        },
        {
            "chapter": 11,
            "verse": 70,
            "text": "(Ibrahim) bwe yalaba emikono gya bwe nga tegituuka ku nnyama naabekengera, (Ba Malayika) bo kwe kumugamba nti totutya, mazima ffe tuli ba Malayika tutumiddwa eri abantu ba Luutu (okubazikiriza)"
        },
        {
            "chapter": 11,
            "verse": 71,
            "text": "Nga mukyala wa Ibrahim (Sarah) ayimiridde (abawulira) naaseka (nga yeewuunya olw'ebyo bye yawulira) olwo nno ne tumuwa amawulire ag'essanyu ag'okuba nti ajja kuzaala Ishaka ate nga n’oluvanyuma lwa Ishaka wajja kuzaalibwayo Yakub (omuzzukulu)"
        },
        {
            "chapter": 11,
            "verse": 72,
            "text": "(Omukyala Sarah bwe yamala okufuna amawulire g’okuzaala Ishaka) naagamba (nga bwe yewuunya) nti: gano nga mawano nze (Sarah) ngenda kuzaala omwana nga ndi mukadde bwe nti nga n'ono baze kinvinvi, mazima kino kintu ekye wuunyisa nnyo"
        },
        {
            "chapter": 11,
            "verse": 73,
            "text": "(Ba Malayika) ne bagamba nti: butya bwe weewuunya ekiragiro kya Katonda! okusaasira kwa Katonda n'emikisagye bibeere ku mmwe abantu benju (ya Ibrahim). Mazima Katonda atenderezebwa nnyo wa kitiibwa nnyo"
        },
        {
            "chapter": 11,
            "verse": 74,
            "text": "Ensisi bwe yamala okuggwa ku Ibrahim, ng’amaze n'okufuna amawulire ag'essanyu, yagenda mu maaso nga atukaayanya (nga awolereza) abantu ba luutu"
        },
        {
            "chapter": 11,
            "verse": 75,
            "text": "Mazima Ibrahim yali wa kisa nnyo ate nga asaba nnyo Katondawe era nga amwenenyeza ku buli nsonga"
        },
        {
            "chapter": 11,
            "verse": 76,
            "text": "(Ba Malayika nebamugamba nti) owange Ibrahim ebyo biveeko mazima kimaze okutuuka ekiragiro kya Mukama omulabiriziwo era mazima bo bagenda kujjirwa ebibonerezo ebitali bya kuzzibwayo"
        },
        {
            "chapter": 11,
            "verse": 77,
            "text": "Ababaka baffe bwe bajja ewa Luutu, tebaamusanyusa naawulira bubi (olw'okuba yali tasobola kubakuuma) era naagamba nti luno lunaku luzibu"
        },
        {
            "chapter": 11,
            "verse": 78,
            "text": "Abantube nebajja gyali nga banguwa naye nga okusooka baali bakola ebibi (Luutu) naagamba nti abange bantu bange bawala bange baabo be balungi gye muli, mutye Katonda temunswaza eri abagenyi bange, abaffe mu mmwe temuli musajja mulungamu"
        },
        {
            "chapter": 11,
            "verse": 79,
            "text": "Nebagamba mazima okimanyi nti bawalabo tetubalinaako bwetaavu, era mazima ddala ggwe omanyi kye twagala"
        },
        {
            "chapter": 11,
            "verse": 80,
            "text": "(Luutu) naagamba nti (neegomba) singa mbadde nina amaanyi ku mmwe, oba empagi engumu gyensobola okwesigamako, (abantu abasobola okuntaasa)"
        },
        {
            "chapter": 11,
            "verse": 81,
            "text": "(Ba Malayika) nebagamba nti owange Luutu ffe tuli babaka ba Mukama omulabiriziwo (abo) tebajja kukutuukako, tambula n'abantubo mu kitundu ky'ekiro, era takyuka omu ku mmwe (naatunula emabega, genda n'abantubo) okugyako Mukyalawo, anti mazima kiri nti ajja kutuukwako ebinaatuuka ku bali. Mazima ekiseera ekibalagaanyisiddwa bwe budde bw'oku makya, obudde bw'oku makya tebuli kumpi"
        },
        {
            "chapter": 11,
            "verse": 82,
            "text": "(Ekitundu mwe baali babeera), ekiragiro kyaffe bwe kyajja, waggulu wa kyo wetwazza wansi era netukiwandagazaako amayinja amakole mu bbumba ejjokye nga gajjira kumukumu"
        },
        {
            "chapter": 11,
            "verse": 83,
            "text": "(Amayinja ago) nga malambe okuva ewa Mukama omulabiriziwo, ekibonerezo ng'ekyo tekiri wala ku buli abo bonna abeeyisa obubi"
        },
        {
            "chapter": 11,
            "verse": 84,
            "text": "Ate abe Madiyana twabatumira Muganda waabwe Swaibu naagamba nti abange bantu bange musinze Katonda temulinaawo kirala kyonna kye mulina kusinza ekitali yye, temukendeezanga ebipimo ne minzani, mazima nze mbalaba nga musigala muli bulungi (bwe muba temukendeezezza mu bipimo ne minzani). Era mazima nze mbatiiriddeko ebibonerezo by'olunaku olugenda okwetooloola buli kimu"
        },
        {
            "chapter": 11,
            "verse": 85,
            "text": "Era abange bantu bange mutuukirize ebipimo ne minzani mu bwesimbu temukumpanyanga abantu ebintu bya bwe, era temukolanga ebibi mu nsi nga mugenderera okwonoona"
        },
        {
            "chapter": 11,
            "verse": 86,
            "text": "Ebilekeddwa Katonda (nga oggyeko byayogedde wa ggulu ebitaliimu kukumpanya bantu) bye birungi gye muli bwe muba nga muli bakkiriza. Era nze siri kalondoozi ku mmwe"
        },
        {
            "chapter": 11,
            "verse": 87,
            "text": "Nebagamba nti owange Swaibu okusaalakwo kwe kukulagira okuba nga tuleka bakadde baffe bye basinza, oba tukkirizibwa okukola mu mmaali yaffe bye twagala, anti ggwe oli alumirwa ow'amagezi"
        },
        {
            "chapter": 11,
            "verse": 88,
            "text": "Naagamba nti abange bantu bange mulaba nti singa mbadde ku bulungamu obwava ewa Mukama omulabirizi wange, nampa ne Riziki ennungi ate nnyinza okubaleka (nessibagambako) ate era saagala kubaawukanako nenzira ku ebyo bye mbagaana sirina kyengenderera kyonna okugyako okulongoosa nga bwemba nsobodde, era okulungama kwange tekuli okugyako ewa Katonda yye gwenneekwasiza era gyali gyengenda okudda"
        },
        {
            "chapter": 11,
            "verse": 89,
            "text": "Era abange bantu bange okwawukana kwange na mmwe tekubatwaririza nemutuukwako ebyo ebyatuuka ku bantu ba Nuhu oba abantu ba Hudu oba abantu ba Swaleh era abantu ba Luutu tebali wala na mmwe"
        },
        {
            "chapter": 11,
            "verse": 90,
            "text": "Era musabe Mukama omulabirizi wa mmwe ekisonyiwo olwo nno mwenenye okudda gyali mazima Mukama omulabirizi wange musaasizi mwagazi nnyo (wa bitondebye)"
        },
        {
            "chapter": 11,
            "verse": 91,
            "text": "Nebagamba nti owange Swaibu bingi mu by'ogamba tetubitegeera ate era tukulaba ng'oli munafu muffe singa si kika kyo twandikukubye amayinja era ggwe tolina kitiibwa kyonna gye tuli"
        },
        {
            "chapter": 11,
            "verse": 92,
            "text": "Naagamba nti abange bantu bange ekika kyange kye ky'ekitiibwa gye muli okusinga Katonda ne mutuuka okumussa emabega wa mmwe nga mumukubye amabega mazima Mukama omulabirizi wange yeetoolodde byonna bye mukola"
        },
        {
            "chapter": 11,
            "verse": 93,
            "text": "Era abange bantu bange mukolere ku nkola ya mmwe nange kankole, ddala mujja kumanya ani, anajjirwa ebibonerezo ebimuswaza, era ani mulimba, naye era mulindirire mazima nze nindirira awamu na mmwe"
        },
        {
            "chapter": 11,
            "verse": 94,
            "text": "Ekiragiro kyaffe bwe kyamala okujja, ku lw'okusaasira kwaffe, twawonya Swaibu n'abo abakkiriza naye. Abo abeeyisa obubi nebatuukwako okubwatuka nebakeesa enkya nga mirambo egigangalamye mu mayumba ga bwe"
        },
        {
            "chapter": 11,
            "verse": 95,
            "text": "Nebaba nga abatagabeerangamu, abange abantu be Madiyana babeere wala nnyo n'okusaasira kwa Katonda nga abantu ba Thamud bwe beesamba okusaasira kwa Katonda"
        },
        {
            "chapter": 11,
            "verse": 96,
            "text": "Mazima twatuma Musa n'ebyamagero byaffe n'obujulizi obw'olwatu"
        },
        {
            "chapter": 11,
            "verse": 97,
            "text": "Agende ewa firawo n'eri abakungube, bo abakungu baagoberera ekigambo kya Firawo, naye nga ekigambo kya Firawo si kirungamu"
        },
        {
            "chapter": 11,
            "verse": 98,
            "text": "(Firawo) alikulembera abantube ku lunaku lw'enkomerero naabayingiza omuliro. Buyingiro bubi bwe baliyingira"
        },
        {
            "chapter": 11,
            "verse": 99,
            "text": "Ate nebagoberezebwa ekikolimo kuno ku nsi ne ku lunaku lw'enkomerero, ennyongeza mbi ne kye bongerako nakyo kibi"
        },
        {
            "chapter": 11,
            "verse": 100,
            "text": "Ebyo bye bimu ku bigambo ebikwata ku bitundu bye twazikiriza, tubikutegeeza ggwe (Muhammad), mu byo mulimu ebikyaliwo nga n'ebirala byasaanawo"
        },
        {
            "chapter": 11,
            "verse": 101,
            "text": "(Okubatuusaako ebyo) tetwabayisa bubi wabula beeyisa bokka obubi, ba Katonda baabwe abo be basaba ne bava ku Katonda omu tebaabagasa kintu kyonna, ekiragiro kya Mukama omulabiriziwo bwe kyajja, era tebaabongera okugyako okufaafaganirwa"
        },
        {
            "chapter": 11,
            "verse": 102,
            "text": "Bwe kutyo bwe kuba okukwata kwa Mukama omulabiriziwo. Bwakwata e bitundu nga biri mu mbeera ey'okweyisa obubi mazima okukwata kwe kuluma nnyo era kuyitirivu"
        },
        {
            "chapter": 11,
            "verse": 103,
            "text": "Mazima ekyo mulimu ekyokulabirako eri oyo atya ebibonerezo byo lunaku lw'enkomerero, olwo lwe lunaku ku lwalwo abantu bonna bagenda kukunganyizibwa era olwo olunaku abantu bonna baakulubaako"
        },
        {
            "chapter": 11,
            "verse": 104,
            "text": "Era tetululindiriza okugyako okutuuka ku kiseera kya lwo ekigere"
        },
        {
            "chapter": 11,
            "verse": 105,
            "text": "Olunaku bwe lulituuka teri muntu yenna agenda kwogera okugyako lwa kukkiriza kwa Katonda, nga mu bo mulibaamu abonoonefu n'abalongoofu"
        },
        {
            "chapter": 11,
            "verse": 106,
            "text": "Bo abo abaajeema baakuyingira muliro baliba balina mu gwo okusinda n'okukema"
        },
        {
            "chapter": 11,
            "verse": 107,
            "text": "Baakugubeeramu ebbanga eggulu (omusanvu) ne nsi bye birimala nga weebiri okugyako ekiseera Mukama omulabiriziwo kyaliba ayagadde mazima Mukama omulabiriziwo akola ekyo kyaba ayagadde"
        },
        {
            "chapter": 11,
            "verse": 108,
            "text": "Bo abo abaweebwa obulongoofu baakuyingira e jjana nga baakugibeeramu ebbanga eggulu omusanvu ne nsi bye birimala nga weebiri okugyako ebbanga Mukama omulabiriziwo lyaliba ayagadde nga okwo kuweebwa okutalibaako kutaataaganyizibwa"
        },
        {
            "chapter": 11,
            "verse": 109,
            "text": "Tobaamu kubuusabuusa mu ebyo bye basinza tebasinza okugyako nga ba Jjajaabwe bwe baasinzanga oluberyeberye,era mazima ffe tujja kubatuukiririza omugabo gwa bwe awatali kukendezaako"
        },
        {
            "chapter": 11,
            "verse": 110,
            "text": "Mazima twawa Musa ekitabo ne kyawukanwamu, singa si kigambo ekyava ewa Mukama omulabiriziwo ekyakulembera, eggoye lyandisaliddwawo (nebazikirira) era mazima bo bali mu kubuusabuusa era nga batankana (ku nsonga ya Kur’ani)"
        },
        {
            "chapter": 11,
            "verse": 111,
            "text": "Na mazima ddala bonna Mukama omulabiriziwo agenda kubasasula emirimu gya bwe mu bujjuvu, mazima yye amanyidde ddala bye bakola"
        },
        {
            "chapter": 11,
            "verse": 112,
            "text": "Kale beera mwesimbu nga bwolagiddwa, n'abo abeenenyezza naawe era temubeera ba kiwagi, anti mazima ye (Katonda) bye mukola abiraba"
        },
        {
            "chapter": 11,
            "verse": 113,
            "text": "Era temuggweranga ku abo abeeyisa obubi, omuliro negubakwata ate nga ojjeeko Katonda temulinaayo bayambi balala, era temugenda kutaasibwa"
        },
        {
            "chapter": 11,
            "verse": 114,
            "text": "Era yimirizaawo e sswala ku nsalosalo ebbiri ez'emisana (ku makya n'akawungezi) n'ekiseera ekisooka ku kiro mazima ebirungi bijjawo ebibi. Okwo nno kubuulirira eri abo abajjukira"
        },
        {
            "chapter": 11,
            "verse": 115,
            "text": "Era gumiikiriza, bulijjo Katonda tayinza butasasula mpeera ya bakozi ba bulungi"
        },
        {
            "chapter": 11,
            "verse": 116,
            "text": "Singa waaliyo mu mirembe egyabakulembera abantu abalina kye baasigazaawo (mu ddiini) nga bagaana obwonoonefu mu nsi, (tebaaliyo) okugyako batono nnyo mu abo be twawonya mu bo. Wabula bo abeeyisa obubi ne batwalibwa ebirungi bye baaweebwa mu nsi nebaba aboonoonyi"
        },
        {
            "chapter": 11,
            "verse": 117,
            "text": "Mukama omulabiriziwo tabangako wa kuzikiriza ebitundu mu bulyazaamaanyi nga ate abantu baabyo bakozi ba bulungi"
        },
        {
            "chapter": 11,
            "verse": 118,
            "text": "Singa Mukama omulabiriziwo yayagala, abantu bonna yandibafudde ekibiina kimu, naye tebagenda kuva ku kwawukana"
        },
        {
            "chapter": 11,
            "verse": 119,
            "text": "Okugyako oyo Mukama omulabiriziwo gwaba asaasidde. N'olwekyo kyeyava abatonda, era kyakakata ekigambo kya Mukama omulabiriziwo nti ngenda kujjuza omuliro Jahannama nga nzija mu majinni n'abantu okutwalira awamu"
        },
        {
            "chapter": 11,
            "verse": 120,
            "text": "Era tukutegeeza buli kimu ekikwata ku babaka, ekyo kyetunyweza nakyo omutima gwo, era mu kino ojjiddwa amazima n'okubuulirira, era nga kya kujjukiza eri abakkiriza"
        },
        {
            "chapter": 11,
            "verse": 121,
            "text": "Era gamba abo abakkiriza nti mukolere ku nkola ya mmwe naffe katukole"
        },
        {
            "chapter": 11,
            "verse": 122,
            "text": "Era mulindirire naffe tulindiridde"
        },
        {
            "chapter": 11,
            "verse": 123,
            "text": "Kandi kuri Allah ni iby'ibintu bitagaragara by'ijuru n'isi kandi kuri we azasubizwa icyo kibazo, byose, bityo rero musenge kandi umwishingikirize. Kandi Umwami wawe ntabwo azi ibyo ukora"
        },
        {
            "chapter": 12,
            "verse": 1,
            "text": "Alif Laam Raa, bino bigambo by'ekitabo ekyeyolefu"
        },
        {
            "chapter": 12,
            "verse": 2,
            "text": "Mazima ffe twakissa (ekitabo) nga kyakusoma nga kiri mu luwarabu mube nga mutegeera"
        },
        {
            "chapter": 12,
            "verse": 3,
            "text": "Ffe tukutegeeza ebyafaayo ebisinga obulungi nga tukozesa obubaka bwe twakussaako (nga nabwo) ye Kur’ani eno, newaakubadde nga mu kusooka wali mu batamanyi"
        },
        {
            "chapter": 12,
            "verse": 4,
            "text": "Jjukira Yusuf bwe yagamba Kitaawe nti: owange Taata mazima nze nnaloose emmunyeenye kumi n'emu, n'omwezi, n'enjuba nabirabye nga binvunnamidde"
        },
        {
            "chapter": 12,
            "verse": 5,
            "text": "(Kitaawe Yakubu) naagamba nti owange Katabani kange, ekirooto kyo tokinyumiza bagandabo nebakukolera enkwe mazima, bulijjo Sitane ku muntu mulabe ow'olwatu"
        },
        {
            "chapter": 12,
            "verse": 6,
            "text": "Mu ngeri y'emu Mukama omulabiriziwo agenda ku kulonda era akuyigirize okuvvuunula endooto era ajjulize abantu ba Yakub ekyengera kye, nga mu kusooka bwe yakijjulizza bakadde bo bombi Ibrahim ne Ishaka. Mazima Mukama omulabiriziwo mumanyi nnyo era mugobansonga"
        },
        {
            "chapter": 12,
            "verse": 7,
            "text": "Mazima (mu kyafaayo kya) Yusuf ne bagandabe mulimu obujulizi eri ababuuza"
        },
        {
            "chapter": 12,
            "verse": 8,
            "text": "Jukira (baganda ba Yusuf) bwe baagamba nti kirabika Yusuf ne Mugandawe (bwe bazaalibwa mu nnyabwe) be baganzi ewa Kitaffe okusinga ffe ate nga tuli bangi, mazima Kitaffe ali mu bubuze obuyitirivu"
        },
        {
            "chapter": 12,
            "verse": 9,
            "text": "(Omu n'aleeta ekiteeso nti) Yusuf mumutte oba mumukasuke mu nsi (etamanyiddwa) olwo mwekomye okwagalwa Kitammwe, era oluvanyuma lw'ekyo musobola okubeera abantu abalongoofu"
        },
        {
            "chapter": 12,
            "verse": 10,
            "text": "Omwogezi omulala mu bo naagamba nti temutta Yusuf wabula mumusuule wansi mu luzzi abamu ku batambuze bajja kumulonda, bwe muba nga muteekwa buteekwa okubaako kye mukola"
        },
        {
            "chapter": 12,
            "verse": 11,
            "text": "(Ebyo nga biwedde) baagamba nti owange Kitaffe lwaki totwesiga ku Yusuf ate nga naffe tumufaako"
        },
        {
            "chapter": 12,
            "verse": 12,
            "text": "Mutuwe tugende naye enkya, asanyuke, era azannye era mazima ffe tujja kumukuuma"
        },
        {
            "chapter": 12,
            "verse": 13,
            "text": "(Yakub) naagamba nti mazima nze kimpisa bubi okuba nga mumutwala, era ntya omusege okumulya nga mmwe mumulagajjalidde"
        },
        {
            "chapter": 12,
            "verse": 14,
            "text": "Ne bagamba nti singa omusege gumala ne gumulya nga ate tuli bangi mazima ffe olwo tubeera tufaafaaganiddwa"
        },
        {
            "chapter": 12,
            "verse": 15,
            "text": "Bwe baagenda naye era nebassa kimu okumuteeka mu kinnya wansi mu luzzi, netumutumira nti mazima ddala ogenda okubategeeza ekigambo kya bwe kino nga bo tebakyakifaako"
        },
        {
            "chapter": 12,
            "verse": 16,
            "text": "Olwo nebadda ewa Kitaabwe olw'eggulo nga bakaaba (naye nga kwali kwekaabya)"
        },
        {
            "chapter": 12,
            "verse": 17,
            "text": "Nebagamba nti owange Kitaffe mazima ffe twagenze netusindana mu kudduka netuleka Yusuf awabadde ebintu byaffe omusege negumulya, tojja kutukkiriza newaakubadde nga twogera mazima"
        },
        {
            "chapter": 12,
            "verse": 18,
            "text": "Nebajja nga batadde ku kyambalo kye omusaayi ogw'obulimba (Yakub naagamba nti) wabula emyoyo gya mmwe gyatetenkanyizza negilungiya ekintu kino gye muli. Obugumiikiriza bulungi era Katonda ye Muyambi ku ebyo bye mwogera"
        },
        {
            "chapter": 12,
            "verse": 19,
            "text": "Abatambuze nebajja ne batuma abakimira amazzi nassa endobo ye olwajigyayo (wansi mu luzzi bwati naalaba omulenzi), naagamba nti “Neesiimye neefunidde omulenzi” ne bamukukusa nga bamufudde kya maguzi. Katonda mumanyi nnyo ku ebyo bye baali bakola"
        },
        {
            "chapter": 12,
            "verse": 20,
            "text": "Nebamutunda omuwendo omutono, Dirihamu mbale bubazi, anti baali tebamwetaaga"
        },
        {
            "chapter": 12,
            "verse": 21,
            "text": "Oyo eyamugula ow'emisiri naagamba mukyalawe nti mulabirire, muyise bulungi sinakindi ayinza okutugasa (mu maaso eyo) oba tumufuule omwana (Katonda kwe kugamba nti) bwe tutyo bwe twasobozesa Yusuf (A.S) okubeera mu nsi era tube nga tumuyigiriza okuvvuunula endooto. Era bulijjo Katonda ekigambokye kiwangula, wabula mazima abantu abasinga obungi tebamanyi"
        },
        {
            "chapter": 12,
            "verse": 22,
            "text": "Bwe yasajjakula twamuwa okusengeka ensonga n'okumanya, era bwe tutyo bwe tusasula abakozi b’obulungi"
        },
        {
            "chapter": 12,
            "verse": 23,
            "text": "(Ekyo nga kiwedde) ate muka nnyinimu oyo mu nju mweyasulanga naamwegwanyiza naggala enzigi, naamugamba nti “nzuno nkwewadde”. (Yusuf) naagamba nti: “nsaba obukuumi bwa Katonda”, ekituufu kiri nti Mukama wange (balo) ampisizza bulungi (siyinza kukikola) mazima anti abeeyisa obubi tebagenda kwesiima"
        },
        {
            "chapter": 12,
            "verse": 24,
            "text": "Mazima (omukyala) yamwegomba ne (Yusuf) namwegomba (omukyala), naye singa (Yusuf) teyalaba kabonero ka Mukama omulabiriziwe (yandigudde mu nsobi) twakola bwe tutyo tube nga tumuwugulako obwonoonefu n'obuwemu, anti mazima ye wa mu baddu baffe abasengejje"
        },
        {
            "chapter": 12,
            "verse": 25,
            "text": "Nebagobagana nga badda ku mulyango, (mu mbeera eyo) omukyala naayuza ekyambalo (kya Yusuf) emabega, nebasanga bba (w'omukyala) ku mulyango, omukyala naagamba nti kibonerezo ki ekisaanira okuweebwa omuntu ayagala okukola ku mukyalawo ekivve,okugyako okuba nga asibwa oba okumussaako e kibonerezo ekiruma"
        },
        {
            "chapter": 12,
            "verse": 26,
            "text": "(Yusuf) naagamba nti ye yanneegwanyizza, omu ku bantu bo mu nyumba y'omukyala naawa obujulizi nti ekyambalokye (Yusuf) bwe kiba kiyuziddwa mu maaso gaakyo, omukyala yaanaaba ayogedde amazima ate yye (Yusuf (naaba ow'omu balimba)"
        },
        {
            "chapter": 12,
            "verse": 27,
            "text": "Naye ekyambalokye (Yusuf) bwe kinaaba nga kiyuziddwa mabega (omukyala) anaaba alimbye, olwo nno ye naabeera mu ba mazima"
        },
        {
            "chapter": 12,
            "verse": 28,
            "text": "(Olwo bba w'omukyala) bwe yamala okulaba ekyambalokye nga kiyuziddwa mabega kwe kugamba nti “ezo nkwe zammwe (mwe abakyala) anti mazima bulijjo enkwe za mmwe za kabi nnyo"
        },
        {
            "chapter": 12,
            "verse": 29,
            "text": "Gwe (Yusuf) bino biveeko (tobinyega) ate ggwe weetonde olw'ekibikyo, mazima ddala ggwe obadde mu basobya"
        },
        {
            "chapter": 12,
            "verse": 30,
            "text": "Abakyala bo mu kibuga nebagamba nti Muka omukulu yeegwanyizza omuweerezaawe! mazima okwagala kumumazeemu, mazima ffe ye tumulaba nga ali mu bubuze obweyolefu"
        },
        {
            "chapter": 12,
            "verse": 31,
            "text": "Omukyala bwe yawulira e bigambo abakyala bye basaasaanya, yabatumira naabategekera ekifo aw'okutuula buli omu naamuwa akambe naagamba nti: (Yusuf) fuluma ogende gye bali, bwe baamulaba ne bamutendereza ne beesala engalo, era nebagamba nti: ono ssi muntu ono tali okugyako Malayika ow'ekitiibwa"
        },
        {
            "chapter": 12,
            "verse": 32,
            "text": "Omukyala naagamba nti oyo nno yooyo gwe mubadde munnenyeza. Yye, kituufu namwegwanyizza naagaana, wabula bwataakole ekyo kye mmulagira aggya kusibirwa ddala era abeere mu banyomebwa"
        },
        {
            "chapter": 12,
            "verse": 33,
            "text": "(Yusuf) naagamba nti: Ayi Mukama omulabirizi wange ekkomera lyenjagala okusinga ekyo kye bampitira, bwotamponye nkwe zaabwe nja kugwa mu mitego gya bwe, era mbe mu batategeera"
        },
        {
            "chapter": 12,
            "verse": 34,
            "text": "Awo nno Mukama omulabiriziwe naamwanukula naamuwugulako enkwe zaabwe anti mazima yye awulira nnyo mumanyi nnyo"
        },
        {
            "chapter": 12,
            "verse": 35,
            "text": "(Bwe baamala okutunula mu bujulizi) kyabalabikira nga balina kumusiba okumala ekiseera"
        },
        {
            "chapter": 12,
            "verse": 36,
            "text": "Abavubuka babiri, baayingira naye ekkomera, (nga bali mu kkomera buli omu yalaba endooto) omu ku bo naagamba nti mazima nze naloose nga nsogola omubisi, omulala naagamba nti naloose nga neetisse ku mutwe gwange omugaati ng'ebinyonyi bigulyako, tubuulire bivvuunulwa bitya? Mazima ffe tukulaba nga oli mu balongoosa"
        },
        {
            "chapter": 12,
            "verse": 37,
            "text": "(Yusuf) naabagamba nti emmere gye muweebwa tejja kubatuukako okugyako nga mmaze okubavvuunulira (buli omu ekirootokye) nga tennaba kubatuukako, ekyo nno mmwe kye kimu ku bintu Mukama omulabirizi wange bye yanjigiriza, anti mazima nze nayawukana n'ekibiina ky'abantu abatakkiriza Katonda, nga era bo bawakanya olunaku lw'enkomerero"
        },
        {
            "chapter": 12,
            "verse": 38,
            "text": "Era nengoberera eddiini ya bakadde bange Ibrahim ne Ishaka ne Yakub, teki kusaanirangako kugatta ku Katonda kintu kyonna. Byonna ebyo bye bimu ku birungi bya Katonda bye yatugabira era bye yagabira abantu abalala. Naye abantu abasinga obungi tebeebaza"
        },
        {
            "chapter": 12,
            "verse": 39,
            "text": "(Yusuf naabagamba nti) abange mmwe abasibe ababiri, ba katonda ab'enjawulo be balungi okusinga Katonda omu nantalemwa"
        },
        {
            "chapter": 12,
            "verse": 40,
            "text": "Bye musinza ne muleka Katonda, tebirina kye biri okugyako okuba amannya obunnya ge mwatuuma mmwe ne bakadde ba mmwe. Katonda tabissangako bujulizi bwonna, ate nga okusalawo kwonna tekuli okugyako mu mikono gya Katonda (ate nga) yalagira mube nga temusinza okugyako ye yekka eyo nno y'eddiini ennambulukufu, wabula abantu abasinga obungi tebamanyi"
        },
        {
            "chapter": 12,
            "verse": 41,
            "text": "Abange mmwe abasibe ababiri, yye, omu ku mmwe ajja kubeera mu senero ewa Mukama we, ate yye, omulala ajja kukomererwa ku musaalaba, ebinyonyi bimulye ku mutwe, ekigambo kiwedde ekyo kye mubadde mubuuza"
        },
        {
            "chapter": 12,
            "verse": 42,
            "text": "(Yusuf) naagamba oyo gwe yalinamu essuubi ly'okuwona ku bombi nti: onjogererayo nga otuuse ewa Mukama wo (kabaka), wabula Sitane neemwerabiza okumwogererayo ewa Mukamaawe, olwo nno naatuula mu kkomera emyaka egiwera"
        },
        {
            "chapter": 12,
            "verse": 43,
            "text": "(Lumu) Kabaka naagamba nti mazima nze naloose nga ndaba ente musanvu engevvu nga ziriibwa emigogge gye nte musanvu, era nendoota ebirimba musanvu ebyakiragala n'ebikoola musanvu ngabikaze, abange mmwe abakungu munnyinnyonnyole endooto yange bwe muba nga mumanyi okuvvuunula amakulu g'ebirooto"
        },
        {
            "chapter": 12,
            "verse": 44,
            "text": "Nebagamba nti: okwo kulogojjana kwa birooto ate ekirala tetumanyi kuvvuunula birooto"
        },
        {
            "chapter": 12,
            "verse": 45,
            "text": "Omu ku basibe ababiri eyawona (e kkomera) naagamba era nga yajjukira wamaze kuyitawo kaseera nti nze njakubabuulira amakulu g'ekirooto ekyo, kale muntume"
        },
        {
            "chapter": 12,
            "verse": 46,
            "text": "(Bwe yatuuka mu kkomera) naagamba nti Yusuf owange ggwe omwogera mazima tubuulire amakulu g'ekirooto nga ente musanvu engevvu nga ziriibwa emigogge gy'ente musanvu, ebirimba musanvu ebyakiragala n'ebirala musanvu bikalu, olwo nno nzire eri abantu mbabuulire babe nga bamanya"
        },
        {
            "chapter": 12,
            "verse": 47,
            "text": "Yusuf naagamba nti mujja kulimira emyaka musanvu egiddiringanye, bye munaakungula mubireke mu birimba byabyo okugyako bitono ebyo bye munaalya"
        },
        {
            "chapter": 12,
            "verse": 48,
            "text": "Oluvanyuma lw'ekyo, wajja kujja emyaka musanvu egy'obuzibu egiggya okumalawo byonna bye mwagiterekera okugyako ebitono ennyo bye mulisalawo bisigalewo (nga nsigo)"
        },
        {
            "chapter": 12,
            "verse": 49,
            "text": "Oluvanyuma lw'ebyo wagenda kujjawo omwaka abantu mwebalinywesebwa era mu mwaka ogwo balisobola okusogola ku mubisi"
        },
        {
            "chapter": 12,
            "verse": 50,
            "text": "Kabaka naagamba nti: mumundeetere, gwebaatuma bwe yamala okumutuukako (Yusuf) naagamba nti ddayo ewa Mukamaawo omubuuze ebikwata ku bakyala abo abeesala engalo, mazima Mukama omulabirizi wange amanyidde ddala ebikwata ku nkwe zaabwe"
        },
        {
            "chapter": 12,
            "verse": 51,
            "text": "(Kabaka) yagamba (abakyala abo nti) kiki ekyabatuusa kukwegwanyiza Yusuf, nebagamba nti amazima ga Katonda tetumumanyangako kibi kyonna, muka omukulu naagamba nti kaakati amazima geeyolese nze namwegwanyiza era mazima yye wa mu bantu aboogera amazima"
        },
        {
            "chapter": 12,
            "verse": 52,
            "text": "(Yusuf naagamba nti ekyo kyali bwekiti Kabaka) asobole okumanya nti nze sigezangako kumukumpanya nga taliiwo, bulijjo Katonda talungamya nkwe za bakumpanya"
        },
        {
            "chapter": 12,
            "verse": 53,
            "text": "Era sseetukuza mazima omwoyo (gw'omuntu) gulagira nnyo okwonoona, okugyako oyo Mukama omulabirizi wange gwaba asaasidde anti mazima Mukama omulabirizi wange musonyiyi musaasizi"
        },
        {
            "chapter": 12,
            "verse": 54,
            "text": "Kabaka naagamba nti mumundeetere, mwekomye, bwe yamala okwogera naye (Kabaka) naagamba nti mazima ggwe okuva olwa leero oweereddwa obuvunaanyizibwa era oli mwesigwa"
        },
        {
            "chapter": 12,
            "verse": 55,
            "text": "(Yusuf) naagamba nti (bwe kiba bwe kityo) mpa obuyinza ku mawanika g’omunsi (eno Misiri) mazima nze nsobola obuwanika era omumanyi ennyo"
        },
        {
            "chapter": 12,
            "verse": 56,
            "text": "Bwe tutyo nno twawa Yusuf obuvunaanyizibwa mu nsi (Misiri) nga adda eno n'eri mu yo nga bwayagala. Tussa okusaasira kwa ffe ku oyo gwe tuba twagadde era tetuyinza butasasula bakozi ba bulungi"
        },
        {
            "chapter": 12,
            "verse": 57,
            "text": "Empeera y'enkomerero y'esinga obulungi eri abo abakkiriza ne baba nga batya Katonda"
        },
        {
            "chapter": 12,
            "verse": 58,
            "text": "Awo nno baganda ba Yusuf bajja ne bayingira we yali era n'abamanya nga ate bo tebamutegeera"
        },
        {
            "chapter": 12,
            "verse": 59,
            "text": "Bwe yamala okubategekera bye banaatwala, naagamba nti lwe mulidda mundeeteranga muganda wa mmwe mu Kitammwe temulaba nti mazima nze ntuukiriza ebipimo era nze nsinga okuyisa obulungi abagenyi"
        },
        {
            "chapter": 12,
            "verse": 60,
            "text": "Bwe mutalimundeetera temugenda kupimirwa mmere okuva gyendi era temunsembereranga"
        },
        {
            "chapter": 12,
            "verse": 61,
            "text": "Nebagamba nti tujja kusaba Kitaawe amutuwe era mazima ddala ffe tugenda kukikola"
        },
        {
            "chapter": 12,
            "verse": 62,
            "text": "(Yusuf) naagamba abavubuka be nti musse sente zaabwe mu migugu gya bwe banaakimanyira eyo nga batuuse kibenga kibasikiriza okudda"
        },
        {
            "chapter": 12,
            "verse": 63,
            "text": "Bwe baddayo ewa Kitaabwe, baagamba nti owange Kitaffe tugaaniddwa okupimirwa (emmere omulundi omulala bwe tutagenda ne Beniyamini) kale tukkirize tugende ne Muganda waffe tube nga tupimirwa era mazima ddala ffe tugenda kumukuuma"
        },
        {
            "chapter": 12,
            "verse": 64,
            "text": "Yakub naagamba nti abaffe munsuubira okubeesiga ku ye, okugyako nga bwennabeesiga ku mugandawe oluberyeberye (nemutatuukiriza), Katonda ye mukuumi asinga era yye, ye musaasizi asinga abasaasizi bonna"
        },
        {
            "chapter": 12,
            "verse": 65,
            "text": "Bwe baasumulula emigugu gya bwe (nga batuuse ewaabwe) ne bagwa ku sente zaabwe nga zibaddiziddwa ne bagamba nti owange Taata ate kiki ekirala kye twagala, sente zaffe ziizino zituddiziddwa, kye tulina okukola kuleetera bantu baffe mmere, era Muganda waffe tujja kumukuuma, olwo nno tuddeyo tweyongere ekipimo eky'etikkibwa engamiya, era ekyo ekipimo kyangu nnyo okufuna"
        },
        {
            "chapter": 12,
            "verse": 66,
            "text": "Yakub naagamba nti sijja kumubawa kugenda naye okutuusa nga mumpadde obweyamo eri Katonda nti mazima ddala mujja kumunkomezaawo, okugyako nga mwetooloddwa (ne mutasobola kumutaasa). Bwe baamala okumuwa obweyamo bwa bwe naagamba nti Katonda ye mweyimirize ku byonna bye twogera"
        },
        {
            "chapter": 12,
            "verse": 67,
            "text": "Era naagamba nti abange baana bange (bwe mutuukayo) temuyingirira mu mulyango gumu, wabula muyingirire mu milyango gya njawulo, (ngambye ntyo) wabula sisobola kubamalira kintu kyonna ewa Katonda anti okulamula kwonna tekulina gye kuli okugyako ewa Katonda, ye yekka gwe nneesize, anti abeesiga bonna ye yekka gwe bateekwa okwesiga"
        },
        {
            "chapter": 12,
            "verse": 68,
            "text": "Bwe baayingira nga Kitaabwe bwe yabalagira ekitaali kya kubagasa kintu kyonna ewa Katonda okugyako okutuukiriza ekyetaago ekyali mu mutima gwa Yakub, era mazima yye yamanyira ddala bye twamuyigiriza naye ddala abantu abasinga obungi tebamanyi"
        },
        {
            "chapter": 12,
            "verse": 69,
            "text": "Bwe baayingira awaali Yusuf yasembeza gyali Mugandawe naagamba nti: mazima ddala nze Mugandawo (eyabula) kale nno tonakuwala olw'ebyo bye baakolanga"
        },
        {
            "chapter": 12,
            "verse": 70,
            "text": "Bwe yamala okubategekera bye batwala yassa ekisena mu mugugu gwa Muganda we, olwo nno omulangirizi naalangirira nti, abange mmwe abatambuze abagenda mazima ddala mmwe muli babbi"
        },
        {
            "chapter": 12,
            "verse": 71,
            "text": "Nebagamba nga boolekedde bali (ababagamba eby'obubbi) kiki ekibabuzeeko"
        },
        {
            "chapter": 12,
            "verse": 72,
            "text": "Nebagamba nti ekisena kya Kabaka tetukiraba era oyo yenna anaakireeta ajja kuweebwa empeera ey'etikkibwa e ngamiya, era ekyo nze nkyeyimiridde"
        },
        {
            "chapter": 12,
            "verse": 73,
            "text": "Nebagamba nti tulayira Katonda mazima mukimanyi tetwajja kwonoona mu nsi, (eno) era tetubangako babbi"
        },
        {
            "chapter": 12,
            "verse": 74,
            "text": "Nebabagamba nti kibonerezo ki (ekimugwanira) bwe munaaba abalimba"
        },
        {
            "chapter": 12,
            "verse": 75,
            "text": "Nebagamba nti ekibonerezokye, oyo yenna ekisena kya Kabaka gwe kinaasangibwa mu mugugugwe ye y'anaafuuka omutango gwa kyo, (ewaffe) bwe tutyo bwe tubonereza abeeyisa obubi"
        },
        {
            "chapter": 12,
            "verse": 76,
            "text": "(Yusuf naayaza) nga atandikira ku migugu gya bwe nga tannatuuka ku mugugu gwa Mugandawe olwo naakijja mu mugugu gwa mugandawe, bwe tutyo bwe twayamba Yusuf naasalira bagandabe amagezi (anti) yali tayinza kusigaza mugandawe okusinziira ku nkola ya Kabaka (we Misiri) singa Katonda teyayagala, tusitula amadaala g'abo betuba twagadde era waggulu wa buli mumanyi waliyo omumanyi (asingako)"
        },
        {
            "chapter": 12,
            "verse": 77,
            "text": "Nebagamba nti (Biniyamini) bwaba abbye Mugandawe yabba dda, Yusuf naakyesigaliza mu mutimagwe naatabaatulira, naagamba mmwe babi okusinga, era Katonda y'asinga okumanya ebyo bye mwogera"
        },
        {
            "chapter": 12,
            "verse": 78,
            "text": "(Nebagamba nti owange ggwe Kamalabyonna mazima Biniyamini) aliko Kitaawe Musajja mukulu mukadde, kale mu kifo kye sigaza omu ku ffe, mazima tukutwala okuba nga oli mu bakozi b'obulungi"
        },
        {
            "chapter": 12,
            "verse": 79,
            "text": "(Yusuf) naagamba nti Katonda akisse wala okuba nga tukwata atali oyo gwe tukutte n'ebintu byaffe bwe kiba kityo olwo nno tuba balyazaamaanyi"
        },
        {
            "chapter": 12,
            "verse": 80,
            "text": "Bwe baamala okuba nga tebakyamulinamu ssuubi nebadda ebbali (begeyeemu), Mukulu waabwe naagamba nti temukimanyi nti Kitammwe yabaggyeko obweyamo eri Katonda ate nga oluberyeberye mulina engeri gye mutaayisaamu Yusuf bulungi, n'olwekyo sigenda kuva mu nsi eno okugyako nga Kitange anzikirizza oba Katonda nansalirawo. Era yye yaasinga abasalawo bonna"
        },
        {
            "chapter": 12,
            "verse": 81,
            "text": "Muddeeyo eri Kitammwe mumugambe nti: owange Kitaffe mazima Mutabaniwo yabba tetuwa bujulizi okugyako ku ekyo kye tumanyi, era tetubangako ba kalondoozi ku ebyo ebyekusifu"
        },
        {
            "chapter": 12,
            "verse": 82,
            "text": "Buuza abantu bo mu kitundu gye twali, obuuze n'ekibinja ky'abantu kye twaddiramu era mazima ddala ffe tuli b'amazima"
        },
        {
            "chapter": 12,
            "verse": 83,
            "text": "(Yakub) naagamba nti wabula emyoyo gya mmwe gyabayiiyirizza ekintu. okugumiikiriza kulungi, nina essuubi nti bonna Katonda agenda kubandeetera bonna. Mazima ddala y'amanyi ennyo era mugoba nsonga"
        },
        {
            "chapter": 12,
            "verse": 84,
            "text": "Awo nno naabaviira era naagamba nti: ndabye n'omwana wange Yusuf, amaasoge negatukula olw'obunakuwavu, era nga yye munyiikaavu"
        },
        {
            "chapter": 12,
            "verse": 85,
            "text": "Nebagamba nti amazima ga Katonda era okyajjukira Yusuf okutuusa lwokonzibye n'otuuka okubeera mu bagenda okufa"
        },
        {
            "chapter": 12,
            "verse": 86,
            "text": "Naagamba nti mazima ebizibu byange ne nnaku yange mbiroopera Katonda era mmanyi okuva eri Katonda bye mutamanyi"
        },
        {
            "chapter": 12,
            "verse": 87,
            "text": "Abange baana bange mugende mugezeeko okunoonya ebifa ku Yusuf ne Mugandawe, temugwangamu ssuubi ku kusaasira kwa Katonda mazima tewali akutuka ssuubi na kususaasira kwa Katonda okugyako abantu abakaafiiri"
        },
        {
            "chapter": 12,
            "verse": 88,
            "text": "Bwe baayingira awaali Yusuf ne bagamba nti owange kamala byonna ekyeya kituli bubi ffe n'abantu baffe, ate bye twagala okuwaanyisaamu emmere bye tuleese ssi birungi, wabula ggwe tujjulize byotupimira era otusaddaakire (okkirize tugendere awo) mazima Katonda asasula abasaddaaka"
        },
        {
            "chapter": 12,
            "verse": 89,
            "text": "(Yusuf) naagamba nti: mumanyi ekyo kye mwakola Yusuf ne Mugandawe nga temumanyi (bigenda kuddirira)"
        },
        {
            "chapter": 12,
            "verse": 90,
            "text": "Nebagamba nti mazima ddala ggwe Yusuf, naagamba nti nze Yusuf era ono Muganda wange, Katonda yatugonnomolako ebyengera era anti mazima omuntu atya Katonda era naagumiikiriza mazima Katonda tayinza butasasula bakozi ba bulungi"
        },
        {
            "chapter": 12,
            "verse": 91,
            "text": "Nebagamba nti tulayira Katonda nti mazima Katonda yakuwa enkizo ku ffe, era mazima mu byonna bye twakola twali basobya"
        },
        {
            "chapter": 12,
            "verse": 92,
            "text": "Naagamba nti olwa leero si lunaku lwa kubanenya, nsaba Katonda abasonyiwe era yye ye musaasizi asinga abasaazizi bonna"
        },
        {
            "chapter": 12,
            "verse": 93,
            "text": "Mutwale ekyambalo kyange kino mukisuule ku maaso ga Kitange ajja kuddamu alabe era mundeetere abantu ba mmwe bonna"
        },
        {
            "chapter": 12,
            "verse": 94,
            "text": "Ekibinja (kyabwe) bwe kyamala okuva (Emisiri) Kitaabwe naagamba nti mpulira akawoowo ka Yusuf singa si kutya nti munamputtawaza"
        },
        {
            "chapter": 12,
            "verse": 95,
            "text": "Nebagamba nti tulayira Katonda mazima ggwe oli mu bubuzeebwo obw'edda"
        },
        {
            "chapter": 12,
            "verse": 96,
            "text": "Eyaleeta amawulire ag'esssanyu bwe yatuuka, (ekyambalo) yakissa ku kyenyikye (ekya Yakub) awo wennyini naddamu okulaba. (Yakub) naagamba nti saabagamba nti mmanyi okuva ewa Katonda ebyo bye mutamanyi"
        },
        {
            "chapter": 12,
            "verse": 97,
            "text": "Nebagamba nti owange Kitaffe tusabire Katonda atusonyiwe ebyonoono byaffe mazima twali basobya"
        },
        {
            "chapter": 12,
            "verse": 98,
            "text": "Naagamba nti nja kubasabira Mukama omulabirizi wange abasonyiwe, mazima yye ye musonyiyi omusaasizi ennyo"
        },
        {
            "chapter": 12,
            "verse": 99,
            "text": "Bwe baayingira awaali Yusuf yasembeza bakaddebe gyali era naagamba nti muyingire Misiri mubeere mirembe Katonda bwanaaba ayagadde"
        },
        {
            "chapter": 12,
            "verse": 100,
            "text": "Era yasitula bakaddebe naabatuuza ku Ntebeye (Ey'obukulubwe) bonna ne bakutama ne bamuvunnamira era naagamba nti owange Kitange, gano ge makulu g’ekirooto kyange kye nnaloota edda, mazima Katonda wange akituukirizza, era mazima yankolera obulungi bwe yanzija mu kkomera ate na mmwe naabaleeta okubajja mu kyalo oluvanyuma lwa Sitane okuba nti yatabula wakati wange ne baganda bange. Mazima Mukama omulabirizi wange alumirwa oyo gwaba ayagadde anti mazima yye mumanyi nnyo mugoba nsonga"
        },
        {
            "chapter": 12,
            "verse": 101,
            "text": "Ayi Mukama omulabirizi wange mazima ompadde kyompadde mu bufuzi era nommanyisa okuvvuunula endooto, (ggwe) omutonzi w'eggulu omusanvu ne nsi, ggwe mukuumi wange ku nsi ne ku nkomerero. Nzita nga ndi musiraamu onteeke mu bakozi b'obulungi"
        },
        {
            "chapter": 12,
            "verse": 102,
            "text": "Ebyo nno bye bimu ku bigambo ebyekusifu bye tukutumira (ggwe Muhammad) era tewali nabo bwe bassa ekimu nga bakola olukwe"
        },
        {
            "chapter": 12,
            "verse": 103,
            "text": "Abantu abasinga obungi ne bwolulunkana otya tebayinza kubeera bakkiriza"
        },
        {
            "chapter": 12,
            "verse": 104,
            "text": "Sso ate tobasaba mpeera (ku kyobalungamya) tekiri (kyokola) okugyako okujjukiza eri ebitonde"
        },
        {
            "chapter": 12,
            "verse": 105,
            "text": "Obubonero bumeka mu ggulu omusanvu n'ensi bwe bayitako nga bbo tebabufaako"
        },
        {
            "chapter": 12,
            "verse": 106,
            "text": "Abasinga obungi mu bo tebakkiriza Katonda okugyako nga era bamugattako ebintu ebirala"
        },
        {
            "chapter": 12,
            "verse": 107,
            "text": "Abaffe baafuna obukakafu okuba nti tebayinza kujjirwa kibonerezo ky'amaanyi okuva ewa Katonda oba olunaku lw'enkomerero nerubatuukako kibwatukira nga nabo tebategedde"
        },
        {
            "chapter": 12,
            "verse": 108,
            "text": "Gamba nti: lino ly'ekkubo lyange nkowoola abantu okujja eri Katonda, nze n'abangoberera tukola ekyo nga tusinziira ku kulungamizibwa, era Mukama Katonda yasukkuluma, era nze siyinza kubeera mu bamugattako kintu kirala"
        },
        {
            "chapter": 12,
            "verse": 109,
            "text": "Tetwatumako oluberyeberye lwo okugyako basajja nga tubawa obubaka nga bantu ba mu bitundu ebyo (bye baatumwamu) abafffe tebatambula mu nsi ne balaba, yali etya enkomerero y'abo abaabasooka, e nyumba y'enkomerero y'esinga obulungi eri abo abatya Katonda, abaffe temutegeera"
        },
        {
            "chapter": 12,
            "verse": 110,
            "text": "(Okutaasibwa kwa bantu tekwajjanga) okutuusa ababaka lwe baasemberanga okukutuka n'okusuubira era ne balowooza nti mazima bo baalimbisibwa (awo nno) okutaasa kwa ffe ne kubajjira, naawonyezebwa oyo gwe twayagala awonyezebwe, obukambwe bwaffe ku bantu aboonoonyi tebuwonyezebwa"
        },
        {
            "chapter": 12,
            "verse": 111,
            "text": "Mu nkuru zabo rwose habaye isomo kubumva. Ntabwo Qor'ani yigeze ivumburwa, ahubwo ni ibyemeza ibyayibanjirije ndetse no gusobanura mu buryo burambuye ibintu byose, ubuyobozi n'imbabazi kubantu bizera"
        },
        {
            "chapter": 13,
            "verse": 1,
            "text": "Alif Laam Miim Raa, zino aya za kitabo (Kur’ani) ekyo ekyassibwa gyoli okuva ewa Mukama omulabiriziwo, ge mazima. Naye abantu abasinga obungi tebakkiriza"
        },
        {
            "chapter": 13,
            "verse": 2,
            "text": "Katonda yooyo eyasitula eggulu omusanvu awatali mpagi ze mulaba, oluvanyuma yatebenkera ku ntebe ye, era yagonza enjuba n'omwezi buli kimu kigenda kutambula okumala ebbanga eryakigererwa, atambuza buli kintu, annyonnyola ebigambo, kibasobozese okukkiriza nti mugenda kusisinkana Mukama omulabirizi wa mmwe"
        },
        {
            "chapter": 13,
            "verse": 3,
            "text": "Era yye yooyo eyagaziya ensi Nassa mu yo e nsozi n'emigga, ate nabuli bibala, yateeka mu yo emitendera ebiri (ekisajja n'ekikazi) obudde bw'ekiro abubikkisa emisana. Mazima ebyo birimu obubonero eri abantu abafumiitiriza"
        },
        {
            "chapter": 13,
            "verse": 4,
            "text": "Ate ne mu ttaka mulimu ebitundu ebiriraanye (naye ate tebifaanagana) era nga mulimu amalimiro ag'e Nzabibu era nga mulimu n'ebimera n'emitende ekikolo eky'emiti emingi n'ekikolo eky'omuti ogumu (nga byonna) binywekerezebwa ku mazzi ge gamu, era tusukkulumya ebimu ku binnaabyo mu kuwooma, mazima mu ebyo mulimu obubonero eri abantu abalina amagezi"
        },
        {
            "chapter": 13,
            "verse": 5,
            "text": "Bwoba oli wa kwewuunya, kyewuunyisa ekigambo kyabwe bwe bagamba nti: bwe tulimala okufuuka ettaka (nga tufudde) abaffe tuliddamu ne tutondebwa, abo nno beebo abaajeemera Mukama omulabirizi waabwe era abo enkoligo zigenda kubeera mu nsingo zaabwe era abo be bantu bo muliro bo baakutuula bugenderevu mu gwo"
        },
        {
            "chapter": 13,
            "verse": 6,
            "text": "Bakusaba batuusibweko ekibi mu bwangu mu kifo ky'okuba nga bandibadde bakusaba birungi, ate nga ebibonerezo bingi ebyaliwo oluberyeberye. era mazima Mukama Omulabiriziwo ajjudde okusonyiwa eri abantu ku kweyisa kwa bwe obubi, era ddala Mukama omulabiriziwo muyitirivu wa bibonerezo"
        },
        {
            "chapter": 13,
            "verse": 7,
            "text": "Era abo abaakaafuwala bagamba nti: singa aweebwa eky'amagero okuva ewa Mukama omulabiriziwe (wabula) mazima ddala ggwe oli mutiisa. Anti bulijjo buli bantu balina omulungamya waabwe"
        },
        {
            "chapter": 13,
            "verse": 8,
            "text": "Katonda amanyi buli kikazi ekyo kye kiba kirina mu lubuto lwa kyo, n'ekyo nnabaana kyayongera ne kyakendeeza, (ku bbanga olubuto lye lumala) era buli kintu kyonna ewa Mukama Katonda kikolera ku kigero (ekyakiweebwa)"
        },
        {
            "chapter": 13,
            "verse": 9,
            "text": "Amanyi ebyekusifu n'ebirabwako, ow'ekitiibwa ennyo eyeesukulumya yekka"
        },
        {
            "chapter": 13,
            "verse": 10,
            "text": "Kye kimu (ewa Katonda) mu mmwe oyo aba akweese, ekigambo n'oyo akyatula, n'oyo akukuta ekiro, n'oyo assa ebibye mu musana"
        },
        {
            "chapter": 13,
            "verse": 11,
            "text": "(Buli muntu) aliko (ba Malayika) abakolera mu mpalo, buli kiseera babeera mu maasoge n'emabegawe nga bamukuuma nga ekyo kiragiro kya Katonda, mazima Katonda takyusa mbeera nnungi eri ku bantu okugyako nga bo bennyini be bakyusizza, Katonda bwaba ayagaliza obubi okutuuka ku bantu tewali ayinza kubuzzaayo, era tebayinza kufuna ng'oggyeko Katonda mukuumi mulala yenna"
        },
        {
            "chapter": 13,
            "verse": 12,
            "text": "Yye yooyo abalaga ekimyanso waggulu ne muba mu kutya ate nemuba nga muyaayaanira (enkuba), era yassaawo ebire ebizito ebitonnyesa enkuba"
        },
        {
            "chapter": 13,
            "verse": 13,
            "text": "Okubwatuka okuva waggulu kutendereza Katonda nga bwe kumusuuta, ba Malayika (nabo bamutendereza) olw'okumutya era asindika okubwatuka kwe ggulu naazikiriza nakwo oyo gwaba ayagadde okuzikiriza. (Awamu n'ekyo) bo abakaafiiri bagenda mu maaso nga bawakana ku bwomu bwa Katonda mazima yye Katonda amaanyige masuffu"
        },
        {
            "chapter": 13,
            "verse": 14,
            "text": "Okusaba okutuufu kwolekezebwa yye, bo abo abasaba atali yye tebasobola kubaanukula ku kintu kyonna, okugyako okuba nga omuntu agolodde ebibatu bye eri amazzi agaleete eri omumwa gwe naye nga tasobola kugatuuka. Era tekuli okusaba kwa bakaafiiri okugyako okubeera mu bubuze"
        },
        {
            "chapter": 13,
            "verse": 15,
            "text": "Ebiri mu ggulu omusanvu ne mu nsi bivunnamira Katonda mu kwagala oba mu kukakibwa nga n'ebisikirize bya byo ku makya n'olweggulo (bikola bityo)"
        },
        {
            "chapter": 13,
            "verse": 16,
            "text": "Gamba (Ggwe Muhammad) nti ani Mukama omulabirizi w'eggulu omusanvu n'ensi bagambe nti: Katonda ate bagambe nti ate olwo mweteerawo mutya abakuumi, yye ne mumuleka, so nga ekirungi n'ekibi ebibatuukako tebiri mu mikono gya bwe, bagambe nti abaffe muzibe n'omuntu alaba benkana oba ebizikiza n'ekitangaala byenkana oba Katonda bamussaako ababeezi nga batonda nga okutondakwe nekiba nti okutonda (okw'emirundi ebiri) kwe kwabatabula, bagambe nti Katonda ye Mutonzi wa buli kintu, era yye y'oyo ali omu (obwannamunigina) nnantalemwa"
        },
        {
            "chapter": 13,
            "verse": 17,
            "text": "Atonnyesa enkuba okuva waggulu, amazzi negakulukutira mu nsenyi okusinziira ku bunene bwazo, Mukama naaleeta ebisejja nga bibimbye ate ekifaananyi ekirala ebintu bye bakumako omuliro olw'okwagala okufunamu eby'okwewunda oba eby'okukozesa, mu kukola ekyo namwo muvaamu ebisejja nga biri, bwa tyo Katonda bwa lambika amazima n'obwonoonefu wabula byo ebisejja bifuuka kasasiro, wabula kyo ekigasa abantu kisigala mu ttaka. Bwa tyo Katonda bwakuba ebifaananyi"
        },
        {
            "chapter": 13,
            "verse": 18,
            "text": "Abo abanaayanukula Mukama omulabirizi waabwe balina okufuna obulungi, naye abo abataamwanukule ebiri mu nsi yonna ne bwe byandibadde bya bwe nga balina n'ebirala ebibifaanana awamu nabiri bandyenunudde nabyo (ku lunaku lw'enkomerero), abonno balifuna okubalibwa okubi era omuliro Jahannama bwe buliba obuddo bwa bwe era bwe buliri obusinga obubi"
        },
        {
            "chapter": 13,
            "verse": 19,
            "text": "Abaffe oyo amanyi nti ebyassibwa ku ggwe okuva ewa Mukama omulabiriziwo ge mazima ayinza okuba nga oyo muzibe (atalaba mazima ago). Mazima aba magezi be bajjukira"
        },
        {
            "chapter": 13,
            "verse": 20,
            "text": "(Aba magezi) beebo abatuukiriza endagaano za Katonda nebatamenya bweyamo"
        },
        {
            "chapter": 13,
            "verse": 21,
            "text": "Era abo abayunga ekyo Katonda kyeyalagira okuyunga era ne batya ne babeera nga buli kiseera beeraliikirira Mukama omulabirizi waabwe, era ne batya okubalibwa okubi (okutaliimu kulekera kwonna)"
        },
        {
            "chapter": 13,
            "verse": 22,
            "text": "Era abo abagumiikiriza ku lw'okwagala okubeera ku ludda lwa Mukama omulabirizi waabwe era nebayimirizaawo e sswala, era nebawaayo ku ebyo bye twabagabirira nga bakikola mu kyama ne mu lwatu era nga ekibi bakiggyisaawo ekirungi, abo nno balifuna ekifo ekisiimwa ku nkomerero"
        },
        {
            "chapter": 13,
            "verse": 23,
            "text": "(Ekifo ekyo) ze jjana ez'olubeerera zebaliyingira, nga baliba wamu n'abo abalongoosa mu bakadde babwe, ne be baali nabo mu bufumbo, ne zzadde lya bwe ba Malayika baliba bayingira gye bali, nga bayita mu buli mulyango"
        },
        {
            "chapter": 13,
            "verse": 24,
            "text": "(Balibagambanga) nti emirembe gibe ku mmwe olw'ebyo bye mwagumiikiriza, ekyengera ekisinga obulungi kye kifo ekyo ekirisiimwa ku nkomerero"
        },
        {
            "chapter": 13,
            "verse": 25,
            "text": "Ate abo abamenya endagaano za Katonda oluvanyuma lw'okuzikakasa, ne bakutula ekyo Katonda kye yalagira okuyunga era ne boonoona mu nsi abo baliko ekikolimo era bagenda kuweebwa e nyumba embi (ku lunaku lw'enkomerero)"
        },
        {
            "chapter": 13,
            "verse": 26,
            "text": "Katonda agaziya riziki eri oyo gwaba ayagadde era agifundiza (gwaba ayagadde, bo abantu abalowoolereza mu by'ensi) badda mu kusanyuka n'obulamu obw'ensi so nga ate obulamu bw'ensi tebulina kye buli ku bulamu bw'enkomerero okugyako mpozzi lusanyuka lwa mulundi gumu"
        },
        {
            "chapter": 13,
            "verse": 27,
            "text": "Abo abaakaafuwala ne bagamba nti: singa assibwako (Nabbi Muhammad) eky'amagero okuva ewa Mukama omulabiriziwe. Bagambe nti mazima Katonda abuza oyo gwaba ayagadde naalungamya okudda gyali oyo yenna eyeemenya"
        },
        {
            "chapter": 13,
            "verse": 28,
            "text": "(Abeenenya) be bo abakkiriza Katonda, era nga emitima gya bwe gitebenkera olw'okwogera ku Katonda. Abange anti bulijjo emitima gitebenkera olw'okwogera ku Katonda"
        },
        {
            "chapter": 13,
            "verse": 29,
            "text": "Be bo abakkiriza ne bakola e mirimu emirongoofu, bagenda kufuna okwesiima n'obuddo obulungi"
        },
        {
            "chapter": 13,
            "verse": 30,
            "text": "Nabwekityo twakutuma ggwe (Nabbi Muhammad) mu bantu nga oluberyeberye lwa bwe waaliyo ebibiina bingi obe nga obasomera ekyo kye twassa gyoli, nga bali ku kuwakanya Katonda ow'ekisa ekingi, bagambe nti yye ye Mukama omulabirizi wange, tewali kisinzibwa (mu butuufu) okugyako yye, ye gwenneekwasizza era gyali gye njolekeza okwenenya kwange"
        },
        {
            "chapter": 13,
            "verse": 31,
            "text": "Singa mazima waliyo ekitabo ekisomwa nga ensozi zisobola okutambuzibwa nakyo, n'ensi neyeeyasaamu emiwaatwa (ne gitambuliramu amazzi), oba abafu ne boogezebwa nakyo (ekitabo ekyo kyandibadde Kur’ani eno, eby'amagero si bye birungamya) wabula obuyinza bwonna bwa Katonda, abaffe abo abakkiriza tebakutukanga na kusuubira nti singa Katonda yayagala yandirungamizza, abantu bonna, era abo abaakaafuwala tebagenda kuvaawo nga batuukwako obuzibu olw'ebyo bye baakola oba ekizibu okugwa okumpi n'amayumba ga bwe, okutuusa endagaano ya Katonda lwe lijja. Mazima Katonda tayawukana ku ndagaano"
        },
        {
            "chapter": 13,
            "verse": 32,
            "text": "Era mazima ababaka bangi abaagyejebwa oluberyeberyelwo, naye nennindiriza abo abaakaafuwala, oluvanyuma nnabakwata (ggwe) olaba okubonereza kwange kwali kutya"
        },
        {
            "chapter": 13,
            "verse": 33,
            "text": "Abaffe oyo alina obuyinza ku buli mwoyo olw'ebyo bye gukola (ayinza okufaanana nga oyo atali bwatyo). Abantu nebatuuka okugatta ku Katonda ebisinzibwa ebirala. Bagambe nti: muboogere (be baani) bwe kitaba ekyo muba nga abamutegeeza ebyo byatamanyi ku nsi, oba mumala gakozesa bigambo ku ngulu kwabyo (nga bwe mulaba), (wabula) ekituufu kiri nti abo abaakaafuwala enkwe zaabwe zaabalabikira okuba nga nnungi olwo nno ne baggyibwa ku kkubo. Oyo yenna Katonda gwaba abuzizza tayinza kubaako alungamya"
        },
        {
            "chapter": 13,
            "verse": 34,
            "text": "Balina ebibonerezo mu bulamu obw'ensi ate nga ebibonerezo by'enkomerero bye bisinga obukakali. Tebagenda kufuna mutaasa yenna ku Katonda"
        },
        {
            "chapter": 13,
            "verse": 35,
            "text": "Ekifaananyi kye jjana eyo eyalagaanyisibwa abatya Katonda (efaanana bweti) emigga gikulukutira wansi waayo, eby'okulya byamu bya lubeerera n'ekisiikirize kyamu bwe kityo, eyo y'enkomerero yaabo abatya Katonda so nga enkomerero ya bakaafiiri muliro"
        },
        {
            "chapter": 13,
            "verse": 36,
            "text": "N'abo be twawa ekitabo basanyuka olw'ekyo ekyassibwa gyoli ate mu bibiina byabwe (ebimu) mulimu abawakanya ebimu ku bye watumwa nabyo, bagambe nti nalagirwa okuba nga nsinza Katonda era mbe nga simugattako kintu kyonna, nkowoola abantu okudda gyali era gyali yeeri obuddo bwange"
        },
        {
            "chapter": 13,
            "verse": 37,
            "text": "Era bwe tutyo bwe twassa Kur’ani nga esalawo ku buli kintu nga eri mu luwarabu, singa ogoberera okwagala kwa bwe oluvanyuma lw'okumanya okukujjidde, tolina mukuumi wadde omutaasa ku Katonda"
        },
        {
            "chapter": 13,
            "verse": 38,
            "text": "Mazima twatuma ababaka bangi oluberyeberyelwo, netubawa abakyala n'ezadde, tewali Mubaka yenna yali asobola kuleeta kyamagero kyonna okugyako kulwa kukkiriza kwa Katonda. Buli ntuuko eba mpandiike ewa Katonda"
        },
        {
            "chapter": 13,
            "verse": 39,
            "text": "Katonda asangulawo kyaba ayagadde, ate ebirala naabireka nga bwe yabisalawo, ekitabo ekikulu (Llawuhul – Mahfuzu) ekiwandiikibwamu ebintu byonna yakyesigaliza"
        },
        {
            "chapter": 13,
            "verse": 40,
            "text": "Oba singa tukulaga ebimu ku ebyo bye tukulagaanyisa oba netukutuusa ku ntuukoyo (nga tobirabye, byonna kye kimu) ggwe kyoteekwa okukola kwe kubatuusaako obubaka, kwo okubala kuli ku ffe"
        },
        {
            "chapter": 13,
            "verse": 41,
            "text": "Abaffe tebalaba nti mazima ffe mpolampola tugenda tukendeeza ensi nga tutandikira gy'ekoma, kiri nti Katonda yasalawo tewali agobereza kigambo ku kusalawo kwe, era nga ye mwangu mu kubala"
        },
        {
            "chapter": 13,
            "verse": 42,
            "text": "Mazima abo abaabakulembera bakola enkwe naye nga enkwe zonna ziggwera eri Katonda, amanyi buli kyonna omuntu kyakola, abakaafiiri bagenda kumanya nti enkomerero ennungi eriba yaani"
        },
        {
            "chapter": 13,
            "verse": 43,
            "text": "Era abo abaakaafuwala bagamba nti toli mutume, bagambe nti Katonda amala okuba nga ye mujulizi wakati wange na mmwe, n'abo abalina okumanya nga kuva mu kitabo (Abayudaaya na Banaswara)"
        },
        {
            "chapter": 14,
            "verse": 1,
            "text": "Alif Laam Raa, kino kitabo twakissa gyoli obe nga oggya abantu mu kizikiza obazze mu kitangaala, ku lw'okukkiriza kwa Mukama omulabirizi waabwe (obalungamye) ku kkubo lya nnantakubwa ku mukono atenderezebwa"
        },
        {
            "chapter": 14,
            "verse": 2,
            "text": "Katonda oyo nannyini wa byonna ebiri mu ggulu omusanvu n'ebyo ebiri mu nsi. Era okubonaabona kuliba ku bakaafiiri olw'ebibonerezo ebikakali ebiribatuukako"
        },
        {
            "chapter": 14,
            "verse": 3,
            "text": "Abo abakulembeza obulamu bw'ensi ku bw'enkomerero, nga bagoba abantu okubaggya ku kkubo lya Katonda era nga balyagaliza okuba ekkyamu. Abo bali mu bubuze obweyolefu"
        },
        {
            "chapter": 14,
            "verse": 4,
            "text": "Tetutumanga Mubaka yenna okugyako mu lulimi lwa bantube, alyoke abe nga abannyonnyola (buli nsonga etegeerekeke) olwo nno Katonda abuze gwaba ayagadde era alungamye gwaba ayagadde, anti yye nga bulijjo ye nantakubwa ku mukono mugoba nsonga"
        },
        {
            "chapter": 14,
            "verse": 5,
            "text": "Mazima twatuma Musa n'obubonero bwaffe (netumugamba) nti: Abantu bo baggye mu bizikiza obazze eri ekitangaala, era obajjukize ennaku za Katonda, (kwe yakolera) ebintu ebiteekwa okujjukirwa mazima mu ekyo mulimu obubonero (obulaga obuyinza bwa (Katonda) eri omugumiikiriza omwebaza owa nnamaddala"
        },
        {
            "chapter": 14,
            "verse": 6,
            "text": "Era jjukira Musa bwe yagamba abantube nti mujjukire ekyengera Katonda kye yabawa, bwe yabawonya abantu ba Firawo nga babakombya ku bibonyobonyo ebikakali, nga batirimbula abaana ba mmwe abalenzi nebalekawo abaana ba mmwe ab'obuwala, mu kukola ekyo mwalimu okugezesebwa kunene nnyo okuva eri Mukama omulabirizi wa mmwe"
        },
        {
            "chapter": 14,
            "verse": 7,
            "text": "Era mujjukire Mukama omulabirizi wa mmwe bwe yalangirira nti singa mwebaza nja kubongerera ddala naye singa mukaafuwala mazima ebibonerezo byange bikakali"
        },
        {
            "chapter": 14,
            "verse": 8,
            "text": "Musa naagamba nti singa mmwe mukaafuwala n'abantu bonna abali mu nsi, mazima Katonda talina kye yeetaaga eri muntu yenna era yye y'atenderezebwa"
        },
        {
            "chapter": 14,
            "verse": 9,
            "text": "Abaffe tegaabatuukako amawulire agakwata ku abo abaabakulembera (nga) abantu ba Nuhu, abantu ba A’di ne Thamud, n'abo abaaliwo oluvanyuma lwa bwe tewali abamanyi okugyako Katonda, ababaka baabwe baabajjira n'obunnyonnyofu, nebassa emikono gya bwe ku mimwa gya bwe, era nebabagamba nti mazima ffe tetukkirizza ebyo bye muleese, era mazima ffe tuli mu kubuusabuusa okulimu okutankana ku ebyo bye mutuyita okujja gye biri"
        },
        {
            "chapter": 14,
            "verse": 10,
            "text": "Ababaka baabwe nebagamba nti abaffe Katonda abuusibwa buusibwa (okuba nti ali omu) omutonzi we ggulu n'ensi, abakoowoola mujje abe nga abasonyiwa ebyonoono bya mmwe era abalindirize okutuusa ku kiseera ekigere. Nebagamba nti tewali kye muli wabula muli bantu nga ffe, mwagala kutuggya ku ebyo bakadde baffe bye baasinzanga, kale mutuleetere obujulizi obweyolefu"
        },
        {
            "chapter": 14,
            "verse": 11,
            "text": "Ababaka baabwe nebabagamba nti (ye wewaawo) tetuli kirala kyonna wabula tuli bantu nga mmwe, naye mazima Katonda ddala agabira oyo gwaba ayagadde mu baddube era tetusobola kubaleetera bujulizi okugyako, nga Katonda akkirizza. Katonda yekka, abakkiriza gwe bateekwa okwekwasa"
        },
        {
            "chapter": 14,
            "verse": 12,
            "text": "Tuyinza kwesigulaki netuteekwasa Katonda, nga ate yatulungamya mu makubo gaffe, era ddala tujja kugumiikiriza ku ngeri gye mutuyisaamu obubi, Katonda yekka abeesiga gwe bateekwa okwesiga"
        },
        {
            "chapter": 14,
            "verse": 13,
            "text": "Era abo abaakaafuwala nebagamba ababaka baabwe nti: tujja kubagoba mu nsi yaffe, oba ssi ekyo mujja kuddira ddala mu ddiini yaffe. Mukama omulabirizi waabwe naabatumira nti ddala tujja kuzikiriza abeeyisa obubi"
        },
        {
            "chapter": 14,
            "verse": 14,
            "text": "Era ddala mmwe tujja kubatebenkeza mu nsi, oluvanyuma lwa bwe, ekyo kigenda kufunibwa oyo atya okuyimirira mu maaso gange naatya n'ebitiiso byange"
        },
        {
            "chapter": 14,
            "verse": 15,
            "text": "(Ababaka) nebasaba (Katonda) okubataasa, naawemuka buli mwekuza ow'amawaggali"
        },
        {
            "chapter": 14,
            "verse": 16,
            "text": "Oluvanyuma lw'ekyo (omwekuza oyo alindiriddwa) omuliro jahannama era agenda kunywesebwa amazzi ag'amasira ag'olusaayi saayi"
        },
        {
            "chapter": 14,
            "verse": 17,
            "text": "Agenda kugezaako okuganywa naye nga tagasobola, ate okufa nekumujjira nga kuva mu buli luuyi so nga ate tagenda kufa, nga ate oluvanyuma lw'ekyo alindiriddwa ebibonerezo ebizito"
        },
        {
            "chapter": 14,
            "verse": 18,
            "text": "Ekifaananyi ky'abo abawakanya Mukama omulabirizi waabwe, (kiri nti) emirimu gya bwe giringa vvu erikungusiddwa empewo ku lunaku olulimu kibuyaga nga mu bye baakola byonna tebalina kye balinako buyinza okwo nno kwe kubula okwewala"
        },
        {
            "chapter": 14,
            "verse": 19,
            "text": "Abaffe tolaba nti mazima Katonda eggulu omusanvu ne nsi yabitonda mu ngeri entuufu. Bwaba ayagadde abajjawo naaleeta ebitonde ebipya"
        },
        {
            "chapter": 14,
            "verse": 20,
            "text": "Era ekyo ku Mukama Katonda ssi kinene"
        },
        {
            "chapter": 14,
            "verse": 21,
            "text": "Bonna bagenda kweyoleka mu maaso ga Katonda. Abaali abanafu bagenda kugamba abo abeekuza mazima ffe twali bagoberezi ba mmwe abaffe mulina ekintu kye muyinza okutuyamba ku bibonerezo bya Katonda, nebagamba nti singa Katonda yatuluingamya twali balungamizza, kye kimu kuffe tutidde oba tugumiikirizza tetulina wa kuddukira"
        },
        {
            "chapter": 14,
            "verse": 22,
            "text": "Ekigambo nga kimaze okuggwa (mu ngeri eyo) Sitane aligamba nti mazima Katonda yabalagaanyisa endagaano ey'amazima nange nembalagaanyisa, naye nembaawukanako, era sibangako na buyinza bwonna ku mmwe okugyako okuba nti nnabayita nemunnyanukula. Kale nno temunnenya, mwenenye mwekka, nze siri wa kubataasa nga na mmwe bwe mutali ba kuntaasa, mazima nze neegaanye ebyo bye mwangattamu ne Katonda oluberyeberye. Mazima abeeyisa obubi balina ebibonerezo ebiruma"
        },
        {
            "chapter": 14,
            "verse": 23,
            "text": "Abo abakkiriza nebakola emirimu emirongoofu baliyingizibwa e jjana nga emigga gikulukutira wansi waazo, bagenda kuzibeeramu olubeerera olw'okukkiriza kwa Mukama omulabirizi waabwe, Salaamu (mirembe) kye kiriba ekiramuso kyabwe nga bali muzo"
        },
        {
            "chapter": 14,
            "verse": 24,
            "text": "Abaffe tolaba engeri Katonda gye yakubamu ekifaananyi ky'ekigambo ekirungi (Lla Ilaaha Illa Llahu Muhammad Rasuulu Llah), nga kifaanana omuti omulungi nga ekikolo kyagwo kinywevu nga amatabi g'agwo gali waggulu"
        },
        {
            "chapter": 14,
            "verse": 25,
            "text": "Guleeta eby'okulya by'agwo buli kiseera ku lw'okukkiriza kwa Mukama omulabirizi waagwo, era Katonda akubira abantu ebifaananyi kibasobozese okujjukira"
        },
        {
            "chapter": 14,
            "verse": 26,
            "text": "Ate ekifaananyi ky'ekigambo ekibi kiringa omuti omubi ogusindulwa (nga gwamerera) ku ngulu nga tegulina wegunywerera"
        },
        {
            "chapter": 14,
            "verse": 27,
            "text": "Katonda anyweza abo abakkiriza olw'ekigambo ekinywevu mu bulamu obw'ensi n'obwenkomerero (mu ngeri y'emu), era naabuza abeeyisa obubi. Bulijjo Katonda, akola ekyo kyaba ayagadde"
        },
        {
            "chapter": 14,
            "verse": 28,
            "text": "Abaffe tolaba abo ekyengera kya Katonda abaakiwaanyisaamu obukaafiiri (olw'ekyo), nebatwala abantu ba bwe mu nyumba ey'okuzikirira"
        },
        {
            "chapter": 14,
            "verse": 29,
            "text": "(Nga nayo) gwe muliro Jahannama, gwe bagenda okwesogga era obwo obuddo bubi"
        },
        {
            "chapter": 14,
            "verse": 30,
            "text": "Nebateeka ku Katonda ebisinzibwa ebirala babe nga babuza abantu okubaggya ku kkubolye, bagambe nti mweyagale, mazima ddala obuddo bwa mmwe buli mu muliro"
        },
        {
            "chapter": 14,
            "verse": 31,
            "text": "Gamba abaddu bange abo abakkiriza babe nga bayimirizaawo e sswala era baweeyo mu ebyo bye tubagabira (bakikole) mu kyama ne mu lwatu nga olunaku olutalibaamu bya maguzi wadde ab'emikwano telunnajja"
        },
        {
            "chapter": 14,
            "verse": 32,
            "text": "Katonda oyo eyatonda eggulu omusanvu n'ensi naatonnyesa okuva waggulu, amazzi n'ameza nago ebibala nga bya kulya bya mmwe, era yabagondeza amaato okuba nga gatambulira ku nyanja ku lw'obuyinzabwe era naabagondeza emigga"
        },
        {
            "chapter": 14,
            "verse": 33,
            "text": "Era naabagondeza enjuba n'omwezi nga byombi bitambula era naabagondeza ekiro n'omusana"
        },
        {
            "chapter": 14,
            "verse": 34,
            "text": "Era naabawa ekyo kyonna kye mumusaba, singa mugezaako okubala ebyengera bya Katonda temuyinza kubimalayo, anti mazima bulijjo omuntu yeeyisa bubi, yeewakana ebyengera"
        },
        {
            "chapter": 14,
            "verse": 35,
            "text": "Era Jjukira Ibrahim bwe yagamba nti Ayi Mukama omulabirizi wange ekibuga kino (Makkah) kifuule kya mirembe, onneekese n'abaana bange okuba nga tusinza amasanamu"
        },
        {
            "chapter": 14,
            "verse": 36,
            "text": "Ayi Mukama omulabirizi wange mazima go gabuzizza abantu bangi, oyo yenna angoberera mazima yye aba wa mu bantu bange, ate oyo yenna anjeemera, mazima ggwe oli musonyiyi musaasizi"
        },
        {
            "chapter": 14,
            "verse": 37,
            "text": "Ayi Mukama omulabirizi waffe mazima nze nsenzezza abamu ku zzadde lyange mu lusenyi olutaliimu birime awali enyumba yo ey'emizizo, ayi Mukama omulabirizi waffe olwo babe, nga bayimirizaawo e sswala kale nno, fuula emitima gy'abantu egyagala okujja gye bali era obagabirire mu bibala basobole okwebaza"
        },
        {
            "chapter": 14,
            "verse": 38,
            "text": "Ayi Mukama omulabirizi waffe, mazima ggwe omanyi bye tukweka ne bye twolesa, ate nga tewali kintu kyonna kyekweka Katonda mu nsi wadde mu ggulu"
        },
        {
            "chapter": 14,
            "verse": 39,
            "text": "Ebitendo bya Katonda, oyo eyampa Ismail ne Ishaka mu bukadde. Mazima Mukama omulabirizi wange awulirira ddala okusaba"
        },
        {
            "chapter": 14,
            "verse": 40,
            "text": "Ayi Mukama omulabirizi wange nfuula ayimirizaawo e sswala, ne muzadde lyange (ojjemu abakola ekyo) ayi Mukama omulabirizi waffe nkusaba okkirize okusaba kwange"
        },
        {
            "chapter": 14,
            "verse": 41,
            "text": "Ayi Mukama omulabirizi waffe onsonyiwanga ne bakadde bange bombi, n'abakkiriza ku lunaku okubala lwe kuliyimirirawo"
        },
        {
            "chapter": 14,
            "verse": 42,
            "text": "Tosuubiranga Katonda okuba nti tafaayo ku ebyo abeeyisa obubi bye bakola, anti mazima abalindiriza okutuusa olunaku amaaso lwe galilalambala lwe lulituuka"
        },
        {
            "chapter": 14,
            "verse": 43,
            "text": "Baliba banguyirira nga balalambazza emitwe gya bwe, nga amaaso gaabwe tegadda gye bali (kutunula ku kintu kirala) nga n'emitima gya bwe myereere"
        },
        {
            "chapter": 14,
            "verse": 44,
            "text": "Era tiisa abantu olunaku ebibonerezo lwe biribajjira, abo abeeyisa obubi nebagamba nti ayi Mukama omulabirizi waffe, tulindirize okumala akaseera katono tusobole okwanukula okukoowoola kwo era tugoberere ababaka, (baligamba) abaffe temwalayira oluberyeberye nti temugenda kuva ku nsi"
        },
        {
            "chapter": 14,
            "verse": 45,
            "text": "Nemusenga mu bibanja byabo abeeyisa obubi, era nekibalabikira mu lwatu, ki kye twabakola. Era tubakubidde ebifaananyi (mube nga mumatira)"
        },
        {
            "chapter": 14,
            "verse": 46,
            "text": "Mazima ddala bakola enkwe zaabwe naye nga enkwe zaabwe zonna ewa Katonda weziggwera, era ensozi tezibangako zaakuvaawo olw'enkwe zaabwe"
        },
        {
            "chapter": 14,
            "verse": 47,
            "text": "Tokirowoozanga nti Katonda wa kwawukana ku ndagaanoye gye yawa ababakabe (okubataasa). Mazima Katonda ye nantakubwa ku mukono alina obusobozi bw'okubonereza"
        },
        {
            "chapter": 14,
            "verse": 48,
            "text": "Ku lunaku ensi lwe likyusibwa neba nga tekyali nsi, nabwekityo eggulu omusanvu, (abantu bonna) ne beeyoleka ewa Katonda omu nantalemwa"
        },
        {
            "chapter": 14,
            "verse": 49,
            "text": "Oliraba aboonoonyi ku lunaku olwo nga bagattiddwa ku mpingu"
        },
        {
            "chapter": 14,
            "verse": 50,
            "text": "Engoye zaabwe ziriba zikoleddwa mu bikwata amangu omuliro, era omuliro gulibikka ebyenyi byaabwe"
        },
        {
            "chapter": 14,
            "verse": 51,
            "text": "Olwo nno Katonda abe nga asasula buli mwoyo ebyo bye gwakola, mazima Katonda mwangu mu kubala"
        },
        {
            "chapter": 14,
            "verse": 52,
            "text": "Kuno kutuusa (obubaka) eri abantu era babe nga balabulwa nabwo (ebyaziyizibwa), era babe nga bamanya nti mazima yye ali Katonda omu, era abalina amagezi beebuulirire"
        },
        {
            "chapter": 15,
            "verse": 1,
            "text": "Alif Laam Raa, zino ze zimu ku Aya z'ekitabo, era nga ye Kur’ani ennyinyonnyofu"
        },
        {
            "chapter": 15,
            "verse": 2,
            "text": "Lumu, abo abaakaafuwala balyegomba okuba nti singa baali basiraamu"
        },
        {
            "chapter": 15,
            "verse": 3,
            "text": "Baleke balye, era beeyagale era essuubi (mu kuwangaala) libalabankanye, kyaddaaki balimanya"
        },
        {
            "chapter": 15,
            "verse": 4,
            "text": "Tetwazikiriza kitundu kyonna okugyako nga kyalina ekiseera ekimanyiddwa"
        },
        {
            "chapter": 15,
            "verse": 5,
            "text": "Tewali bantu bakulembera ntuuko yaabwe era tebayinza kusaba kwongerwayo (okusaba kwa bwe ne kuyitamu)"
        },
        {
            "chapter": 15,
            "verse": 6,
            "text": "Nebagamba (abakaafiiri) nti owange ggwe eyassibwako ekijjukiza (Kur’ani) mazima ddala ggwe oli mulalu"
        },
        {
            "chapter": 15,
            "verse": 7,
            "text": "Waakiri singa otuleetera ba Malayika bwoba nga oli mu boogera amazima"
        },
        {
            "chapter": 15,
            "verse": 8,
            "text": "(Katonda naagamba) nti: tetussa ba Malayika okugyako lwa nsonga n'olwekyo (singa twabaweereza ba Malayika) tebandibadde balindirizibwa"
        },
        {
            "chapter": 15,
            "verse": 9,
            "text": "Mazima ffe, ffe twassa ekijjukiza (Kur’ani) era mazima ffe tujja kugikuuma"
        },
        {
            "chapter": 15,
            "verse": 10,
            "text": "Mazima nga tonnajja twatumira ebibiina ebyakulembera"
        },
        {
            "chapter": 15,
            "verse": 11,
            "text": "Era tewali mubaka yenna eyabajjira okugyako baamujeejanga"
        },
        {
            "chapter": 15,
            "verse": 12,
            "text": "(Nga bwe twayingiza obukaafiiri mu mitima gya bakaafiiri abaakulembera) bwe tutyo bwe tubuyingiza mu mitima gy'aboonoonyi (abo mu bantubo)"
        },
        {
            "chapter": 15,
            "verse": 13,
            "text": "(Obubaka bwo) tebabukkiriza ate nga ekyatuuka ku baabakulembera kimanyiddwa"
        },
        {
            "chapter": 15,
            "verse": 14,
            "text": "Era singa twabaggulirawo omulyango mu ggulu nebaba nga balinnyira mu gwo (nga bwe bakka)"
        },
        {
            "chapter": 15,
            "verse": 15,
            "text": "Baaligambye nti mazima amaaso gaffe gatamiiziddwa si nakindi ffe tuli bantu abaloge"
        },
        {
            "chapter": 15,
            "verse": 16,
            "text": "Mazima twassa ku ggulu ebifo by'emmunyenye netulinyiriza eri abalabi"
        },
        {
            "chapter": 15,
            "verse": 17,
            "text": "Era netulikuuma ku buli Sitane eyagobwa mu kusaasira kwa Katonda"
        },
        {
            "chapter": 15,
            "verse": 18,
            "text": "Wabula oyo Sitane aba awulirizza mu bubba olwo nno ekitawuliro ekyeyolefu nekimufubutula emisinde"
        },
        {
            "chapter": 15,
            "verse": 19,
            "text": "N’ensi twagigaziya, netugisimbamu enkondo (ensozi), netumeza mu yo buli kintu nga kya kigero"
        },
        {
            "chapter": 15,
            "verse": 20,
            "text": "Netubateera (mmwe) mu yo ebiyimirizaawo obulamu bwa mmwe, n'ebiyimirizaawo obulamu bw'ebyo bye mutaliisa"
        },
        {
            "chapter": 15,
            "verse": 21,
            "text": "Tewali kintu kyonna okugyako nga ffe tulina amawanika g'akyo ate tetubissa okugyako nga kigero ekisaliddwawo"
        },
        {
            "chapter": 15,
            "verse": 22,
            "text": "Era tusindika empewo eyamba ebire okubaamu amazzi, olwo nno netussa enkuba okuva waggulu, netubanywekereza nayo mmwe, so nga si mmwe muba mugaterese"
        },
        {
            "chapter": 15,
            "verse": 23,
            "text": "Era mazima ffe tuwa obulamu, era netutta era ffe tugenda okusigalawo"
        },
        {
            "chapter": 15,
            "verse": 24,
            "text": "Era mazima ddala twamanya abalisooka mu mmwe (okufa) era mazima twamanya abalisembayo"
        },
        {
            "chapter": 15,
            "verse": 25,
            "text": "Era mazima Mukama omulabiriziwo yaali bakunganya (ku lunaku lw'enkomerero) anti mazima yye mugoba nsonga, muyitirivu wa kumanya"
        },
        {
            "chapter": 15,
            "verse": 26,
            "text": "Mazima twakola omuntu (Adam) mu bbumba ettabule nga liddugavu"
        },
        {
            "chapter": 15,
            "verse": 27,
            "text": "N'amajjini twagatonda oluberyeberye mu muliro omuyitirivu ogwokya ennyo"
        },
        {
            "chapter": 15,
            "verse": 28,
            "text": "Jjukira ggwe (Nabbi Muhammad) Mukama omulabiriziwo bwe yagamba ba Malayika nti: mazima nja kutonda omuntu nga muggya mu bbumba ekkaze"
        },
        {
            "chapter": 15,
            "verse": 29,
            "text": "Olwo nno bwe nnamala okumwenkanyankanya, nenfuuwa mu ye omwoyo oguva gyendi kale nno mugwe wansi nga mumuvunnamira"
        },
        {
            "chapter": 15,
            "verse": 30,
            "text": "Olwo ba Malayika bonna nebavunnama"
        },
        {
            "chapter": 15,
            "verse": 31,
            "text": "Okugyako Ibuliisu yagaana okubeera mu bavunnama"
        },
        {
            "chapter": 15,
            "verse": 32,
            "text": "(Katonda) kwe kugamba nti: owange ggwe Ibuliisu ki ekikugaanye okuvunnama n'abavunnami"
        },
        {
            "chapter": 15,
            "verse": 33,
            "text": "(Ibuliisu) nti: sandibadde avunnamira omuntu, gwotonze nga omuggya mu bbumba ekkaze eriddugavu"
        },
        {
            "chapter": 15,
            "verse": 34,
            "text": "(Katonda) kwe kumugamba nti gifulume (e jjana) anti ggwe ogobeddwa okuva mu kusaasira kwa Katonda"
        },
        {
            "chapter": 15,
            "verse": 35,
            "text": "Era mazima ekikolimo kibeere ku ggwe okutuusiza ddala olunaku lw'okubalibwa"
        },
        {
            "chapter": 15,
            "verse": 36,
            "text": "(Ibuliisu) naagamba nti: Ayi Mukama Omulabirizi wange, nnindiriza okutuusa ku lunaku lw'okusasulwa"
        },
        {
            "chapter": 15,
            "verse": 37,
            "text": "(Katonda) naagamba nti kale oli mubalindiriziddwa"
        },
        {
            "chapter": 15,
            "verse": 38,
            "text": "Okutuusa ku lunaku lw'ekiseera ekimanyiddwa (ebitonde byonna lwe birizikirira)"
        },
        {
            "chapter": 15,
            "verse": 39,
            "text": "(Ibuliisu) naagamba nti: ayi Mukama omulabirizi wange nga bwombuzizza, mazima nja kubawundira kuno ku nsi (obujeemu n'ebibi bibe nga by'ebirungi mu maaso gaabwe) era nja kubabuliza ddala bonna"
        },
        {
            "chapter": 15,
            "verse": 40,
            "text": "Okugyako abaddubo mu bo abalondobemu"
        },
        {
            "chapter": 15,
            "verse": 41,
            "text": "(Katonda) naagamba nti lino kkubo ggolokofu"
        },
        {
            "chapter": 15,
            "verse": 42,
            "text": "Mazima abaddu bange tobalinaako buyinza, mpozzi abo abakugoberera mu babuze"
        },
        {
            "chapter": 15,
            "verse": 43,
            "text": "Era mazima omuliro Jahannama gwabalagaanyisibwa bonna"
        },
        {
            "chapter": 15,
            "verse": 44,
            "text": "Gulina emiryango musanvu, buli mulyango gulina mu bo omuteeko ogwagugerekerwa"
        },
        {
            "chapter": 15,
            "verse": 45,
            "text": "Mazima abatya Katonda balibeera mu jjana n'ensulo nga zikulukuta"
        },
        {
            "chapter": 15,
            "verse": 46,
            "text": "(Baligambibwa) nti mugiyingire nga muli mirembe nga temulina kutya kwonna"
        },
        {
            "chapter": 15,
            "verse": 47,
            "text": "Netujjawo buli kakuku akali mu bifuba bya bwe nebaba ab'oluganda. Olwo nno nga bali ku bitanda nga batunuuliganye (banyumya)"
        },
        {
            "chapter": 15,
            "verse": 48,
            "text": "Tebagenda kutuukibwako kukoowa era nga bwe batagenda kufulumizibwamu"
        },
        {
            "chapter": 15,
            "verse": 49,
            "text": "Tegeeza abaddu bange nti nze musonyiyi ennyo omusaasizi"
        },
        {
            "chapter": 15,
            "verse": 50,
            "text": "Era nti mazima ebibonerezo byange by'ebibonerezo ebiruma ennyo"
        },
        {
            "chapter": 15,
            "verse": 51,
            "text": "Era bategeeze ebikwata ku bagenyi ba Ibrahim"
        },
        {
            "chapter": 15,
            "verse": 52,
            "text": "Mu kiseera bwe baayingira we yali nebagamba nti mirembe (Salaamu) naagamba (Ibrahim) mazima ffe tubatidde"
        },
        {
            "chapter": 15,
            "verse": 53,
            "text": "Nebagamba nti totya, mazima ffe tukuwa amawulire ag'essanyu (ag'okuzaala) omwana omulenzi omumanyi ennyo"
        },
        {
            "chapter": 15,
            "verse": 54,
            "text": "(Ibrahim) naagamba nti: mumpa amawulire ag'essanyu nga n'obukadde bumaze okunzingiza olwo mawulire ga ssanyu nnabaki"
        },
        {
            "chapter": 15,
            "verse": 55,
            "text": "Nebagamba nti, tukuwadde amawulire ag'essanyu mu bwesimbu, tobeeranga mu bakutuka n'okusuubira"
        },
        {
            "chapter": 15,
            "verse": 56,
            "text": "Naagamba nti nga ani akutuka n'okusaasira kwa Mukama omulabiriziwe mpozzi ababuze"
        },
        {
            "chapter": 15,
            "verse": 57,
            "text": "Naagamba nti kiki ekibaleese abange mmwe abatumiddwa"
        },
        {
            "chapter": 15,
            "verse": 58,
            "text": "Nebagamba nti: mazima ffe tusindikiddwa eri abantu aboonoonyi"
        },
        {
            "chapter": 15,
            "verse": 59,
            "text": "Ng'oggyeko abenju ya Luutu mazima ddala ffe bonna tujja kubawonya"
        },
        {
            "chapter": 15,
            "verse": 60,
            "text": "Okugyako mukyalawe, twakisalawo nti mazima yye waakubeera mu abo abataligenda (naye)"
        },
        {
            "chapter": 15,
            "verse": 61,
            "text": "Ababaka bwe baatuuka awali abantu ba (Nabbi) Luutu"
        },
        {
            "chapter": 15,
            "verse": 62,
            "text": "(Luutu) naagamba nti mazima mmwe muli abantu abatamanyidddwa"
        },
        {
            "chapter": 15,
            "verse": 63,
            "text": "Nebagamba nti: ssi ekyo kyokka wabula tukujjidde n'ekyo kye baali babuusabuusa"
        },
        {
            "chapter": 15,
            "verse": 64,
            "text": "Era tukuleetedde amazima, era ddala ffe bye twogera bituufu"
        },
        {
            "chapter": 15,
            "verse": 65,
            "text": "Kale tambula n'abantubo mu kitundu ky'ekiro era (ggwe) baveeko emabega tewaba omu ku mmwe akyuka, era mugende eyo gye mulagiddwa"
        },
        {
            "chapter": 15,
            "verse": 66,
            "text": "Netumuwa ekiragiro nti abasembayo ku bo baakuggwawo nga busaasaana"
        },
        {
            "chapter": 15,
            "verse": 67,
            "text": "Abantu bo mu kibuga nebajja (ewa Luutu) nga bafa essanyu (olw'abagenyi abavubuka abaali bakyaddeyo)"
        },
        {
            "chapter": 15,
            "verse": 68,
            "text": "(Luutu) naagamba nti mazima abo bemulaba bagenyi bange temunsonyiwaza"
        },
        {
            "chapter": 15,
            "verse": 69,
            "text": "Era mutye Katonda temunswaza"
        },
        {
            "chapter": 15,
            "verse": 70,
            "text": "Nebagamba nti: abaffe tetwakugaana (okuleeta wano) abantu"
        },
        {
            "chapter": 15,
            "verse": 71,
            "text": "Naabagamba nti bawala bange baabo bwe muba nga mulina kukikola"
        },
        {
            "chapter": 15,
            "verse": 72,
            "text": "(Katonda agamba nti) ndayidde obulamu bwo (ggwe Muhammad) mazima bo mu kukola ebyo byonna, baali babuyaanira mu butamiivu bwabwe"
        },
        {
            "chapter": 15,
            "verse": 73,
            "text": "Okubwatuka (okwamaanyi) nekubatuukako nga enjuba evaayo"
        },
        {
            "chapter": 15,
            "verse": 74,
            "text": "(Netuvuunika ebyalo byabwe) netuzza waggulu waabyo wansi, netubafukirira amayinja ag'o mu bbumba eryokye"
        },
        {
            "chapter": 15,
            "verse": 75,
            "text": "Mazima mu ebyo mulimu obubonero eri abo abalondoozi b'obubonero"
        },
        {
            "chapter": 15,
            "verse": 76,
            "text": "Era mazima ebyalo ebyo (ebyazikirizibwa) biri ku kkubo erikyaliwo (agendayo asobola okubiraba)"
        },
        {
            "chapter": 15,
            "verse": 77,
            "text": "Mazima mu ebyo mulimu akabonero (akalaga obusobozi bwa Katonda) eri abakkiriza"
        },
        {
            "chapter": 15,
            "verse": 78,
            "text": "Era mazima n'abantu b'omukibira baali beeyisa bubi"
        },
        {
            "chapter": 15,
            "verse": 79,
            "text": "Netubazikiriza era mazima abantu ab'emirundi ebiri (aba Luutu ne Swaibu) baali ku kkubo erimanyiddwa (buli ayitawo alabawo)"
        },
        {
            "chapter": 15,
            "verse": 80,
            "text": "Mazima abantu be Hijiri baalimbisa ababaka (bwe baalimbisa Nabbi Swaleh)"
        },
        {
            "chapter": 15,
            "verse": 81,
            "text": "Era netubaleetera obubonero bwaffe naye nebabwawukanako"
        },
        {
            "chapter": 15,
            "verse": 82,
            "text": "Baasimanga ensozi, nebakolamu amayumba mwe baawangaaliranga mu ddembe"
        },
        {
            "chapter": 15,
            "verse": 83,
            "text": "Okubwatuka nekubakwata nga bukya"
        },
        {
            "chapter": 15,
            "verse": 84,
            "text": "Ebyo bye baakolanga tebyabayamba"
        },
        {
            "chapter": 15,
            "verse": 85,
            "text": "Era tetwatonda eggulu omusanvu n'ensi n'ebyo ebiri wakati wa byombi okugyako ku lwakigendererwa, era nti mazima essaawa esembayo ejja kutuuka, kale nno lekera olulekera olulungi"
        },
        {
            "chapter": 15,
            "verse": 86,
            "text": "Mazima Mukama omulabiriziwo yye ye mutonzi amanyi ennyo"
        },
        {
            "chapter": 15,
            "verse": 87,
            "text": "Era mazima twakuwa ayaa omusanvu eziddinganwa (Surat Al Fatiha) ne Kur’ani ey'ekitiibwa (yonna)"
        },
        {
            "chapter": 15,
            "verse": 88,
            "text": "Tokanulanga amaaso go (nga otunuulira nga weegomba) eri ebyo bye twasanyusa nabyo emitindo egimu ku bo, era tebakunakuwazanga era wekkakkanye eri abakkiriza"
        },
        {
            "chapter": 15,
            "verse": 89,
            "text": "Era bagambe nti mazima nze ndi mutiisa ow'olwatu"
        },
        {
            "chapter": 15,
            "verse": 90,
            "text": "Nga bwe twassa ku abo abagabanya (mu bubaka bwa Katonda)"
        },
        {
            "chapter": 15,
            "verse": 91,
            "text": "Abo abafuula Kur’ani ebiwayi"
        },
        {
            "chapter": 15,
            "verse": 92,
            "text": "Ndayira Mukama omulabiriziwo nti mazima bonna tugenda kubabuuliza ddala"
        },
        {
            "chapter": 15,
            "verse": 93,
            "text": "Ku ebyo bye baakolanga"
        },
        {
            "chapter": 15,
            "verse": 94,
            "text": "Kale yogera mu lwatu ekyo ekikulagirwa, era oyawukane ku bagatta ku Katonda ebintu ebirala"
        },
        {
            "chapter": 15,
            "verse": 95,
            "text": "Mazima ffe twakumalira abajeeja"
        },
        {
            "chapter": 15,
            "verse": 96,
            "text": "Abo abassa ku Katonda ba katonda abalala, nebwebuliba ddi balimanya"
        },
        {
            "chapter": 15,
            "verse": 97,
            "text": "Tumanyidde ddala nti mazima ggwe ekifuba kyo kifunda olw'ebyo bye boogera"
        },
        {
            "chapter": 15,
            "verse": 98,
            "text": "(Ggwe kyoba okola) tendereza ebitendo bya Mukama omulabiriziwo era obeere mu bavunnama"
        },
        {
            "chapter": 15,
            "verse": 99,
            "text": "Era sinza Mukama omulabiriziwo okutuusa obukakafu (okufa) lwe bulikujjira"
        },
        {
            "chapter": 16,
            "verse": 1,
            "text": "Ekiragiro kya Katonda kisembedde n'olwekyo temusaba kwanguwa kwakyo, (Katonda) yasukkuluma neyeesamba ku ebyo bye bamugattako"
        },
        {
            "chapter": 16,
            "verse": 2,
            "text": "Assa ba Malayika nga baleeta obubaka ku lw'ekiragirokye ku oyo gwaba ayagadde mu baddube, mutiise (abantu nga mubagamba nti), mazima tewali kisinzibwa kyonna (mu butuufu) okugyako nze kale nno muntye"
        },
        {
            "chapter": 16,
            "verse": 3,
            "text": "Yatonda eggulu omusanvu n'ensi lwa nsonga, musukkulumu nnyo ku ebyo bye bamugattako"
        },
        {
            "chapter": 16,
            "verse": 4,
            "text": "Yatonda omuntu nga amuggya mu mazzi agazaala, (bwakula) naafuuka omukaayanye ow'olwatu"
        },
        {
            "chapter": 16,
            "verse": 5,
            "text": "N’ebisolo ebirundibwa yabibatondera mufune mu byo okubuguma, n'emigaso (emirala) nga era kwe mulya"
        },
        {
            "chapter": 16,
            "verse": 6,
            "text": "Era mulina mu byo okunyumirwa mu kiseera wemubiggyirayo ne mu kiseera wemubitwalirayo (ku ttale)"
        },
        {
            "chapter": 16,
            "verse": 7,
            "text": "(Nga ebisolo ebimu) byetikka emigugu gya mmwe okugitwala eri ekitundu gye mutandituuse okugyako mu buzibu obw'ekitalo, mazima bulijjo Mukama omulabirizi wa mmwe alumirwa nnyo wa kisa"
        },
        {
            "chapter": 16,
            "verse": 8,
            "text": "Era (yatonda) enfalaasi, n'e nyumbu n'endogoyi mube nga mubyebagala era nga bya kubasanyusa, era atonda ne bye mutamanyi"
        },
        {
            "chapter": 16,
            "verse": 9,
            "text": "Katonda y'alaga ekkubo ettuufu, ate amakubo agamu makyamu, singa yali ayagadde mwenna yandibalungamizza"
        },
        {
            "chapter": 16,
            "verse": 10,
            "text": "Yye yooyo abatonnyeseza enkuba okuva waggulu, ku nkuba eyo kwe munywa, era ku nkuba eyo emiti kwe gimerera nga ku gyo kwe muliisa ensolo za mmwe"
        },
        {
            "chapter": 16,
            "verse": 11,
            "text": "Abamereza nayo ebirimwa ne Zaituni n'emitende ne nzabibu nabuli bibala byonna, mazima mu ekyo mulimu akabonero (akalaga obuyinza) bwa Katonda eri abantu abafumiitiriza"
        },
        {
            "chapter": 16,
            "verse": 12,
            "text": "Era yabagondeza ekiro n'emisana era enjuba n'omwezi n'emmunyeenye byonna byagonzebwa (bitambulira) ku kiragiro kye. Mazima mu ebyo byonna mulimu obubonero eri abantu abategeera"
        },
        {
            "chapter": 16,
            "verse": 13,
            "text": "N’ebyo bye yabateera mu nsi nga amabala g'abyo tegafaanagana, mazima mu ekyo mulimu akabonero eri abantu abejjukanya"
        },
        {
            "chapter": 16,
            "verse": 14,
            "text": "Era yye, yooyo eyagonza enyanja mube nga mulya muyo ennyama (ebyenyanja) ebibisi era muggye mu yo eby'okwewunda bye mwambala. Ogenda noolaba amaato nga gakola ekkubo muyo, olwo nno musobole okugenda okunoonya ebigabwabye (Katonda), era kibasobozese okwebaza"
        },
        {
            "chapter": 16,
            "verse": 15,
            "text": "Era yassa mu nsi enkondo (ensozi) ereme kubayuuza, era nassaamu emigga, n'amakubo musobole okulungama"
        },
        {
            "chapter": 16,
            "verse": 16,
            "text": "Era naateeka (mu nsi) obubonero, okwo nno bwogattako emmunyeenye basobole okumanya gye balaga"
        },
        {
            "chapter": 16,
            "verse": 17,
            "text": "Abange oyo atonda ayinza okuba nga atatonda! abaffe temujjukira"
        },
        {
            "chapter": 16,
            "verse": 18,
            "text": "Ne bwe mubala ebyengera bya Katonda temusobola kubikomekkereza, mazima Katonda musonyiyi nnyo musaasizi"
        },
        {
            "chapter": 16,
            "verse": 19,
            "text": "Era Katonda amanyi bye mukola mu kyama ne bye mukola mu lwatu"
        },
        {
            "chapter": 16,
            "verse": 20,
            "text": "Era abo bebasaba nebaleka Katonda tebatonda kintu kyonna ate nga bo batondebwa butondebwa"
        },
        {
            "chapter": 16,
            "verse": 21,
            "text": "(Bebasaba) bafu ssi balamu era tebamanyi ddi lwe balizuukizibwa"
        },
        {
            "chapter": 16,
            "verse": 22,
            "text": "Katonda wa mmwe ali Katonda omu, abo abatakkiriza lunaku lwa nkomerero emitima gyabwe gikiwakanya era nga bo beekuza"
        },
        {
            "chapter": 16,
            "verse": 23,
            "text": "Tewali kubuusabuusa mazima Katonda amanyi bye bakweka ne bye bakola mu lwatu, era mazima yye tayagala beekuza"
        },
        {
            "chapter": 16,
            "verse": 24,
            "text": "Bwe baba bagambiddwa nti Mukama omulabirizi wa mmwe kiki kyassizza bagamba nti nfumo za baasooka"
        },
        {
            "chapter": 16,
            "verse": 25,
            "text": "Olwo nno balyoke beetikke ebibi bya bwe mu bujjuvu ku lunaku lw'enkomerero, era beetikke ne ku bibi bya abo be baabuza awatali kumanya, abange kibi kye beetikka"
        },
        {
            "chapter": 16,
            "verse": 26,
            "text": "Ab’abakulembera baakola enkwe, Katonda naasitula ebizimbe byabwe nga asinziira ku musingi akasolya nekabagwira waggulu waabwe ebibonerezo nebibajjira okuva webatasuubira"
        },
        {
            "chapter": 16,
            "verse": 27,
            "text": "Oluvanyuma ku lunaku lw'enkomerero agenda kubaswaza, era agambe nti baliwa bannange abo bemwayawukanangamu, baligamba abo abaaweebwa okumanya nti mazima obuswavu ne nnaku olwa leero bigenda kubeera ku bakaafiiri"
        },
        {
            "chapter": 16,
            "verse": 28,
            "text": "Abo ba Malayika bebatuusa ku ntuuko zaabwe nga bakyeyisa bubi olwo nno nebalangirira okukkiriza Katonda (nga bwe bagamba nti) tetukolanga kibi kyonna. Nedda mazima Katonda amanyidde ddala ebyo bye mwakolanga"
        },
        {
            "chapter": 16,
            "verse": 29,
            "text": "Kale muyingire emiryango gyo muliro Jahannama mugenda kutuula mu gwo obugenderevu. Obuddo bwa beekuza bubi"
        },
        {
            "chapter": 16,
            "verse": 30,
            "text": "Abo abatya Katonda bwe baba bagambiddwa nti Mukama omulabirizi wa mmwe kiki kyassizza bagamba nti bulungi bwereere, abo abakola obulungi mu nsi muno bateekwa kusasulwa bulungi ra e nyumba ey'enkomerero ye nnungi, era nga kyengera kinene okuba nga y’enyumba y'abatya Katonda"
        },
        {
            "chapter": 16,
            "verse": 31,
            "text": "E jjana ey'olubeerera gye baliyingira, nga emigga gikulukutira wansi waayo nga bali mu yo balifuna ebyo bye beetaaga. Bwatyo Katonda bwasasula abamutya"
        },
        {
            "chapter": 16,
            "verse": 32,
            "text": "Abo ba Malayika bebatusaako entuuko zaabwe nga balungi, nga bagamba nti emirembe gibeere ku mmwe muyingire e jjana olw'ebyo bye mwakola"
        },
        {
            "chapter": 16,
            "verse": 33,
            "text": "Abaffe balina kye balinda mpozzi ba Malayika okubajjira oba nekijja ekyo Mukama omulabiriziwo kye yasalawo bwe batyo abaaliwo oluberyeberye lwabwe bwe baakola era Katonda teyabayisa bubi wabula bo bennyini be beeyisa obubi"
        },
        {
            "chapter": 16,
            "verse": 34,
            "text": "Obubi bw'ebyo bye baakola nebubatuukako era bye baali bajeeja nebibeetoloola"
        },
        {
            "chapter": 16,
            "verse": 35,
            "text": "Abo abagatta ku Katonda ebintu ebirala baagamba singa Katonda yayagala ffe wadde bakadde baffe tetwandisinzizza kintu kirala netulekayo yye, era tetwandizizizza kintu kyonna kyataaziza, mu ngeri y'emu abaaliwo oluberyeberye lwabwe baakola batyo, abaffe ababaka baali balina kye bavunaanyizibwa okugyako okutuukiriza obubaka mu ngeri ennyinyonnyofu"
        },
        {
            "chapter": 16,
            "verse": 36,
            "text": "Mazima buli bantu twabatumira omubaka (nga agamba) nti musinze Katonda mwewale ebisinzibwa ebirala byonna, mu bo mulimu Katonda be yalungamya, nga era mu bo mulimu abo abaakakatibwako okubula, kale mutambule mu nsi, mulabe enkomerero y'abalimbisa nga bwe yali"
        },
        {
            "chapter": 16,
            "verse": 37,
            "text": "Bwoba olulunkanira kulungama kwa bwe, mazima Katonda tayinza kulungamya gwe yabuza, ate tebagenda kufuna wa kubadduukirira"
        },
        {
            "chapter": 16,
            "verse": 38,
            "text": "Era balayira Katonda nga bakakasa ebirayiro byabwe nti, Katonda tagenda kuzuukiza oyo afudde, nedda eyo ndagaano ku ye gye yeekakasaako edda (nti agenda kukikola) naye mazima abantu abasinga obungi tebamanyi (nti agenda kubazuukiza)"
        },
        {
            "chapter": 16,
            "verse": 39,
            "text": "Olwo nno abannyonnyole ekyo kye baawukanamu era abo abaakaafuwala babe nga bamanya nti mazima bbo baali balimba"
        },
        {
            "chapter": 16,
            "verse": 40,
            "text": "Mazima ekigambo kyaffe eri ekintu bwe tuba tukyagadde (kibeerewo) tukigamba nti ba nekiba"
        },
        {
            "chapter": 16,
            "verse": 41,
            "text": "Abo abaasenguka ku lwa Katonda oluvanyuma lw'okuyisibwa obubi tujja ku batuuza mu nsi mu bifo ebirungi, naye nga empeera y'olunaku lw'enkomerero yeesinga obunene singa baali bamanyi"
        },
        {
            "chapter": 16,
            "verse": 42,
            "text": "(Bo) beebo abagumiikiriza era nga Mukama omulabirizi waabwe gwe beekwasa"
        },
        {
            "chapter": 16,
            "verse": 43,
            "text": "Tetutumanga oluberyeberyelwo okugyako basajja nga tubawa obubaka kale mubuuze ba nannyini kumanya bwe muba nga temumanyi"
        },
        {
            "chapter": 16,
            "verse": 44,
            "text": "(Tubatuma nga tubawa) obujulizi obweyolefu n'ebitabo, era twassa ku ggwe ekyokujjukiza osobole okunnyonnyola abantu ekyo ekyassibwa gye bali olwo babe nga beefumiitiriza"
        },
        {
            "chapter": 16,
            "verse": 45,
            "text": "Abo abakola enkwe, balina obwesige okuba nga Katonda tabaseeterezaako nsi oba ebibonerezo okubajjira nga biva gye batamanyi"
        },
        {
            "chapter": 16,
            "verse": 46,
            "text": "(Oba Katonda) naabakwata nga bali mu kwetala kwa bwe (nga bakola emirimu) nga ate tebayinza kulemesa"
        },
        {
            "chapter": 16,
            "verse": 47,
            "text": "Oba naabakwata nga bali mu kutya (nti essaawa yonna ebibonerezo bibatuukako). Mazima Mukama omulabirizi wa mmwe alumirwa wa kisa"
        },
        {
            "chapter": 16,
            "verse": 48,
            "text": "Abaffe tebatunuulira ne balaba ebintu Katonda bye yatonda, ebisiikirize byabyo engeri gye bikyukamu ku ddyo ne ku kkono nga bivunnamira Katonda era nga bimugondera"
        },
        {
            "chapter": 16,
            "verse": 49,
            "text": "Katonda yekka ebyo ebiri mu ggulu omusanvu n'ebyo ebiri mu nsi gwe bivunnamira, kabibe ebitambula ku nsi, ne ba Malayika, era byonna tebyekuza"
        },
        {
            "chapter": 16,
            "verse": 50,
            "text": "Batya Mukama omulabirizi waabwe ali waggulu waabwe era bakola buli ekibalagirwa"
        },
        {
            "chapter": 16,
            "verse": 51,
            "text": "Katonda agamba nti temugunjawo ba katonda ababiri, mazima yye ali Katonda omu kale nno nze nzekka gwe muba mutya"
        },
        {
            "chapter": 16,
            "verse": 52,
            "text": "Era bibye yekka ebyo ebiri mu ggulu omusanvu n'ensi era yekka yaateekwa okugonderwa, ngeriki bwe muyinza okutya atali Katonda"
        },
        {
            "chapter": 16,
            "verse": 53,
            "text": "Buli kyengera kyonna kye mulina kiva eri Katonda, oluvanyuma akabi bwe kabatuukako gyali gye musaba okuyambibwa"
        },
        {
            "chapter": 16,
            "verse": 54,
            "text": "Ate bwabajjako obuzibu ogenda okulaba nga ekitundu ku mmwe bagatta ebintu ebirala ku Mukama omulabirizi waabwe"
        },
        {
            "chapter": 16,
            "verse": 55,
            "text": "Nebawakanya bye twabawa kale mweyagale kyaddaaki mujja kumanya"
        },
        {
            "chapter": 16,
            "verse": 56,
            "text": "Ebyo bye batamanyi (amasanamu) babiwa omugabo ku ebyo bye tubawa, ndayidde Katonda ddala mugenda kubuuzibwa ku ebyo bye mugunjaawo"
        },
        {
            "chapter": 16,
            "verse": 57,
            "text": "Nebateerawo Katonda abaana ab'obuwala, Katonda musukkulumu ku ekyo bo nebeewa be baagala (abalenzi)"
        },
        {
            "chapter": 16,
            "verse": 58,
            "text": "so nga ate omu ku bo bwe bamuwa amawulire ag'okufuna omwana omuwala ekyenyikye kifuuka era n'aba munyikaavu"
        },
        {
            "chapter": 16,
            "verse": 59,
            "text": "Nga yeekweka abantu olw'amawulire amabi agamutuuseeko, (nga alowooza eky'okukola) amale gabeera n'ekibi ekyo mu buswavu oba amuziike mu ttaka. Abange kibi ekyo kye baasalangawo"
        },
        {
            "chapter": 16,
            "verse": 60,
            "text": "Abo abatakkiriza lunaku lwa nkomerero bakubirwako ekifaananyi ekisinga okuba ekibi, (mu bukaafiiri n'obutamanya) so nga ye Katonda alina ebitendo ebisukkulumu, era nga ye nantakubwa ku mukono mugoba nsonga"
        },
        {
            "chapter": 16,
            "verse": 61,
            "text": "Singa Katonda yali asasulirawo abantu olw'okweyisa kwabwe obubi, teyaalirese ku nsi kitambula kyonna wabula abalindiriza okutuuka ku kiseera kyabwe ekigere, olwo nno ekiseera kyabwe ekigere bwe kiba kimaze okutuuka tebayinza kusaba nekyongezebwayo nga bwe batayinza kusaba nekireetebwa mangu"
        },
        {
            "chapter": 16,
            "verse": 62,
            "text": "(Era abo abatakkiriza) bateeka ku Katonda ekyo bbo kye batamwa, ennimi zaabwe zoogera eby'obulimba (mbu) balina obulungi (ewa Katonda), tewali kubuusabuusa nti mazima bo baakusasulwa muliro, era ddala bo baakulekebwa mu muliro"
        },
        {
            "chapter": 16,
            "verse": 63,
            "text": "Ndayira Katonda, mazima twatumira abantu abaaliwo oluberyeberyelwo (Ggwe Muhammad), ate Sitane naabawundira ebibi bye bakola, kale nno olwa leero abeere munnaabwe, era baakussibwako ebibonerezo ebiruma"
        },
        {
            "chapter": 16,
            "verse": 64,
            "text": "Tetwakussaako kitabo (kino) wabula lwa kukusobozesa kubannyonnyola ekyo kye baawukanamu, era nga (Kur’ani) bulungamu era nga kusaasira eri abantu abakkiriza"
        },
        {
            "chapter": 16,
            "verse": 65,
            "text": "Era Katonda yassa enkuba okuva waggulu naawa nayo ettaka obulamu, oluvanyuma lw'okukala kwalyo, mazima mu ekyo mulimu akabonero eri abantu abawulira (nebategeera)"
        },
        {
            "chapter": 16,
            "verse": 66,
            "text": "Mazima mulina eky'okuyiga mu bisolo ebirundibwa, tubanywesa ku ebyo ebiri munda wa'byo, amata ameereere nga gava wakati w'obusa n'omusayi agawoomera abanywi"
        },
        {
            "chapter": 16,
            "verse": 67,
            "text": "Era ne mu bibala by'emitende ne Nzabibu mwekoleramu eby'okunywa era nemufunamu n'ebyokulya ebirungi. Mazima mu ekyo mulimu akabonero eri abantu abategeera"
        },
        {
            "chapter": 16,
            "verse": 68,
            "text": "Era Mukama omulabiriziwo yatumira enjuki nti mukole mu nsozi amayumba (emizinga), ne mu miti ne mu ebyo bye babazimbira"
        },
        {
            "chapter": 16,
            "verse": 69,
            "text": "Olwo nno (wanjuki), lya ku buli kibala, nga bwogoberera enkola ya Mukama omulabiriziwo gye yasalawo ogoberere, (enjuki bwe zikola zityo) mu mbuto zaazo muvaamu ekyokunywa eky'amabala agenjawulo nga mulimu okuwonya abantu, mazima mu ekyo mulimu akabonereo eri abantu abafumiititiza"
        },
        {
            "chapter": 16,
            "verse": 70,
            "text": "Era Katonda yeeyabatonda oluvanyuma y’abatta, era mu mmwe mulimu abazzibwa eri obulamu obusinga okuba obwa wansi, olwo nno (omuntu) atuuke okuba nga takyamanyi kintu kyonna oluvanyuma lw'okuba nti yali amanyi. Mazima Katonda amanyi nnyo muyinza"
        },
        {
            "chapter": 16,
            "verse": 71,
            "text": "Era Katonda yasukkulumya abamu mu mmwe ku balala mu by'enfuna, abo abaasukkulumizibwa ku balala tebaddiza ku bya nfuna bya bwe eri abo bebafuga, olwo nno babe nga bonna benkanankana, abaffe ate olwo ebyengera bya Katonda bye bawakanya"
        },
        {
            "chapter": 16,
            "verse": 72,
            "text": "Era Katonda yabateerawo be mufumbiriganwa nabo nga abaggya mu mmwe era naabateerawo nga aggya mu bemufumbiriganwa nabo abaana n'abazzukulu, era naabagabira nga aggya mu birungi, abaffe ebitali bituufu bye bakkiriza ate ebyengera bya Katonda bo bye bawakanya"
        },
        {
            "chapter": 16,
            "verse": 73,
            "text": "Nebatuuka okusinza ebitali Katonda, ebitalina buyinza bwonna ku Riziki yaabwe okuva mu ggulu omusanvu n'ensi, era nga tebiyinza kukisobola"
        },
        {
            "chapter": 16,
            "verse": 74,
            "text": "Kale nno Katonda temumu kubirangako bifaananyi, anti mazima Katonda amanyi ate mmwe temumanyi"
        },
        {
            "chapter": 16,
            "verse": 75,
            "text": "Katonda yakuba ekifaananyi eky'omuntu omufuge nga talina kintu kyonna kyasobola, n'ekifaananyi ekirala eky'oyo gwe tugabirira okuva gye tuli e riziki ennungi, nga naye (omuddu oyo) agaba ku yo mu kyama n'olwatu abaffe benkana?. Ebitendo byonna bya Katonda, wabula abasinga obungi mu bo tebamanyi"
        },
        {
            "chapter": 16,
            "verse": 76,
            "text": "Era Katonda yakuba ekifaananyi ekya basajja ababiri omu ku bo nga Kasiru nga tasobola kukola kintu kyonna, n'aba mugugu ku Mukamaawe, wonna waaba amutumye nga talina kirungi kyayinza kumugasa abaffe oyo yenkana n'omuntu alagira okukola obwenkanya ate nga ali ku kkubo eggolokofu"
        },
        {
            "chapter": 16,
            "verse": 77,
            "text": "Katonda amanyi ebikusike mu ggulu omusanvu ne mu nsi, obwangu bw'okujja kw’olunaku lw'enkomerero tebuli okugyako nga olutemya lweriiso, oba kyo kyekisinga obwangu, anti mazima Katonda ku buli kintu muyinza"
        },
        {
            "chapter": 16,
            "verse": 78,
            "text": "Era Katonda yabagya mu mbuto za bannyamwe nga temulina kyemumanyi, naabawa amatu, n'amaaso, n'emitima mube nga mwebaza"
        },
        {
            "chapter": 16,
            "verse": 79,
            "text": "Abaffe tebatunuulira ebinyonyi nga byagondezebwa (okubuuka) waggulu mubbanga tewali abiwanirira okugyako Katonda. Mazima mwekyo mulimu obubonero eri abantu abakkiriza"
        },
        {
            "chapter": 16,
            "verse": 80,
            "text": "Era Katonda yabateerawo mu mayumba gammwe obuwummuliro, era naabateerawo mu maliba gebisolo amayumba agabanguyira lwe muba mutambudde ne lwe muba temutambudde, ate nabaggira mu byoya bye ndiga ne bye ngamiya ne mu bye mbuzi ebyokukozesa era nga byakweyagala kwa mmwe okumala akabanga"
        },
        {
            "chapter": 16,
            "verse": 81,
            "text": "Era Katonda yabateerawo ebisiikirize nga bikolebwa ebimu ku ebyo bye yatonda era naabateera mu nsozi empuku (wemwekukuma) era naabateerawo ebyambalo ebibajuna ku bbugumu n'ebyambalo (ebirala) ebibakuuma mu ntalo zammwe bwatyo bwajjuliza ebyengerabye ku mmwe kibayambe okukkiriza"
        },
        {
            "chapter": 16,
            "verse": 82,
            "text": "Naye bwe bava ku ekyo mazima kyoteekwa okukola kwe kutuusa obubaka mu bunnyonnyofu"
        },
        {
            "chapter": 16,
            "verse": 83,
            "text": "Bamanya ebyengera bya Katonda, naye nebabiwakanya, era abasinga obungi mu bo bakaafiiri"
        },
        {
            "chapter": 16,
            "verse": 84,
            "text": "(Bajjukize) olunaku lwe tulizuukiza mu buli kibiina omujulizi, oluvanyuma abo abaakaafuwala tebagenda kukkirizibwa kwetonda, nga era bwe batagenda kusabibwa kwemenya"
        },
        {
            "chapter": 16,
            "verse": 85,
            "text": "Abo abeeyisa obubi kebaliraba ku bibonerezo tebigenda kukendezebwa ku bo era tebagenda kulindirizibwa"
        },
        {
            "chapter": 16,
            "verse": 86,
            "text": "Abo abagatta ku Katonda ebintu ebirala bwe baliraba ebyo bye baamugattangako, baligamba nti ayi Mukama omulabirizi waffe abo be bannaffe betwasabanga gwe netukuvaako, nebabaddiza ekigambo nti, mazima mmwe muli balimba"
        },
        {
            "chapter": 16,
            "verse": 87,
            "text": "Olunaku olwo bagenda kulangirira okwewaayo ewa Katonda era bigenda kubabulako ebyo bye bagunjawo"
        },
        {
            "chapter": 16,
            "verse": 88,
            "text": "Abo abaakaafuwala nebalobera abantu abalafuubana nga baweereza mu kkubo lya Katonda, tugenda kubongera ebibonerezo waggulu w'ebibonerezo ku lw'ebyo bye baayonoonanga"
        },
        {
            "chapter": 16,
            "verse": 89,
            "text": "Era bajjukize olunaku lwe tulizuukiza mu buli bantu oyo alibawaako obujulizi nga ava mu bo bennyini ate ggwe netukuleeta nga owa obujulizi ku abo, era twakussaako ekitabo nga kinnyonnyola buli kintu era nga bulungamu, era nga kusaasira, era nga mawulire ag'essanyu eri abasiraamu"
        },
        {
            "chapter": 16,
            "verse": 90,
            "text": "Mazima Katonda alagira obwenkanya, n'okuyisa, obulungi n'okugabira ab'oluganda olw'okumpi. Era aziza eby'obuwemu n'empisa embi n'okwewaggula ababuUlirira mube nga mujjukira"
        },
        {
            "chapter": 16,
            "verse": 91,
            "text": "Era mutuukirize endagaano ya Katonda, era temumenyanga ebirayiro oluvanyuma lw'okubinyweza, nga ate Katonda gwe mwafuula omweyimirize wa mmwe. Bulijjo mazima Katonda amanyi byonna bye mukola"
        },
        {
            "chapter": 16,
            "verse": 92,
            "text": "Temubeera nga omukazi oyo eyataggululanga byatunze nebifuuka obulere oluvanyuma lw'okubinyweza, nga mufuula ebirayiro bya mmwe enkwe wakati wa mwwe olw'okuba nti abantu abamu bo bagagga okusinga abalala,mazima (eby'obugagga) Katonda abagezesa nabyo bugezesa era ku lunaku lw'enkomerero agenda kubannyonnyolera ddala bye mwali mwawukanamu"
        },
        {
            "chapter": 16,
            "verse": 93,
            "text": "Singa Katonda yayagala yandibafudde ekibiina kimu, naye abuza oyo gwaba ayagadde era nalungamya oyo gwaba ayagadde, era ddala mugenda kubuuzibwa ebyo bye mwakolanga"
        },
        {
            "chapter": 16,
            "verse": 94,
            "text": "Temufuulanga ebirayiro bya mmwe okukwenyakwenya wakati wa mmwe, olwo nno ekigere nekiserera oluvanyuma lw'okunywera kwakyo, era nemukomba ku bubi (bw'obusungu bwa Katonda), kulwokuziza kwa mmwe (abantu) ku kkubo lya Katonda era mugenda kutuusibwaako ebibonerezo ebiyitirivu"
        },
        {
            "chapter": 16,
            "verse": 95,
            "text": "Endagaano ya Katonda temugitundanga omuwendo omutono, mazima ebiri ewa Katonda bye birungi gye muli, bwe muba nga mumanyi"
        },
        {
            "chapter": 16,
            "verse": 96,
            "text": "Byemulina biggwawo ate ebiri ewa Katonda bya kusigalawo, abo abagumiikiriza tugenda kubasasulira ddala empeera yaabwe nga baweebwa ekisinga obulungi ku lw'ebyo bye baakolanga"
        },
        {
            "chapter": 16,
            "verse": 97,
            "text": "Oyo yenna akola omulimu omulingi, kaabe musajja oba mukazi, nga naye mukkiriza, tugenda kumuwangaliza ddala mu bulamu obulungi era tugenda kubasasula empeera yaabwe nga baweebwa ekisinga obulungi ku lw'ebyo bye baakolanga"
        },
        {
            "chapter": 16,
            "verse": 98,
            "text": "Buli lwoyagala okusoma Kur’ani saba Katonda akukuume ku Sitane eyafulumizibwa (mu kusaasira kwa Katonda)"
        },
        {
            "chapter": 16,
            "verse": 99,
            "text": "Mazima ye (Sitane) talina buyinza ku abo abakkiriza era nga Mukama omulabirizi waabwe gwe beekwasa"
        },
        {
            "chapter": 16,
            "verse": 100,
            "text": "Mazima obuyinzabwe buli ku abo abamwewa, era n'abo abagatta ku Katonda ebintu ebirala"
        },
        {
            "chapter": 16,
            "verse": 101,
            "text": "Bwetukyusa aya mu kifo kya aya endala, era nga Katonda yamanyi ebyo byassa, bagamba nti mazima ggwe obyeyiyiza naye (ekituufu) abasinga obungi mu bo tebamanyi"
        },
        {
            "chapter": 16,
            "verse": 102,
            "text": "Gamba nti yagissa (Kur’ani) mu bwesimbu mwoyo mutukuvu (Jiburilu) nga ajijja ewa Mukama omulabiriziwo, olwo nno alyoke anyweze abo abakkiriza era (Kur’ani) bulungamu n'amawulire ga ssanyu eri abasiraamu"
        },
        {
            "chapter": 16,
            "verse": 103,
            "text": "Mazima tukimanyi nti bo bagamba nti ddala amuyigiriza muntu (ekyo kyabulimba) anti olulimi lw'oyo gwebemulugunyako nti yamuyigiriza si Ruwarabu ate nga eno Kur’ani eri mu lulimi oluwarabu olweyolefu"
        },
        {
            "chapter": 16,
            "verse": 104,
            "text": "Mazima abo abatakkiriza bigambo bya Katonda, Katonda tabalungamya era baakutukibwako ebibonerezo ebiruma"
        },
        {
            "chapter": 16,
            "verse": 105,
            "text": "Mazima abagunjawo obulimba beebo abatakkiriza bigambo bya Katonda era abo bo be balimba"
        },
        {
            "chapter": 16,
            "verse": 106,
            "text": "Oyo yenna awakanya Katonda oluvanyuma lwokukkirizakwe (kagenda kumujjutuka), okugyako oyo akakiddwa naye nga omutima gwe gunyweredde ku bukkiriza, naye oyo ayanjuliriza obukaafiiri ekifubakye, abo baliko obusungu okuva eri Katonda, era balituusibwako ebibonerezo ebiyitirivu"
        },
        {
            "chapter": 16,
            "verse": 107,
            "text": "Ekyo nno lwa kuba nti mazima bbo baagala obulamu obw'ensi okusinga obw'enkomerero, era mazima Katonda talungamya bantu bakaafiiri"
        },
        {
            "chapter": 16,
            "verse": 108,
            "text": "Abo beebo Katonda beyazibikira emitima gyabwe n'amatu gaabwe n'amaaso gaabwe era abo bo be batafaayo"
        },
        {
            "chapter": 16,
            "verse": 109,
            "text": "Tewali kubuusabuusa mazima bo ku nkomerero be b'okufaafaaganirwa"
        },
        {
            "chapter": 16,
            "verse": 110,
            "text": "Ate mazima Mukama omulabiriziwo ku nsonga y'abo abaasenguka oluvanyuma lw'okunyigirizibwa ate nebalafuubana nga baweereza mu kkubo lya Katonda era nebagumiikiriza, mazima Mukama omulabiriziwo oluvanyuma lw'ebyo musonyiyi musaasizi"
        },
        {
            "chapter": 16,
            "verse": 111,
            "text": "Bajjukize olunaku omwoyo bwe gulijja nga gwerwanako gwokka, era buli mwoyo gugenda kusasulwa mu bujjuvu ekyo kye gwakola, era bo tebagenda kuyisibwa bubi"
        },
        {
            "chapter": 16,
            "verse": 112,
            "text": "Era Katonda yakuba ekifaananyi ky'ekitundu ekyali emirembe nga kitebenkedde, nga eby'okulya by'akyo bikijjira mu bungi, nga biva mu buli kifo, (ekitundu ekyo) nekiwakanya ebyengera bya Katonda, Katonda naakikombya ku kyambalo (kya nnawokeera) w'eenjala n'okutya, (ebyo byonna byabatuukako) olw'ebyo bye baakola"
        },
        {
            "chapter": 16,
            "verse": 113,
            "text": "Era mazima omubaka yabajjira nga ava mu bo nebamulimbisa, ebibonerezo nebibatuukako nga bo bali mu kweyisa bubi"
        },
        {
            "chapter": 16,
            "verse": 114,
            "text": "Kale mulye mu ebyo Katonda byabagabira kasita biba Halali nga ate birungi, era mwebaze ebyengera bya Katonda bwe muba nga ye yekka gwe musinza"
        },
        {
            "chapter": 16,
            "verse": 115,
            "text": "Mazima yabaziyiza okulya ennyamanfu n'omusaayi n'ennyama ye mbizzi, nakyonna ekiba kisaliddwa ku lw'ekintu ekirala ekitali Katonda, naye oyo abeera mu bwetaavu nga takikola lwa jjoogo, era naatasukka ekitebereka (mu kulya) mazima ddala Katonda musonyiyi wa kisa"
        },
        {
            "chapter": 16,
            "verse": 116,
            "text": "Temugambanga, ebyo ennimi zammwe bye zoogera mu bulimba nti kino kiri Halali nakino kiri Haramu olw'okutemerera obulimba ku Katonda. Mazima abatemerera obulimba ku Katonda tebagenda kutuuka ku buwanguzi"
        },
        {
            "chapter": 16,
            "verse": 117,
            "text": "Okwo kweyagala kutono era bagenda kutuukwako ebibonerezo ebiruma"
        },
        {
            "chapter": 16,
            "verse": 118,
            "text": "Ate twaziza ku abo abagamba nti bayudaaya ebyo bye twakutegeeza oluberyeberye, si ffe twabayisa obubi bo bennyini be beeyisa obubi"
        },
        {
            "chapter": 16,
            "verse": 119,
            "text": "Ate mazima Mukama omulabiriziwo ku bikwata ku abo abakola ebibi mu butamanya, ate nebeenenya oluvanyuma lw'ekyo, era nebakola ebirungi (Katonda abasonyiwa), anti mazima Mukama omulabiriziwo oluvanyuma lw'ebyo musonyiyi nnyo wa kisa"
        },
        {
            "chapter": 16,
            "verse": 120,
            "text": "Mazima Ibrahim (ye, yekka) yali kibiina, nga mugonvu ku lwa Katonda, nga mwesimbu, tabeerangako mu bagatta ku Katonda bintu birala"
        },
        {
            "chapter": 16,
            "verse": 121,
            "text": "Nga yeebaza ebyengera bye, yamwawula, era naamulungamya ku kkubo eggolokofu"
        },
        {
            "chapter": 16,
            "verse": 122,
            "text": "Era twamuwa ku nsi ebirungi era mazima yye ku nkomerero agenda kubeera mu balongoofu"
        },
        {
            "chapter": 16,
            "verse": 123,
            "text": "Oluvanyuma twakutumira (Ggwe Muhamad) nti goberera eddiini ya Ibrahim nga oli mwesimbu, era (Ibrahim) tabeerangako mu bagatta bintu birala ku Katonda"
        },
        {
            "chapter": 16,
            "verse": 124,
            "text": "Mazima olw'omukaaga lwateerwawo abo abalwawukanamu, era mazima Mukama omulabiriziwo agenda kulamula wakati waabwe ku lunaku lw'enkomerero mu ekyo kye baayawukanamu"
        },
        {
            "chapter": 16,
            "verse": 125,
            "text": "Kowoola (abantu) okudda eri ekkubo lya Mukama omulabiriziwo nga okozesa amagezi n'okubuulirira okulungi, nyonnyolagana nabo nga okozesa amakubo agasinga obulungi mazima Mukama omulabiriziwo y'asinga okumanya ebikwata ku oyo eyabula okuva ku kkubolye era yaasinga okumanya ebikwata ku balungamu"
        },
        {
            "chapter": 16,
            "verse": 126,
            "text": "Bwe muba nga mubonereza mubonereze kyenkanyi ky'ekyo kye muba mubonerezebbwa nakyo, naye singa mugumiikiriza ekyo kye kisinga obulungi eri abagumiikiriza"
        },
        {
            "chapter": 16,
            "verse": 127,
            "text": "Era gumiikiriza, okugumiikirizakwo tekuyinza kubaawo okugyako ku lwa Katonda, tobanakuwalira, era tobeera mu bulumi olw'enkwe ze bakola"
        },
        {
            "chapter": 16,
            "verse": 128,
            "text": "Mazima Katonda ali wamu n'abo abamutya, era abo abalongoosa"
        }
    ]
}
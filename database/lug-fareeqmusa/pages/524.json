{
    "pages": [
        {
            "chapter": 52,
            "verse": 15,
            "text": "Abaffe lino ddogo oba mmwe temulaba"
        },
        {
            "chapter": 52,
            "verse": 16,
            "text": "Mugwesogge, wabula ka mugumikirize oba temugumikiriza byonna kyekimu gye muli mazima ddala musasulwa ebyo bye mwali mukola"
        },
        {
            "chapter": 52,
            "verse": 17,
            "text": "Mazima abatya Katonda baliba mu jjana n'ebyengera"
        },
        {
            "chapter": 52,
            "verse": 18,
            "text": "Nga beyagala olwebyo Mukama omulabirizi waabwe byalibawa, era Mukama omulabirizi waabwe nabawonya ebibonerezo ebyomuliro Jahiimu"
        },
        {
            "chapter": 52,
            "verse": 19,
            "text": "(Abeeyisa obulungi baligambibwa nti) mulye era munywe, nga muyozayozebwa olwebyo bye mwakola"
        },
        {
            "chapter": 52,
            "verse": 20,
            "text": "Baliba besigamye ku bitanda nga bisimbiddwa ennyiriri era tugenda ku bagatta na bakyala abo mu jjana"
        },
        {
            "chapter": 52,
            "verse": 21,
            "text": "Abo abakkiriza, era ezzadde lyabwe neribagoberera mu bukkiriza, twakkiriza ezzadde lyabwe okubagoberera (baleme kufuna kiwubaalo obutaba nabo) era tetulikendeeza ku mirimu gyabwe kintu kyonna, era nga buli muntu (yye) gwe musingo gwebyo bye yakola"
        },
        {
            "chapter": 52,
            "verse": 22,
            "text": "Era (nga ogyeko ebyogeddwa waggulu) tulibongeza ebibala n'ennyama ebyo bye baliyagala"
        },
        {
            "chapter": 52,
            "verse": 23,
            "text": "(Nga bali mu jjana) baliyayaanira amagiraasi ge byo kunywa, naye nga ssi kujikubiramu lwogoolo wadde ebigambo ebikyafu"
        },
        {
            "chapter": 52,
            "verse": 24,
            "text": "Era abalenzi abaliba balabika nga l'ulu akuumwa ennyo baliba babetoololamu nga babaweereza"
        },
        {
            "chapter": 52,
            "verse": 25,
            "text": "Era (abaliba mu jjana) abamu balyolekera bannabwe nga bewunaganya"
        },
        {
            "chapter": 52,
            "verse": 26,
            "text": "Nga bagamba nti mazima ffe mukusooka twabanga mu bantu baffe nga tutya (ebibonerezo bya Katonda)"
        },
        {
            "chapter": 52,
            "verse": 27,
            "text": "Katonda natugonnomolako ekyengera, naatuwonya ebibonerezo byo muliro samuumu"
        },
        {
            "chapter": 52,
            "verse": 28,
            "text": "(Anti) mazima ffe okusooka twamusabanga (twamusinzanga), mazima yye yaayisa obulungi, omusaasizi ennyo"
        },
        {
            "chapter": 52,
            "verse": 29,
            "text": "Kale nno buulirira (ggwe Muhammad) anti ggwe olwe kyengera kya Mukama omulabirizi wo, toli mulaguzi wadde mulalu (nga abamu bwe babijweteka)"
        },
        {
            "chapter": 52,
            "verse": 30,
            "text": "Oba bagamba nti (Muhammad) mutontomi gwetulekedde okukwata kwa walumbe"
        },
        {
            "chapter": 52,
            "verse": 31,
            "text": "Bagambe nti mulindirire, anti mazima nze ndi wamu na mmwe mu balindirira"
        }
    ]
}
{
    "juzs": [
        {
            "chapter": 41,
            "verse": 47,
            "text": "علم به زمان وقوع قیامت به الله باز می‌گردد. و هیچ میوه‌ای از غلاف خود بیرون نمی‌آید و هیچ ماده‌ای باردار نمی‌شود و وضع حمل نمی‌کند مگر با علم و اطلاع او، و روزی که الله آنان را ندا کند: شرکایی که با من (شریک می‌پنداشتید) کجایند؟ گویند: به تو خبر دادیم (ای الله) که از ما کسی گواه شریک بودن آنها نیست"
        },
        {
            "chapter": 41,
            "verse": 48,
            "text": "و آنچه را که از پیش می‌خواندند از نزد آنها ناپدید می‌شود و یقین پیدا می‌کنند که هیچ راه فرار ندارند"
        },
        {
            "chapter": 41,
            "verse": 49,
            "text": "انسان از طلب خير خسته نمی‌شود. و اگر شری به او برسد مأیوس و ناامید می‌گردد"
        },
        {
            "chapter": 41,
            "verse": 50,
            "text": "و اگر پس از سختی که به انسان رسیده است از طرف خود رحمتی به او بچشانیم، حتما خواهد گفت: این حق من و لايق من است (و چنان مغرور می‌شود که می‌گوید) گمان نمی‌کنم قیامت برپا شود و اگر به‌سوی پروردگارم باز گردانیده شوم، حتما در پیشگاه او دارای مقام و منزلت خوبی هستم. پس بی‌گمان کافران را به آنچه کرده‌اند خبر خواهیم داد و حتما عذاب بسیار سخت به آنها می‌چشانیم"
        },
        {
            "chapter": 41,
            "verse": 51,
            "text": "و هرگاه به انسان نعمت دهیم روی گردان می‌شود و تکبر می‌ورزد و هرگاه رنج و بلایی به او برسد، بسیار دعای طولانی می‌کند"
        },
        {
            "chapter": 41,
            "verse": 52,
            "text": "(ای پیغمبر) بگو: به من خبر دهید اگر این (قرآن) از سوى الله آمده باشد باز (شما) به آن کفر ورزید، کیست گمراه‌تر از آن که در مخالفت شدید با حق باشد؟"
        },
        {
            "chapter": 41,
            "verse": 53,
            "text": "به زودی نشانه‌های قدرت خود را در اطراف عالم و (هم) در نفس خودشان به آنها نشان خواهیم داد تا برای ایشان روشن و ثابت شود که يقينا او حق است. آیا کافی نیست که پروردگارت بر هر چیزی گواه باشد؟"
        },
        {
            "chapter": 41,
            "verse": 54,
            "text": "آگاه باش که آنان از ملاقات پروردگارشان (در قیامت) در شک عمیق اند! آگاه باش که او (الله) به همه چیز احاطه دارد"
        },
        {
            "chapter": 42,
            "verse": 1,
            "text": "حم"
        },
        {
            "chapter": 42,
            "verse": 2,
            "text": "عين. سين. قاف. (مفهوم این حروف به الله معلوم است)"
        },
        {
            "chapter": 42,
            "verse": 3,
            "text": "این چنین (الله) به تو و به کسانی که پیش از تو بودند وحی می‌کند. الله غالب باحکمت است"
        },
        {
            "chapter": 42,
            "verse": 4,
            "text": "آنچه در آسمان‌ها و آنچه در زمین است از اوست و او بلند مرتبه و بزرگ است. ­"
        },
        {
            "chapter": 42,
            "verse": 5,
            "text": "نزدیک است که آسمان‌ها (از عظمت وحی) از بالایشان بشکافند، در حالیکه فرشته‌ها با ستایش پروردگارشان را تسبیح می‌گویند و برای کسانی که در زمین هستند آمرزش می‌خواهند. آگاه باش که الله آمرزگار مهربان است"
        },
        {
            "chapter": 42,
            "verse": 6,
            "text": "و آنان که جز الله برای خود دوستان و مددگاران گرفته‌اند، الله مراقب ایشان است و تو بر آنان وکیل و مسؤل نیستی (تا آنان را بر ایمان آوردن وادار کنی)"
        },
        {
            "chapter": 42,
            "verse": 7,
            "text": "و این چنین قرآن عربی به تو وحی کردیم تا مردم ام القرى (مكه مكرمه) و کسانی را که در اطراف آن هستند بترسانی و (آنان را) از روز جمع شدن (روز قیامت) که شکی در آن نیست بیم دهی. گروهی در بهشت و گروهی در دوزخ خواهند بود"
        },
        {
            "chapter": 42,
            "verse": 8,
            "text": "و اگر الله می‌خواست آنان را یک امت می‌ساخت، ولی الله هرکه را بخواهد به رحمت خود وارد می‌کند و ظالمان هیچ دوست و مددگاری ندارند"
        },
        {
            "chapter": 42,
            "verse": 9,
            "text": "آیا بجای الله دوستان دیگر گرفته‌اند؟ حال آنکه تنها الله کارساز است و اوست که مردگان را زنده می‌کند و اوست که بر همه چیز قادر است"
        },
        {
            "chapter": 42,
            "verse": 10,
            "text": "و در هرچیزی که اختلاف کنید، حکم و فیصلۀ آن به الله بر می‌گردد. این است الله، پروردگار من، که بر او توکل کرده‌ام و به‌سوی او باز می‌گردم"
        },
        {
            "chapter": 42,
            "verse": 11,
            "text": "آفرینندۀ آسمان‌ها و زمین است، از خودتان برای شما همسرانی قرار داده و چهارپایان را نیز جفت‌ها (نر و ماده) قرار داد و به این تدبیر شما را زیاد می‌گرداند. هیچ چیزی مانند او نیست و او شنوای بیناست"
        },
        {
            "chapter": 42,
            "verse": 12,
            "text": "کلیدهای آسمان و زمین در تصرف اوست، روزی را برای هرکس که بخواهد می‌گشاید و (برای هرکس که بخواهد) تنگ می‌کند، يقينا او به هر چیز داناست"
        },
        {
            "chapter": 42,
            "verse": 13,
            "text": "از (احکام) دین آنچه را به نوح فرمان داده بود و آنچه را که به تو وحی کرده‌ایم و آنچه را به ابراهیم و موسی و عیسی فرمان داده بودیم، برای شما نیز مقرر نمود که دین را بر پا دارید و در آن اختلاف نورزید. چیزی که مشرکان را به‌سوی آن دعوت می‌دهی، بر آنان سنگین است. الله هرکس را بخواهد به‌سوی خود انتخاب می‌کند و هر کس را که به درگاه او رو آورد به‌سوی خویش هدایت می‌کند"
        },
        {
            "chapter": 42,
            "verse": 14,
            "text": "و پراگنده و متفرق نشدند مگر بعد از آنکه علم و آگاهی برایشان حاصل شد. و این تفرقه به سبب کینه و بغاوت در میان خودشان بود، و اگر سخن سابق از سوی پروردگارت صادر نشده بود که تا زمانی معین (مهلت) یابند، به يقين در میان آنان فيصله می‌شد و البته کسانیکه پس از آنان کتاب به آنها میراث داده شد در حقانیت آن دچار شک و تردید هستند"
        },
        {
            "chapter": 42,
            "verse": 15,
            "text": "پس از این جهت (مردم را به‌سوی دین حق) دعوت بده و طوریکه به تو حکم شده پایداری کن، و از خواسته‌های آنان پیروی مکن. (و به آنان) بگو: به هر کتابی که از سوی الله نازل شده است ایمان آورده‌ام و به من دستور داده شده که در میان شما به عدالت حکم کنم، الله پروردگار ما و پروردگار شماست. اعمال ما برای ماست و اعمال شما برای شماست، هیچ حجتی میان ما و شما (ناگفته) نمانده است، الله میان ما جمع خواهد کرد و بازگشت همه به‌سوی اوست"
        },
        {
            "chapter": 42,
            "verse": 16,
            "text": "و آنان که در بارۀ الله به مجادله و مخاصمه می‌پردازند، آن هم پس از آنکه (دین او) قبول کرده شده است، مجادلۀ آنان در نزد پروردگارشان باطل است و غضب (الله) بر آنان است و برای‌شان عذاب سخت است"
        },
        {
            "chapter": 42,
            "verse": 17,
            "text": "الله آن ذاتی است که کتاب و میزان را به حق نازل کرده است. و تو چه میدانی شاید قیامت نزدیک باشد"
        },
        {
            "chapter": 42,
            "verse": 18,
            "text": "کسانی که به قیامت ایمان ندارند، در رسیدن آن شتاب می‌ورزند، اما مؤمنان به سبب آن در خوف و هراسند و می‌دانند که قیامت حق است. بدانید آنانی که در بارۀ قیامت شک داشته و به مجادله می‌پردازند، در گمراهی دور از حق قرار دارند"
        },
        {
            "chapter": 42,
            "verse": 19,
            "text": "الله نسبت به بندگانش مهربان و مشفق است، به هر کس که بخواهد روزی می‌دهد و او نیرومند غالب است"
        },
        {
            "chapter": 42,
            "verse": 20,
            "text": "کسی که کشت آخرت را بخواهد در کشت او می‌افزاییم، کسی که کشت دنیا را بخواهد از آن به او می‌دهیم. و او در آخرت هیچ بهره‌ای ندارد"
        },
        {
            "chapter": 42,
            "verse": 21,
            "text": "آیا (کافران) شریکانی دارند که برای ایشان دینی مقرر کرده است که الله به آن اجازه نداده است؟ و اگر سخن قطعی (دربارۀ مهلت دادن کافران) نبود، حتما بین آنان فيصله می‌شد، و بی‌گمان ظالمان برایشان عذاب دردناک است"
        },
        {
            "chapter": 42,
            "verse": 22,
            "text": "ظالمان را در (قیامت) خواهی دید که از آنچه انجام داده‌اند، سخت بیمناک‌اند، در حالیکه آن عذاب حتما برایشان واقع شدنی است، و آنانکه ایمان آوردند و کارهای نیک انجام دادند، در باغ‌های بهشت هستند، برای آنان نزد پروردگارشان هر چه بخواهند میسر است، این است آن فضل بزرگ"
        },
        {
            "chapter": 42,
            "verse": 23,
            "text": "این (ثواب بزرگ) همان چیزی است که الله به آن بندگان مؤمن و نیکوکار خود را مژده می‌دهد. بگو: من بر این از شما مزدی نمی‌خواهم، مگر دوستی به خاطر خویشاوندی. و هر کس که نیکی کند برای او در نیکی آن می‌افزاییم. یقینا الله آمرزندۀ قدردان است"
        },
        {
            "chapter": 42,
            "verse": 24,
            "text": "آیا می‌گویند: (پیغمبر) بر الله دروغ بسته است؟، اگر الله بخواهد بر دل تو مهره می‌نهد، و الله با سخنانش باطل را محو می‌سازد و حق را محکم و پابرجا می‌کند. همانا او به راز سینه‌ها آگاه است"
        },
        {
            "chapter": 42,
            "verse": 25,
            "text": "و اوست ذاتی که توبه را از بندگانش می‌پذیرد و از گناهان در می‌گذرد و آنچه را انجام می‌دهید، می‌داند"
        },
        {
            "chapter": 42,
            "verse": 26,
            "text": "و (دعای) کسانی را که ایمان آورده و کارهای نیک انجام داده‌اند اجابت می‌کند، و از فضل خود به آنان می‌افزاید و برای کافران عذاب سخت است"
        },
        {
            "chapter": 42,
            "verse": 27,
            "text": "و اگر الله روزی را برای بندگانش فراخ کند، حتما در زمین طغیان می‌کردند و ليكن به اندازۀ آنچه بخواهد نازل می‌کند، چرا که او به (احوال) بندگانش دانا (و) بیناست"
        },
        {
            "chapter": 42,
            "verse": 28,
            "text": "و اوست که پس از ناامیدی مردم باران را نازل می‌کند و رحمت خود را می‌گستراند و اوست کارساز ستوده"
        },
        {
            "chapter": 42,
            "verse": 29,
            "text": "و از نشانه‌های (قدرتش) آفرینش آسمان‌ها و زمین، و (نیز) جاندارانی است که در آن دو پراگنده کرده است. و او بر جمع نمودن آنها هنگامیکه بخواهد قادر است"
        },
        {
            "chapter": 42,
            "verse": 30,
            "text": "و آنچه از مصیبت به شما رسد، به خاطر دست آورد خودتان است. و او از بسیاری (گناهان‌تان) در می‌گذرد"
        },
        {
            "chapter": 42,
            "verse": 31,
            "text": "و شما هرگز نمی‌توانید (الله را از دستیابی به خود) در زمین عاجز سازید، و برای شما غیر از الله هیچ کارساز و مددگاری نیست"
        },
        {
            "chapter": 42,
            "verse": 32,
            "text": "و از نشانه‌های (قدرت) او کشتی‌هایی است که مانند کوههای برجسته در بحر روانند"
        },
        {
            "chapter": 42,
            "verse": 33,
            "text": "اگر بخواهد باد را ساکن می‌سازد و کشتی‌ها بر روی بحر متوقف می‌گردند، البته در این امر برای هر صبر کنندۀ شکر گذار نشانه‌هاست"
        },
        {
            "chapter": 42,
            "verse": 34,
            "text": "یا اگر بخواهد کشتی‌ها را به خاطر آنچه (سرنشینان) آنها انجام داده‌اند، هلاک می‌سازد. و از بسیاری درمی‌گذرد"
        },
        {
            "chapter": 42,
            "verse": 35,
            "text": "و تا آنانی که در آیات ما مجادله می‌کنند بدانند که برایشان راه گریز نیست"
        },
        {
            "chapter": 42,
            "verse": 36,
            "text": "هر چه که به شما داده شده است بهرۀ چند روزۀ زندگانی دنیاست. و آنچه که نزد الله است بهتر و همیشگی است برای کسانی که ایمان آورده‌اند و بر پروردگار‌شان توکل می‌کنند"
        },
        {
            "chapter": 42,
            "verse": 37,
            "text": "و (نیز) برای آنان که از گناهان بزرگ و اعمال زشت پرهیز می‌کنند. و چون خشم و غضب کنند، آنها می‌بخشند"
        },
        {
            "chapter": 42,
            "verse": 38,
            "text": "و (نیز) آنانکه (دعوت) پروردگارشان را پذیرفتند و نماز را برپا داشتند و کارشان با یکدیگر به شیوۀ مشورت است. و از آنچه به ایشان روزی داده‌ایم، انفاق می‌کنند"
        },
        {
            "chapter": 42,
            "verse": 39,
            "text": "و (نیز) برای آنان که چون تجاوزی به آنان برسد، انتقام می‌گیرند"
        },
        {
            "chapter": 42,
            "verse": 40,
            "text": "و سزای بدی، بدیی مانند آن است، پس هرکس عفو کند و (عمل خود را) اصلاح نماید پس پاداش او بر الله است. يقينا الله ظالمان را دوست ندارد"
        },
        {
            "chapter": 42,
            "verse": 41,
            "text": "و البته کسیکه پس از ستم دیدن خویش (برای دفع آن) انتقام بگیرد، بر آنان راهی (عتاب و عقاب) نیست"
        },
        {
            "chapter": 42,
            "verse": 42,
            "text": "راه (عتاب و عقاب) تنها بر کسانی است که به مردم ظلم می‌کنند و در زمین به ناحق طغیان می‌کنند. آنانند که برایشان عذاب دردناک است"
        },
        {
            "chapter": 42,
            "verse": 43,
            "text": "و کسیکه صبر کند و (مجرم را) عفو کند (بداند که) این (اوصاف) از کارهای استوار و سترگ است"
        },
        {
            "chapter": 42,
            "verse": 44,
            "text": "و کسی را که الله گمراه سازد به غیر از او هیچ کارسازی برای او نیست. و ظالمان را خواهی دید که وقتی عذاب را می‌بینند می‌گویند: آیا راهی به‌سوی بازگشت (به دنیا) هست؟"
        },
        {
            "chapter": 42,
            "verse": 45,
            "text": "و آنان (ظالمان) را می‌بینی که بر آتش عرضه می‌شوند، در حالیکه از شدت ذلت و خواری ترسان‌اند، و از گوشۀ چشم مخفیانه (به آتش) می‌نگرند. و مؤمنان می‌گویند: البته زیانکاران کسانی‌اند که در روز قیامت خود و خانواده خود را به خسارت و زیان افگندند. آگاه باش! ظالمان در عذاب دائمی خواهند بود"
        },
        {
            "chapter": 42,
            "verse": 46,
            "text": "و برای آنان جز الله ياران و دوستانی نیست که ایشان را یاری دهند، و هر کس را که الله گمراه سازد پس برای او هیچ راه (نجات) نیست"
        },
        {
            "chapter": 42,
            "verse": 47,
            "text": "دعوت پروردگار خود را اجابت کنید، پیش از آنکه روزی فرا رسد که از (سوی) الله بازگشتی نباشد، در آن روز نه پناهگاهی دارید و نه می‌توانید انکار کنید"
        },
        {
            "chapter": 42,
            "verse": 48,
            "text": "پس اگر روی بگردانند پس تو را بر آنان نگهبان نفرستاده‌ایم (تا آنان را بر ایمان مجبور سازی)، بر تو نیست مگر رسانیدن پیغام الله. و البته وقتی از جانب خویش رحمتی به انسان بچشانیم به آن شاد می‌شود (و ما را فراموش می‌کند). و اگر بلا و مصیبتی به خاطر کارهایی که کرده است به او برسد (نعمتها را فراموش می‌کند)، يقينا انسان ناسپاس است"
        },
        {
            "chapter": 42,
            "verse": 49,
            "text": "فرمانروایی آسمان‌ها و زمین مخصوص الله است، هر چه بخواهد می‌آفریند، به هر کس که بخواهد دختران می‌بخشد و به هر کس که بخواهد پسران می‌بخشد"
        },
        {
            "chapter": 42,
            "verse": 50,
            "text": "و یا اینکه هم پسر و هم دختر به آنان می‌دهد، و (الله) هرکه را بخواهد عقیم می‌کند چون او بس آگاه و تواناست"
        },
        {
            "chapter": 42,
            "verse": 51,
            "text": "و هیچ انسانی را سزاوار نیست که الله با او سخن بگوید مگر از طریق وحی یا از پس پرده یا اینکه الله فرستاده‌ای (فرشته) بفرستد و آن (فرستاده) به حکم او (الله) هر چه را بخواهد وحی می‌کند، بی‌شک او والای باحکمت است"
        },
        {
            "chapter": 42,
            "verse": 52,
            "text": "و این چنین روحی از حکم خود (قرآن) را به تو وحی کردیم، (قبل از آن) تو نمی‌دانستی که کتاب و ایمان چیست، ولی آن (قرآن) را نوری گردانیدیم که با آن هرکس از بندگان ما را که بخواهیم هدایت می‌کنیم و البته تو (مردم را) به راه راست هدایت می‌کنی"
        },
        {
            "chapter": 42,
            "verse": 53,
            "text": "راه الله، پروردگاری که آنچه در آسمان‌ها و آنچه در زمین است، برای اوست. آگاه باشید! همۀ کارها به سوى الله باز می‌گردد"
        },
        {
            "chapter": 43,
            "verse": 1,
            "text": "حم. (مفهوم این حروف به الله معلوم است)،"
        },
        {
            "chapter": 43,
            "verse": 2,
            "text": "قسم به این کتاب واضح (و بیانگر حق و باطل)"
        },
        {
            "chapter": 43,
            "verse": 3,
            "text": "به یقین ما این (کتاب) را قرآن عربی گردانیدیم تا شما بفهمید"
        },
        {
            "chapter": 43,
            "verse": 4,
            "text": "و البته این کتاب در لوح محفوظ پیش ما ثبت است که بلند مرتبه و پر از حکمت است"
        },
        {
            "chapter": 43,
            "verse": 5,
            "text": "آیا این قرآن را از شما باز گردانیم به خاطر آنکه شما گروه اسرافکارید؟"
        },
        {
            "chapter": 43,
            "verse": 6,
            "text": "و چه بسیار پیغمبران را در میان امت‌های پیشین فرستادیم"
        },
        {
            "chapter": 43,
            "verse": 7,
            "text": "و هیچ پیغمبری به نزد آنان نمی‌آمد مگر آنکه او را مسخره می‌کردند"
        },
        {
            "chapter": 43,
            "verse": 8,
            "text": "پس ما کسانی را هلاک کردیم که سخت‌تر از این اسرافکاران بودند. و نمونه‌هایی از عذاب پیشینیان گذشته است"
        },
        {
            "chapter": 43,
            "verse": 9,
            "text": "و اگر از آنان بپرسی که چه کسی آسمان‌ها و زمین را آفریده است، حتما می‌گویند: آنها را پروردگار غالب دانا آفریده است"
        },
        {
            "chapter": 43,
            "verse": 10,
            "text": "و آن ذاتی که زمین را برایتان محل آسایش گردانید و در آن برای شما راهها قرار داد تا شاید راه یابید"
        },
        {
            "chapter": 43,
            "verse": 11,
            "text": "و آن ذاتی که از آسمان به اندازۀ معین آب فرود آورد، پس با آن آب زمین مرده را زنده کردیم. شما نیز این گونه (از قبرها) بیرون آورده می‌شوید"
        },
        {
            "chapter": 43,
            "verse": 12,
            "text": "و آن ذاتی که همۀ جفت‌ها (نر و ماده) را آفریده است و برای شما از کشتی‌ها و چهارپایان چیزی آفرید که (بر آنها) سوار می‌شوید"
        },
        {
            "chapter": 43,
            "verse": 13,
            "text": "تا بر پشت آنها قرار گیرید، و چون بر آن استقرار یافتید، نعمت پروردگارتان را یاد کنید، و بگویید: پاک و منزه است آن ذاتی که این را برای ما مسخر کرد و ما بر (رام کردن) آن قادر نبودیم"
        },
        {
            "chapter": 43,
            "verse": 14,
            "text": "و البته ما به‌سوی پروردگار خود باز می‌گردیم"
        },
        {
            "chapter": 43,
            "verse": 15,
            "text": "و برای او از بندگانش جزئی (مانند فرزند و شریک) قرار دادند، واقعا انسان ناسپاس آشکار است"
        },
        {
            "chapter": 43,
            "verse": 16,
            "text": "آیا از آنچه می‌آفریند (برای خود) دختران را انتخاب کرد و برای شما پسران را برگزیده است؟"
        },
        {
            "chapter": 43,
            "verse": 17,
            "text": "در حالی که چون یکی از آنان را به آن چه برای رحمن مثل زده است، مژده دهند، چهره‌اش سیاه می‌شود و پر از غم می‌گردد"
        },
        {
            "chapter": 43,
            "verse": 18,
            "text": "آیا کسی را که در زیور پرورش یافته و در وقت خصومت و مجادله نمی‌تواند مقصود خود را آشکار و اثبات کند (به الله نسبت می‌دهند؟)"
        },
        {
            "chapter": 43,
            "verse": 19,
            "text": "و فرشتگان را که بندگان پروردگار مهربان هستند، مؤنث قرار دادند. آیا در وقت آفریدن آنان حاضر بودند؟ گواهی آنان به زودی نوشته می‌شود و بازخواست خواهند شد"
        },
        {
            "chapter": 43,
            "verse": 20,
            "text": "و گفتند: اگر پروردگار مهربان می‌خواست ما فرشتگان را عبادت نمی‌کردیم، آنان هیچ اطلاع و دلیلی به این ندارند. و ایشان جز از حدس و تخمین، سخنی نمی‌گویند"
        },
        {
            "chapter": 43,
            "verse": 21,
            "text": "آیا پیش از این (قرآن) کتابی به آنان داده‌ایم که ایشان به آن چنگ زده‌اند؟"
        },
        {
            "chapter": 43,
            "verse": 22,
            "text": "بلکه گفتند: يقينا ما پدران خود را بر دینی یافته‌ایم و ما بر نقش قدم آنها روان و راه یافته‌ایم"
        },
        {
            "chapter": 43,
            "verse": 23,
            "text": "و همین طور در هیچ دیاری پیش از تو بیم دهنده‌ای نفرستاده‌ایم مگر آنکه ثروتمندان متکبر‌شان گفتند: يقينا ما پدران خود را بر دینی یافته‌ایم و ما به راه و روش آنها اقتدا می‌کنیم"
        },
        {
            "chapter": 43,
            "verse": 24,
            "text": "(پیغمبر‌شان به آنها) گفت: آیا اگر دینی را هم برای شما بیاورم که هدایت بخش‌تر از دینی باشد که پدرانتان را بر آن یافته‌اید (باز هم از آیین میراثی پیروی می‌کنید؟!) گفتند: ما به آنچه که به آن فرستاده شده‌اید کافریم"
        },
        {
            "chapter": 43,
            "verse": 25,
            "text": "پس ما از آنها انتقام گرفتیم، پس ببین که سرانجام تکذیب کنندگان چگونه بود؟"
        },
        {
            "chapter": 43,
            "verse": 26,
            "text": "و یادآور شو چون ابراهیم به پدر و قومش گفت: من از آنچه شما می‌پرستید بیزارم"
        },
        {
            "chapter": 43,
            "verse": 27,
            "text": "به جز آن معبودی که مرا آفریده است و او مرا هدایت خواهد کرد"
        },
        {
            "chapter": 43,
            "verse": 28,
            "text": "و (الله) آن را در میان فرزندانش کلمۀ ماندنی قرار داد تا آنان (به توحید) باز گردند"
        },
        {
            "chapter": 43,
            "verse": 29,
            "text": "بلکه من ایشان و پدرانشان را (از نعمت‌هایم) برخوردار ساختم، تا آنکه حق و پیغمبر آشکار به نزدشان آمد"
        },
        {
            "chapter": 43,
            "verse": 30,
            "text": "و هنگامی که حق به نزد آنان آمد، گفتند: این جادو است و البته ما به آن کفر می‌ورزیم"
        },
        {
            "chapter": 43,
            "verse": 31,
            "text": "و گفتند: چرا این قرآن بر مردی بزرگ (از نگاه جاه و مال) از دو شهر نازل نشد؟"
        },
        {
            "chapter": 43,
            "verse": 32,
            "text": "آیا آنها رحمت پروردگار تو را تقسیم می‌کنند؟ در حالی که ما معیشت آنان را در زندگی دنیا بین آنان تقسیم کرده‌ایم و بعضی را بر بعضی دیگر برتری‌هایی داده‌ایم تا بعضی از آنان بعضی دیگر را به خدمت گیرند و رحمت پروردگارت از آنچه جمع آوری می‌کنند بهتر است"
        },
        {
            "chapter": 43,
            "verse": 33,
            "text": "اگر (این) نبود که مردم (در گمراهی) همه یک امت شوند، ما برای کسانی که به الله مهربان کفر می‌ورزند خانه‌هایی با سقف‌هایی از نقره می‌ساختیم و برای آنان زینه‌های از نقره قرار می‌دادیم که به وسیلۀ آنها بالا بروند"
        },
        {
            "chapter": 43,
            "verse": 34,
            "text": "و برای خانه‌هایشان درهایی (از نقره قرار می‌دادیم) و تخت‌هایی نقره‌ای که بر آنها تکیه کنند (می‌ساختیم)"
        },
        {
            "chapter": 43,
            "verse": 35,
            "text": "و هر گونه اسباب زينت (برایشان قرار می‌دادیم)، اما همۀ اینها اسباب برخورداری زندگانی دنیاست و آخرت نزد پروردگارت برای پیرهیزگاران است"
        },
        {
            "chapter": 43,
            "verse": 36,
            "text": "و هر کس که از یاد پروردگار مهربان غافل و روی گردان شود، برایش شیطانی می‌گماریم و آن (شیطان) همنشین او می‌گردد"
        },
        {
            "chapter": 43,
            "verse": 37,
            "text": "و البته آنان (شیاطین) ایشان (انسانها) را از راه باز می‌دارند و گمان می‌کنند که ایشان هدایت یافته گان‌اند"
        },
        {
            "chapter": 43,
            "verse": 38,
            "text": "تا وقتی که (چنین کسی) به پیش ما آید، (و به شیطان همنشین خود) گوید: ای کاش بین من و تو به اندازۀ مشرق و مغرب فاصله بود! چه بد همنشینی بودی"
        },
        {
            "chapter": 43,
            "verse": 39,
            "text": "و امروز (آرزوی دوری از شیطان) برای شما سودی ندارد، چرا که شما ظلم کرده‌اید"
        },
        {
            "chapter": 43,
            "verse": 40,
            "text": "آیا تو می‌توانی به کران بشنوانی؟ و یا اینکه کوران و کسانی را که در گمراهی آشکاری هستند، هدایت کنی؟"
        },
        {
            "chapter": 43,
            "verse": 41,
            "text": "پس وقتی تو را (از میان آنها) ببریم، پس حتمی از آنان انتقام خواهیم گرفت"
        },
        {
            "chapter": 43,
            "verse": 42,
            "text": "یا آنچه را که به آنان وعده کرده‌ایم به تو نشان دهیم، زیرا ما بر آنان مسلط و مقتدریم"
        },
        {
            "chapter": 43,
            "verse": 43,
            "text": "پس به آنچه به تو وحی شده است محکم چنگ بزن، چرا که تو به يقين بر راه مستقیم قرار داری"
        },
        {
            "chapter": 43,
            "verse": 44,
            "text": "و چون قرآن برای تو و قومت پندی است و از شما سوال خواهد شد"
        },
        {
            "chapter": 43,
            "verse": 45,
            "text": "و از (پیروان) پیغمبران پیشین ما بپرس، آیا به جز پروردگار مهربان معبودهایی قرار داده‌ایم که عبادت شوند؟"
        },
        {
            "chapter": 43,
            "verse": 46,
            "text": "و البته موسی را با نشانه‌های خود به‌سوی فرعون و سران (قوم) او فرستادیم (و موسی) گفت: یقیناً من فرستادۀ پروردگار عالمیان‌ام"
        },
        {
            "chapter": 43,
            "verse": 47,
            "text": "وقتی که با نشانه‌های ما (به‌سوی) آنان آمد، پس آنان به آن (نشانه‌ها) می‌خندیدند"
        },
        {
            "chapter": 43,
            "verse": 48,
            "text": "و ما هیچ معجزه‌ای را به ایشان نشان نمی‌دادیم مگر اینکه یکی از دیگری بزرگتر بود و آنان را به عذاب گرفتیم تا شاید باز گردند"
        },
        {
            "chapter": 43,
            "verse": 49,
            "text": "و (به موسی) گفتند: ای جادوگر! پروردگارت را با آنچه که به تو عهد کرده است برای ما بخوان، ما حتما هدایت تو را خواهیم پذیرفت"
        },
        {
            "chapter": 43,
            "verse": 50,
            "text": "پس وقتی عذاب را از ایشان دور کردیم، ناگهان همگی عهدشکنی کردند"
        },
        {
            "chapter": 43,
            "verse": 51,
            "text": "و فرعون در میان قوم خود اعلان کرد و گفت: ای قوم من! آیا فرمانروایی مصر و این نهرها که از زیر (کاخهای) من روان است، از من نیست؟ آیا (عظمت مرا) نمی‌بینید؟"
        },
        {
            "chapter": 43,
            "verse": 52,
            "text": "نه، بلکه من بهترم از این شخص که خوار و حقیر است و نمی‌تواند روشن سخن بگوید"
        },
        {
            "chapter": 43,
            "verse": 53,
            "text": "(اگر موسی راست می‌گوید) پس چرا دستبندهای از طلا بر او آویخته نشده است؟ یا چرا فرشتگان (برای یاری او) یکجا با او نیامده‌اند؟"
        },
        {
            "chapter": 43,
            "verse": 54,
            "text": "پس (فرعون) قوم خود را سبک و بی‌خرد شمرد، پس آنان از او اطاعت کردند. البته آنان قوم فاسق بودند"
        },
        {
            "chapter": 43,
            "verse": 55,
            "text": "پس وقتی ما را به خشم آوردند، از آنان انتقام گرفتیم و همۀ آنان را غرق کردیم"
        },
        {
            "chapter": 43,
            "verse": 56,
            "text": "پس آنان را پیشگامان (بد) و عبرت برای آیندگان قرار دادیم"
        },
        {
            "chapter": 43,
            "verse": 57,
            "text": "و چون پسر مریم (عیسی) به طور مثال ذکر شد، ناگهان قوم تو از آن با فریاد به )تمسخر و( شور و هلهله پرداختند)"
        },
        {
            "chapter": 43,
            "verse": 58,
            "text": "و گفتند: آیا معبودان ما بهترند یا او؟ (آن مثال را) برای تو جز از روی جدال نیاوردند، بلکه آنان قوم جدل پیشه‌اند"
        },
        {
            "chapter": 43,
            "verse": 59,
            "text": "در حالیکه عیسی جز بنده‌ای نیست که بر او انعام کردیم و او را نمونۀ هدایت برای بنی اسرائیل گردانیدیم"
        },
        {
            "chapter": 43,
            "verse": 60,
            "text": "و اگر بخواهیم به جای شما در زمین فرشتگان قرار میدهیم تا جانشین شما شوند"
        },
        {
            "chapter": 43,
            "verse": 61,
            "text": "و به يقين (عیسی) نشانه‌ای برای قیامت است پس هرگز دربارۀ آن (قیامت) شک نکنید و از من پیروی کنید که همین راه راست است"
        },
        {
            "chapter": 43,
            "verse": 62,
            "text": "و شیطان هرگز شما را (از راه الله) باز ندارد، يقينا او برای شما دشمن آشکار است"
        },
        {
            "chapter": 43,
            "verse": 63,
            "text": "و چون عیسی با معجزه‌های آشکار آمد، گفت: بدون شک برای شما حکمت آورده (و آمده‌ام) تا بعضی از امور را برای شما بیان و روشن کنم که در آنها اختلاف می‌ورزید، پس از الله بترسید و مرا اطاعت کنید"
        },
        {
            "chapter": 43,
            "verse": 64,
            "text": "چون الله پروردگار من و پروردگار شماست پس او را عبادت کنید، این است راه راست"
        },
        {
            "chapter": 43,
            "verse": 65,
            "text": "پس گروها بین خود اختلاف نمودند، پس وای به حال کسانی که ظلم کردند، از عذاب روز دردناک،"
        },
        {
            "chapter": 43,
            "verse": 66,
            "text": "آیا منتظر این هستند که قیامت ناگهانی و در حالیکه از آن بی‌خبرند به سراغ‌شان بیاید؟"
        },
        {
            "chapter": 43,
            "verse": 67,
            "text": "دوستان در آن روز دشمنان یکدیگر می‌شوند، مگر پرهیزگاران (که دوستی‌شان باقی می‌ماند)"
        },
        {
            "chapter": 43,
            "verse": 68,
            "text": "ای بندگان من! امروز بر شما هیچ ترسی نیست و نه شما غمگین می‌شوید"
        },
        {
            "chapter": 43,
            "verse": 69,
            "text": "همان کسانی که به آیات ما ایمان آوردند و همیشه تسليم حق بودند"
        },
        {
            "chapter": 43,
            "verse": 70,
            "text": "شما و همسران تان به بهشت در آئید در حالی که شادمان و مسرورید"
        },
        {
            "chapter": 43,
            "verse": 71,
            "text": "بر ایشان ظرفها و جام‌های طلایی چرخانده می‌شود و هر چه دل بخواهد و هر چه چشم از آن لذت ببرد در بهشت موجود است و شما در آن جاودانه هستید"
        },
        {
            "chapter": 43,
            "verse": 72,
            "text": "و این همان جنتی است که به سبب کارهایی که می‌کردید، به میراث برده‌اید"
        },
        {
            "chapter": 43,
            "verse": 73,
            "text": "در آن برای شما میوۀ بسیار است که از آن می‌خورید"
        },
        {
            "chapter": 43,
            "verse": 74,
            "text": "البته مجرمان در عذاب دوزخ همیشه می‌مانند"
        },
        {
            "chapter": 43,
            "verse": 75,
            "text": "عذاب از آنان کاسته نمی‌شود و آنان در آن نا امید شده و خاموش هستند"
        },
        {
            "chapter": 43,
            "verse": 76,
            "text": "و ما به آنان ظلم نکردیم بلکه آنان خود ظالم بودند"
        },
        {
            "chapter": 43,
            "verse": 77,
            "text": "و فریاد می‌کشند: ای مالک (نگهبان دوزخ)! پروردگارت باید عليه ما حکم مرگ صادر کند. گویند: شما (در آن) ماندنی هستید"
        },
        {
            "chapter": 43,
            "verse": 78,
            "text": "البته ما حق را برای شما آوردیم، ولی بیشتر شما با حق کراهت داشتید"
        },
        {
            "chapter": 43,
            "verse": 79,
            "text": "آیا آنان تصمیم محکم (علیه پیغمبر ما) گرفتند؟ پس ما نیز ارادۀ محکم و تغییر ناپذیر (برای نجات او) گرفتیم"
        },
        {
            "chapter": 43,
            "verse": 80,
            "text": "آیا گمان می‌کنند که ما اسرار پنهانی و سخنان در گوشی آنان را نمی‌شنویم؟! بلی! (می شنویم) و فرشتگان ما نزد آنها (همه چیز را) می‌نویسند"
        },
        {
            "chapter": 43,
            "verse": 81,
            "text": "بلکه اگر برای پروردگار بخشنده فرزندی می‌بود، پس من اولین عبادت کنندگانم"
        },
        {
            "chapter": 43,
            "verse": 82,
            "text": "پاک و منزه است پروردگار آسمان‌ها و زمین و پروردگار عرش، از آنچه او را توصیف می‌کنند"
        },
        {
            "chapter": 43,
            "verse": 83,
            "text": "پس آنان را به حال خود‌شان واگذار تا در باطل خویش غوطه ور گردند و سرگرم بازی شوند تا روزی را که وعده داده می‌شوند ملاقات کنند"
        },
        {
            "chapter": 43,
            "verse": 84,
            "text": "و او ذاتی است که در آسمان معبود است و در زمین (نیز) معبود می‌باشد و اوست حکیم دانا۔"
        },
        {
            "chapter": 43,
            "verse": 85,
            "text": "و خجسته و بابرکت است ذاتی که پادشاهی آسمان‌ها و زمین و هر آنچه میان آن دو است از اوست و علم قیامت مخصوص اوست و به‌سوی او باز گردانیده می‌شوید"
        },
        {
            "chapter": 43,
            "verse": 86,
            "text": "و کسانی را که به جای او پرستش می‌کنند مالک هیچ شفاعت نیستند مگر کسانی که شهادت به حق داده باشند و آنان می‌دانند"
        },
        {
            "chapter": 43,
            "verse": 87,
            "text": "و اگر از آنها بپرسی چه کسی آنان را آفریده است؟ حتما می‌گویند: الله! پس چگونه به انحراف کشانیده می‌شوند؟"
        },
        {
            "chapter": 43,
            "verse": 88,
            "text": "و (الله فرمود:) سخن پیغمبر ما این است: پروردگارا! بدون شک اینها قومی هستند که ایمان نمی‌آورند"
        },
        {
            "chapter": 43,
            "verse": 89,
            "text": "پس از آنان روی بگردان و بگو: سلام، (وداع با شما) در آینده خواهند دانست (که چه سرنوشتی دارند)"
        },
        {
            "chapter": 44,
            "verse": 1,
            "text": "حم. (مفهوم این دو حرف به الله معلوم است)"
        },
        {
            "chapter": 44,
            "verse": 2,
            "text": "قسم به این کتاب واضح و بیانگر (حق و باطل)"
        },
        {
            "chapter": 44,
            "verse": 3,
            "text": "بدون شک ما آن را در شبی بابرکت و خجسته نازل کردیم و ما همیشه بیم دهنده بودیم"
        },
        {
            "chapter": 44,
            "verse": 4,
            "text": "(چون) هر کار مهم و حکیمانه در آن (شب مبارک) بیان و مقرر می‌گردد"
        },
        {
            "chapter": 44,
            "verse": 5,
            "text": "امری است از سوی ما،. بی‌گمان ما فرستنده بودیم"
        },
        {
            "chapter": 44,
            "verse": 6,
            "text": "(این کار) رحمت بزرگ از سوی پروردگارت است، البته او شنوای داناست"
        },
        {
            "chapter": 44,
            "verse": 7,
            "text": "پروردگار آسمان‌ها و زمین و آنچه میان آن دو است اگر یقین کننده هستید (پس ایمان آورید)"
        },
        {
            "chapter": 44,
            "verse": 8,
            "text": "هیچ معبودی به حق جز او نیست و اوست که زنده می‌کند و می‌میراند و پروردگار شما و پروردگار پدران پیشین شماست"
        },
        {
            "chapter": 44,
            "verse": 9,
            "text": "بلکه آنان در شک (عمیق) بازی می‌کنند"
        },
        {
            "chapter": 44,
            "verse": 10,
            "text": "پس منتظر روزی باش که آسمان دود آشکار را با خود می‌آورد"
        },
        {
            "chapter": 44,
            "verse": 11,
            "text": "مردم را فرا می‌گیرد، این است عذاب دردناک"
        },
        {
            "chapter": 44,
            "verse": 12,
            "text": "(مردم می‌گویند:) ای پروردگار ما! عذاب را از ما دور کن، همانا ما ایمان آرندگانیم"
        },
        {
            "chapter": 44,
            "verse": 13,
            "text": "این پند برای آنان چه سود؟ در حالیکه پیغمبر روشنگر (حق) نزد آنان آمده بود"
        },
        {
            "chapter": 44,
            "verse": 14,
            "text": "باز از وی روی گرداندند و گفتند: او دیوانۀ آموخته شده است"
        },
        {
            "chapter": 44,
            "verse": 15,
            "text": "البته ما برای مدتی اندک برطرف کنندۀ عذاب هستیم (لیکن) شما باز (به شرک خود) رجوع کننده‌اید"
        },
        {
            "chapter": 44,
            "verse": 16,
            "text": "روزی که به گرفتن سخت (شما را) بگیریم، البته ما انتقام گیرنده‌ایم"
        },
        {
            "chapter": 44,
            "verse": 17,
            "text": "و بدون شک ما پیش از ایشان قوم فرعون را آزمودیم در حالیکه پیغمبر بزرگوار نزدشان آمد"
        },
        {
            "chapter": 44,
            "verse": 18,
            "text": "(با این پیغام) که بندگان الله (بنی اسرائیل) را به من بسپارید، يقينا من برایتان پیغمبر امین هستم"
        },
        {
            "chapter": 44,
            "verse": 19,
            "text": "و (اینکه) بر الله برتری نجویید (همانا) من برای شما دلیل آشکار می‌آورم"
        },
        {
            "chapter": 44,
            "verse": 20,
            "text": "و البته من به پروردگار خود و پروردگار شما پناه می‌برم از اینکه مرا سنگسار کنید"
        },
        {
            "chapter": 44,
            "verse": 21,
            "text": "و اگر به من ایمان نمی‌آورید، پس از من کناره‌گیری کنید"
        },
        {
            "chapter": 44,
            "verse": 22,
            "text": "پس او (پیغمبر) پروردگار خود را به دعا خواند که يقينا آنها قوم مجرم‌اند"
        },
        {
            "chapter": 44,
            "verse": 23,
            "text": "(به او گفتیم:) پس بندگانم را شبانه ببر (و بدانید که) حتما شما تعقیب می‌شوید"
        },
        {
            "chapter": 44,
            "verse": 24,
            "text": "و بحر را آرام رها کن، زیرا ایشان لشکری‌اند غرق شده‌گان"
        },
        {
            "chapter": 44,
            "verse": 25,
            "text": "(پس از غرق شدن) چه باغها و چشمه‌های بسیاری را گذاشتند"
        },
        {
            "chapter": 44,
            "verse": 26,
            "text": "و چه کشتزارها و جایگاهی عالی (را بجا گذاشتند)"
        },
        {
            "chapter": 44,
            "verse": 27,
            "text": "و چه نعمتی که در آن شاد و خرم بودند"
        },
        {
            "chapter": 44,
            "verse": 28,
            "text": "این طور (شد) و ما همه‌ای این نعمت‌ها را (از آنها گرفتیم و) به قوم دیگری دادیم"
        },
        {
            "chapter": 44,
            "verse": 29,
            "text": "پس نه آسمان بر (حال) آنها گریست و نه زمین. و نه از مهلت داده شدگان بودند"
        },
        {
            "chapter": 44,
            "verse": 30,
            "text": "و البته ما بنی اسراییل را از عذاب اهانت آمیز نجات دادیم"
        },
        {
            "chapter": 44,
            "verse": 31,
            "text": "از فرعون که او سرکش و از اسرافکاران بود"
        },
        {
            "chapter": 44,
            "verse": 32,
            "text": "و همانا ما بنی اسرائیل را عالمانه برگزیدیم و بر جهانیان (هم عصر شان) برتری دادیم"
        },
        {
            "chapter": 44,
            "verse": 33,
            "text": "و از نشانه‌هایی به آنان دادیم که در آن آزمایش آشکار بود"
        },
        {
            "chapter": 44,
            "verse": 34,
            "text": "البته این (مشرکان) می‌گویند"
        },
        {
            "chapter": 44,
            "verse": 35,
            "text": "غیر از این مرگ اول ما (زندگی دیگر) نیست و ما بار دیگر زنده نخواهیم شد"
        },
        {
            "chapter": 44,
            "verse": 36,
            "text": "پس اگر (شما پیغمبران) راستگو هستید، پدران (مردۀ) ما را بیاورید"
        },
        {
            "chapter": 44,
            "verse": 37,
            "text": "آیا آنان (مشرکان مکه) بهترند یا قوم «تُبّع»؟ و کسانی که پیش از آنان بودند؟ ما آنان را به خاطر اینکه قوم مجرم بودند، نابود کردیم"
        },
        {
            "chapter": 44,
            "verse": 38,
            "text": "ما آسمان‌ها و زمین و آنچه را که در میان آن دو است بیهوده و بی‌هدف نیافریدیم"
        },
        {
            "chapter": 44,
            "verse": 39,
            "text": "ما آن دو را جز به حق نیافریدیم لیکن بیشترشان نمی‌دانند"
        },
        {
            "chapter": 44,
            "verse": 40,
            "text": "البته روز فیصله (میان توحید و شرک) وعده‌گاه همۀ آنهاست"
        },
        {
            "chapter": 44,
            "verse": 41,
            "text": "روزی که هیچ دوستی از دوستی (دیگر) چیزی را دفع نکند و آنان مدد نمی‌شوند"
        },
        {
            "chapter": 44,
            "verse": 42,
            "text": "به جز کسی که الله بر او رحم کند، چون او (الله) غالب مهربان است"
        },
        {
            "chapter": 44,
            "verse": 43,
            "text": "البته درخت زقوم"
        },
        {
            "chapter": 44,
            "verse": 44,
            "text": "غذای گنهگاران است"
        },
        {
            "chapter": 44,
            "verse": 45,
            "text": "مانند مس گداخته شده در شکم‌ها می‌جوشد"
        },
        {
            "chapter": 44,
            "verse": 46,
            "text": "چون جوشیدن آب گرم"
        },
        {
            "chapter": 44,
            "verse": 47,
            "text": "(به مأموران دوزخ دستور داده می‌شود) او را بگیرید پس وی را به سختی به‌سوی قعر دوزخ بکشانید"
        },
        {
            "chapter": 44,
            "verse": 48,
            "text": "باز بر بالای سرش از عذاب آب جوشیده بریزید"
        },
        {
            "chapter": 44,
            "verse": 49,
            "text": "(به او گفته شود: عذاب را) بچش، چون تو بسیار عزت مند و (گرامی) و بزرگوار هستی"
        },
        {
            "chapter": 44,
            "verse": 50,
            "text": "این همان چیزی است که همیشه دربارۀ آن شک و تردید داشتید"
        },
        {
            "chapter": 44,
            "verse": 51,
            "text": "البته پرهیزگاران در جایگاه امن و امانی هستند"
        },
        {
            "chapter": 44,
            "verse": 52,
            "text": "در (میان) باغها و (در کنار) چشمه سارها"
        },
        {
            "chapter": 44,
            "verse": 53,
            "text": "لباس‌هایی از ابریشم نازک و ضخیم می‌پوشند و در مقابل یکدیگر نشسته‌اند"
        },
        {
            "chapter": 44,
            "verse": 54,
            "text": "این چنین (است مقام پرهیزگاران) و حورهای گشاده چشم را همسر آنان قرار می‌دهیم"
        },
        {
            "chapter": 44,
            "verse": 55,
            "text": "آنان در آنجا هر میوه‌ای را (که بخواهند) با آسودگی می‌طلبند"
        },
        {
            "chapter": 44,
            "verse": 56,
            "text": "در جنت مرگ را نچشند، به جز مرگ نخستین را که (قبلا) چشیده بودند و الله آنان را از عذاب دوزخ حفظ نموده است"
        },
        {
            "chapter": 44,
            "verse": 57,
            "text": "(این همه) فضل و بخششی است از سوی پروردگار تو، این همان کامیابی بزرگ است"
        },
        {
            "chapter": 44,
            "verse": 58,
            "text": "جز این نیست که ما قرآن را با زبان تو آسان کردیم تا شاید پند گیرند"
        },
        {
            "chapter": 44,
            "verse": 59,
            "text": "پس منتظر باش که آنان (نیز) منتظرند"
        },
        {
            "chapter": 45,
            "verse": 1,
            "text": "حم. (مفهوم این حروف به الله معلوم است)"
        },
        {
            "chapter": 45,
            "verse": 2,
            "text": "فرود آوردن این کتاب از جانب الله غالب با حکمت است"
        },
        {
            "chapter": 45,
            "verse": 3,
            "text": "بدون شک در آسمان‌ها و زمین برای مؤمنان نشانه‌هایی است"
        },
        {
            "chapter": 45,
            "verse": 4,
            "text": "و (نیز) در آفرینش شما و (در آفرینش) آنچه از جنبنده‌ها (که در روی زمین) منتشر می‌سازد، نشانه‌هایی است برای قومی که یقین می‌کنند"
        },
        {
            "chapter": 45,
            "verse": 5,
            "text": "و (در) اختلاف شب و روز و در آنچه از روزی که الله از آسمان نازل کرده و زمین را به وسیلۀ آن پس از خشک شدنش زنده گردانیده است و (نیز) در گردش بادها، برای قومی که خرد می‌ورزند نشانه‌هایی است"
        },
        {
            "chapter": 45,
            "verse": 6,
            "text": "اینها آيات الله است که به حق بر تو می‌خوانیم، پس بعد از (پند) الله و آیات او به چه سخنی ایمان می‌آورند؟"
        },
        {
            "chapter": 45,
            "verse": 7,
            "text": "وای به حال هر دروغ پرداز گناهکار"
        },
        {
            "chapter": 45,
            "verse": 8,
            "text": "آیات الله بر او خوانده می‌شود، باز تکبر کنان (بر کفر) اصرار می‌ورزد گویی که آن را نشنیده است. پس او را به عذاب دردناک مژده بده"
        },
        {
            "chapter": 45,
            "verse": 9,
            "text": "و چون از آیات ما چیزی بفهمد، آن را به مسخره می‌گیرد، این گروه برایشان عذاب اهانت کننده است"
        },
        {
            "chapter": 45,
            "verse": 10,
            "text": "پیش رویشان دوزخ است. و آنچه (از مال و متاع دنیا) را به دست آورده‌اند و آنچه غیر از الله را دوستان خود گرفته‌اند، چیزی از (عذاب را) از آنان دفع نمی‌کند و برای آنان عذاب بس بزرگ است"
        },
        {
            "chapter": 45,
            "verse": 11,
            "text": "این (قرآن) راهنماست. و آنانی که به آیات پروردگارشان کفر ورزیده‌اند، برای‌شان عذاب دردناک، از عذاب نفرت انگیز است"
        },
        {
            "chapter": 45,
            "verse": 12,
            "text": "الله ذاتی است که بحر را برایتان مسخر ساخت تا کشتی‌ها به حکم او در آن روان شوند و (نیز) تا شما از فضل او طلب کنید و تا شکرگزاری کنید"
        },
        {
            "chapter": 45,
            "verse": 13,
            "text": "و آنچه که در آسمان‌ها و زمین است، همه از اوست که برایتان مسخر کرد، یقینا در این نشانه‌هایی است برای کسانی که می‌اندیشند"
        },
        {
            "chapter": 45,
            "verse": 14,
            "text": "به مؤمنان بگو: از کسانی که به روزهای الله امید ندارند درگذرند تا (الله) هر قومی را به آنچه می‌کردند سزا دهد"
        },
        {
            "chapter": 45,
            "verse": 15,
            "text": "هر کس که کار نیک انجام دهد به سود خود اوست و هر کس که کار بد کند به زیان خود اوست، باز به‌سوی پروردگارتان باز گردانیده می‌شوید"
        },
        {
            "chapter": 45,
            "verse": 16,
            "text": "و البته به بنی اسرائیل کتاب و حکمت و پیغمبری دادیم و به آنان از پاکیزه‌ها روزی عطا کردیم و آنان را بر جهانیان (هم عصرشان) برتری دادیم"
        },
        {
            "chapter": 45,
            "verse": 17,
            "text": "و به آنان دلائل واضح و روشن در بارۀ دین دادیم. پس اختلاف نکردند مگر بعد از آنکه حقیقت برای‌شان حاصل شد (آن اختلاف هم) از روی عداوت و حسادت بود که در میان‌شان وجود داشت، البته پروردگار تو روز قیامت در میانشان دربارۀ چیزی که در آن اختلاف می‌کردند، فيصله خواهد کرد"
        },
        {
            "chapter": 45,
            "verse": 18,
            "text": "باز تو را بر آئین و راه روشنی از دین قرار دادیم پس از آن پیروی کن و از خواهشات آنان که نمی‌دانند پیروی مکن"
        },
        {
            "chapter": 45,
            "verse": 19,
            "text": "آنان از (عذاب) الله چیزی را از تو دفع کرده نمی‌توانند و ظالمان دوستان یکدیگرند و الله هم یار و مددگار پرهیزگاران است"
        },
        {
            "chapter": 45,
            "verse": 20,
            "text": "این (قرآن) وسيلۀ بینش و بصیرت بشریت و سبب هدایت و رحمت کسانی است که اهل یقین هستند"
        },
        {
            "chapter": 45,
            "verse": 21,
            "text": "آیا کسانی که مرتکب بدی‌ها شدند، گمان کردند که آنان را مانند کسانی قرار می‌دهیم که ایمان آورده‌اند و کارهای نیک انجام داده‌اند؟ تا زندگانی و مرگ‌شان برابر باشد؟ چه بد حکم می‌کنند"
        },
        {
            "chapter": 45,
            "verse": 22,
            "text": "و الله آسمان‌ها و زمین را به حق آفریده است تا هر کس به موجب آنچه کسب نموده سزا و جزا داده شود و آنان مورد هیچ گونه ظلمی واقع نمی‌شوند"
        },
        {
            "chapter": 45,
            "verse": 23,
            "text": "پس آیا دیدی آن را که هوی و هوس خود را معبود خویش گردانیده و الله او را با وجود آگاهیش گمراه ساخته و بر گوش و دل او مهر نهاده، و بر چشمش پرده قرار داده است؟ پس چه کسی بعد از الله او را هدایت کند؟ آیا عبرت نمی‌گیرید؟"
        },
        {
            "chapter": 45,
            "verse": 24,
            "text": "و گفتند: جز همین زندگانی دنیوی، زندگی دیگری نداریم، می‌میرم و زنده می‌شویم و جز زمانه ما را هلاک نمی‌سازد. حال آنکه ایشان هیچ علمی به این (ادعا) ندارند، بلکه تنها گمان می‌کنند"
        },
        {
            "chapter": 45,
            "verse": 25,
            "text": "و چون آیات واضح و روشن ما بر آنان تلاوت شود، دلیل و حجتی ندارند جز این که می‌گویند: اگر راست می‌گوئید پدران ما را (زنده کرده) بیاورید"
        },
        {
            "chapter": 45,
            "verse": 26,
            "text": "بگو: الله شما را زنده می‌کند باز شما را می‌میراند باز برای روز قیامت که شکی در آن نیست شما را جمع می‌کند ولی اکثر مردم نمی‌دانند"
        },
        {
            "chapter": 45,
            "verse": 27,
            "text": "پادشاهی آسمان‌ها و زمین مخصوص الله است. و روزی که قیامت برپا می‌شود در آن روز باطل گویان زیانکار می‌شوند"
        },
        {
            "chapter": 45,
            "verse": 28,
            "text": "هر امتی را می‌بینی که بر سر زانوها نشسته است، هر امتی به‌سوی نامۀ اعمال خود فرا خوانده می‌شود، امروز پاداش کارهایی که می‌کردید به شما داده می‌شود"
        },
        {
            "chapter": 45,
            "verse": 29,
            "text": "این است کتاب ما که به حق بر شما سخن می‌گوید، البته ما آنچه را که شما می‌کردید نسخه برداری کرده می‌نوشتیم"
        },
        {
            "chapter": 45,
            "verse": 30,
            "text": "و اما آنانکه ایمان آورده و کارهای نیک کرده‌اند، پروردگارشان آنان را در رحمت خود داخل می‌کند، این است همان کامیابی بزرگ"
        },
        {
            "chapter": 45,
            "verse": 31,
            "text": "و اما آنانکه کفر ورزیده‌اند (به آنان گفته می‌شود:) آیا آیات من بر شما خوانده نمی‌شد پس تکبر ورزیدید و قوم مجرم بودید؟"
        },
        {
            "chapter": 45,
            "verse": 32,
            "text": "و هنگامیکه گفته شود: وعدۀ الله حق است و شکی در (آمدن) قیامت نیست، می‌گفتید: ما نمی‌دانیم قیامت چیست، ما تنها گمانی (دربارۀ آن) داریم و به هیچ وجه يقين و باور نداریم"
        },
        {
            "chapter": 45,
            "verse": 33,
            "text": "و بدی‌هایی اعمالشان برایشان آشکار شد و آنچه را به استهزاء می‌گرفتند، آنان را فرا گرفت"
        },
        {
            "chapter": 45,
            "verse": 34,
            "text": "و گفته می‌شود: امروز شما را فراموش می‌کنیم، چنانکه شما دیدار این روزتان را فراموش کردید و جایگاهتان آتش دوزخ است و برای شما هیچ مددگاری نیست"
        },
        {
            "chapter": 45,
            "verse": 35,
            "text": "(این )عقوبت) به خاطر آن است که شما آيات الله را مورد تمسخر و استهزا قرار دادید و زندگانی دنیا مغرورتان کرد، پس امروز از آن (دوزخ) بیرون آورده نمی‌شوند و نه از آنها خواسته می‌شود که الله را خشنود سازند"
        },
        {
            "chapter": 45,
            "verse": 36,
            "text": "پس ستایش تنها مخصوص الله است که پروردگار آسمان‌ها و پروردگار زمین و پروردگار جهانیان است"
        },
        {
            "chapter": 45,
            "verse": 37,
            "text": "و بزرگی در آسمان‌ها و زمین مخصوص اوست و او غالب باحکمت است"
        }
    ]
}
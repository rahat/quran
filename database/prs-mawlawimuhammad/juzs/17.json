{
    "juzs": [
        {
            "chapter": 21,
            "verse": 1,
            "text": "برای مردم (وقت) حساب‌شان نزدیک شده است، در حالی که آنان در غفلت روی گردانند"
        },
        {
            "chapter": 21,
            "verse": 2,
            "text": "هیچ پند (و هدایت) جدیدی از نزد پروردگارشان به آنها نمی‌رسد، مگر اینکه بازی کنان آن را می‌شنوند"
        },
        {
            "chapter": 21,
            "verse": 3,
            "text": "(در حالیکه) دل‌هایشان (به دنیا) مشغول است و آنانی که ظلم کرده بودند در پنهان به نجوی و راز گویی پرداختند و گفتند که آیا این (شخص) انسانی مانند شما نیست، آیا به‌سوی جادو می‌روید؟ حال آنکه شما (حقیقت را) می‌بینید"
        },
        {
            "chapter": 21,
            "verse": 4,
            "text": "(در جواب بگو:) پروردگارم هر سخنی را که در آسمان و زمین باشد، می‌داند، و او شنوای داناست"
        },
        {
            "chapter": 21,
            "verse": 5,
            "text": "بلکه گفتند: خواب‌های پراگنده است، بلکه آن را از پیش خود ساخته است بلکه او شاعر است، (اگر پیغمبر در دعوای خود راست باشد) پس طوری که پیشینیان (با معجزه‌ها) فرستاده شدند، باید معجزه‌ای (حسّی) برای ما بیاورد"
        },
        {
            "chapter": 21,
            "verse": 6,
            "text": "پیش از آنان (نیز مردمِ) هیچ قریه‌ای که (اهل) آن را هلاک کردیم ایمان نیاوردند، پس آیا ایشان ایمان می‌آورند؟"
        },
        {
            "chapter": 21,
            "verse": 7,
            "text": "و پیش از تو نیز جز مردانی را که به آنان وحی می‌کردیم، نفرستادیم. پس اگر شما نمی‌دانید، از اهل کتاب بپرسید"
        },
        {
            "chapter": 21,
            "verse": 8,
            "text": "پیغمبران را جسدی که غذا نخورند قرار ندادیم و جاودان هم نبودند"
        },
        {
            "chapter": 21,
            "verse": 9,
            "text": "باز وعدۀ (خویش) به آنان را راست گردانیدیم، و آنان و هر کسی را که خواستیم، نجات دادیم، و اسرافکاران (تجاوزکاران) را نابود کردیم"
        },
        {
            "chapter": 21,
            "verse": 10,
            "text": "البته ما بسوی شما کتابی نازل کردیم که ذكرتان در آن است، آیا نمی‌اندیشید؟"
        },
        {
            "chapter": 21,
            "verse": 11,
            "text": "و چه بسیار قریه‌ها را که اهل آن ظالم بودند، در هم شکستیم (و هلاک کردیم) و پس از آنان قومی دیگر را آفریدیم"
        },
        {
            "chapter": 21,
            "verse": 12,
            "text": "پس چون عذاب ما را احساس کردند، ناگهان از آن می‌گریختند"
        },
        {
            "chapter": 21,
            "verse": 13,
            "text": "(به آنان گفته می‌شود:) نگریزید و به‌سوی ناز و نعمتی که در آن متنعم بودید، باز گردید، شاید که از شما (چیزی) پرسیده شود"
        },
        {
            "chapter": 21,
            "verse": 14,
            "text": "گفتند: ای وای بر ما، واقعا که ما ظالم بودیم"
        },
        {
            "chapter": 21,
            "verse": 15,
            "text": "و همیشه سخن‌شان همین بود تا اینکه آنان را مانند کشت درو شده، بی‌حرکت و خاموش شده گردانیدیم"
        },
        {
            "chapter": 21,
            "verse": 16,
            "text": "و آسمان و زمین و آنچه را که در میان آن دو است برای بازی و شوخی (بیهوده) نیافریده‌ایم"
        },
        {
            "chapter": 21,
            "verse": 17,
            "text": "اگر می‌خواستیم بازیچه‌ای بگیریم حتما آن را از نزد خود انتخاب می‌کردیم"
        },
        {
            "chapter": 21,
            "verse": 18,
            "text": "بلکه حق را بر باطل می‌اندازیم، پس آن را می‌شکند و سرکوب می‌کند، پس ناگهان باطل محو و نابود می‌شود. و وای بر شما به سبب آنچه که (الله را به آن) وصف می‌کنید"
        },
        {
            "chapter": 21,
            "verse": 19,
            "text": "و از اوست هر که در آسمان‌ها و زمین است، و آنان که در نزد وی هستند از عبادت او تکبر نمی‌کنند و خسته نمی‌شوند"
        },
        {
            "chapter": 21,
            "verse": 20,
            "text": "(بلکه) شب و روز تسبیح می‌گویند، بی‌آنکه سست شوند"
        },
        {
            "chapter": 21,
            "verse": 21,
            "text": "آیا معبودهای از (موجودات) زمین گرفته‌اند که (ایشان مرده‌ها) را زنده می‌کنند؟"
        },
        {
            "chapter": 21,
            "verse": 22,
            "text": "اگر در آن دو (آسمان‌ها و زمین) غیر از الله معبودهای وجود داشت، حتما آسمان‌ها و زمین هردو تباه می‌شد، پس پاک و منزه است الله پروردگار عرش، از آنچه وصف می‌کنند"
        },
        {
            "chapter": 21,
            "verse": 23,
            "text": "(الله) از آنچه می‌کند پرسیده نمی‌شود، ولی آنها پرسیده می‌شوند"
        },
        {
            "chapter": 21,
            "verse": 24,
            "text": "آیا به جای او معبودانی را به پرستش گرفته‌اند؟ بگو: دلیل خود را بیان دارید، این است کتاب کسانی که با من‌اند و (اینها هم) کتاب‌های امت‌های قبل از من است. بلکه اکثر آنان حق را نمی‌دانند، پس آنها روی گردان‌اند"
        },
        {
            "chapter": 21,
            "verse": 25,
            "text": "و پیش از تو هیچ پیغمبری را نفرستادیم مگر اینکه به او وحی می‌فرستادیم که هیچ معبود برحق غیر از من (الله) نیست، لذا تنها مرا عبادت کنید"
        },
        {
            "chapter": 21,
            "verse": 26,
            "text": "و (مشرکان) گفتند: پروردگار رحمن (برای خود از فرشته‌ها) فرزند گرفته است! او پاک و منزه است. بلکه آنها (فرشته‌ها) بندگان والاقدرِ مقرب هستند"
        },
        {
            "chapter": 21,
            "verse": 27,
            "text": "در سخن گفتن از او پیشی نمی‌کنند، و آنان به حکم وی کار می‌کنند"
        },
        {
            "chapter": 21,
            "verse": 28,
            "text": "الله حال و اعمال گذشته و حال و اعمال آیندۀ ایشان را می‌داند، و شفاعت نمی‌کنند مگر برای کسی که (الله) رضایت داده باشد. و آنان از بیم او ترسان‌اند"
        },
        {
            "chapter": 21,
            "verse": 29,
            "text": "و هر کس از آنان (فرشته‌ها) بگوید: غیر از الله من نیز معبود هستم، پس او را به دوزخ سزا دهیم، این چنین به ظالمان سزا می‌دهیم"
        },
        {
            "chapter": 21,
            "verse": 30,
            "text": "آیا کافران ندیدند که آسمان‌ها و زمین (ابتدا باهم) چسپیده و متصل بودند، باز آن دو را از هم جدا کردیم. و هر چیز زنده را از آب آفریدیم، آیا (به وحدانیت من) ایمان نمی‌آورند؟"
        },
        {
            "chapter": 21,
            "verse": 31,
            "text": "و در زمین کوه‌های استوار و ریشه‌دار قرار دادیم تا مبادا زمین آنان را بجنباند. و در میان کوه‌ها راه‌های گشاده ایجاد کردیم تا که آنان راه یابند"
        },
        {
            "chapter": 21,
            "verse": 32,
            "text": "و آسمان را سقف محفوظ قرار دادیم، (ولی) آنان از نشانه‌هایش روی می‌گردانند"
        },
        {
            "chapter": 21,
            "verse": 33,
            "text": "و او پروردگاری است که شب و روز و آفتاب و ماه را آفرید و هر یک در مدار (معین) خود شناوراند"
        },
        {
            "chapter": 21,
            "verse": 34,
            "text": "و برای هیچ انسانی پیش از تو زندگی دائمی مقرر نکردیم، آیا اگر تو بمیری ایشان جاودانه می‌مانند؟"
        },
        {
            "chapter": 21,
            "verse": 35,
            "text": "و هر نفس (جاندار) چشندۀ مرگ است. و شما را بخاطر امتحان به سختی و آسایش آزمایش می‌کنیم، و به‌سوی ما باز گردانیده می‌شوید"
        },
        {
            "chapter": 21,
            "verse": 36,
            "text": "و چون کافران تو را ببینند حتما تو را به مسخره می‌گیرند (و می‌گویند:) آیا این همان کسی است که معبودانتان را (به بدی) یاد می‌کند؟ در حالیکه آنان خود یاد پروردگار رحمن را انکار می‌کنند"
        },
        {
            "chapter": 21,
            "verse": 37,
            "text": "انسان از شتاب آفریده شده است. به زودی نشانه‌های خود را به شما نشان خواهیم داد، پس (عذاب و معجزه‌ها را) از من به شتاب طلب نکنید"
        },
        {
            "chapter": 21,
            "verse": 38,
            "text": "و می‌گویند: این وعده کی می‌رسد، اگر راست می‌گویید؟"
        },
        {
            "chapter": 21,
            "verse": 39,
            "text": "اگر کافران می‌دانستند هنگامی که نمی‌توانند آتش را از چهره‌هایشان و نه از پس‌هایشان باز دارند و آنان نصرت داده نمی‌شوند، (در آمدن عذاب عجله نمی‌کردند)"
        },
        {
            "chapter": 21,
            "verse": 40,
            "text": "بلکه (آتش) ناگهان به آنان می‌رسد و آنها را حیران و سراسیمه می‌سازد و نمی‌توانند آن را برگردانند. و به آنها مهلت داده نمی‌شود"
        },
        {
            "chapter": 21,
            "verse": 41,
            "text": "و البته پیغمبرانی پیش از تو نیز مورد تمسخر قرار گرفتند، پس کسانی که آنان را مسخره می‌کردند، آنچه که آن را به استهزا می‌گرفتند، ایشان را احاطه کرد"
        },
        {
            "chapter": 21,
            "verse": 42,
            "text": "بگو: چه کسی شما را در شب و روز (از عذاب) پروردگار رحمان نگاه می‌کند؟ بلکه آنان از یاد پروردگارشان روی گردان‌اند"
        },
        {
            "chapter": 21,
            "verse": 43,
            "text": "یا برای آنان معبودانی غیر از ما است که ایشان را (از عذاب) حمایت کنند؟! (این معبودان ساختگی) نه می‌توانند خود را مدد کنند، و نه آنان مدد کرده می‌شوند"
        },
        {
            "chapter": 21,
            "verse": 44,
            "text": "بلکه ما ایشان و پدرانشان را (از انواع نعمت‌ها و آسایش) بر خوردار ساختیم، تا عمر بر آنان طولانی شد. آیا نمی‌بینند که ما می‌آییم و زمین را از جوانب آن می‌کاهیم (مسلمانان را بر سرزمین‌های کفار مسلط می‌سازیم)، آیا باز هم آنان پیروزند"
        },
        {
            "chapter": 21,
            "verse": 45,
            "text": "بگو: من شما را با وحی بیم میدهم، ولی چون کران بیم داده شوند، دعوت را نمی‌شنوند"
        },
        {
            "chapter": 21,
            "verse": 46,
            "text": "و اگر کم‌ترین چیزی از عذاب پروردگارت به آنان برسد، حتما (اعتراف می‌کنند و) می‌گویند: ای وای بر ما! واقعا ما ظالم بودیم"
        },
        {
            "chapter": 21,
            "verse": 47,
            "text": "و ما ترازوهای عدل را در روز قیامت می‌نهیم، پس بر هیچ کسی در چیزی ظلم کرده نشود. و اگر هم به وزن دانه خردل باشد آن را (برای حساب) می‌آوریم. و بس است که ما حسابرس و حساب‌گر باشیم"
        },
        {
            "chapter": 21,
            "verse": 48,
            "text": "و البته به موسی و هارون فرقان (فرق کننده بین حق و باطل و توحید و شرک) دادیم که روشنی و پند برای پرهیزگاران است"
        },
        {
            "chapter": 21,
            "verse": 49,
            "text": "همان کسانی که در خفا از پروردگار‌شان می‌ترسند و آنان از (هول) قیامت هراس دارند"
        },
        {
            "chapter": 21,
            "verse": 50,
            "text": "و این (قرآن نیز) پند با برکت است که آن را نازل کردیم، آیا شما منکر آن هستید؟"
        },
        {
            "chapter": 21,
            "verse": 51,
            "text": "و البته پیش از این (دادن تورات به موسی و هارون) به ابراهیم هدایت و رشد او را داده بودیم و به (حال) او دانا بودیم"
        },
        {
            "chapter": 21,
            "verse": 52,
            "text": "وقتی که (ابراهیم) به پدر و قوم خود گفت: این تمثال‌هایی که شما ملازم آنها شده‌اید چیستند؟"
        },
        {
            "chapter": 21,
            "verse": 53,
            "text": "گفتند: پدران خود را برای آنها عبادت کنان یافتیم"
        },
        {
            "chapter": 21,
            "verse": 54,
            "text": "ابراهیم گفت: البته شما و پدران‌تان همه در گمراهی آشکار بودید"
        },
        {
            "chapter": 21,
            "verse": 55,
            "text": "گفتند ای ابراهیم! آیا حق را برای ما آورده‌ای یا تو از بازی کنندگانی؟"
        },
        {
            "chapter": 21,
            "verse": 56,
            "text": "(ابراهیم) گفت: بلکه پروردگارتان، پروردگار آسمان‌ها و زمین است، همان پررودگاری که آنها را آفرید، و من بر این (سخن) از گواهانم"
        },
        {
            "chapter": 21,
            "verse": 57,
            "text": "و قسم به الله پس از آنکه پشت گردانیدید و رفتید، البته در مورد بت‌هایتان تدبیری خواهم سنجید"
        },
        {
            "chapter": 21,
            "verse": 58,
            "text": "پس آنها را قطعه قطعه کرد، مگر بت بزرگ‌شان را، تا به‌سوی آن باز گردند"
        },
        {
            "chapter": 21,
            "verse": 59,
            "text": "گفتند: چه کسی با معبودان ما چنین کار را کرده است؟ يقينا او از ظالمان است"
        },
        {
            "chapter": 21,
            "verse": 60,
            "text": "(بعضی) گفتند: شنیدیم جوانی از آنها (به بدی) یاد می‌کرد که به او ابراهیم گفته می‌شود"
        },
        {
            "chapter": 21,
            "verse": 61,
            "text": "(سران کفر) گفتند: او را در پیش چشم مردم بیاورید شاید که آنان (بر او) گواهی دهند"
        },
        {
            "chapter": 21,
            "verse": 62,
            "text": "(بعد از حاضر کردن ابراهیم در مجلس) گفتند: آیا تو این کار را با معبودان ما کرده‌‌ای، ای ابراهیم؟"
        },
        {
            "chapter": 21,
            "verse": 63,
            "text": "(ابراهیم) گفت: بلکه این بت بزرگ چنین کاری را کرده است، پس اگر سخن می‌گویند از آنان بپرسید"
        },
        {
            "chapter": 21,
            "verse": 64,
            "text": "پس به خود رجوع کردند، و گفتند: واقعا شما ستمگرید (که معبودهای خود ساخته را عبادت می‌کنید)"
        },
        {
            "chapter": 21,
            "verse": 65,
            "text": "باز سرافگنده شدند (و گفتند:) البته تو می‌دانی که آنها سخن نمی‌گویند"
        },
        {
            "chapter": 21,
            "verse": 66,
            "text": "(ابراهیم) گفت: آیا به غیر از الله چیزی را می‌پرستید که هیچ سود و زیانی به شما نمی‌رساند؟"
        },
        {
            "chapter": 21,
            "verse": 67,
            "text": "وای بر شما و بر آنچه که به جای الله می‌پرستید! آیا (در قباحت این کارتان) نمی‌اندیشید؟"
        },
        {
            "chapter": 21,
            "verse": 68,
            "text": "(اهل مجلس) گفتند: او را بسوزانید و معبودان‌تان را مدد کنید، اگر می‌خواهید کاری بکنید"
        },
        {
            "chapter": 21,
            "verse": 69,
            "text": "(چون ابراهیم را در آتش انداختند) گفتیم: ای آتش! بر ابراهیم سرد و سلامت باش"
        },
        {
            "chapter": 21,
            "verse": 70,
            "text": "و خواستند (در حق او) نیرنگ ورزند، پس ما آنان را زیانکارترین مردم گردانیدیم"
        },
        {
            "chapter": 21,
            "verse": 71,
            "text": "و او و لوط را نجات دادیم و به سرزمینی بردیم که در آن برای جهانیان برکت نهاده‌ایم"
        },
        {
            "chapter": 21,
            "verse": 72,
            "text": "و به او اسحاق را بخشیدیم و (افزون بر خواسته‌هایش) يعقوب را نیز به او بخشیدیم. و همه را از صالحان قرار دادیم"
        },
        {
            "chapter": 21,
            "verse": 73,
            "text": "و آنان را پیشوایان مردم قرار دادیم که به فرمان ما هدایت می‌کردند و انجام دادن نیکی‌ها و برپا داشتن نماز و پرداخت زکات را به آنان وحی کردیم. و آنان تنها ما را عبادت می‌کردند"
        },
        {
            "chapter": 21,
            "verse": 74,
            "text": "و به لوط حکم (نبوت) و علم عطا کردیم. و او را از دیاری که (مردمانش) کارهای زشت می‌کردند، نجات دادیم، بی‌گمان آنان مردمان بد و فاسق بودند"
        },
        {
            "chapter": 21,
            "verse": 75,
            "text": "و او را به رحمت خود داخل کردیم، چون او از صالحان بود"
        },
        {
            "chapter": 21,
            "verse": 76,
            "text": "و نوح را یاد کن وقتی که پیش از این دعا کرد، پس ما هم دعای او را پذیرفتیم، پس او و خانواده‌اش را از اندوه بزرگ نجات دادیم"
        },
        {
            "chapter": 21,
            "verse": 77,
            "text": "و او را بر قومی که آیات ما را دروغ پنداشتند، مدد کردیم. چون که آنان قوم بد بودند، پس همۀ ایشان را غرق کردیم"
        },
        {
            "chapter": 21,
            "verse": 78,
            "text": "و داود و سلیمان را یاد کن وقتی که دربارۀ کشتزار فیصله کردند چون شب گوسفندان قومی در آن چریده بودند، و ما بر فیصله آنها شاهد (و ناظر) بودیم"
        },
        {
            "chapter": 21,
            "verse": 79,
            "text": "پس آن (قضاوت درست) را به سليمان فهماندیم. و به هر یک آن دو حکمت و علم داده بودیم. و کوه‌ها را برای داود مسخر ساختیم که با او تسبیح می‌گفتند و پرندگان را (نیز مسخر کردیم) و ما کنندۀ این کار بودیم"
        },
        {
            "chapter": 21,
            "verse": 80,
            "text": "و به داود ساختن زره را آموختیم تا شما را از (آسیب) جنگ‌تان حفظ کند. پس آیا شکر گزار هستيد؟"
        },
        {
            "chapter": 21,
            "verse": 81,
            "text": "و ما باد سریع را برای سلیمان مسخر ساختیم که به حکم او به‌سوی سرزمینی روان می‌شد که در آن برکت نهاده‌ایم و ما به هر چیز دانا بودیم"
        },
        {
            "chapter": 21,
            "verse": 82,
            "text": "و مسخر ساختیم برای سلیمان از شیاطین گروهی را که برای او (در بحر) غواصی می‌کردند (برای او مروارید را از بحر بیرون می‌آوردند) و کارهای دیگر غیر از آن می‌کردند، و ما نگهبان آنها بودیم"
        },
        {
            "chapter": 21,
            "verse": 83,
            "text": "و ایوب را یاد کن وقتی که پروردگار خود را ندا کرد (و گفت): همانا به من رنج و آسیب رسیده است و تو مهربان‌ترین مهربانان هستی"
        },
        {
            "chapter": 21,
            "verse": 84,
            "text": "پس دعای او را پذیرفتیم و رنج و آسیب را که به او رسیده بود، دور ساختیم، و خانواده‌اش و (نیز) مانندشان را همراه با آنان به او دادیم تا (اینها) رحمتی از جانب ما و پندی برای عبادت کنندگان باشد"
        },
        {
            "chapter": 21,
            "verse": 85,
            "text": "و نیز یاد کن اسماعیل و ادریس و ذالکفل را که هر یک از صابران بودند"
        },
        {
            "chapter": 21,
            "verse": 86,
            "text": "و آنها را در رحمت خود داخل کردیم، چون ایشان از صالحان بودند"
        },
        {
            "chapter": 21,
            "verse": 87,
            "text": "و ذالنون (صاحب ماهی - یونس) را یاد کن وقتی که خشمگینانه (از میان قومش) بیرون رفت و گمان کرد که بر او تنگ نمی‌گیریم. پس در تاریکی‌های شکم ماهی فریاد نمود که (ای الله) معبود (برحق) جز تو نیست، تو پاک و منزهى، واقعا که من از ظالمان بودم"
        },
        {
            "chapter": 21,
            "verse": 88,
            "text": "پس دعایش را اجابت کردیم و او را از غم نجات دادیم و مؤمنان را (وقتی به ما رجوع کنند) این چنین نجات می‌دهیم"
        },
        {
            "chapter": 21,
            "verse": 89,
            "text": "و زکریا را یاد کن چون پروردگارش را ندا کرد که ای پروردگار من! مرا تنها مگذار و تو بهترین وارثان هستی"
        },
        {
            "chapter": 21,
            "verse": 90,
            "text": "پس دعایش را اجابت کردیم و یحیی را به او بخشیدیم و همسرش را برای او شایسته (حمل) گردانیدیم، البته آنان در (انجام) کارهای خیر شتاب می‌کردند و با امید و بیم ما را می‌خواندند و برای ما متواضع بودند"
        },
        {
            "chapter": 21,
            "verse": 91,
            "text": "و (یاد کن) زنی را که پاکدامنی خود را حفظ کرد (مریم)، پس از روح (مخلوق) خویش در او دمیدیم و او و پسرش را نشانۀ (قدرت خود) برای جهانیان قرار دادیم"
        },
        {
            "chapter": 21,
            "verse": 92,
            "text": "البته این است امت شما، که امت یگانه است. و من پروردگار شما هستم، پس تنها بندگی مرا کنید"
        },
        {
            "chapter": 21,
            "verse": 93,
            "text": "و (اما امت‌ها دربارۀ انبیا) در میان خویش متفرق شدند. و هریک آنها به‌سوی ما باز می‌گردند"
        },
        {
            "chapter": 21,
            "verse": 94,
            "text": "پس هر کس از کارهای شایسته انجام دهد در حالیکه ایمان داشته باشد، برای کوشش او ناسپاسی نخواهد شد و ما (نیکی‌هایش) را برای او می‌نویسیم"
        },
        {
            "chapter": 21,
            "verse": 95,
            "text": "و بر (مردم) دیاری که آنها را هلاک کردیم، محال است که (به سوی ما) باز نگردند"
        },
        {
            "chapter": 21,
            "verse": 96,
            "text": "تا اینکه (سدّ) يأجوج و مأجوج گشوده شود و ایشان شتابان از هر بلندیی بیایند"
        },
        {
            "chapter": 21,
            "verse": 97,
            "text": "و وعدۀ حق و راست نزدیک گردد، پس یکباره چشمان کافران خیره شود (و بگویند)، ای وای بر ما! ما از این (روز) در غفلت بودیم، بلکه ما ظالم بودیم"
        },
        {
            "chapter": 21,
            "verse": 98,
            "text": "همانا شما و چیزهایی که به غیر از الله می‌پرستید، هیزم جهنم هستید، شما وارد آن خواهید شد"
        },
        {
            "chapter": 21,
            "verse": 99,
            "text": "اگر اینها معبودهای واقعی بودند هرگز وارد آن نمی‌شدند و همۀ آنها (عابدان و معبودها) در آنجا جاودانه‌اند"
        },
        {
            "chapter": 21,
            "verse": 100,
            "text": "برای آنان در دوزخ نالۀ زار است و در آن جا چیزی را نمی‌شنوند"
        },
        {
            "chapter": 21,
            "verse": 101,
            "text": "البته آنان که قبلا از جانب ما به آنها وعدۀ نیک داده شده است، این‌ها از دوزخ دور داشته خواهند شد"
        },
        {
            "chapter": 21,
            "verse": 102,
            "text": "(حتى) آواز دوزخ را نمی‌شنوند و آنان در آنچه نفس‌هایشان خواهش داشته باشد، همیشه خواهند بود"
        },
        {
            "chapter": 21,
            "verse": 103,
            "text": "ترس بزرگ آن‌ها را غمگین نمی‌سازد و فرشتگان به استقبال‌شان می‌آیند (و می‌گویند:) این همان روزی است که به شما وعده داده می‌شد"
        },
        {
            "chapter": 21,
            "verse": 104,
            "text": "روزی که آسمان را مانند پیچیدن صفحه نوشته شده کتاب‌ها می‌پیچیم طوری که بار اول آفرینش را آغاز کردیم (بار دیگر) آن را باز می‌گردانیم. وعدۀ لازمی بر عهدۀ ماست، يقينا ما انجام دهندۀ (آن) هستیم"
        },
        {
            "chapter": 21,
            "verse": 105,
            "text": "البته در زبور (کتاب داود) بعد از ذکر (تورات) نوشتیم که زمین را بندگان نیک من به ارث می‌برند"
        },
        {
            "chapter": 21,
            "verse": 106,
            "text": "بی‌گمان در این (قرآن) ابلاغی (کافی) برای عبادت گذاران است"
        },
        {
            "chapter": 21,
            "verse": 107,
            "text": "و تو را (ای پیغمبر) نفرستادیم مگر رحمتی برای جهانیان"
        },
        {
            "chapter": 21,
            "verse": 108,
            "text": "بگو: جز این نیست که به من وحی می‌شود که معبود شما پروردگار یکتا و یگانه است، پس آیا شما مسلمان هستید؟"
        },
        {
            "chapter": 21,
            "verse": 109,
            "text": "پس اگر روی گردان شدند، پس بگو: به همۀ شما برابر اعلام کردم. و نمی‌دانم که آنچه به شما وعده داده می‌شود نزدیک است یا دور"
        },
        {
            "chapter": 21,
            "verse": 110,
            "text": "همانا الله هم سخن آشکار را می‌داند و هم آنچه را پنهان می‌کنید"
        },
        {
            "chapter": 21,
            "verse": 111,
            "text": "و نمی‌دانم؛ شاید (دوری وعده) برای شما آزمایش باشد (و تأخیر شدن آن) برخوردار شدن (از نعمت‌ها برای شما باشد) تا مدت مقرر"
        },
        {
            "chapter": 21,
            "verse": 112,
            "text": "(پیغمبر) گفت: ای پروردگارم! خودت به حق (میان ما و ایشان) فیصله کن. و پروردگار مهربان ما (آن ذاتی است که از او) مدد خواسته می‌شود بر آنچه شما وصف می‌کنید"
        },
        {
            "chapter": 22,
            "verse": 1,
            "text": "ای مردم! از پروردگارتان بترسید، چون زلزلۀ قيامت چیز بس بزرگ است"
        },
        {
            "chapter": 22,
            "verse": 2,
            "text": "روزی که آن را ‌ببینید، هر مادرِ شیردهنده‌ای از طفلی که او را شیر می‌دهد، غافل می‌شود و هر (موجودِ) بارداری بار (جنين) خود را می‌اندازد. و مردم را مست می‌بینی حال آنکه مست نیستند، بلکه عذاب الله بسیار سخت است"
        },
        {
            "chapter": 22,
            "verse": 3,
            "text": "و از مردم کسی هست که بدون هیچ علم و دانشی دربارۀ الله مجادله می‌کند و از هر شیطان سرکش پیروی می‌کند"
        },
        {
            "chapter": 22,
            "verse": 4,
            "text": "(در ازل) بر او نوشته شده است که هر کس با شیطان دوستی کند، پس شیطان گمراهش می‌کند و او را به‌سوی عذاب آتش سوزان راهنمائی می‌کند"
        },
        {
            "chapter": 22,
            "verse": 5,
            "text": "ای مردم! اگر از دوباره زنده شدن در شک هستید پس (بدانید که) ما شما را از خاک آفریده‌ایم، باز از نطفه، باز از خون بسته، باز از پارۀ گوشت شکل داده شده و شکل داده نشده آفریده‌ایم، (همۀ این مراحل) به خاطر این است که برای شما (كمال قدرت خود را) روشن سازیم، و آنچه را بخواهیم تا زمان معین در رحم‌ها قرار می‌دهیم. باز شما را به صورت کودک بیرون می‌آوریم، باز تا به حد رشد (جوانی)تان برسید. و بعضی از شما جانش گرفته می‌شود. و بعضی از شما به پست‌ترین مرحلۀ عمر و پیری باز گردانیده می‌شود تا پس از (آن همه) دانستن چیزی نداند. و زمین را خشک شده می‌بینی اما وقتی که بر آن باران ببارانیم، به حرکت می‌آید و نمو می‌کند و از هر نوع گیاهان زیبا و خرم می‌رویاند"
        },
        {
            "chapter": 22,
            "verse": 6,
            "text": "این (قدرت نمایی‌ها) به خاطر آن است که (بدانید) الله ذات حق است. و این که اوست که مرده‌ها را زنده می‌کند و هم اوست که بر هر چیزی تواناست"
        },
        {
            "chapter": 22,
            "verse": 7,
            "text": "و اینکه قیامت آمدنی است هیچ شکی در آن نیست. و اینکه تنها الله است که آنانی را که در قبرهاند، دوباره زنده می‌گرداند"
        },
        {
            "chapter": 22,
            "verse": 8,
            "text": "و از مردم کسی هست که بدون هیچ علم و بدون هیچ هدایت و بدون هیچ کتاب روشنی دربارۀ الله مجادله می‌کند"
        },
        {
            "chapter": 22,
            "verse": 9,
            "text": "متکبرانه صفحۀ گردن خود را می‌پیچاند تا (مردم را) از راه الله گمراه سازد، در دنیا برای او رسوایی بزرگ است و در روز قیامت عذاب سوزان به او می‌چشانیم"
        },
        {
            "chapter": 22,
            "verse": 10,
            "text": "این (عذاب) به سزای آن چیزهایی است که در دست تو پیش فرستاده بود. و (گرنه) الله هرگز بر بندگان خود ستمگر نیست"
        },
        {
            "chapter": 22,
            "verse": 11,
            "text": "و از میان مردم کسی هست که الله را با دو دلی می‌پرستد، پس اگر خیر به او برسد به آن مطمئن می‌شود، و اگر رنج و پریشانی به او برسد، بر روی خود بر می‌گردد (و مرتد می‌شود)، (چنین شخص) در دنیا و آخرت زیانکار شده، و این همان زیان آشکار است"
        },
        {
            "chapter": 22,
            "verse": 12,
            "text": "به جای الله چیزی را می‌خواند که نه نفعی به او می‌رساند و نه سودی به او می‌بخشد. این همان گمراهی دور (از حق) است"
        },
        {
            "chapter": 22,
            "verse": 13,
            "text": "کسی را می‌خواند که زیانش از سودش نزدیک‌تر است، چه مددگار بد و چه یاران بد هستند"
        },
        {
            "chapter": 22,
            "verse": 14,
            "text": "البته الله کسانی را که ایمان آورده و کارهای نیک انجام داده‌اند در باغ‌هایی داخل می‌کند که نهرها از زیر (درختان و قصرهای) آن روان است. يقينا الله هر چه را بخواهد، انجام می‌دهد"
        },
        {
            "chapter": 22,
            "verse": 15,
            "text": "هر که گمان کند که الله او را در دنیا و آخرت نصرت نمی‌دهد، پس باید ریسمانی به آسمان بیاویزد، باز آن را قطع کند، پس ببیند که آیا این تدبیرش چیزی را که سبب خشم او شده از میان می‌برد؟"
        },
        {
            "chapter": 22,
            "verse": 16,
            "text": "و این چنین آن (قرآن) را (به صورت) آیات واضح نازل کردیم و الله هر کس را که بخواهد هدایت می‌کند"
        },
        {
            "chapter": 22,
            "verse": 17,
            "text": "البته آنانی که ایمان آوردند و آنانی که یهودی شدند و صابئين (بی‌دینان) و نصارا و آتش پرستان و آنانی که به الله شریک آوردند، يقيناً الله روز قیامت میان‌شان فيصله خواهد کرد، چون الله بر هرچیز گواه است"
        },
        {
            "chapter": 22,
            "verse": 18,
            "text": "آیا ندیدی کسانی که در آسمان‌ها و زمین هستند و آفتاب و ماه و ستاره‌ها و کوه‌ها و درختان و چهارپایان و بسیاری از مردم، برای الله سجده می‌کنند؟ و بسیاری هم هستند که عذاب بر آنها لازم شده است. و هر که را الله خوار کند، او هیچ عزت دهنده‌ای ندارد. بی‌گمان الله هر چه بخواهد انجام می‌دهد"
        },
        {
            "chapter": 22,
            "verse": 19,
            "text": "این دو فریق که دشمن یکدیگرند، دربارۀ پروردگارشان باهم اختلاف کردند. پس آنان که کفر ورزیده‌اند بر ایشان لباس‌هایی از آتش بریده شده است، از بالای سرشان آب جوشان و سوزان ریخته می‌شود"
        },
        {
            "chapter": 22,
            "verse": 20,
            "text": "آنچه در شکم‌های آنهاست و (نیز) پوست‌هایشان به آن (آب جوشان) گداخته و ذوب می‌گردد"
        },
        {
            "chapter": 22,
            "verse": 21,
            "text": "و برای (عذاب دادن) آنان، گرزهای از آهن آماده است"
        },
        {
            "chapter": 22,
            "verse": 22,
            "text": "هرگاه بخواهند از شدت غم از آن بیرون آیند، در آن باز گردانیده می‌شوند (و به آنان گفته می‌شود:) بچشید عذاب سوزان را"
        },
        {
            "chapter": 22,
            "verse": 23,
            "text": "البته الله آنان را که ایمان آورده‌اند و کارهای نیک انجام داده‌اند در باغ‌هایی داخل می‌کند که از زیر (درختان و قصرهای) آن نهرها جاری است، در آنجا با دستبندهای از طلا و مروارید آراسته می‌شوند، و لباس‌شان در آنجا ابریشم است"
        },
        {
            "chapter": 22,
            "verse": 24,
            "text": "و (مؤمنان) به سخن پاکیزه راهنمائی کرده شدند و به راه ستوده راهنمائی کرده شدند"
        },
        {
            "chapter": 22,
            "verse": 25,
            "text": "بی‌گمان آنان که کفر ورزیدند و (مردم را) از راه الله و از مسجد الحرام باز می‌دارند که ما آن را برای همۀ مردم اعم از مقیم در آنجا و بادیه نشین (آینده) یک برابر قرار داده‌ایم (برای آنان عذاب سخت و دردناک است)، و هر کس به قصد ظلم در آنجا مرتكب الحاد (شرک و قتل) گردد، او را از عذاب دردناک می‌چشانیم"
        },
        {
            "chapter": 22,
            "verse": 26,
            "text": "و به یادآور وقتی که جایگاه خانه (کعبه) را برای ابراهیم معین ساختیم (و به او گفتیم:) که چیزی را با من شریک مکن، و خانه‌ام را برای طواف کنندگان و قیام کنندگان (در آن برای نماز) و رکوع کنندگان و سجده کنندگان پاک‌دار"
        },
        {
            "chapter": 22,
            "verse": 27,
            "text": "و (به ابراهیم گفتیم که) در میان مردم برای حج اعلان کن، تا پیاده و (سوار) بر هر شتر لاغری که از هر راه دور می‌آیند، به‌سوی تو بیایند"
        },
        {
            "chapter": 22,
            "verse": 28,
            "text": "(اعلان کن) تا شاهد منافع خویش باشند و در روزهای معلوم نام الله را بر ذبح چهار پایانی یاد کنند که الله روزیشان کرده است. پس از آنها بخورید و بینوایان و تنگدستان را نیز بخورانید"
        },
        {
            "chapter": 22,
            "verse": 29,
            "text": "باز باید آلودگی‌های بدنشان را پاک کنند و باید به نذرهایشان وفا کنند و باید خانۀ قدیمی و گرامی را طواف نمایند"
        },
        {
            "chapter": 22,
            "verse": 30,
            "text": "این است حكم الله، و هر کس مقدسات و شعائر الله را بزرگ و محترم بشمارد، پس آن برایش در نزد پروردگارش بهتر است، و چهار پایان برایتان حلال کرده شد مگر آنچه بر شما خوانده می‌شود، پس از پلیدی‌های که از بت‌ها ببار می‌آید، دوری کنید و از سخن دروغ اجتناب ورزید"
        },
        {
            "chapter": 22,
            "verse": 31,
            "text": "در حالی که به‌سوی الله خالصانه گرویده باشید و از ادیان باطل بیزاری جویید و هیچ شریکی برای الله قرار ندهید. و هر کس به الله شرک ورزد، گویی از آسمان افتیده است و پرنده‌ها او را ربوده‌اند، یا اینکه باد او را به جای دور افگنده است"
        },
        {
            "chapter": 22,
            "verse": 32,
            "text": "چنین است (سزای شرک)، و هر کس شعایر الله را بزرگ شمارد، پس در حقیقت این بزرگ‌داشت و تعظیم از تقوای دل‌هاست"
        },
        {
            "chapter": 22,
            "verse": 33,
            "text": "برای شما در آن (قربانی) تا مدت معین فایده‌هاست، باز محل قربانی کردن آنها در جوار خانۀ قدیمی و گرامی (کعبه) است"
        },
        {
            "chapter": 22,
            "verse": 34,
            "text": "و برای هر امتی جای قربانی کردن را مقرر نموده‌ایم، تا با نام الله چهارپایانی را ذبح کنند که الله به ایشان عطا نموده است. پس معبودتان معبود یگانه است، پس برای او منقاد شوید و تواضع کنندگان را مژده ده"
        },
        {
            "chapter": 22,
            "verse": 35,
            "text": "(آنان) کسانی (هستند) که چون نام الله ياد شود دل‌هایشان ترسان گردد، و در برابر مصیبت‌هایی که به آنان می‌رسد صبر می‌کنند، و (نیز کسانی را مژده بده که) نماز را برپا می‌کنند و از آنچه روزی‌شان داده‌ایم انفاق می‌کنند"
        },
        {
            "chapter": 22,
            "verse": 36,
            "text": "و (قربانی کردن) شتران (چاق و فربه) را برایتان از شعائر الله قرار دادیم، در آنها برای شما خير (منافع دینی و دنیوی) است، پس در حالی که بر پای ایستاده‌اند نام الله را بر آنها یاد کنید، پس چون پهلویشان بر زمین افتد از گوشت آنها بخورید، و به بینوایان سائل و غیر سائل بخورانید، اینگونه آنها را برایتان رام و مطيع کرده‌ایم تا که شکر کنید"
        },
        {
            "chapter": 22,
            "verse": 37,
            "text": "هرگز گوشت‌ها و خون‌های قربانی‌ها به الله نمی‌رسد، بلکه تقوای شما به او می‌رسد، این چنین آنها را برایتان مسخر نمود تا الله را به خاطر آنکه شما را هدایت کرده است به بزرگی یاد کنید، و نیکوکاران احسان کننده را مژده بده"
        },
        {
            "chapter": 22,
            "verse": 38,
            "text": "يقينا الله از مؤمنان دفاع می‌کند، چرا که الله هیچ خیانت‌کار ناشکر را دوست ندارد"
        },
        {
            "chapter": 22,
            "verse": 39,
            "text": "به کسانی که کفار با آنان می‌جنگند، اجازۀ (جهاد) داده شد، به سبب این که مورد ظلم قرار گرفته‌اند. و البته الله بر نصرت دادن‌شان تواناست"
        },
        {
            "chapter": 22,
            "verse": 40,
            "text": "همان کسانی که از سرزمین‌شان به ناحق بیرون رانده شدند، جز به سبب آن که می‌گفتند: پروردگار ما الله است. اگر الله بعضی از مردم را به وسیلۀ بعضی (دیگر) دفع نمی‌کرد، البته صومعه‌های (راهبان) و کلیساهای (نصارا) و عبادتگاه‌های (يهود) و مسجدهایی که نام الله در آنها بسیار یاد می‌شود، ویران می‌شد، و الله کسی را که (دین) او را یاری کند، یقینا یاری می‌کند. همانا الله قوی (و) غالب است"
        },
        {
            "chapter": 22,
            "verse": 41,
            "text": "آن کسانی را که اگر در زمین آنها را قدرت (و حکمرانی) ببخشیم، نماز را برپا می‌دارند و زکات (اموال) را می‌دهند و به کار نیک فرمان می‌دهند و از کار زشت منع می‌کنند، و سر انجام کارها به الله باز می‌گردد"
        },
        {
            "chapter": 22,
            "verse": 42,
            "text": "و اگر تو را تکذیب کنند، البته پیش از آنان قوم نوح و عاد و ثمود (نیز پیغمبران‌شان) را تکذیب نموده بودند"
        },
        {
            "chapter": 22,
            "verse": 43,
            "text": "و (همچنین) قوم ابراهیم و قوم لوط"
        },
        {
            "chapter": 22,
            "verse": 44,
            "text": "و اصحاب مدین (قوم شعیب، نیز پیغمبر خود را تکذیب نمودند) و موسی (نیز) تکذیب شد، پس به کافران مهلت دادم، باز ایشان را گرفتار نمودیم. پس (بنگر) عقوبت من چگونه است؟"
        },
        {
            "chapter": 22,
            "verse": 45,
            "text": "پس چه بسیار قریه‌ها را که اهلش ظالم بودند، نابود کردیم. و (اینک) آن قریه‌ها بر سقف‌های خود افتاده است و چه بسیار چاه‌های معطل و متروک و کاخ‌های بلند و استواری که بی‌صاحب و متروک مانده است"
        },
        {
            "chapter": 22,
            "verse": 46,
            "text": "آیا در زمین سیر و سفر نکرده‌اند تا دل‌هایی داشته باشند که با آن بفهمند و گوش‌هایی داشته باشند که با آن بشنوند، در حقیقت چشم‌ها کور نمی‌گردند، بلکه دل‌هایی که در سینه‌هاست کور می‌شوند"
        },
        {
            "chapter": 22,
            "verse": 47,
            "text": "و با شتاب عذاب را از تو می‌طلبند. و با آن که الله هرگز وعده‌اش را خلاف نمی‌کند و در حقیقت یک روز نزد پروردگارت، مانند هزار سالی است که شما می‌شمارید"
        },
        {
            "chapter": 22,
            "verse": 48,
            "text": "و چه بسیار قریه‌ها (و شهرها) که به (اهالی) آنها در حالیکه ظالم بودند مهلت دادم (اما اصلاح نشدند). سپس آنان را (در موقع مناسب) به عذاب گرفتار کردم، و بازگشت (همه) به‌سوی من است"
        },
        {
            "chapter": 22,
            "verse": 49,
            "text": "بگو: ای مردم! جز این نیست که من برای شما تنها بیم دهندۀ آشکار هستم"
        },
        {
            "chapter": 22,
            "verse": 50,
            "text": "پس آنان که ایمان آوردند و کارهای نیک کردند، برای آنها آمرزش است، و در جنت از روزی نیک برخوردار‌اند"
        },
        {
            "chapter": 22,
            "verse": 51,
            "text": "و اما آنان که در (تكذيب) آیات ما سعی کردند، به قصد عاجز نمودن (پیغمبر) ما، آنان اهل دوزخ‌اند"
        },
        {
            "chapter": 22,
            "verse": 52,
            "text": "و پیش از تو هیچ رسول و هیچ نبیی را نفرستادیم مگر اینکه چون آرزویی به خاطر می‌آورد شیطان چیزی را در آرزوی او القا می‌نمود، پس الله آنچه را که شیطان القا می‌کرد از بین می‌برد، باز الله آیاتش را محکم و استوار می‌کند، و الله دانای با حکمت است"
        },
        {
            "chapter": 22,
            "verse": 53,
            "text": "تا الله آنچه را که شیطان القا می‌کند، برای کسانی که در دل‌هایشان مرض است، سبب فتنه بگرداند و (نیز) برای آنانی که دل‌هایشان سخت است. و يقينا ظالمان در مخالفت دور از حق‌اند"
        },
        {
            "chapter": 22,
            "verse": 54,
            "text": "و تا آنان که به ایشان علم داده شده است بدانند که آن (وحی) از سوی پروردگارت حق است، و به آن ایمان آورند، تا دل‌هایشان به آن آرام و منقاد گردد، يقينا الله مؤمنان را به راه راست راهبر است"
        },
        {
            "chapter": 22,
            "verse": 55,
            "text": "و کافران همیشه دربارۀ آن تردید دارند، تا اینکه ناگهان قیامت به آنان برسد، یا عذاب روز نامیمون و عقیم به سراغ‌شان بیاید"
        },
        {
            "chapter": 22,
            "verse": 56,
            "text": "در آن روز ملک و سلطنت فقط از الله است، میان آنان فيصله می‌کند، پس کسانی که ایمان آورده و کارهای نیک انجام داده‌اند، در باغ‌های پرناز و نعمت خواهند بود"
        },
        {
            "chapter": 22,
            "verse": 57,
            "text": "اما آنان که کفر ورزیدند و آیات ما را دروغ شمردند، پس برای ایشان عذاب اهانت کننده است"
        },
        {
            "chapter": 22,
            "verse": 58,
            "text": "و کسانی که در راه الله هجرت کرده‌اند باز کشته شده یا مرده‌اند، بدون شک الله به آنان روزی نیک می‌دهد و به يقين الله بهترین روزی دهندگان است"
        },
        {
            "chapter": 22,
            "verse": 59,
            "text": "الله حتما آنان را به جایگاهی که آن را می‌پسندند وارد خواهد کرد، و یقینا الله دانا (و) بردبار است"
        },
        {
            "chapter": 22,
            "verse": 60,
            "text": "(حکم الهی) این است؛ و هر کس (ظالم را) به مانند آنچه خودش مورد ظلم (او) قرار گرفته بود عقوبت دهد، (و اگر) باز مورد ظلم قرار گیرد، حتما الله او را نصرت خواهد داد، چرا که الله بسیار بخشاینده (و) آمرزگار است"
        },
        {
            "chapter": 22,
            "verse": 61,
            "text": "این (نصرت دادن مظلوم) به آن سبب است که الله (قادر به همه کار است که) شب را در روز و روز را در شب داخل می‌گرداند، و (نیز به آن سبب است) که الله شنوای بیناست"
        },
        {
            "chapter": 22,
            "verse": 62,
            "text": "این (نصرت دادن مظلوم) به آن سبب است که الله همان معبود بر حق است و آنچه را که به جز او می‌پرستند همه باطل است، و (نیز به آن سبب است که) همان الله بلندمرتبه (و) بزرگ است"
        },
        {
            "chapter": 22,
            "verse": 63,
            "text": "آیا ندیدی که الله از آسمان آب فرو آورد، پس زمین به سبب آن سرسبز و خرم می‌گردد، بی‌شک الله باریک بینِ آگاه است"
        },
        {
            "chapter": 22,
            "verse": 64,
            "text": "آنچه در آسمان‌ها و آنچه در زمین است از اوست، و الله بی‌نیاز (و) ستوده است"
        },
        {
            "chapter": 22,
            "verse": 65,
            "text": "آیا ندیدی که الله آنچه را در زمین است و کشتی‌ها را که به حکم او در بحر روان‌اند، برایتان مسخر کرده است. و (الله) آسمان را نگاه می‌دارد از آنکه بر زمین بیفتد، مگر به اذن خودش. زیرا الله نسبت به مردم مشفق (و) مهربان است"
        },
        {
            "chapter": 22,
            "verse": 66,
            "text": "و او همان ذاتی است که به شما زندگی بخشید، باز شما را می‌میراند، باز شما را زنده می‌کند. واقعا انسان (در برابر پروردگارش) بسیار ناسپاس است"
        },
        {
            "chapter": 22,
            "verse": 67,
            "text": "برای هر امتی شریعت خاص مقرر کرده‌ایم تا آنان به آن عمل کنند، پس نباید دربارۀ این امر با تو نزاع کنند. و به‌سوی پروردگارت دعوت کن، همانا تو بر راه راست قرار داری"
        },
        {
            "chapter": 22,
            "verse": 68,
            "text": "و اگر با تو مجادله کردند، پس بگو: الله به آنچه می‌کنید داناتر است"
        },
        {
            "chapter": 22,
            "verse": 69,
            "text": "الله میان شما در روز قیامت دربارۀ آنچه بایکدیگر در آن اختلاف می‌کردید، حکم و فیصله خواهد کرد"
        },
        {
            "chapter": 22,
            "verse": 70,
            "text": "آیا ندانسته‌ای که الله (همۀ) آنچه را که در آسمان و زمین است می‌داند، بدون شک تمام اینها در کتابی ثبت و ضبط است. و البته این کار برای الله آسان است"
        },
        {
            "chapter": 22,
            "verse": 71,
            "text": "(و مشرکان) غیر از الله چیزی را می‌پرستند که الله دلیلی بر (معبود بودن) آن نازل نکرده است، و چیزی را می‌پرستند که به آن علمی ندارند، و برای ظالمان هیچ یاری دهنده‌ای نیست"
        },
        {
            "chapter": 22,
            "verse": 72,
            "text": "و چون آیات واضح ما بر آنان خوانده شود در چهرۀ کافران انکار و ناخوشی را می‌بینی، بلکه نزدیک است به کسانی حمله ور شوند که آیات ما را بر آنان می‌خوانند. بگو: آیا شما را به بدتر از این خبر دهم، به (آن) دوزخ که الله آن را به کافران وعده داده است. و چه بد سرانجامی است"
        },
        {
            "chapter": 22,
            "verse": 73,
            "text": "ای مردم! مثلی زده شد، پس به آن گوش فرا دهید، کسانی را که غیر از الله به کمک می‌خوانید (و پرستش می‌کنید) هرگز نمی‌توانند مگسی بیافرینند، هر چند همه (برای آفرینش آن) جمع شوند، و اگر آن مگس چیزی را از آنان برباید، نمی‌توانند آن را از او دوباره بگیرند، طالب و مطلوب هردو ناتوانند"
        },
        {
            "chapter": 22,
            "verse": 74,
            "text": "الله را آنچنان که سزاوار قدر اوست، قدر نگذاشتند، در حالیکه الله توانای غالب است"
        },
        {
            "chapter": 22,
            "verse": 75,
            "text": "الله از میان فرشته‌ها رسولانی انتخاب می‌کند، و از میان مردم نیز، چون الله شنوای بیناست"
        },
        {
            "chapter": 22,
            "verse": 76,
            "text": "آنچه پیش روی‌شان است و آنچه پشت سرشان است، می‌داند. و همه کارها به‌سوی الله باز گردانیده می‌شود"
        },
        {
            "chapter": 22,
            "verse": 77,
            "text": "ای کسانی که ایمان آورده‌اید! رکوع و سجده کنید و پروردگارتان را عبادت کنید، و کار خیر انجام دهید تا رستگار شوید"
        },
        {
            "chapter": 22,
            "verse": 78,
            "text": "و در راه الله جهاد کنید، چنان که شایستۀ جهاد در راه اوست. اوست که شما را برگزید. و در دین هیچ کار دشوار و سنگین را بر شما نگذاشت. آیین پدرتان ابراهیم (نیز چنین بوده است)، او شما را پیش از این مسلمان نام نهاده است، تا پیغمبر بر شما گواه باشد و (شما نیز) بر مردم گواه باشید، پس نماز را بر پا کنید و زکات را بدهید، و به دین الله تمسک جویید که او مددگار شماست. پس چه نیک مولایی، و چه نیک مددگاری"
        }
    ]
}
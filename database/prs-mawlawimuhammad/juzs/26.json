{
    "juzs": [
        {
            "chapter": 46,
            "verse": 1,
            "text": "حم. (مفهوم این حروف به الله معلوم است)"
        },
        {
            "chapter": 46,
            "verse": 2,
            "text": "فرود آوردن این کتاب از جانب الله توانمند باحکمت است"
        },
        {
            "chapter": 46,
            "verse": 3,
            "text": "آسمان‌ها و زمین و آنچه را که در میان این دو است جز به حق و تا وقت معين نه آفریده‌ایم و کافران از آنچه که از آن بیم داده شده‌اند، روی گردانند"
        },
        {
            "chapter": 46,
            "verse": 4,
            "text": "بگو: آنچه را به جای الله (به دعا) می‌خوانید، دیده‌اید؟ به من نشان دهید چه چیزی از زمین را (معبودان باطل‌تان) آفریده‌اند؟ یا اینکه در آفرینش آسمان‌ها شراکت داشته‌اند؟ اگر راستگو هستید پس کتابی پیش از این یا نشانه‌ای از علم (گذشتگان) را برای من بیاورید"
        },
        {
            "chapter": 46,
            "verse": 5,
            "text": "و (وقتی دلیلی ندارید پس) کیست گمراه‌تر از آن که به جای الله کسی را (به دعا) می‌خواند که تا روز قیامت (دعای) او را اجابت کرده نتواند و آنان (معبودان باطل) از دعاهایشان غافل و بی‌خبر ‌اند؟"
        },
        {
            "chapter": 46,
            "verse": 6,
            "text": "و چون مردم جمع کرده شوند (آن معبودها) دشمن آنان خواهند بود و عبادتشان را انکار می‌کنند"
        },
        {
            "chapter": 46,
            "verse": 7,
            "text": "و هنگامیکه آیت‌های واضح ما بر آنان تلاوت شود، کسانی که کفر ورزیده‌اند دربارۀ حقی که به آنان آمده، می‌گویند: این جادوی آشکار است"
        },
        {
            "chapter": 46,
            "verse": 8,
            "text": "یا اینکه می‌گویند: (پیغمبر) آن را از خود ساخته و به الله نسبت داده است؟ بگو: اگر من آن را به دروغ به الله نسبت داده باشم شما نمی‌توانید در برابر قهر الله کاری برای دفاع از من بکنید. او از آنچه شما در بارۀ آن (قرآن) گفتگو می‌کنید، داناتر است. کافی است که او در میان من و شما گواه باشد و اوست آمرزگار مهربان"
        },
        {
            "chapter": 46,
            "verse": 9,
            "text": "بگو: من پیغمبر نو آمد و نخستین در میان پیغمبران نیستم و نمی‌دانم که با من و شما چگونه رفتار خواهد شد؟ من پیروی نمی‌کنم مگر آنچه را که به من وحی فرستاده می‌شود و من جز بیم دهندۀ آشکار نیستم"
        },
        {
            "chapter": 46,
            "verse": 10,
            "text": "بگو: به من خبر دهید اگر این قرآن از سوى الله باشد و آن را انکار کنید، در حالیکه گواهی از بنی اسرائیل، بر مانند آن (تورات) گواهی داده و ایمان آورده، ولی شما همچنان تکبر می‌ورزید (پس آیا ظالم نیستید؟) حقا که الله قوم ظالم را هدایت نمی‌کند"
        },
        {
            "chapter": 46,
            "verse": 11,
            "text": "و کافران دربارۀ مؤمنان گفتند: اگر (دین اسلام) چیز خوبی بود آنها در پذیرفتن آن از ما سبقت نمی‌کردند و چون خود‌شان به وسیلۀ آن هدایت نشده‌اند، می‌گویند: این دروغی قدیم است"
        },
        {
            "chapter": 46,
            "verse": 12,
            "text": "و پیش از آن (قرآن) کتاب موسی پیشوا و رحمت بود. و این کتابی است تصدیق کنندۀ (آن) که به زبان عربی (نازل شده) است، تا ظالمان را بترساند و برای نیکوکاران مژده باشد"
        },
        {
            "chapter": 46,
            "verse": 13,
            "text": "البته آنان که گفتند: الله پروردگار ماست، باز استقامت ورزیدند، نه ترسی بر آنان است و نه غمگین می‌شوند"
        },
        {
            "chapter": 46,
            "verse": 14,
            "text": "ایشان اهل بهشت‌اند که در آن همیشه‌اند، به خاطر آنچه (از اعمال نیک) می‌کردند"
        },
        {
            "chapter": 46,
            "verse": 15,
            "text": "و انسان را دربارۀ پدر و مادرش به نیکوکاری سفارش کردیم، مادرش او را به سختی حمل کرد و به سختی به دنیا آورد، و دوران بارداری و از شیر جدا کردن او سی ماه را در بر می‌گیرد، تا آنکه به كمال جوانی برسد و چهل ساله شود، می‌گوید: ای پروردگارم! به من توفیق ده تا نعمتی را که بر من و بر پدر و مادرم بخشیده‌ای شکر گزارم و کار نیک انجام دهم که از آن راضی شوی. و فرزندانم را نیز برایم نیک بگردان. همانا من به‌سوی تو باز گشته‌ام و از جملۀ مسلمانانم"
        },
        {
            "chapter": 46,
            "verse": 16,
            "text": "آنان کسانی‌اند که بهترین کردارشان را از آنان می‌پذیریم و از بدی‌هایشان در می‌گذریم، در حالیکه در (میان) جنتیان خواهند بود، این همان وعدۀ راستی است که به آنان وعده داده می‌شد"
        },
        {
            "chapter": 46,
            "verse": 17,
            "text": "و آنکه به پدر و مادرش گفت: اف بر شما! آیا به من وعده می‌دهید که من (از قبر) بیرون آورده خواهم شد، حال آنکه پیش از من اقوام و ملت‌هایی از جهان رفته‌اند (و زنده نشده‌اند) و آن دو (پدر و مادر) الله را می‌خوانند (و می‌گویند:) وای بر تو! ایمان بیاور، بی‌گمان وعدۀ الله حق است. اما او می‌گوید: این جز افسانه‌های مردمان گذشته نیست"
        },
        {
            "chapter": 46,
            "verse": 18,
            "text": "اینها‌اند که وعدۀ عذاب بر آنان همراه با امت‌هایی از جن و انس که پیش از آنان گذشته‌اند محقق شده است. يقينا آنان زیان‌کار بودند"
        },
        {
            "chapter": 46,
            "verse": 19,
            "text": "و برای هریک از آنچه عمل کرده‌اند، درجاتی است تا به این وسیله، الله سزای اعمالشان را به طور کامل به آنان بدهد و آنها مورد ظلم قرار نگیرند"
        },
        {
            "chapter": 46,
            "verse": 20,
            "text": "و یادآور شو، روزی که کافران بر آتش عرضه شوند (در این وقت به آنان گفته می‌شود) شما لذت‌ها و خوشی‌های خود را در زندگانی دنیای خویش از بین بردید و از آن برخوردار شدید، امروز شما به سبب آن که به ناحق در زمین تکبر می‌ورزیدید و به (سزای) آنکه مرتکب گناه می‌شدید، به عذاب خوار کننده و ذلت بار سزا داده می‌شوید"
        },
        {
            "chapter": 46,
            "verse": 21,
            "text": "و (هود) برادر (قوم) عاد را یاد کن وقتی که در منطقۀ ریگستان احقاف قوم خود را (از عذاب الله) بیم داد، و به راستی پیش از او و پس از او نیز بیم دهندگانی گذشته بودند (با این پیام) که جز الله را نپرستید. چون من از عذاب روز بزرگ بر شما می‌ترسم"
        },
        {
            "chapter": 46,
            "verse": 22,
            "text": "گفتند: آیا آمده‌ای تا ما را از معبودان ما برگردانی؟ اگر از راستگویان هستی پس آنچه را که به ما وعده میدهی، برای ما بیار"
        },
        {
            "chapter": 46,
            "verse": 23,
            "text": "گفت: علم (زمان رسیدن عذاب) تنها نزد الله است، من چیزی را به شما ابلاغ می‌کنم که به تبلیغ آن فرستاده شده ام، ولی شما را قومی جاهل می‌بینم"
        },
        {
            "chapter": 46,
            "verse": 24,
            "text": "پس چون تودۀ ابر را دیدند که به‌سوی دره‌هایشان روی آورده است، گفتند: این ابری است که برای ما خواهد بارید، (نه)، بلکه آن چیزی است که آن را به شتاب می‌خواستید، بادی است که عذاب دردناک در آن نهفته است"
        },
        {
            "chapter": 46,
            "verse": 25,
            "text": "همه چیز را به امر پروردگارش نابود می‌کند. پس چنان شدند که جز خانه‌هایشان چیزی دیده نمی‌شد، این چنین مجرمان را سزا می‌دهیم"
        },
        {
            "chapter": 46,
            "verse": 26,
            "text": "و البته به آنان چنان امکانات داده بودیم که به شما ندادیم و برای آنها گوش و چشمان و دلها قرار داده بودیم، اما گوشها و چشم‌ها و دل‌هایشان به حال‌شان سودی نبخشید، چرا که آیات الله را انکار می‌کردند و آنچه که به آن تمسخر می‌کردند، آنان را احاطه کرد"
        },
        {
            "chapter": 46,
            "verse": 27,
            "text": "و البته قریه‌های را که در اطراف شما قرار داشتند؛ هلاک کردیم و آیات خود را به صورت‌های مختلف بیان نمودیم، تا (از کفر خود) بازگردند"
        },
        {
            "chapter": 46,
            "verse": 28,
            "text": "پس چرا کسانیکه (ایشان را) برای تقرب به الله معبود (خود) برگزیده بودند، آنها را یاری نکرد؟ بلکه از نزد آنان محو شدند و این بود (عاقبت) دروغ و افترای‌شان"
        },
        {
            "chapter": 46,
            "verse": 29,
            "text": "و یادآور شو وقتی که گروهی از جن را به‌سوی تو روان کردیم تا قرآن را بشنوند، پس وقتی حاضر شدند، گفتند: خاموش باشید پس چون (تلاوت قرآن) تمام شد به‌سوی قومشان بازگشتند تا آنها را بیم دهند"
        },
        {
            "chapter": 46,
            "verse": 30,
            "text": "گفتند: ای قوم ما! ما کتابی را شنیدیم که پس از موسی نازل شده است و تصدیق کنندۀ کتاب‌های پیش از خود است، (و) به حق و به راه راست هدایت می‌کند"
        },
        {
            "chapter": 46,
            "verse": 31,
            "text": "ای قوم ما! سخنان دعوتگر الهی را بپذیرید و به او ایمان آورید تا الله گناهانتان را بیامرزد و شما را از عذاب دردناک امان دهد"
        },
        {
            "chapter": 46,
            "verse": 32,
            "text": "و کسیکه (دعوت) دعوت دهندۀ الله را نپذیرد، پس نمی‌تواند (اسباب غضب الله) در زمین را عاجز کند و برای او جز الله هیچ ولی و یاوری نیست، (بلکه) ایشان در گمراهی آشکارند"
        },
        {
            "chapter": 46,
            "verse": 33,
            "text": "آیا ندیده‌اند که الله همان ذاتی است که آسمان‌ها و زمین را آفریده و در آفریدن آنها عاجر و خسته نشده است، قادر است بر آنکه مرده‌ها را زنده کند؟! بلی؛ او بر هر کاری قادر است"
        },
        {
            "chapter": 46,
            "verse": 34,
            "text": "و روزی که کافران بر دوزخ عرضه شوند (به آنان گفته می‌شود:) آیا این حق نیست؟ می‌گویند: بلی، قسم به پروردگارما. الله (به ایشان) می‌فرماید: پس به سبب آنکه کفر می‌ورزیدید عذاب را بچشید"
        },
        {
            "chapter": 46,
            "verse": 35,
            "text": "(وقتی سزای‌شان چنین باشد) پس صبر کن طوری که پیغمبران اولوالعزم صبر کردند، و برای (عذاب) آنها شتاب مكن. روزی که آنچه را وعده داده می‌شوند، ببینند، گویی (در دنیا) جز ساعتی از روز نمانده‌اند، این (قرآن) ابلاغی است. پس آیا (قومی) جز گروه فاسقان هلاک می‌شود؟"
        },
        {
            "chapter": 47,
            "verse": 1,
            "text": "آنان که کفر ورزیدند و مردم را از راه (دین) الله منع کردند، (الله) اعمال‌شان را تباه کرد"
        },
        {
            "chapter": 47,
            "verse": 2,
            "text": "و آنان که ایمان آوردند و کارهای نیک کردند و به آنچه که بر محمد نازل شده است، ایمان آوردند، چون که آن حق است و از سوی پروردگارشان آمده است، (الله) گناهانشان را از آنان محو می‌کند و حال و وضعشان را )برای کارهای نیک( اصلاح و سامان می‌بخشد)"
        },
        {
            "chapter": 47,
            "verse": 3,
            "text": "این (دو عاقبت) به آن خاطر است که کافران از باطل پیروی کردند و مؤمنان از همان حقى پیروی کردند که از سوی پروردگارشان آمده است. این چنین الله برای مردم مثال‌های ایشان را بیان می‌دارد"
        },
        {
            "chapter": 47,
            "verse": 4,
            "text": "پس وقتی با کافران روبرو شدید گردنهایشان را بزنید، تا آنکه آنها را مغلوب سازید (و چون در دست شما اسیر شوند) پس آنان را محکم ببندید. باز آنان را به احسان یا در بدل فديه رها کنید تا جنگ بارهای سنگین خود را بگذارد و پایان یابد، این است (حكم الله) و اگر الله می‌خواست از آنان انتقام می‌گرفت ولی (می‌خواهد) برخی از شما را با برخی دیگر بیازماید. و کسانی که در راه الله کشته شوند الله هرگز اعمال آنان را ضایع نمی‌کند"
        },
        {
            "chapter": 47,
            "verse": 5,
            "text": "به زودی الله آنان را هدایت خواهد کرد و حال و وضعشان را نیکو و اصلاح می‌سازد"
        },
        {
            "chapter": 47,
            "verse": 6,
            "text": "و آنان را به جنتی داخل خواهد کرد که به آنان (در قرآن) توصیف کرده است"
        },
        {
            "chapter": 47,
            "verse": 7,
            "text": "ای کسانی که ایمان آورده‌اید، اگر الله را یاری و مدد کنید؛ الله (هم) شما را یاری و مدد می‌کند و گام‌هایتان را ثابت و استوار می‌دارد"
        },
        {
            "chapter": 47,
            "verse": 8,
            "text": "و آنان که کفر ورزیدند، مرگ و هلاکت بر آنان باد و الله اعمال‌شان را نابود و بی‌اثر گردانید"
        },
        {
            "chapter": 47,
            "verse": 9,
            "text": "این (ذلت و هلاکت) به آن خاطر است که آنان آنچه را که الله نازل کرده است، مکروه پنداشتند، پس در نتیجه الله اعمال‌شان را تباه کرد"
        },
        {
            "chapter": 47,
            "verse": 10,
            "text": "آیا در زمین سیر نکردند تا ببینند سرانجام کسانی که پیش از ایشان بودند؛ چطور شد؟ الله (همه چیز) آنان را نابود کرد و برای کافران نیز (سزای بد) مانند آن خواهد بود"
        },
        {
            "chapter": 47,
            "verse": 11,
            "text": "این (مدد مؤمنان و هلاكت كافران) به این سبب است که الله کارساز مؤمنان است و کافران هیچ کارسازی ندارند"
        },
        {
            "chapter": 47,
            "verse": 12,
            "text": "بی‌گمان الله کسانی را که ایمان آورده و کارهای نیک انجام داده‌اند به باغهایی داخل می‌کند که نهرها از زیر (قصرها و درختان) آن روان است. و كافران (در دنیا) برخوردار می‌شوند و می‌خورند (بدون فرق حلال و حرام) طوری که چهارپایان می‌خورند و در آخرت دوزخ جایگاه آنهاست"
        },
        {
            "chapter": 47,
            "verse": 13,
            "text": "و چه بسیار (اهالی) قریه‌های که آنها از (اهالی) شهری که تو را از آن بیرون کردند قدرتمندتر بودند و ما آنان را نابود کردیم پس هیچ یار و مددگاری نداشتند"
        },
        {
            "chapter": 47,
            "verse": 14,
            "text": "آیا کسی که از سوی پروردگارش بر دليل واضح قرار داشته باشد، مانند کسی است که کردار بدش برای او مزین شده و (ایشان) از هوی و هوس خود پیروی کردند؟"
        },
        {
            "chapter": 47,
            "verse": 15,
            "text": "صفت جنتی که به پرهیزگاران وعده داده شده (چنین است که) در آن نهرهایی از آب (زلال و خاص) است که بدبو شدنی نیست، و نهرهایی از شیری است که مزه‌اش تغییر نکرده و نهرهایی از شرابی است که برای نوشندگان لذت بخش است و نهرهایی از عسلی است که ناب و خالص است و در آن جا برای آنان هرگونه ميوه است و از آمرزش پروردگارشان برخوردارند. (آیا ایشان) مانند کسانی هستند که در آتش دوزخ دائمی‌اند؟ و از آب جوشان نوشانده می‌شوند که روده‌هایشان را پاره پاره می‌کند"
        },
        {
            "chapter": 47,
            "verse": 16,
            "text": "و از آنان (منافقان) کسانی هستند که به تو (در ظاهر) گوش می‌دهند، اما وقتی که از نزد تو بیرون می‌روند به کسانی که به آنان علم و دانش بخشیده شده است (به طور تمسخر) می‌گویند: او هم اکنون چه گفت؟ ایشان کسانی‌اند که الله بر دل‌هایشان مهر نهاده است و از هوی و هوس‌هایشان پیروی کرده‌اند"
        },
        {
            "chapter": 47,
            "verse": 17,
            "text": "و کسانی که هدایت یافته‌اند، الله بر هدایت‌شان افزود و اسباب تقوایشان را به آنها داد"
        },
        {
            "chapter": 47,
            "verse": 18,
            "text": "پس آیا در انتظار قیامت هستند که ناگهان به آنان بیاید؟ به راستی که هم اکنون علایم و نشانه‌های آن ظاهر شده است پس چون قیامت به سراغشان بیاید، عبرت گرفتن‌شان چه سودی برای آنان خواهد داشت؟"
        },
        {
            "chapter": 47,
            "verse": 19,
            "text": "پس بدان که معبود به حق جز الله نیست و برای گناهانت و برای مردان و زنان مؤمن آمرزش بخواه و الله گردش و آرامیدن‌ تان را می‌داند"
        },
        {
            "chapter": 47,
            "verse": 20,
            "text": "و مؤمنان (آرزوکنان) می‌گویند: چرا سوره‌ای (در بارۀ جهاد) فرستاده نشد؟ پس چون سوره روشن و محکم نازل شود و در آن جنگ ذکر گردد، آنان را که در دل‌هایشان مرض نفاق است می‌بینی مانند کسی به تو نگاه می‌کنند که به سبب مرگ بیهوش شده باشد، پس همان مرگ برایشان بهتر است"
        },
        {
            "chapter": 47,
            "verse": 21,
            "text": "فرمانبردارای و گفتار نیک برای آنها بهتر است، پس چون امر (جنگ) قطعی شد، اگر به الله راست گویند (و صادقانه بجنگند) حتما برایشان خیر است"
        },
        {
            "chapter": 47,
            "verse": 22,
            "text": "پس آیا اگر روی گردان شوید جز این از شما انتظار نمی‌رود که در زمین فساد کنید و پیوندهای خویشاوندی تان را قطع کنید؟"
        },
        {
            "chapter": 47,
            "verse": 23,
            "text": "ایشان کسانی‌اند که الله آنها را لعنت کرده است بنابر این گوش‌هایشان را کر و چشم‌هایشان را کور کرده است"
        },
        {
            "chapter": 47,
            "verse": 24,
            "text": "آیا در قرآن نمی‌اندیشند یا بر دلها(یشان) قفل‌هایی زده شده است؟"
        },
        {
            "chapter": 47,
            "verse": 25,
            "text": "البته کسانی که پس از آنکه هدایت برایشان روشن شد به آن پشت کردند، شیطان (کارهایشان را) برای آنها آراسته جلوه داد و آنان را با آرزوهای طولانی فریفته است"
        },
        {
            "chapter": 47,
            "verse": 26,
            "text": "این به خاطر آن است که آنان به کسانی که از دستورات نازل شدۀ الله ناخوش بودند، گفتند: در برخی از امور از شما اطاعت خواهیم کرد و الله پنهان کاری آنان را می‌داند"
        },
        {
            "chapter": 47,
            "verse": 27,
            "text": "پس (حالشان) چگونه خواهد بود وقتی که فرشته‌ها جان‌هایشان را قبض کنند و روی‌ها و پشت‌های ایشان را می‌زنند؟"
        },
        {
            "chapter": 47,
            "verse": 28,
            "text": "این (گونه قبض نمودن ارواح‌شان) به آن جهت است که آنان از آنچه که الله را ناراض می‌سازد پیروی کردند و (کسب) رضایت او را ناخوش داشتند، پس (الله) اعمالشان را تباہ و برباد ساخت"
        },
        {
            "chapter": 47,
            "verse": 29,
            "text": "آیا کسانی که در دل‌هایشان مرض نفاق است گمان کرده‌اند که الله کینه‌های (پنهانی)‌‌شان را آشکار نخواهد ساخت"
        },
        {
            "chapter": 47,
            "verse": 30,
            "text": "و اگر بخواهیم، آنان را یک یک به تو نشان می‌دادیم پس آنان را از سیمایشان می‌شناختی. و حتما آنان را در طرز سخن گفتن می‌شناسی و الله اعمالتان را می‌داند"
        },
        {
            "chapter": 47,
            "verse": 31,
            "text": "و بدون شک شما را می‌آزماییم تا مجاهدان و صابران شما را معلوم کنیم و اخبار شما را بیازماییم"
        },
        {
            "chapter": 47,
            "verse": 32,
            "text": "یقینا کسانی که پس از این که هدایت بر ایشان روشن شد، کفر ورزیدند و (مردم را) از راه الله باز داشتند و با پیغمبر مخالفت کردند هرگز به الله کم‌ترین زیانی نمی‌رسانند و الله اعمالشان را تباه خواهد کرد"
        },
        {
            "chapter": 47,
            "verse": 33,
            "text": "ای کسانی که ایمان آورده‌اید، از الله و پیغمبر اطاعت کنید و کارهای خود را (با مخالفت الله و رسولش) باطل و ضائع نسازید"
        },
        {
            "chapter": 47,
            "verse": 34,
            "text": "البته آنانکه کفر ورزیدند و (مردم را) از راه الله باز داشتند باز مردند در حالیکه کافر بودند، پس هرگز الله ایشان را نخواهد بخشید"
        },
        {
            "chapter": 47,
            "verse": 35,
            "text": "(وقتی که انجام کفر چنین باشد) پس سست مشوید و به سازش دعوت ندهید، چرا که شما برترید و الله با شماست و هرگز (اجر و پاداش) اعمالتان را کم نمی‌کند"
        },
        {
            "chapter": 47,
            "verse": 36,
            "text": "بی‌گمان زندگی دنیا تنها بازی و سرگرمی است. و اگر ایمان بیاورید و پرهیزگاری کنید پاداش‌هایتان را به شما می‌دهد و مال‌هایتان را هم نمی‌خواهد"
        },
        {
            "chapter": 47,
            "verse": 37,
            "text": "اگر الله مال‌هایتان را از شما بخواهد و (بر این امر) اصرار بورزد بخل خواهید ورزید و (این درخواست) کینه‌های شما را آشکار می‌کند"
        },
        {
            "chapter": 47,
            "verse": 38,
            "text": "آگاه باشید این شما هستید که دعوت داده می‌شوید تا در راه الله انفاق کنید! (و ليكن) بعضی از شما بخل می‌ورزند و هر کس که بخل ورزد در حق خود بخل می‌ورزد. و الله بی‌نیاز است و شما نیازمندانید، و اگر روی بگردانید قوم دیگر را جایگزین شما می‌کند، باز آنان مانند شما (بخيل) نخواهند بود؟"
        },
        {
            "chapter": 48,
            "verse": 1,
            "text": "البته ما برای تو به فتحی آشکار حکم کردیم"
        },
        {
            "chapter": 48,
            "verse": 2,
            "text": "تا (در نتیجه) الله همۀ گناهان گذشته و آیندۀ تو را بیامرزد و نعمتش را بر تو تمام سازد و تو را به راه راست هدایت کند"
        },
        {
            "chapter": 48,
            "verse": 3,
            "text": "و تا الله تو را به نصرت قوی و غالب (شکست ناپذیر) مدد کند"
        },
        {
            "chapter": 48,
            "verse": 4,
            "text": "اوست ذاتی که در دل مؤمنان سکون و اطمینان را نازل کرد تا ایمانی بر ایمان خود بیافزایند. و لشکرهای آسمان و زمین از الله است و الله دانای باحکمت است"
        },
        {
            "chapter": 48,
            "verse": 5,
            "text": "تا مردان و زنان مؤمن را در باغ‌های در آورد که در زیر (درختان و قصرهای) آن نهرها جاری است و همیشه در آن خواهند بود، و اینکه بدی‌هایشان را محو سازد و این در نزد الله کامیابی بزرگ است"
        },
        {
            "chapter": 48,
            "verse": 6,
            "text": "و تا مردان و زنان منافق و مردان و زنان مشرک را عذاب دهد که به الله گمان بد دارند، بدیها و بلاها تنها بر ایشان است و الله بر آنان غضب کرده و آنان را لعنت کرده است و دوزخ را برایشان آماده ساخته است که دوزخ بد جایگاه است"
        },
        {
            "chapter": 48,
            "verse": 7,
            "text": "و لشکرهای آسمان و زمین از الله می‌باشد و الله غالب با حكمت است"
        },
        {
            "chapter": 48,
            "verse": 8,
            "text": "البته ما تو را گواه (بر اعمال) و مژده رسان و بیم دهنده فرستادیم،"
        },
        {
            "chapter": 48,
            "verse": 9,
            "text": "تا به الله و پیغمبرش ایمان بیاورید و او را مدد کنید و او را بزرگ بدارید. و صبح و شام الله را به پاکی یاد کنید"
        },
        {
            "chapter": 48,
            "verse": 10,
            "text": "البته کسانیکه با تو بیعت می‌کردند جز این نیست که با الله بیعت می‌کردند. دست الله بالای دست‌های آنان است، پس هرکس پیمان شکنی کند پس به زیان خود پیمان شکنی می‌کند و هر کس به آنچه که بر آن با الله عهد بسته است وفا کند، پس (الله) به زودی پاداش بزرگی به او خواهد داد"
        },
        {
            "chapter": 48,
            "verse": 11,
            "text": "زود است که پس ماندگان عرب‌های بادیه نشین به تو بگویند: اموال و فرزندان ما، ما را مشغول ساخت، پس برای ما آمرزش بخواه، با زبانهایشان چیزی را می‌گویند که در دل‌هایشان نیست، بگو: اگر الله بخواهد به شما زیانی یا نفعی برساند چه کسی در برابر او برای شما اختیار چیزی را دارد؟ بلکه الله به آنچه می‌کنید آگاه است"
        },
        {
            "chapter": 48,
            "verse": 12,
            "text": "(مشغول نبودید) بلکه گمان کردید که پیغمبر و مؤمنان هرگز به‌سوی خانواده‌هایشان باز نخواهند گشت و این در دل‌هایتان آراسته شد و گمان بد کردید و مردمان هلاک شده و بدبخت بودید"
        },
        {
            "chapter": 48,
            "verse": 13,
            "text": "و هر کس به الله و پیغمبرش ایمان نیاورد پس (بداند که) ما برای کافران آتش شعله ور آماده کرده‌ایم"
        },
        {
            "chapter": 48,
            "verse": 14,
            "text": "و فرمانروایی آسمان‌ها و زمین از الله است هر کسی را بخواهد می‌آمرزد و هر کسی را بخواهد عذاب می‌دهد و الله آمرزندۀ مهربان است"
        },
        {
            "chapter": 48,
            "verse": 15,
            "text": "زود است همان پس ماندگان (غزوۀ حدیبیه) بگویند، وقتی که شما برای به دست آوردن غنیمتهای (خیبر) روان شوید، بگذارید که همراه شما برویم، می‌خواهند سخن الله را تغییر دهند. بگو: هرگز با ما نخواهید رفت، الله از پیش این چنین (دربارۀ شما) فرموده است، پس خواهند گفت: (الله نگفته است) بلکه شما نسبت به ما حسد می‌ورزید. (مسلمانان حسد نمی‌ورزند) ولی آنان جز اندکی نمی‌فهمند"
        },
        {
            "chapter": 48,
            "verse": 16,
            "text": "به پس ماندگان بادیه نشین بگو: به زودی از شما دعوت خواهد شد که به‌سوی قوم جنگجو و قدرتمند بروید، تا با آنان بجنگید، یا اسلام آورند. پس اگر اطاعت کنید، الله پاداش نیک به شما خواهد داد. و اگر روی بگردانید، طوریکه پیش از این روی گرداندید، شما را به عذاب دردناک شکنجه خواهد کرد"
        },
        {
            "chapter": 48,
            "verse": 17,
            "text": "بر نابینا گناهی نیست و بر لنگ گناهی نیست و بر بیمار گناهی نیست (که به جهاد نروند) و هرکس از الله و پیغمبرش اطاعت کند، الله او را به باغهایی وارد می‌سازد که از زیر (درختان و قصرهای) آن نهرها روان است. و هرکس روی بگرداند، او را به عذاب دردناک، عذاب خواهد داد"
        },
        {
            "chapter": 48,
            "verse": 18,
            "text": "هر آئینه که الله از مؤمنان راضی شد، هنگامیکه زیر درخت با تو بیعت می‌کردند، پس آنچه را که در دل‌هایشان بود دانست، در نتیجه بر آنان سکون و آرامش نازل کرد و به آنان فتح نزدیک را پاداش داد"
        },
        {
            "chapter": 48,
            "verse": 19,
            "text": "و غنیمت‌های بسیاری که آن را به دست خواهند آورد، و الله غالب باحکمت است"
        },
        {
            "chapter": 48,
            "verse": 20,
            "text": "الله غنيمت‌های بسیار را به شما وعده کرده است که آنها را به دست می‌آورید و این (غنیمت) را زودتر به شما داد و دست تجاوز مردم را از شما باز داشت. تا نشانه‌ای (نصرت الهی) برای مؤمنان باشد و شما را به راه راست هدایت کند"
        },
        {
            "chapter": 48,
            "verse": 21,
            "text": "و غنیمتهای دیگری (را نیز نصیب تان خواهد کرد) که هنوز قادر به گرفتن آن نشده‌اید، اما الله بر آن احاطه دارد. و الله بر هر چیزی قادر است"
        },
        {
            "chapter": 48,
            "verse": 22,
            "text": "و اگر کافران (در حدیبیه) با شما می‌جنگیدند به یقین پشت‌هایشان را می‌گردانیدند، باز کارساز و مددگاری نمی‌یافتند"
        },
        {
            "chapter": 48,
            "verse": 23,
            "text": "این سنت الله است که پیش از این (در مقابل كفار) گذشته است و هرگز برای سنت الله تغییر و تبدیل نخواهی یافت"
        },
        {
            "chapter": 48,
            "verse": 24,
            "text": "او همان ذاتی است که در داخل مکه دست کافران را از شما و دست شما را از ایشان بازداشت، بعد از آنکه شما را بر آنان پیروز ساخت و الله به آنچه می‌کنید، بیناست"
        },
        {
            "chapter": 48,
            "verse": 25,
            "text": "آنها کسانی هستند که کفر ورزیدند و شما را از مسجد الحرام منع کردند و نگذاشتند قربانی‌هایی نگاه داشته شده به جایگاهش برسد، و اگر مردان و زنان مؤمن (و مستضعف مکه) نبودند که آنان را نمی‌شناسید (و ممکن بود) آنها را پایمال کنید، پس نادانسته دربارۀ آنان رنج و آسیب به شما می‌رسید. (الله هرگز مانع این جنگ نمی‌شد) تا الله هرکسی را بخواهد در رحمت خود در آورد. اگر (مؤمنان و مشرکان) از هم جدا بودند حتما کافران را به عذاب دردناکی گرفتار می‌کردیم"
        },
        {
            "chapter": 48,
            "verse": 26,
            "text": "وقتی که کافران تعصب و ننگ جاهلیت را در دل‌هایشان جای دادند، پس الله سکون و آرامش خود را بر پیغمبرش و (نیز) بر مؤمنان نازل کرد و آنان را به کلمۀ تقوا ملزم ساخت و آنان به آن سزاوارتر و اهل آن بودند و الله به هر چیز داناست"
        },
        {
            "chapter": 48,
            "verse": 27,
            "text": "البته الله خواب پیغمبر خود را راست (به او نشان داد) و به حق تحقق بخشید که اگر الله بخواهد ایمن و در حالیکه موی سرتان را تراشیده و کوتاه کرده‌اید بدون ترس وارد مسجد الحرام خواهید شد. ولی الله چیزهایی را می‌دانست که شما نمی‌دانستید. پس، پیش از این فتحی نزدیک را مقرر گردانید"
        },
        {
            "chapter": 48,
            "verse": 28,
            "text": "اوست ذاتی که پیغمبرش را با هدایت و دین حق فرستاد تا آن را بر همۀ ادیان غالب گرداند و کافی است که الله گواه باشد"
        },
        {
            "chapter": 48,
            "verse": 29,
            "text": "محمد فرستادۀ الله است، و کسانی که با او هستند بر کافران سخت‌گیر و در میان خود مهربانند. آنان را در حال رکوع و سجده می‌بینی که فضل و خشنودی الله را می‌جویند. نشانۀ صلاح ایشان از اثر سجده در چهره‌هایشان نمایان است. این وصف آنان در تورات است، و اما توصیف‌شان در انجیل چنین است که مانند کشتزاری هستند که جوانه‌هایش را بیرون آورده و آنها را نیرو داده و محکم نموده، پس بر ساقه‌های خویش راست ایستاده باشد، طوریکه کشاورزان را در تعجب می‌اندازد تا کافران را به سبب آنان خشمگین کند. الله به کسانی از آنان که ایمان آورده و کارهای شایسته انجام داده‌اند آمرزش و پاداش بزرگ وعده داده است"
        },
        {
            "chapter": 49,
            "verse": 1,
            "text": "ای کسانی که ایمان آورده‌اید، در مقابل الله و رسولش پیش دستی نکنید، و از الله بترسید، همانا الله شنوای داناست"
        },
        {
            "chapter": 49,
            "verse": 2,
            "text": "ای کسانی که ایمان آورده‌اید، صدای خود را از صدای پیغمبر بلند نکنید و طوریکه با یکدیگر بلند گفتگو می‌کنید با پیغمبر به آواز بلند سخن نگویید تا ندانسته اعمالتان بی‌اجر و ضایع نشود"
        },
        {
            "chapter": 49,
            "verse": 3,
            "text": "بی‌گمان کسانی که صدای خود را نزد پیغمبر الله پست می‌کنند، آنان کسانی‌اند که الله دل‌هایشان را برای (پذیرش) تقوا آزمایش و آماده کرده است. آمرزش و پاداش بزرگ مخصوص آنهاست"
        },
        {
            "chapter": 49,
            "verse": 4,
            "text": "البته آنان که از پشت حجره‌ها تو را با صدای بلند می‌خوانند، بیش ترشان نمی‌فهمند"
        },
        {
            "chapter": 49,
            "verse": 5,
            "text": "و اگر آنها صبر می‌کردند تا تو به‌سوی آنان بیرون آیی برایشان بهتر بود و الله آمرزندۀ مهربان است"
        },
        {
            "chapter": 49,
            "verse": 6,
            "text": "ای کسانی که ایمان آورده‌اید! اگر فاسقی خبری را برایتان آورد دربارۀ آن تحقیق کنید تا (مبادا) به نادانی به گروهی زیان رسانید پس بر آنچه مرتکب شده‌اید پشیمان شوید"
        },
        {
            "chapter": 49,
            "verse": 7,
            "text": "و بدانید که پیغمبر الله در میانتان است، اگر در بسیاری از کارها از شما اطاعت کند به مشقت خواهید افتاد، ولی الله ایمان را در نظرتان محبوب گرداند و آن را در دل‌هایتان زینت بخشید و کفر و فسق و نافرمانی را در نظرتان زشت و ناپسند جلوه داد. اینها‌اند که راه یافته‌اند"
        },
        {
            "chapter": 49,
            "verse": 8,
            "text": "(این) به فضل و نعمتی از سوی الله است و الله دانای حکیم است"
        },
        {
            "chapter": 49,
            "verse": 9,
            "text": "و اگر دو گروه از مؤمنان به جنگ با یک یگر پرداختند بین آن دو گروه آشتی و صلح برقرار کنید، پس اگر یکی از آن دو گروه بر دیگری تجاوز کرد با آن گروهی که تجاوز می‌کند بجنگید تا این که به حکم الله بر گردد، پس چون بازگشت در میان ایشان عادلانه صلح برقرار سازید و عدالت و انصاف کنید، بی‌گمان الله عادلان را دوست دارد"
        },
        {
            "chapter": 49,
            "verse": 10,
            "text": "جز این نیست که مؤمنان با یکدیگر برادراند، پس در میان برادران تان صلح و آشتی برقرار کنید. و از الله بترسید تا مورد رحمت قرار گیرید"
        },
        {
            "chapter": 49,
            "verse": 11,
            "text": "ای کسانی که ایمان آورده‌اید! نباید گروهی از شما گروهی دیگری را مسخره کند چه بسا که آنان از ایشان بهتر باشند و نباید زنانی زنانی دیگر را مسخره کنند چه بسا که آنان از ایشان بهتر باشند و در میان تان عیب جویی نکنید و یکدیگر را با لقب‌های زشت مخوانید. چه بد است نام و عنوان فسق بعد از ایمان آوردن! و کسانی که توبه نکنند پس ایشان همان ظالمان‌اند"
        },
        {
            "chapter": 49,
            "verse": 12,
            "text": "ای کسانی که ایمان آورده‌اید! از بسیاری از گمانها اجتناب کنید، چون بعضی از گمان‌ها گناه می‌باشد. و جاسوسی مکنید و برخی از شما برخی دیگر را غیبت نکند، آیا کسی از شما دوست دارد که گوشت برادر مرده‌اش را بخورد؟ به يقين که آن را کریه و ناپسند می‌دانید، و از الله بترسید، يقينا الله توبه پذیر مهربان است"
        },
        {
            "chapter": 49,
            "verse": 13,
            "text": "ای مردم! ما شما را از مرد و زن آفریدیم و شما را گروه‌ها و قبیله‌ها قرار دادیم تا یکدیگر را بشناسید. بی‌گمان گرامی‌ترین شما نزد الله باتقواترین شماست. همانا الله دانای باخبر است"
        },
        {
            "chapter": 49,
            "verse": 14,
            "text": "بادیه نشینان اعراب گفتند: ایمان آورده‌ایم، بگو: شما ایمان نیاورده‌اید، بلکه بگوئید: مسلمان شده‌ایم و ایمان هنوز به دلهایتان وارد نشده است. و اگر از الله و پیغمبرش فرمانبرداری کنید، الله از (پاداش) کارهایتان چیزی نمی‌کاهد، به يقين الله آمرزندۀ مهربان است"
        },
        {
            "chapter": 49,
            "verse": 15,
            "text": "مؤمنان (واقعی) تنها کسانی هستند که به الله و پیغمبرش ایمان آورده‌اند، باز هرگز شک به دل راه نداده‌اند، و با مال‌ها و جانهای‌شان در راه الله جهاد کرده‌اند. ایشان (در ایمان خود) همان راستگویانند"
        },
        {
            "chapter": 49,
            "verse": 16,
            "text": "بگو: آیا الله را از دینتان آگاه می‌سازید حال آنکه الله آنچه در آسمان‌ها و آنچه در زمین است می‌داند و او به هر چیزی داناست؟"
        },
        {
            "chapter": 49,
            "verse": 17,
            "text": "بر تو منت و احسان می‌گزارند که اسلام آورده‌اند. بگو: با اسلام خود بر من منت مگذارید بلکه الله بر شما منت می‌گزارد که شما را به‌سوی ایمان هدایت کرده است، اگر راست می‌گوئید"
        },
        {
            "chapter": 49,
            "verse": 18,
            "text": "البته الله غيب آسمان‌ها و زمین را می‌داند و الله به آنچه می‌کنید بیناست"
        },
        {
            "chapter": 50,
            "verse": 1,
            "text": "ق، (مفهوم این حرف به الله معلوم است)، قسم به قرآن که دارای مجد و بزرگی است"
        },
        {
            "chapter": 50,
            "verse": 2,
            "text": "بلکه تعجب کردند از اینکه بیم دهنده‌ای از خودشان به‌سوی آنان آمد. پس کافران گفتند: این (کلامی که از امور غیبی خبر می‌دهد) چیز عجیبی است"
        },
        {
            "chapter": 50,
            "verse": 3,
            "text": "آیا وقتی مردیم و خاک شدیم (دوباره زنده می‌شویم؟) چنین برگشت بعید است"
        },
        {
            "chapter": 50,
            "verse": 4,
            "text": "يقينا هر چه را که زمین از آنان می‌کاهد، می‌دانیم. و نزد ما کتابی است (که همه چیز را در خود) حفظ می‌کند"
        },
        {
            "chapter": 50,
            "verse": 5,
            "text": "بلکه آنان وقتی حق برایشان آمد، آن را دروغ شمردند، پس آنان در کار (بعثت و نبوت) پریشان و حیران هستند"
        },
        {
            "chapter": 50,
            "verse": 6,
            "text": "پس آیا به آسمان بالای سرشان نگاه نکرده‌اند که ما چگونه آن را بنا کرده‌ایم و با (ستارگان) آن را مزین نموده‌ایم که در آن هیچ شگافی نیست؟"
        },
        {
            "chapter": 50,
            "verse": 7,
            "text": "و زمین را هموار کردیم و کوه‌های محکم و استوار را در آن افگندیم و در آن از هر نوع (گیاه) پسندیده رویانیدیم"
        },
        {
            "chapter": 50,
            "verse": 8,
            "text": "تا (این‌ها) برای بینش و پند دادن هر بندۀ توبه کننده باشد"
        },
        {
            "chapter": 50,
            "verse": 9,
            "text": "و از آسمان آب پر برکت را فرود آوردیم و به وسيلۀ آن باغها و دانه‌های درو شدنی رویانیدیم"
        },
        {
            "chapter": 50,
            "verse": 10,
            "text": "و درختان بلند خرما را (رویانیدیم) که آن میوۀ باهم پیوسته دارد"
        },
        {
            "chapter": 50,
            "verse": 11,
            "text": "(آن را) برای روزی بندگان (آفریدیم) و با آن سرزمین مرده را زنده کردیم، خروج از قبر (نیز) این طور است"
        },
        {
            "chapter": 50,
            "verse": 12,
            "text": "پیش از ایشان قوم نوح و اصحاب «رس» و قوم ثمود (پیغمبرانشان را) تکذیب کردند"
        },
        {
            "chapter": 50,
            "verse": 13,
            "text": "و نیز قوم عاد و فرعون (با قومش) و برادران لوط"
        },
        {
            "chapter": 50,
            "verse": 14,
            "text": "و اصحاب ایکه و قوم تُبّع هر یک پیغمبران را تکذیب کردند و وعدۀ عذاب من دربارۀ ایشان قطعی شد"
        },
        {
            "chapter": 50,
            "verse": 15,
            "text": "آیا ما از آفریدن اول درمانده و ناتوان شدیم؟ (نه) بلکه آنان دربارۀ آفرینش جدید شک و تردید دارند"
        },
        {
            "chapter": 50,
            "verse": 16,
            "text": "و البته ما انسان را آفریدیم و می‌دانیم آنچه را که نفسش به او وسوسه می‌کند و ما از شاهرگ گردن به او نزدیکتریم"
        },
        {
            "chapter": 50,
            "verse": 17,
            "text": "وقتی که دو فرشته (ملازم انسان) از راست و چپ (به مراقبت) نشسته (اعمال انسان را) دریافت می‌کنند"
        },
        {
            "chapter": 50,
            "verse": 18,
            "text": "هیچ سخنی را بر زبان نمی‌آورد مگر آنکه نزدش نگهبان آماده (حضور) دارد"
        },
        {
            "chapter": 50,
            "verse": 19,
            "text": "و (وقتی) بیهوشی و سختی مرگ به راستی بیاید، (به انسان گفته می‌شود:) این همان چیزی است که از آن می‌گریختی"
        },
        {
            "chapter": 50,
            "verse": 20,
            "text": "و در صور دمیده می‌شود، این روز (تحقق) وعدۀ عذاب است"
        },
        {
            "chapter": 50,
            "verse": 21,
            "text": "و هر کس در حالی (به میدان محشر) می‌آید که سوق دهنده و گواهی، با خود دارد"
        },
        {
            "chapter": 50,
            "verse": 22,
            "text": "يقينا از این (روز) در غفلت بودی، پس پردۀ غفلت را از دیده ات برداشتیم و امروز چشمانت تیز شده است"
        },
        {
            "chapter": 50,
            "verse": 23,
            "text": "و (فرشتۀ) همراهش گوید: این است آنچه در نزد من آماده است"
        },
        {
            "chapter": 50,
            "verse": 24,
            "text": "هر کافر سرکشی را به دوزخ بیاندازید"
        },
        {
            "chapter": 50,
            "verse": 25,
            "text": "آن که مانع هر خیر (و) تجاوزگر شک انداز است"
        },
        {
            "chapter": 50,
            "verse": 26,
            "text": "آن که معبود دیگری را با الله مقرر کرده بود، پس او را در عذاب سخت (دوزخ) بیاندازید"
        },
        {
            "chapter": 50,
            "verse": 27,
            "text": "(شیطان) هم نشین او می‌گوید: ای پروردگار ما! من او را گمراه نساخته بودم، بلکه (خود او) در گمراهی دور از حق بود"
        },
        {
            "chapter": 50,
            "verse": 28,
            "text": "الله می‌فرماید: نزد من با یکدیگر مشاجره مکنید و بی‌گمان (پیش از این) برایتان بیم و وعدۀ عذاب داده بودم"
        },
        {
            "chapter": 50,
            "verse": 29,
            "text": "سخن (فيصله شده) در نزد من تغییر داده نمی‌شود و من هرگز به بندگان ظالم نیستم"
        },
        {
            "chapter": 50,
            "verse": 30,
            "text": "روزی که به دوزخ بگوییم: آیا پر شده ای؟ و (دوزخ) می‌گوید: آیا افزون بر این هم هست؟"
        },
        {
            "chapter": 50,
            "verse": 31,
            "text": "و جنت برای پرهیزگاران نزدیک کرده شود و از آنان دور نخواهد بود"
        },
        {
            "chapter": 50,
            "verse": 32,
            "text": "گفته شود: این است آنچه به شما وعده داده می‌شد، که برای هر توبه‌کار و حافظ (حدود الهی) است"
        },
        {
            "chapter": 50,
            "verse": 33,
            "text": "برای کسی که در نهان از پروردگار مهربان بترسد و با دل توبه کار پیش (به ‌سوی الله) آید"
        },
        {
            "chapter": 50,
            "verse": 34,
            "text": "به سلامت وارد جنت شوید. این است روز زندگی دائمی"
        },
        {
            "chapter": 50,
            "verse": 35,
            "text": "آنان در آنجا هرچه بخواهند دارند و نزد ما افزون (بر خواهشات آنها) است"
        },
        {
            "chapter": 50,
            "verse": 36,
            "text": "و پیش از آنان اقوام زیادی را هلاک ساختیم که از ایشان نیرومندتر بودند و در شهرها سیر کردند و آنرا گشودند، اما آیا برای آنها راه گریزی بود؟"
        },
        {
            "chapter": 50,
            "verse": 37,
            "text": "و يقينا در این عبرت است برای کسی که دل (آگاه) داشته باشد و با حضور قلب (به سخنان) گوش فرا دهد"
        },
        {
            "chapter": 50,
            "verse": 38,
            "text": "و البته آسمان‌ها و زمین و آنچه را که در بین آن دو است، در شش روز آفریدیم و هیچ خستگی به ما نرسید"
        },
        {
            "chapter": 50,
            "verse": 39,
            "text": "پس بر آنچه می‌گویند صبر کن و پیش از طلوع خورشید و پیش از غروب آن به ستایش پروردگارت تسبیح گوی"
        },
        {
            "chapter": 50,
            "verse": 40,
            "text": "و در بخشی از شب و در عقب نمازها نیز او را به پاکی یاد کن"
        },
        {
            "chapter": 50,
            "verse": 41,
            "text": "و گوش به (زنگ) روزی باش که ندادهنده از مکان نزدیک ندا کند"
        },
        {
            "chapter": 50,
            "verse": 42,
            "text": "روزی که بانگ مرگبار حقیقی را می‌شنوند، آن روز، روز بیرون آمدن (از قبرها) است"
        },
        {
            "chapter": 50,
            "verse": 43,
            "text": "البته ما هستیم که زنده می‌کنیم و می‌میرانیم و بازگشت به‌سوی ماست"
        },
        {
            "chapter": 50,
            "verse": 44,
            "text": "روزی که زمین به سرعت از (روی) آنان می‌شگافد؛ این جمع کردنی است که بر ما آسان است"
        },
        {
            "chapter": 50,
            "verse": 45,
            "text": "ما به آنچه می‌گویند داناتریم و تو مأمور به اجبار مردم (به ایمان آوردن) نیستی. پس هر کسی را که از وعدۀ (عذاب) می‌ترسد به (وسیلۀ) قرآن پند ده"
        },
        {
            "chapter": 51,
            "verse": 1,
            "text": "قسم به بادهایی که (هر چیز را) با شدت پراگنده می‌کنند"
        },
        {
            "chapter": 51,
            "verse": 2,
            "text": "قسم به ابرهای گران بار"
        },
        {
            "chapter": 51,
            "verse": 3,
            "text": "قسم به کشتی‌های که به آرامی می‌روند"
        },
        {
            "chapter": 51,
            "verse": 4,
            "text": "و قسم به فرشتگانی که کارها را (به امر الله) تقسیم می‌کنند"
        },
        {
            "chapter": 51,
            "verse": 5,
            "text": "بی‌گمان آنچه که وعده داده می‌شوید راست است"
        },
        {
            "chapter": 51,
            "verse": 6,
            "text": "و حتما روز جزا (قیامت) واقع شدنی است"
        },
        {
            "chapter": 51,
            "verse": 7,
            "text": "و قسم به آسمان که دارای راههای مختلف است"
        },
        {
            "chapter": 51,
            "verse": 8,
            "text": "همانا شما در سخنان گوناگون سرگردان هستید"
        },
        {
            "chapter": 51,
            "verse": 9,
            "text": "کسی که از آن (راه راست) منحرف شود (در آینده نیز از راه راست) باز گردانیده می‌شود"
        },
        {
            "chapter": 51,
            "verse": 10,
            "text": "مرگ بر دروغگویان (که بدون دلیل و برهان در بارۀ قرآن و قیامت سخن می‌گویند)"
        },
        {
            "chapter": 51,
            "verse": 11,
            "text": "کسانی که ایشان در نادانی و بی‌خبری غرقند"
        },
        {
            "chapter": 51,
            "verse": 12,
            "text": "می‌پرسند: روز جزا چه وقتی خواهد بود؟"
        },
        {
            "chapter": 51,
            "verse": 13,
            "text": "روزی که آنان بر آتش عذاب داده شوند"
        },
        {
            "chapter": 51,
            "verse": 14,
            "text": "(گفته شود) بچشید عذاب تان را، این همان عذابی است که در بارۀ آن عجله داشتید"
        },
        {
            "chapter": 51,
            "verse": 15,
            "text": "البته پرهیزگاران در باغها و چشمه سارها خواهند بود"
        },
        {
            "chapter": 51,
            "verse": 16,
            "text": "چیزهایی را که پروردگارشان به آنان می‌دهد بدست می‌آرند. چون آنان پیش از این (در دنیا) نیکوکار بودند"
        },
        {
            "chapter": 51,
            "verse": 17,
            "text": "آنان بودند که اندکی از شب را می‌خوابیدند"
        },
        {
            "chapter": 51,
            "verse": 18,
            "text": "و در سحرگاهان (از پروردگارشان) آمرزش می‌خواستند"
        },
        {
            "chapter": 51,
            "verse": 19,
            "text": "و در اموالشان برای گدا و بینوا حقی بود"
        },
        {
            "chapter": 51,
            "verse": 20,
            "text": "و در زمین برای یقین کنندگان نشانه‌هایی (قدرت الهی) است"
        },
        {
            "chapter": 51,
            "verse": 21,
            "text": "و در وجودتان (نشانه‌هایی قدرت الهی است) آیا نمی‌بینید؟"
        },
        {
            "chapter": 51,
            "verse": 22,
            "text": "و روزی شما و آنچه وعده داده می‌شوید، در آسمان (مقرر) است"
        },
        {
            "chapter": 51,
            "verse": 23,
            "text": "به پروردگار آسمان و زمین قسم که البته این (وعده) حق است، مانند آنکه شما سخن می‌گویید"
        },
        {
            "chapter": 51,
            "verse": 24,
            "text": "آیا داستان مهمانان گرامی ابراهیم به تو رسیده است؟"
        },
        {
            "chapter": 51,
            "verse": 25,
            "text": "وقتی که بر او وارد شدند پس گفتند: سلام (بر تو، و ابراهیم نیز) گفت: سلام (بر شما، و در دل گفت:) مردمان ناشناس هستید"
        },
        {
            "chapter": 51,
            "verse": 26,
            "text": "پس آهسته به‌سوی خانواده‌اش رفت و گوساله فربه (و بریان شده) آورد"
        },
        {
            "chapter": 51,
            "verse": 27,
            "text": "پس آن را نزدیک آنان نهاد (و) گفت: آیا نمی‌خورید؟"
        },
        {
            "chapter": 51,
            "verse": 28,
            "text": "و (در دل) از ایشان احساس ترس کرد. گفتند: مترس، و او را به پسر دانا مژده دادند"
        },
        {
            "chapter": 51,
            "verse": 29,
            "text": "پس همسرش (با شنیدن مژده فرزند) فریادکنان پیش آمد، و بر چهرۀ خود زد و گفت: پیرزنی نازا هستم (چگونه فرزندی به دنیا بیاورم؟)"
        },
        {
            "chapter": 51,
            "verse": 30,
            "text": "فرشته‌ها گفتند: پروردگار تو این چینن گفته است، چون او باحکمتِ داناست"
        }
    ]
}
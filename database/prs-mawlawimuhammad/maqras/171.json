{
    "maqras": [
        {
            "chapter": 33,
            "verse": 60,
            "text": "اگر منافقان و کسانی که در دل‌هایشان بیماری است و شایعه سازان در مدینه (که باعث اضطراب می‌گردند) از کار خود دست نکشند به یقین تو را بر آنان مسلط می‌گردانیم باز جز اندک مدتی در آن شهر با تو مجاور نخواهند بود"
        },
        {
            "chapter": 33,
            "verse": 61,
            "text": "در حالیکه لعنت شدگانند، هر کجا یافت شوند، اسیر گرفته شده و به سختی کشته شوند"
        },
        {
            "chapter": 33,
            "verse": 62,
            "text": "این است سنت الهی در مورد کسانیکه پیش از این گذشته‌اند و هرگز برای سنت الله تغییر و تبدیلی نمی‌یابی"
        },
        {
            "chapter": 33,
            "verse": 63,
            "text": "مردم از تو دربارۀ (وقت فرا رسیدن) قیامت می‌پرسند، بگو: علم آن تنها نزد الله است و تو چه دانی شاید که قیامت نزدیک باشد"
        },
        {
            "chapter": 33,
            "verse": 64,
            "text": "به تحقیق الله کافران را لعنت کرده و برایشان آتش سوزان آماده کرده است. ­"
        },
        {
            "chapter": 33,
            "verse": 65,
            "text": "آنان جاودانه در آن خواهند ماند، (و) هیچ دوست و یاوری نمی‌یابند"
        },
        {
            "chapter": 33,
            "verse": 66,
            "text": "روزی که چهره‌هایشان در آتش گردانده می‌شود، می‌گویند: ای کاش الله و پیغمبر را اطاعت می‌کردیم"
        },
        {
            "chapter": 33,
            "verse": 67,
            "text": "و گویند: ای پروردگار ما! ما از پیشوایان و بزرگان خود اطاعت نمودیم و ما را از راه گمراه ساختند"
        },
        {
            "chapter": 33,
            "verse": 68,
            "text": "ای پروردگار ما! آنان را دوچندان عذاب ده و آنان را لعنت کن لعنتی بزرگ"
        },
        {
            "chapter": 33,
            "verse": 69,
            "text": "ای کسانی که ایمان آورده‌اید، مانند کسانی نباشید که موسی را آزار دادند پس الله او را از آنچه می‌گفتند پاک و مبرا ساخت، و موسی نزد الله آبرومند بود"
        },
        {
            "chapter": 33,
            "verse": 70,
            "text": "ای کسانی که ایمان آورده‌اید، از الله بترسید و سخن حق و راست بگویید"
        },
        {
            "chapter": 33,
            "verse": 71,
            "text": "اعمالتان را اصلاح می‌کند و گناهانتان را می‌آمرزد. و هر کس از الله و پیغمبرش اطاعت کند به راستی که به پیروزی و کامیابی بزرگی نایل آمده است"
        },
        {
            "chapter": 33,
            "verse": 72,
            "text": "البته ما امانت را بر آسمان‌ها و زمین و کوه‌ها عرضه داشتیم ولی از برداشتن آن ابا ورزیدند و از آن ترسیدند و انسان آن را برداشت، يقينا او ظالم نادان است"
        },
        {
            "chapter": 33,
            "verse": 73,
            "text": "تا (در نتیجه) الله مردان و زنان منافق و مردان و زنان مشرک را عذاب کند و بر مردان و زنان مؤمن به رحمت باز گردد و الله آمرزندۀ مهربان است"
        },
        {
            "chapter": 34,
            "verse": 1,
            "text": "همه ستایش‌ها آن ذاتی راست که تمام آنچه در آسمان‌ها و زمین است خاص از اوست و در آخرت نیز ستایش سزاوار اوست و او باحکمت آگاه است"
        },
        {
            "chapter": 34,
            "verse": 2,
            "text": "می‌داند آنچه را که در زمین فرو می‌رود و آنچه را که از آن بیرون می‌آید و آنچه را که از آسمان فرود می‌آید و آنچه را که در آن بالا می‌رود و او مهربان آمرزنده است"
        },
        {
            "chapter": 34,
            "verse": 3,
            "text": "و کافران گفتند: قیامت برای ما فرا نمی‌رسد، بگو: آری! سوگند به پروردگارم، به یقین به سراغتان خواهد آمد، (پروردگار که) دانای غیب است. به اندازۀ ذره‌ای نه در آسمان‌ها و نه در زمین از او پنهان نمی‌ماند، و نه کمتر از آن و نه بزرگ‌تر از آن چیزی نیست مگر آنکه در کتابی روشن (ثبت) است"
        },
        {
            "chapter": 34,
            "verse": 4,
            "text": "تا الله پاداش کسانی را بدهد که ایمان آورده و کارهای نیک کرده‌اند، ایشان‌اند که برایشان آمرزش و روزی گرامی است"
        },
        {
            "chapter": 34,
            "verse": 5,
            "text": "و کسانی که سعی کردند آیات ما را تکذیب و انکار کنند و گمان کردند که عاجز کننده (پیغمبر ما)‌اند، آنان برایشان عذابی از بدترین و دردناکترین عذاب‌ها خواهد بود"
        },
        {
            "chapter": 34,
            "verse": 6,
            "text": "و کسانی که علم داده شده‌اند می‌بینند که آنچه از جانب پروردگارت به‌سوی تو نازل شده حق است و این که به‌سوی راه ذات غالب و دارای صفات کمال و ستوده راهنمایی می‌کند"
        },
        {
            "chapter": 34,
            "verse": 7,
            "text": "و کافران گفتند: آیا شما را بر مردی راهنمایی کنیم که به شما خبر می‌دهد: چون (بعد از مرگ) کاملاً متلاشی شدید (پس از آن) به آفرینش جدید آفریده می‌شوید؟"
        },
        {
            "chapter": 34,
            "verse": 8,
            "text": "آیا بر الله دروغ بسته؟ یا او دیوانگی دارد؟ (چنین نیست) بلکه کسانی که به آخرت ایمان نمی‌آورند در عذاب و گمراهی دور از حق هستند"
        },
        {
            "chapter": 34,
            "verse": 9,
            "text": "آیا به‌سوی آنچه که پیش رو و پشت سر‌شان از آسمان و زمین قرار دارد ندیدند؟ اگر بخواهیم آنان را در زمین فرو می‌بریم یا پاره‌هایی از آسمان را بر آنان می‌افگنیم. بی‌گمان در این امر دلیل و نشانه‌ای است برای هر بنده‌ای که بخواهد خالصانه به‌سوی الله رجوع کند"
        }
    ]
}
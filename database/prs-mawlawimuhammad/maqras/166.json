{
    "maqras": [
        {
            "chapter": 32,
            "verse": 11,
            "text": "بگو: ملک الموت (فرشتۀ مرگ) که بر شما گمارده شده است روح شما را می‌گیرد، باز به‌سوی پروردگارتان باز گردانیده می‌شوید"
        },
        {
            "chapter": 32,
            "verse": 12,
            "text": "و اگر ببینی وقتی را که مجرمان نزد پروردگارشان سرهای‌شان را به زیر افگنده باشند و می‌گویند: ای پروردگار ما! دیدیم و شنیدیم پس ما را (به دنیا) باز گردان تا کار نیک انجام دهیم، اکنون ما يقين کرده‌ایم"
        },
        {
            "chapter": 32,
            "verse": 13,
            "text": "و اگر ما می‌خواستیم حتما به هر کس هدایتش را می‌دادیم ولی از سوی من این قول فیصله شده است که جهنم را از جن و انس یکجا پر می‌کنم"
        },
        {
            "chapter": 32,
            "verse": 14,
            "text": "پس به سبب آن که ملاقات امروزتان را فراموش کردید (عذاب دوزخ را) بچشید، همانا ما نیز فراموش تان کردیم، و بچشید عذاب همیشگی را به سبب آنچه می‌کردید"
        },
        {
            "chapter": 32,
            "verse": 15,
            "text": "جز این نیست که کسانی به آیات ما ایمان می‌آورند که چون آن آیات به ایشان یادآوری شود، سجده کنان می‌افتند و پروردگارشان را با ستایش و به پاکی یاد می‌کنند و تکبر نمی‌ورزند"
        },
        {
            "chapter": 32,
            "verse": 16,
            "text": "پهلوهایشان از بسترها دور می‌شود، با بیم و امید پروردگارشان را می‌خوانند و از آنچه به آنها روزی داده‌ایم انفاق می‌کنند"
        },
        {
            "chapter": 32,
            "verse": 17,
            "text": "پس هیچ‌کس نمی‌داند که از آنچه سبب روشنی چشم‌ها است، چه چیزی (از نعمت‌های حیرت‌آور) برای آنها پنهان داشته شده است به پاداش آنچه می‌کردند"
        },
        {
            "chapter": 32,
            "verse": 18,
            "text": "آیا کسی که مؤمن است، مانند کسی است که فاسق است؟ هرگز برابر نیستند"
        },
        {
            "chapter": 32,
            "verse": 19,
            "text": "اما کسانی که ایمان آورده‌اند و کارهای نیک کرده‌اند، پس برای آنها باغ‌های جنت است که در آن جایگاه‌شان خواهد بود که بطور پذیرایی برای ایشان آماده شده است، به سبب آنچه می‌کردند"
        },
        {
            "chapter": 32,
            "verse": 20,
            "text": "و اما کسانی که فاسق هستند پس جایگاهشان آتش دوزخ است، هرگاه که بخواهند از آن بیرون شوند، در آن باز گردانیده می‌شوند و به آنها گفته می‌شود: بچشید عذاب آتشی را که آن را دروغ می‌شمردید"
        },
        {
            "chapter": 32,
            "verse": 21,
            "text": "و حتما عذاب نزدیک‌تر (دنیا) را پیش از عذاب بزرگتر (آخرت) به آنها می‌چشانیم، باشد که آنها (از کفر و شرک و گناه) باز گردند"
        },
        {
            "chapter": 32,
            "verse": 22,
            "text": "و کیست ظالم‌تر از کسیکه به آیات پروردگارش پند داده شود ولی باز از آن روی بگرداند؟! بی‌گمان ما از مجرمان انتقام گیرنده‌ایم"
        },
        {
            "chapter": 32,
            "verse": 23,
            "text": "و البته ما به موسی کتاب (تورات) دادیم. پس از اینکه موسی (تورات) را دریافت کرده است در شک مباش، و آن را برای بنی اسرائیل (سبب) هدایت گردانیدیم"
        },
        {
            "chapter": 32,
            "verse": 24,
            "text": "و از آنان (بعضی از بنی اسرائیل) چون صبر کردند و به آیات ما يقين داشتند پیشوایانی قرار دادیم که به حکم ما راهنمایی می‌کردند"
        },
        {
            "chapter": 32,
            "verse": 25,
            "text": "البته پروردگارت در روز قیامت میان آنان در آنچه که در آن اختلاف می‌کردند، فيصله خواهد کرد"
        },
        {
            "chapter": 32,
            "verse": 26,
            "text": "آیا برایشان روشن نشده است که پیش از آنان چه بسیار از نسل‌ها را نابود کرده‌ایم و (ایشان هم اینک) در مسکن‌هایشان راه می‌روند؟! بی‌گمان در این دلایل (بزرگ و عبرت آموز) است، آیا نمی‌شنوند؟"
        },
        {
            "chapter": 32,
            "verse": 27,
            "text": "آیا ندیده‌اند که ما آب را به‌سوی زمین خشک و بی‌گیاه می‌رانیم و به وسیلۀ آن کشتزار را می‌رویانیم که هم چهارپایانشان و هم خودشان از آن می‌خورند؟! آیا نمی‌بینند؟"
        },
        {
            "chapter": 32,
            "verse": 28,
            "text": "و می‌گویند: این فیصله و قضاوت کی خواهد بود، اگر راستگوئید؟"
        },
        {
            "chapter": 32,
            "verse": 29,
            "text": "بگو: در روز فیصله و قضاوت ایمان کافران به آنان سودی نمی‌بخشد و نه به آنان مهلت داده می‌شود"
        },
        {
            "chapter": 32,
            "verse": 30,
            "text": "پس از آنان روی برگردان و منتظر (روز حساب) باش، چراکه ایشان هم منتظر (شکست و نابودی شما) هستند"
        }
    ]
}
{
    "maqras": [
        {
            "chapter": 38,
            "verse": 21,
            "text": "و آیا ماجرای دادخواهان به تو رسیده است، وقتی که بر دیوار عبادتگاه (داود) بالا شدند (و بر او فرود آمدند)"
        },
        {
            "chapter": 38,
            "verse": 22,
            "text": "چون بر داود (ناگهانی) وارد شدند پس او از آنان ترسید، گفتند: مترس! ما دو مدعی هستیم که یکی از ما بر دیگری ظلم کرده است، پس در میان ما به حق و عدل فيصله و داوری کن، و ظلم روا مدار و ما را به راه راست راهنمایی فرما"
        },
        {
            "chapter": 38,
            "verse": 23,
            "text": "يقينا که این برادر من است و او نود و نه میش دارد و من تنها یک میش دارم و (وی به من) می‌گوید: آن را به من واگذار، و او در گفتگو بر من غلبه نموده است"
        },
        {
            "chapter": 38,
            "verse": 24,
            "text": "(داود) گفت: بی‌شک او با درخواست (اینکه) میشت (را به او بدهی تا آن را) با میش‌های خود اضافه کند به تو ظلم کرده است. و حقا که بسیاری از شریکان به همدیگر ظلم می‌کنند، مگر آنانی که ایمان آورده و کارهای نیک انجام داده‌اند ولی چنین کسانی بسیار اندک و کم هستند. پس داود دانست که ما او را آزموده‌ایم، بنابراین، از پروردگار خویش آمرزش خواست و به سجده افتاد و توبه و انابه کرد"
        },
        {
            "chapter": 38,
            "verse": 25,
            "text": "پس ما این (قضاوت عجولانه) را بر او بخشیدیم و البته برای او در نزد ما مقام قربت و عاقبت نیک است"
        },
        {
            "chapter": 38,
            "verse": 26,
            "text": "ای داود! ما تو را در زمین خلیفه ساخته‌ایم، پس به حق در میان مردم حکم کن، و از هوای نفس پیروی مکن که تو را از راه الله منحرف می‌سازد، بی‌گمان آنان که از راه الله منحرف می‌شوند، برای‌شان عذاب سخت است به خاطر آنکه روز حساب را فراموش کردند"
        },
        {
            "chapter": 38,
            "verse": 27,
            "text": "و ما آسمان‌ها و زمین و آنچه را که بین آن دو است بیهوده نه آفریدیم. این گمان کافران است، پس وای به حال کافران از آتش (دوزخ)"
        },
        {
            "chapter": 38,
            "verse": 28,
            "text": "آیا کسانی را که ایمان آورده و کارهای نیک انجام داده‌اند، مانند فساد گران در زمین قرار می‌دهیم؟ یا پرهیزگاران را مانند بدکاران قرار میدهیم؟"
        },
        {
            "chapter": 38,
            "verse": 29,
            "text": "(این) کتابی مبارکی است که آن را به‌سوی تو فرو فرستاده‌ایم تا در آیات آن تدبر کنند و خردمندان عبرت گیرند"
        },
        {
            "chapter": 38,
            "verse": 30,
            "text": "و به داود سلیمان را عطا کردیم، او بهترین بنده‌ای بود، چون بسیار به دربار ما روی می‌آورد"
        },
        {
            "chapter": 38,
            "verse": 31,
            "text": "وقتی که عصرگاه اسپهای چابک (و تندرو) به او عرضه شد"
        },
        {
            "chapter": 38,
            "verse": 32,
            "text": "پس گفت: واقعا من این اسپان را به خاطر پروردگارم (و جهاد در راه او) دوست داشتم (و نگاه او به دیدن آنها ادامه داشت) تا آنکه اسپان از دیده‌های او پنهان شدند"
        },
        {
            "chapter": 38,
            "verse": 33,
            "text": "(پس دستور داد که) آن (اسپها) را نزد من باز گردانید (تا بار دیگر به آنها نگاه کنم)، پس شروع به دست کشیدن بر ساق‌ها و گردنهای آنها کرد"
        },
        {
            "chapter": 38,
            "verse": 34,
            "text": "و البته ما سلیمان را آزمودیم و بر تخت او جسدی افگندیم، باز به سوى (الله) روی آورد و توبه کرد"
        },
        {
            "chapter": 38,
            "verse": 35,
            "text": "گفت: ای پروردگارم! مرا بیامرز، و به من پادشاهی عطا کن که بعد از من سزاوار هیچ کس نباشد، چون تو بسیار بخشنده ای"
        },
        {
            "chapter": 38,
            "verse": 36,
            "text": "پس باد را برایش مسخر کردیم که به فرمان او هرجا که می‌خواست به آرامی سیر می‌کرد"
        },
        {
            "chapter": 38,
            "verse": 37,
            "text": "و شیطان‌ها را (برای او مسخر کردیم) هر معمار و غوطه خور از آنها را"
        },
        {
            "chapter": 38,
            "verse": 38,
            "text": "و گروه دیگری از شیاطین را (هم با دست و پاهای) به هم بسته در زنجیرها (مسخر او کردیم)"
        },
        {
            "chapter": 38,
            "verse": 39,
            "text": "(و به سلیمان گفتیم:) این بخشش بی‌حساب ماست، پس به هر کس می‌خواهی ببخش یا نگاه دار"
        },
        {
            "chapter": 38,
            "verse": 40,
            "text": "و البته او در نزد ما مقامی ارجمند و سرانجامی نیک دارد"
        },
        {
            "chapter": 38,
            "verse": 41,
            "text": "و بندۀ ما ایوب را یاد کن وقتی که پروردگارش را فریاد کرد که همانا شیطان به من رنج و عذاب رسانده است"
        },
        {
            "chapter": 38,
            "verse": 42,
            "text": "(گفتیم) پای خود را به زمین بزن (تا از زیر پایت چشمه‌ای جاری شود)؛ این (چشمه)، جای شستشو، (و دارای آب) سرد و نوشیدنی است"
        },
        {
            "chapter": 38,
            "verse": 43,
            "text": "و ما از رحمت خویش خانواده‌اش را به او بخشیدیم و مانند آنها را به ایشان افزودیم تا پندی برای خردمندان باشد"
        },
        {
            "chapter": 38,
            "verse": 44,
            "text": "و (دستور دادیم) که دسته‌ای از شاخه‌های باریک را بگیر و (او را) با آن بزن (تا بدن همسرت آزرده نشود) و سوگند خود را مشكن، ما ایوب را صابر یافتیم، چه بندۀ خوبی بود بی‌گمان او بسیار توبه‌کار بود"
        },
        {
            "chapter": 38,
            "verse": 45,
            "text": "و بندگان ما ابراهیم و اسحاق و یعقوب را یاد کن که دارای قوت و بصیرت بودند"
        },
        {
            "chapter": 38,
            "verse": 46,
            "text": "البته ما آنان را با خلوصی خاصی که یاد آور سرای آخرت بود خالص کردیم"
        },
        {
            "chapter": 38,
            "verse": 47,
            "text": "و البته آنها نزد ما از برگزیدگان نیک بودند"
        },
        {
            "chapter": 38,
            "verse": 48,
            "text": "و اسماعیل و يسع و ذالکفل را یاد کن و همگی آنان از نیکان بودند"
        },
        {
            "chapter": 38,
            "verse": 49,
            "text": "این یادی (از ایشان در دنیا) است و البته برای پرهیزگاران سرانجام نیک (در آخرت) خواهد بود"
        },
        {
            "chapter": 38,
            "verse": 50,
            "text": "باغ‌های جاودان (در بهشت) در حالیکه درهایش به روی آنان گشوده است"
        },
        {
            "chapter": 38,
            "verse": 51,
            "text": "در آنجا (بر تخت‌ها) تکیه می‌زنند و میوه‌های فراوان و نوشیدنی‌های زیادی را می‌طلبند"
        }
    ]
}
{
    "rukus": [
        {
            "chapter": 20,
            "verse": 55,
            "text": "از این زمین شما را آفریدیم و در این زمین شما را باز می‌گردانیم و از آن بار دیگر شما را بیرون (زنده) می‌کنیم"
        },
        {
            "chapter": 20,
            "verse": 56,
            "text": "البته همۀ آیات خود را به او (فرعون) نشان دادیم، ولی او تکذیب کرد و نپذیرفت"
        },
        {
            "chapter": 20,
            "verse": 57,
            "text": "(فرعون) گفت: ای موسی! آیا آمده‌ای که ما را با جادوی خود از سرزمین خود ما بیرونی کنی؟"
        },
        {
            "chapter": 20,
            "verse": 58,
            "text": "پس بدان که ما نیز حتما جادویی مانند آن را برای تو می‌آوریم، پس بین ما و خودت وعده‌ای در مکان هموار بگذار که نه ما و نه تو از آن تخلف کنیم"
        },
        {
            "chapter": 20,
            "verse": 59,
            "text": "موسی گفت: وعده گاه‌تان روز جشن است. و اینکه همۀ مردم در وقت چاشت جمع کرده شوند"
        },
        {
            "chapter": 20,
            "verse": 60,
            "text": "پس فرعون برگشت و همۀ مکر و فریب خود را جمع کرد، باز (برای مقابله) آمد"
        },
        {
            "chapter": 20,
            "verse": 61,
            "text": "موسی به آنان گفت: وای بر شما! بر الله دروغ نبندید، که الله شما را با عذاب سخت ریشه کن خواهد کرد، و کسی که بر الله دروغ بست حتما ناکام می‌گردد"
        },
        {
            "chapter": 20,
            "verse": 62,
            "text": "پس (جادوگران) در میان خود اختلاف نمودند و مخفیانه باهم گفتگو کردند"
        },
        {
            "chapter": 20,
            "verse": 63,
            "text": "(بالآخره به نتیجه رسیدند و) گفتند: البته این دو جادوگرند که می‌خواهند با جادوی خویش شما را از سرزمین‌تان بیرون کنند و آیین بهتر شما را از بین ببرند"
        },
        {
            "chapter": 20,
            "verse": 64,
            "text": "لذا تمام حیله و تدبير خود را جمع کنید، باز صف بسته (به میدان) پیش آیید، بی‌گمان امروز هرکس غالب گردد، پیروز شده است"
        },
        {
            "chapter": 20,
            "verse": 65,
            "text": "(جادوگران در آغاز مبارزه) گفتند: ای موسی! یا تو (اول عصایت را) می‌اندازی يا ما اولین کسی باشیم که می‌افگند؟"
        },
        {
            "chapter": 20,
            "verse": 66,
            "text": "موسی گفت: بلکه شما اول بافگنید، پس ناگهان بر اثر سحر آنان، ریسمان‌ها و عصاهایشان (در نظر موسی) چنان معلوم شد که می‌دوند"
        },
        {
            "chapter": 20,
            "verse": 67,
            "text": "پس موسی در دل خود احساس ترس کرد (ولی آن را پنهان داشت)"
        },
        {
            "chapter": 20,
            "verse": 68,
            "text": "گفتیم: نترس، بدون شک تو غالب و برتری"
        },
        {
            "chapter": 20,
            "verse": 69,
            "text": "و آنچه را که در دست راست داری بیانداز، تا هر چه را ساخته‌اند ببلعد، در حقیقت آنچه را که ساخته‌اند، نیرنگ جادوگر است. و جادوگر هرجا برود پیروز نمی‌شود"
        },
        {
            "chapter": 20,
            "verse": 70,
            "text": "پس (با دیدنِ غلبۀ حق) جادوگران سجده‌کنان افتادند و گفتند: به پروردگار هارون و موسی ایمان آوردیم"
        },
        {
            "chapter": 20,
            "verse": 71,
            "text": "(فرعون) گفت: آیا پیش از آنکه به شما اجازه دهم به او ایمان آوردید؟ بی‌گمان او بزرگ شماست که به شما جادو آموخته است، پس دست‌ها و پاهای شما را بر خلاف یکدیگر قطع می‌کنم، و شما را بر تنه‌های درخت خرما به دار می‌آویزم، و البته خواهید دانست کدام یک از ما و شما (در عذاب دادن) سخت‌تر و (در دنیا) پاینده‌تر است"
        },
        {
            "chapter": 20,
            "verse": 72,
            "text": "(جادوگران به فرعون) گفتند: هرگز تو را بر دلایل روشنی که به ما رسیده و بر کسی که ما را آفریده است، ترجیح نمی‌دهیم. پس هر حکمی که (در حق ما) می‌خواهی، بکن. تو فقط در این زندگانی دنیاست که حکم می‌رانی"
        },
        {
            "chapter": 20,
            "verse": 73,
            "text": "البته ما به پروردگار ما ایمان آوردیم تا گناهان ما را بیامرزد و آنچه از جادو را که ما را بر آن مجبور کردی (نیز بیامرزد)، و الله بهتر و پاینده‌تر است"
        },
        {
            "chapter": 20,
            "verse": 74,
            "text": "و واقعا هرکس نزد پروردگارش مجرم بیاید، پس یقینا دوزخ برای اوست، که نه در آنجا می‌میرد و نه زنده می‌ماند"
        },
        {
            "chapter": 20,
            "verse": 75,
            "text": "و هرکس نزد او مؤمن بیاید، در حالیکه اعمال نیک انجام داده باشد، پس این جماعت برای‌شان رتبه‌های بلند است"
        },
        {
            "chapter": 20,
            "verse": 76,
            "text": "باغ‌های همیشگی، که از زیر (قصر‌ها و درختان) آن نهرها روان است، و همیشه در آن می‌مانند و این است پاداش کسی که پاکی اختیار کرده است"
        }
    ]
}
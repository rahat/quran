{
    "rukus": [
        {
            "chapter": 27,
            "verse": 15,
            "text": "و البته به داود و سلیمان (نیز) علم و دانش عطا کردیم و آن دو گفتند: ستایش الله راست که ما را بر بسیاری از بندگان مؤمنش برتری داد"
        },
        {
            "chapter": 27,
            "verse": 16,
            "text": "و سلیمان (در علم و نبوت) وارث داود گردید، و گفت: ای مردم! به ما زبان پرندگان آموخته شده است، و از همۀ چیزها به ما داده شده است. یقینا این فضیلت آشکار است"
        },
        {
            "chapter": 27,
            "verse": 17,
            "text": "و برای سلیمان لشکریانش از جن و انس و پرندگان جمع کرده شدند، پس (در صف‌های منظم) توقف داده شدند"
        },
        {
            "chapter": 27,
            "verse": 18,
            "text": "تا آنکه به وادی مورچگان رسیدند، مورچه‌ای گفت: ای مورچگان! به لانه‌های خود در آیید تا سليمان و لشکریانش نادیده و نادانسته شما را پایمال نکنند"
        },
        {
            "chapter": 27,
            "verse": 19,
            "text": "سلیمان از سخن آن مورچه تبسم کرد و گفت: ای پروردگارم! به من توفیق ده تا شکر نعمتی را که به من و پدرم عطا کرده‌ای بجا آورم، و (به من توفیق ده) تا کار نیک انجام دهم که آن را بپسندی، و مرا به رحمت خود در جملۀ بندگان صالحت درآور"
        },
        {
            "chapter": 27,
            "verse": 20,
            "text": "و (سلیمان) جویای حال پرندگان شد و گفت: چرا هدهد را نمی‌بینم، یا اینکه از غایبان است؟"
        },
        {
            "chapter": 27,
            "verse": 21,
            "text": "حتماً او را به عذاب سخت سزا خواهم داد، یا سر او را می‌برم، یا (باید) دلیل آشکار برای من بیاورد (که چرا غایب بود)"
        },
        {
            "chapter": 27,
            "verse": 22,
            "text": "دیری نگذشت (که هدهد برگشت) و گفت: من از چیزی آگاهی یافتم که تو از آن آگاه نیستی و از (مردم) سبأ برایت خبری یقینی آورده‌ام"
        },
        {
            "chapter": 27,
            "verse": 23,
            "text": "من زنی را یافتم که بر آنان فرمانروایی می‌کند و از همه چیز داده شده است و تخت بس بزرگ دارد"
        },
        {
            "chapter": 27,
            "verse": 24,
            "text": "او و قومش را چنین یافتم که به جای الله به آفتاب سجده می‌کنند، و شیطان کارهایشان را برایشان آراسته است، و آنان را از راه (حق) بازداشته است. لذا آنها راهیاب نمی‌شوند"
        },
        {
            "chapter": 27,
            "verse": 25,
            "text": "(شیطان این کار را برای‌شان آراست) تا سجده نکنند برای پروردگاری که نهان را در آسمان‌ها و زمین آشکار می‌کند و آنچه را پنهان می‌دارید و آنچه را آشکار می‌سازید می‌داند"
        },
        {
            "chapter": 27,
            "verse": 26,
            "text": "الله آن ذاتی است که هیچ معبود بر حق به جز او نیست و او پروردگار عرش بزرگ است"
        },
        {
            "chapter": 27,
            "verse": 27,
            "text": "(سلیمان به هدهد) گفت: به زودی خواهیم دید که آیا راست گفته‌ای یا از دروغ‌گویان بوده‌ای"
        },
        {
            "chapter": 27,
            "verse": 28,
            "text": "(پس) این نامۀ مرا ببر و آن را به‌سوی آنان بینداز، باز از ایشان دور شو، و بنگر که چه (جواب) باز می‌دهند؟"
        },
        {
            "chapter": 27,
            "verse": 29,
            "text": "(پس از رسیدنِ نامه، ملكه بلقیس) گفت: ای بزرگان! البته نامۀ ارجمندی به‌سوی من انداخته شده است"
        },
        {
            "chapter": 27,
            "verse": 30,
            "text": "آن نامه از سوی سلیمان است و (سرآغاز) آن چنین است: بنام الله بخشندۀ مهربان"
        },
        {
            "chapter": 27,
            "verse": 31,
            "text": "(مضمون نامه این است که ای اهل سبا!) بر من تكبر نورزید و تسلیم شده به نزد من آیید"
        }
    ]
}
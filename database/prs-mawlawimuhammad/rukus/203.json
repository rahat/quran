{
    "rukus": [
        {
            "chapter": 12,
            "verse": 94,
            "text": "و چون کاروان (برادران یوسف به‌سوی شام) حرکت کرد، پدرشان گفت: اگر مرا به بی‌خردی نسبت ندهید همانا من بوی یوسف را می‌یابم"
        },
        {
            "chapter": 12,
            "verse": 95,
            "text": "(اهل خانه) گفتند: قسم به الله که تو در همان خطای قدیمت هستی"
        },
        {
            "chapter": 12,
            "verse": 96,
            "text": "پس چون مژده دهنده آمد، و پیراهن را بر روی یعقوب انداخت پس او بینا گشت، و گفت: آیا به شما نگفته بودم که از جانب الله چیزهایی را می‌دانم که شما نمی‌دانید؟"
        },
        {
            "chapter": 12,
            "verse": 97,
            "text": "(پس از رسیدن به کنعان) پسران گفتند: ای پدر! برای ما آمرزش گناهان ما را بخواه که ما خطاکار بودیم"
        },
        {
            "chapter": 12,
            "verse": 98,
            "text": "گفت: به زودی از پروردگارم برای شما آمرزش می‌خواهم زیرا او آمرزگار مهربان است"
        },
        {
            "chapter": 12,
            "verse": 99,
            "text": "پس چون بر یوسف در آمدند، پدر و مادر خود را در کنار خود جای داد و گفت: به خواست الله با امن و امان وارد سرزمین مصر شوید"
        },
        {
            "chapter": 12,
            "verse": 100,
            "text": "و پدر و مادر خود را بر تخت نشاند و همۀ آنان برای او سجده کنان به زمین افتادند، و گفت: ای پدر! این تعبیر خوابی است که قبلا دیده بودم و پروردگارم آن را راست و درست گردانید، و حقا که به من احسان کرد وقتی که مرا از زندان بیرون ساخت و شما را پس از آنکه شیطان بین من و برادرانم اختلاف افگنده بود از دهات باز آورد. به راستی پروردگارم هر چه بخواهد (با لطف و مهربانی خود) سنجیده و دقیق انجام می‌دهد، زیرا او دانای حکیم است"
        },
        {
            "chapter": 12,
            "verse": 101,
            "text": "ای پروردگار! واقعا (نصیبی بزرگ) از پادشاهی به من دادی و به من از تعبیر خوابها آموختی، ای آفرینندۀ آسمان‌ها و زمین! تو کارساز من در دنیا و آخرت هستی، مرا مسلمان بمیران و به صالحان ملحق بگردان"
        },
        {
            "chapter": 12,
            "verse": 102,
            "text": "این داستان از خبرهای غیب است که آن را به تو وحی می‌کنیم. و تو نزد آنان نبودی وقتی که تصمیم گرفتند، در حالیکه آنان نیرنگ و توطئه چینی می‌کردند"
        },
        {
            "chapter": 12,
            "verse": 103,
            "text": "و بیشتر مردم هر چند حرص بورزی، ایمان نمی‌آورند"
        },
        {
            "chapter": 12,
            "verse": 104,
            "text": "و تو در برابر (این دعوت) از آنان مزدی نمی‌خواهی و آن (قرآن) جز پند و اندرزی برای عالمیان نیست"
        }
    ]
}
{
    "pages": [
        {
            "chapter": 10,
            "verse": 62,
            "text": "آگاه باشید که البته بر دوستان الله (مردمانی که اعمال نیک انجام می‌دهند) هیچ ترسی نیست و (در روز قیامت) آنها غمگین نمی‌شوند"
        },
        {
            "chapter": 10,
            "verse": 63,
            "text": "(این دوستان الله) کسانی‌اند که ایمان آورده‌اند و از الله می‌ترسند و تقوی پیشه کرده‌اند"
        },
        {
            "chapter": 10,
            "verse": 64,
            "text": "برای آنها در زندگانی دنیا و آخرت بشارت است، سخنان الله هیچ دگرگونی نمی‌یابد، این همان پیروزی بزرگ است"
        },
        {
            "chapter": 10,
            "verse": 65,
            "text": "و سخن آنها ترا غمگین نکند، زیرا عزت کاملا از الله است و او شنوای داناست"
        },
        {
            "chapter": 10,
            "verse": 66,
            "text": "آگاه باشید که هر که در آسمان‌ها و هر که در زمین است، از الله است. و کسانی که غیر از الله شریکانی را به کمک (خویش) می‌خوانند جز از گمان پیروی نمی‌کنند، و کارشان جز تخمین و دروغ نیست"
        },
        {
            "chapter": 10,
            "verse": 67,
            "text": "اوست آن ذاتی که شب را برای شما آفریده است تا در آن آرام گیرید و روز را (برای دیدن شما) روشن گردانید، يقينا در این امر برای مردمانی که می‌شنوند (کلام الله را) دلائل واضح است"
        },
        {
            "chapter": 10,
            "verse": 68,
            "text": "(مشركان) گفتند: الله برای خود فرزند گرفته است (پس فرزند الله را عبادت باید کرد) او پاک و منزه است و او (از هر مخلوقی) بی‌نیاز است. هر چه در آسمان‌ها و زمین است از الله است، هیچ دلیلی بر این (ادعا) ندارید، آیا به الله چیزی را نسبت می‌دهید که نمی‌دانید؟"
        },
        {
            "chapter": 10,
            "verse": 69,
            "text": "بگو: یقینا آنانی که بر الله دروغ می‌بندند کامیاب نخواهند شد"
        },
        {
            "chapter": 10,
            "verse": 70,
            "text": "(بلکه چند روز) متاعی است در دنیا، باز بازگشت آنها به‌سوی ماست. باز عذاب سخت را به سبب کفری که می‌ورزیدند به آنها می‌چشانیم"
        }
    ]
}
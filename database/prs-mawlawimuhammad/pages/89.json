{
    "pages": [
        {
            "chapter": 4,
            "verse": 66,
            "text": "و اگر ما به آنها (منافقین) دستور می‌دادیم که خود را بکشید یا از خانه‌های خود بیرون روید، جز عدد کم از آنها این امر (الله) را بجا نمی‌آوردند، و اگر آنها به آنچه پند داده می‌شوند عمل می‌کردند، البته برایشان بهتر می‌بود و در ثابت قدمی (آنها بر ایمان) محکم‌تر می‌بود"
        },
        {
            "chapter": 4,
            "verse": 67,
            "text": "و البته در آن صورت به آنها از نزد خود ثواب بزرگ می‌دادیم"
        },
        {
            "chapter": 4,
            "verse": 68,
            "text": "و البته آنها را به راه راست هدایت می‌کردیم"
        },
        {
            "chapter": 4,
            "verse": 69,
            "text": "و هر کس که از الله و رسول اطاعت کند؛ پس این گروه (در روز قیامت) با آنانی همراه خواهند بود که الله به آنها نعمت‌ها بخشیده است، مانند پیغمبران و صادقان و شهیدان و نیکان، و این گروه چه رفقای خوبی‌اند"
        },
        {
            "chapter": 4,
            "verse": 70,
            "text": "این مقام و مرتبه از نزد الله است، و الله (از نگاه دانائی) به احوال بندگان خود کافی است"
        },
        {
            "chapter": 4,
            "verse": 71,
            "text": "ای کسانی که ایمان آورده‌اید، هوشیار و بیدار باشید و آمادگی تان را (برای رویارویی با دشمن) بگیرید، پس (برای جهاد) دسته دسته یا همه یکجا بیرون شوید"
        },
        {
            "chapter": 4,
            "verse": 72,
            "text": "البته از شما کسانی هست که (در بیرون شدن برای جهاد) سستی و تأخیر می‌کند، پس اگر مصیبتی به شما برسد (در آن وقت) می‌گوید: الله بر من احسان و نعمت (خود را ارزانی کرد) که با آنها (در وقت جنگ ) حاضر نبودم"
        },
        {
            "chapter": 4,
            "verse": 73,
            "text": "و اگر به شما نعمتی از طرف الله برسد، البته (این منافق) می‌گوید: چنانکه گویا در بین شما و او هیچ دوستی نبود، ای کاش با ایشان (مسلمانان) بودم تا به کامیابی بزرگ فائز میشدم"
        },
        {
            "chapter": 4,
            "verse": 74,
            "text": "پس آنانی که زندگی دنیا را به آخرت می‌فروشند، باید در راه الله بجنگند، و هرکه در راه الله بجنگد، پس کشته یا (بر دشمن) غالب شود، پس به زودی ثوابی بزرگ به او خواهیم داد"
        }
    ]
}
{
    "pages": [
        {
            "chapter": 7,
            "verse": 121,
            "text": "(و) گفتند: به پروردگار عالمیان ایمان آوردیم"
        },
        {
            "chapter": 7,
            "verse": 122,
            "text": "پروردگار موسی و هارون (که به عبادت او دعوت می‌دهند)"
        },
        {
            "chapter": 7,
            "verse": 123,
            "text": "فرعون (جادوگران را عتاب کرده) گفت: آیا پیش از آنکه من به شما اجازه دهم به او ایمان آوردید؟ این حیله‌ای است که شما در بارۀ این شهر سنجیده‌اید تا اهل آن را از آن بیرون کنید. پس به زودی خواهید دانست (که در این شهر چه کسی می‌ماند؟)"
        },
        {
            "chapter": 7,
            "verse": 124,
            "text": "البته دستها و پای‌های شما را از جانب مخالف خواهم برید، باز همۀ شما را به دار می‌کشم"
        },
        {
            "chapter": 7,
            "verse": 125,
            "text": "(جادوگران مؤمن) گفتند: البته ما به طرف پروردگار ما باز می‌گردیم"
        },
        {
            "chapter": 7,
            "verse": 126,
            "text": "(و تو از ما انتقام نمی‌گیری مگر اینکه چون آیات پروردگار ما آمد )و ما( به آن ایمان آورده‌ایم، ای پروردگار ما! بر ما صبر فرو ریز و ما را مسلمان بمیران)"
        },
        {
            "chapter": 7,
            "verse": 127,
            "text": "و سران قوم فرعون گفتند: که آیا موسی و قومش را می‌گذاری تا در زمین فساد کنند، و تو و معبودانت را رها کنند؟ (فرعون) گفت: (کجا می‌گذارم) به زودی پسران )و مردان‌) شان را قتل می‌کنیم و زنان آنها را زنده می‌گذاریم، چون ما بر آنها مسلط هستیم"
        },
        {
            "chapter": 7,
            "verse": 128,
            "text": "موسی به قوم خود گفت: از الله کمک بخواهید و صبر (و مقاومت) کنید، (چون) زمین از الله است، هر که از بندگان خود را که بخواهد، وارث آن می‌گرداند، و انجام (نیک) از پرهیزگاران است"
        },
        {
            "chapter": 7,
            "verse": 129,
            "text": "(بنی اسرائیل به موسی) گفتند: پیش از آنکه نزد ما بیایی و (هم) بعد از آنکه نزد ما آمدی اذیت شدیم، (پس چه باید کرد؟) موسی گفت: امید است که پروردگارتان دشمن شما را نابود کند و شما را در زمین (مصر) جانشین آنان سازد و ببیند که چگونه عمل می‌کنید؟"
        },
        {
            "chapter": 7,
            "verse": 130,
            "text": "و ما فرعونیان را با قحط سالی و کمبود میوه‌ها گرفتار کردیم تا پند گیرند. (و شاید به‌سوی الله برگردند)"
        }
    ]
}
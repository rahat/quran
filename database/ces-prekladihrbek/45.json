{
    "chapter": [
        {
            "chapter": 45,
            "verse": 1,
            "text": "Há mím"
        },
        {
            "chapter": 45,
            "verse": 2,
            "text": "Seslání Písma od Boha mocného, moudrého pochází"
        },
        {
            "chapter": 45,
            "verse": 3,
            "text": "Na nebesích i na zemi jsou věru pro věřící znamení"
        },
        {
            "chapter": 45,
            "verse": 4,
            "text": "a také ve stvoření vašem i ve zvířatech, jež po zemi rozmnožil, jsou znamení pro lid pevně přesvědčený"
        },
        {
            "chapter": 45,
            "verse": 5,
            "text": "i ve střídání noci a dne, i v tom, co Bůh z nebes sesílá jako obživu a oživuje tím zemi poté, co mrtvá byla, a rovněž ve větrů vysílání jsou znamení pro lid rozumný"
        },
        {
            "chapter": 45,
            "verse": 6,
            "text": "Toto jsou znamení Boží, jež podle pravdy ti sdělujeme. A jakému tedy uvěří zvěstování, zamítnou-li Boha a Jeho znamení"
        },
        {
            "chapter": 45,
            "verse": 7,
            "text": "Běda každému pomluvači hříšnému"
        },
        {
            "chapter": 45,
            "verse": 8,
            "text": "jenž naslouchá znamením Božím, když jsou mu sdělována, však potom v pýše své setrvává, jako by je ani neslyšel! O trestu bolestném zvěst oznam jemu"
        },
        {
            "chapter": 45,
            "verse": 9,
            "text": "A když naučí se něčemu ze znamení Naších, tropí si z toho jen posměšky. A takové očekává trest potupný"
        },
        {
            "chapter": 45,
            "verse": 10,
            "text": "Za nimi peklo číhá a nebude jim platné nic z toho, co si vysloužili, ani to, co místo Boha jako ochránce si vzali a pro ně určen je trest nesmírný"
        },
        {
            "chapter": 45,
            "verse": 11,
            "text": "Toto je správné vedení a ti, kdož neuvěřili v Pána svého znamení, trestem muk bolestných budou potrestáni"
        },
        {
            "chapter": 45,
            "verse": 12,
            "text": "Bůh je ten, jenž podrobil vám moře, aby po něm lodi podle rozkazu Jeho pluly a abyste na něm o část přízně Jeho usilovali - snad za to budete vděčni"
        },
        {
            "chapter": 45,
            "verse": 13,
            "text": "On podmanil vám vše, co na nebesích je i na zemi, a všechno od Něho pochází. A věru jsou v tom znamení pro lid uvažující"
        },
        {
            "chapter": 45,
            "verse": 14,
            "text": "Rci těm, kdož uvěřili, ať promíjejí těm, kdož nedoufají ve dny Boží, jež dostaví se, aby byli lidé za to, co si vysloužili, odměněni"
        },
        {
            "chapter": 45,
            "verse": 15,
            "text": "Kdo zbožné skutky koná, sám pro sebe tak činí, však kdo zlé koná, sám proti sobě samému tak činí; a posléze budete k Pánu svému navráceni"
        },
        {
            "chapter": 45,
            "verse": 16,
            "text": "A dali jsme kdysi již dítkám Izraele Písmo, moudrost i proroctví a uštědřili jsme jim jídel výtečných hojnost a nad lidstvem veškerým jsme je vyznamenali"
        },
        {
            "chapter": 45,
            "verse": 17,
            "text": "A dali jsme jim jasné důkazy z rozkazu našeho pocházející. A rozešli se v názorech svých teprve poté, když se jim vědění dostalo, a to ze vzájemné nevraživosti. Pán tvůj pak mezi nimi rozsoudí v den zmrtvýchvstání to, v čem se rozcházeli"
        },
        {
            "chapter": 45,
            "verse": 18,
            "text": "A potom jsme tě umístili na cestě zákona z rozkazu Našeho vycházející. Následuj ji a nenásleduj sklonů těch, kdož nevědí o ničem"
        },
        {
            "chapter": 45,
            "verse": 19,
            "text": "Vždyť tihle nikterak ti proti Bohu neprospějí; nespravedliví jsou si navzájem přáteli, však Bůh bohabojných je přítelem"
        },
        {
            "chapter": 45,
            "verse": 20,
            "text": "Toto Písmo lidem viditelné důkazy dává a je vedením i milosrdenstvím pro lid, jenž pevně je přesvědčen"
        },
        {
            "chapter": 45,
            "verse": 21,
            "text": "Což domnívají se ti, kdož zlého se dopouštějí, že učiníme je rovnými s těmi, kdož věří a zbožné skutky konají, v životě i ve smrti? Jak špatný je to úsudek"
        },
        {
            "chapter": 45,
            "verse": 22,
            "text": "Bůh stvořil nebesa i zemi jako skutečnost, aby mohl odměnit duši každou za to, co si vysloužila; a nebude jim ukřivděno"
        },
        {
            "chapter": 45,
            "verse": 23,
            "text": "Co soudíš o tom, jenž učinil si božstvem svým svou vášeň a jemuž Bůh dal vědomě zbloudit a zapečetil sluch i srdce jeho a zastřel zrak jeho rouškou? Kdo povede jej kromě Boha správnou cestou? Což se nevzpamatují"
        },
        {
            "chapter": 45,
            "verse": 24,
            "text": "Říkají: \"Neexistuje leč tento náš život pozemský, zemřeme a žijeme a pouze čas nás zahubí!\" Však o tom, co říkají, žádných vědomostí nemají a jenom se tak dohadují"
        },
        {
            "chapter": 45,
            "verse": 25,
            "text": "A když jsou jim sdělována Naše znamení jasná, nemají jiného důkazu, než že říkají: \"Přiveďte tedy předky naše, jste-li pravdomluvní"
        },
        {
            "chapter": 45,
            "verse": 26,
            "text": "Odpověz: \"Bůh život vám dává a pak i smrt; a posléze vás shromáždí pro den zmrtvýchvstání, o němž pochybnosti není, však většina z lidí to neví"
        },
        {
            "chapter": 45,
            "verse": 27,
            "text": "Bohu náleží království nebes a země; a v den, kdy Hodina udeří, v ten den ztrátu utrpí ti, kdož pravdu popírali"
        },
        {
            "chapter": 45,
            "verse": 28,
            "text": "A uvidíš národy všechny klečet a každý národ ke své knize bude povolán se slovy: \"Dnes dostanete odměnu svou za to, co jste konali"
        },
        {
            "chapter": 45,
            "verse": 29,
            "text": "Tato Naše kniha hovoří proti vám pravdivě a zaznamenávali jsme do ní vše, co jste dělali"
        },
        {
            "chapter": 45,
            "verse": 30,
            "text": "Pokud se týká těch, kdož uvěřili a zbožné skutky konali, ty uvede Pán jejich do milosrdenství Svého - a to úspěch je zřetelný"
        },
        {
            "chapter": 45,
            "verse": 31,
            "text": "A pokud se týká těch, kdož nevěřili, těm bude řečeno: \"Což nebyla vám znamení Naše sdělena? Však byli jste pyšní a byli jste lid hříšný"
        },
        {
            "chapter": 45,
            "verse": 32,
            "text": "A když bylo vám řečeno: \"Slib Boží je skutečností a věru o Hodině pochyby není!\" pak jste odpovídali: \"Nevíme, co je to Hodina, máme jen domněnky své a nejsme o ní nikterak přesvědčeni"
        },
        {
            "chapter": 45,
            "verse": 33,
            "text": "A objeví se špatnost jejich počínání a obklíčí je to, čemu se posmívali"
        },
        {
            "chapter": 45,
            "verse": 34,
            "text": "A bude jim řečeno: \"Dnes my na vás zapomeneme tak, jako jste vy zapomněli na setkání s tímto svým dnem; a útočištěm vaším bude oheň a nebudete mít pomocníka žádného"
        },
        {
            "chapter": 45,
            "verse": 35,
            "text": "A to je odměna za to, že znamení Boží jste pro smích měli a že vás život pozemský svedl!\" A v ten den nebudou odtud vyvedeni a nebudou ani k pokání vyzváni"
        },
        {
            "chapter": 45,
            "verse": 36,
            "text": "A budiž chvála Bohu, Pánu nebes i Pánu země, Pánu lidstva veškerého"
        },
        {
            "chapter": 45,
            "verse": 37,
            "text": "Jemu náleží velkolepost na nebesích i na zemi a On mocný je i moudrý"
        }
    ]
}
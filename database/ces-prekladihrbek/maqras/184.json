{
    "maqras": [
        {
            "chapter": 39,
            "verse": 8,
            "text": "Když člověka neštěstí postihne, tu modlí se k Pánu svému, kajícně se obraceje k Němu; když potom Bůh to v dobrodiní změní, člověk zapomene na to, proč se k Němu předtím modlil, a přidává Bohu podobné, aby svedl jiné z cesty Jeho. Rci: \"Jen si užívej v nevděku svém, ty zajisté budeš pak jedním z obyvatel ohně pekelného"
        },
        {
            "chapter": 39,
            "verse": 9,
            "text": "Zdaž ten, jenž pobožnost koná během hodin nočních; padaje na tvář svou a stoje při modlitbě, a před životem budoucím na pozoru se má a v milosrdenství Pána svého doufá...? Zeptej se: \"Jsou si rovni ti, kdož vědí, s těmi, kdož nevědí?\" Však připomenou si to jen ti, kdož rozmyslem jsou nadáni"
        },
        {
            "chapter": 39,
            "verse": 10,
            "text": "Rci: \"Služebníci Moji, kteří jste uvěřili, bojte se Pána svého! Těm, kdož na tomto světě konali dobré, dostane se dobrého. A země Boží je rozlehlá a trpělivým bude dána jejich odměna v míře plné, bez počítání"
        },
        {
            "chapter": 39,
            "verse": 11,
            "text": "Rci: \"Bylo mi poručeno, abych sloužil Bohu, upřímně mu zasvěcuje víru"
        },
        {
            "chapter": 39,
            "verse": 12,
            "text": "a bylo mi poručeno, abych byl prvním z těch, kdož do vůle Jeho se odevzdávají"
        },
        {
            "chapter": 39,
            "verse": 13,
            "text": "Rci: \"Věru se bojím, neuposlechnuli Pána svého, trestu dne nesmírného"
        },
        {
            "chapter": 39,
            "verse": 14,
            "text": "Rci: \"Boha budu uctívat, upřímně mu zasvěcuje víru svou"
        },
        {
            "chapter": 39,
            "verse": 15,
            "text": "A vy nevěřící si tedy uctívejte, koho chcete, místo Boha!\" Rci: \"Věru prodělají v den zmrtvýchvstání ti, kdož ztrátu sami sobě a rodinám svým způsobili! Což to opravdu není ztráta zjevná"
        },
        {
            "chapter": 39,
            "verse": 16,
            "text": "A nad sebou budou mít závěs ohnivý a pod sebou závěs ohnivý.\" A takto Bůh nahání strach služebníkům Svým. Služebníci Moji, buďte tedy vůči Mně bohabojní"
        },
        {
            "chapter": 39,
            "verse": 17,
            "text": "Pro ty, kdož odvrátili se od Taghúta odmítajíce jej uctívat a kajícně se obrátili k Bohu, pro ty je určena zvěst radostná. Oznam tedy zvěst radostnou služebníkům Mým"
        },
        {
            "chapter": 39,
            "verse": 18,
            "text": "těm, kdož horlivě naslouchají slovům Mým a následují nejkrásnější z nich! To jsou ti, které Bůh na správnou cestu uvedl, a to jsou ti, kdož rozmyslem jsou nadáni"
        },
        {
            "chapter": 39,
            "verse": 19,
            "text": "Cožpak toho, nad nimž se uskutečnilo slovo trestu... což můžeš takového, jenž v ohni pekelném dlí, zachránit"
        },
        {
            "chapter": 39,
            "verse": 20,
            "text": "Však ti, kdož vůči Pánu svému jsou bohabojní, ti obývat budou komnaty, nad nimiž komnaty jiné jsou vystavěny a pod nimiž řeky tekou; to je slib Boží a Bůh nikdy slib svůj neporuší"
        },
        {
            "chapter": 39,
            "verse": 21,
            "text": "Což nevidíš, jak Bůh sesílá z nebe vodu a rozvádí ji do pramenů v zemi? Z ní potom dává vyrůst obilí druhů rozličných, jež posléze zvadne a žloutne před zrakem tvým. A nakonec je učiní slámou suchou - a v tom je věru připomenutí pro ty, kdož rozmyslem jsou nadáni"
        },
        {
            "chapter": 39,
            "verse": 22,
            "text": "Zdaž ten, jehož hruď Bůh rozevřel pro islám a jenž řídí se světlem od Pána jeho vycházejícím...? Běda těm, jichž srdce jsou zatvrzelá vůči připomenutí Božímu, neboť oni jsou v zjevném bloudění"
        },
        {
            "chapter": 39,
            "verse": 23,
            "text": "Bůh seslal příběh nejkrásnější, knihu alegorickou i opakovaná vyprávění, z nichž husí kůže naskakuje těm, kdož Pána svého se bojí; potom však kůže i srdce jejich se obměkčí vůči připomenutí Božímu. Toto je vedení Boží, jímž On vede, koho chce, však ten, komu dal Bůh zbloudit, ten nebude mít vedoucího žádného"
        },
        {
            "chapter": 39,
            "verse": 24,
            "text": "Zdaž ten, kdož tvář svou si ochrání před trestem nejhorším v den zmrtvýchvstání...? A bude řečeno nespravedlivým: \"Ochutnejte to, co jste si vysloužili"
        },
        {
            "chapter": 39,
            "verse": 25,
            "text": "Také ti, kdož před nimi byli, poselství za lživé prohlašovali, však zasáhl je trest z místa, odkud to netušili"
        },
        {
            "chapter": 39,
            "verse": 26,
            "text": "A Bůh dal jim okusit zahanbení v životě pozemském, však věru trest na onom světě bude těžší - kéž by to jen věděli"
        },
        {
            "chapter": 39,
            "verse": 27,
            "text": "My pak uvádíme lidem v Koránu tomto všemožné druhy podobenství - snad se vzpamatují"
        },
        {
            "chapter": 39,
            "verse": 28,
            "text": "jako Korán arabský, bez jakéhokoliv zkřivení - snad budou bohabojní"
        },
        {
            "chapter": 39,
            "verse": 29,
            "text": "Bůh uvádí podobenství o muži závislém na hašteřících se společnících a o muži, jenž podřízen je člověku jedinému. Jsou si snad v tomto příkladu rovni? Chvála Bohu nikoliv, však většina lidí to neví"
        },
        {
            "chapter": 39,
            "verse": 30,
            "text": "Zajisté budeš jednou mrtev a i oni budou mrtví"
        },
        {
            "chapter": 39,
            "verse": 31,
            "text": "a později, v den zmrtvýchvstání, před Pánem svým spor povedete"
        }
    ]
}
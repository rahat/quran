{
    "maqras": [
        {
            "chapter": 24,
            "verse": 35,
            "text": "A Bůh je světlem nebes i země. Světlo Jeho podobá se výklenku, v němž hoří lampa, a lampa je v nádobě skleněné. A nádoba skleněná se podobá hvězdě zářící; a je zapalována ze stromu požehnaného, stromu olivového, jenž není ani východní, ani západní, a olej jeho lehko vzplane, i když se ho nedotkne oheň žádný. A je to světlo na světle! A Bůh vede k světlu Svému, koho chce, a Bůh uvádí lidem podobenství různá. Bůh vševědoucí je o věci každé"
        },
        {
            "chapter": 24,
            "verse": 36,
            "text": "V domech, jež Bůh dovolil postavit a v nichž se vzpomíná jména Jeho, slaví Ho ráno i večer"
        },
        {
            "chapter": 24,
            "verse": 37,
            "text": "muži, které ani obchod, ani prodej nezláká od vzýváni Boha, od dodržováni modlitby a od dávání almužen, a ti obávají se dne, kdy srdce i zraky se budou obracet"
        },
        {
            "chapter": 24,
            "verse": 38,
            "text": "aby je Bůh odměnil za to, co vykonali dobrého, a aby to rozmnožil z laskavosti Své. A Bůh uštědřuje, komu chce, aniž počítá"
        },
        {
            "chapter": 24,
            "verse": 39,
            "text": "Skutky těch, kdož neuvěřili, jsou jako přelud na poušti: žíznivý jej pokládá za vodu, avšak když k němu přijde, shledá, že je to nicota; a najde tam Boha, který splatí mu plně účet jeho. A Bůh rychlý je v účtování"
        },
        {
            "chapter": 24,
            "verse": 40,
            "text": "Anebo jsou jako temnota nad hlubinou moře: pokrývá je vlna, za níž jde vlna jiná, a nad nimi jest mračno - temnota, nad níž je další temnota. Když člověk vztáhne ruku svou, málem ji nevidí. A komu Bůh neučinil světlo, ten nemá ani část světla"
        },
        {
            "chapter": 24,
            "verse": 41,
            "text": "Což jsi neviděl, že Boha slaví všichni, kdož na nebesích jsou i na zemi, a rovněž ptáci, v řadách letící? A vše zná modlitbu i volání slávy Jeho. A Bůh dobře ví o všem, co dělají"
        },
        {
            "chapter": 24,
            "verse": 42,
            "text": "Bohu náleží království na nebesích i na zemi a u Boha je cíl konečný"
        },
        {
            "chapter": 24,
            "verse": 43,
            "text": "Což jsi neviděl, jak Bůh žene oblaka, potom je spojuje a posléze z nich učiní shluk? A pak vidíš z jeho středu vycházet déšť. A On sesílá z nebe jakoby hory, v nichž jsou kroupy, a zasahuje jimi, koho chce, a odvrací je, od koho chce. A zablesknutí málem zbaví lidi zraku"
        },
        {
            "chapter": 24,
            "verse": 44,
            "text": "A Bůh působí střídání noci a dne - a věru je v tom poučení pro lid prozíravý"
        },
        {
            "chapter": 24,
            "verse": 45,
            "text": "Bůh stvořil každého živočicha z vody; a jsou mezi nimi ti, kteří plazí se po břiše, jiní, kteří chodí po dvou nohou, a další, kteří chodí po čtyřech. Bůh tvoří, co chce, a Bůh věru všemocný je nad věcí každou"
        },
        {
            "chapter": 24,
            "verse": 46,
            "text": "A seslali jsme nyní znamení zřetelná; a Bůh vede, koho chce, ke stezce přímé"
        },
        {
            "chapter": 24,
            "verse": 47,
            "text": "A říkají: \"Uvěřili jsme v Boha a posla Jeho a jsme poslušní!\" Potom se však skupina z nich obrátí zády a takoví nejsou věřící"
        },
        {
            "chapter": 24,
            "verse": 48,
            "text": "A když jsou povoláni před Boha a posla Jeho, aby mezi nimi rozsoudil, hle, skupina z nich se zády obrací"
        },
        {
            "chapter": 24,
            "verse": 49,
            "text": "Kdyby však byli v právu, pak by k němu věru přišli poslušně"
        },
        {
            "chapter": 24,
            "verse": 50,
            "text": "Je v srdcích jejich choroba, či pochybují, anebo snad se bojí, že Bůh a posel Jeho jim ukřivdí? Nikoliv, oni sami sobě křivdu činí"
        },
        {
            "chapter": 24,
            "verse": 51,
            "text": "Vždyť řečí věřících, když zavoláni jsou před Boha a posla Jeho, aby mezi nimi rozsoudil, budiž: \"Slyšeli jsme a uposlechli jsme.\" Takoví budou pak blaženi"
        },
        {
            "chapter": 24,
            "verse": 52,
            "text": "A ti, kdož poslouchají Boha a posla Jeho a obávají se Boha a jsou bohabojní, ti zajisté budou úspěšní"
        }
    ]
}
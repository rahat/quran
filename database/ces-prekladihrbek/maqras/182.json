{
    "maqras": [
        {
            "chapter": 38,
            "verse": 21,
            "text": "Dostalo se ti zvěsti o těch dvou ve sporu, když do paláce vystoupili"
        },
        {
            "chapter": 38,
            "verse": 22,
            "text": "Když vstoupili k Davidovi, zalekl se jich. I pravili: \"Neboj se, my dva jsme ve sporu a jeden z nás učinil příkoří druhému. Rozsuď mezi námi podle pravdy a nebuď stranický, nýbrž uveď nás na stezku rovnou"
        },
        {
            "chapter": 38,
            "verse": 23,
            "text": "Toto je můj bratr a devadesát devět ovcí má, zatímco mně patří jen jediná. I řekl mi: Svěř mi ji! a přemohl mne v půtce slovní o ni"
        },
        {
            "chapter": 38,
            "verse": 24,
            "text": "Odvětil David: \"On vskutku ti ukřivdil žádaje ovci tvou, aby ke svým ji připojil. A zajisté většina společníků se vzájemně podvádí kromě těch, kdož uvěřili a zbožné skutky konali, však takových málo je.\" A dovtípil se David, že jsme jej pouze zkoušeli, a poprosil Pána svého o slitování a pak padl klaně se a čině pokání"
        },
        {
            "chapter": 38,
            "verse": 25,
            "text": "A odpustili jsme mu to a on má u Nás věru místo blízké a překrásné přebývání"
        },
        {
            "chapter": 38,
            "verse": 26,
            "text": "Davide, My učinili jsme tebe zástupcem na zemi, rozsuzuj tedy mezi lidmi podle pravdy! Nenásleduj vášně své, jež by tě svedly z cesty Boží, vždyť věru ty, kdož z cesty Boží sejdou, trest strašný čeká za to, že zapomněli na den zúčtování"
        },
        {
            "chapter": 38,
            "verse": 27,
            "text": "A nestvořili jsme nebesa a zemi, a co je mezi nimi, jen pro nic za nic; to je jen domněnka nevěřících! Běda těm, kdož neuvěřili, před ohněm pekelným"
        },
        {
            "chapter": 38,
            "verse": 28,
            "text": "Máme snad postavit ty, kdož uvěřili a zbožné skutky konali, na roveň s těmi, kdo pohoršení šíří na zemi? A máme bohabojné rovnými učinit s hříšníky"
        },
        {
            "chapter": 38,
            "verse": 29,
            "text": "Toto je Písmo požehnané, jež jsme seslali tobě, aby lidé o jeho znameních přemýšleli a aby si je rozmyslem nadaní připomínali"
        },
        {
            "chapter": 38,
            "verse": 30,
            "text": "A darovali jsme Davidovi Šalomouna, jenž byl Naším výtečným služebníkem. A byl věru kajícníkem"
        },
        {
            "chapter": 38,
            "verse": 31,
            "text": "když byly mu v podvečer předvedeny klisny ušlechtilé"
        },
        {
            "chapter": 38,
            "verse": 32,
            "text": "a pravil: \"Vskutku jsem dával přednost lásce k statkům pozemským před Pána svého vzpomínáním, pokud se slunce neskrylo za noci závojem"
        },
        {
            "chapter": 38,
            "verse": 33,
            "text": "Přiveďte je ke mně!\" A jal se jim protínat nohy i šíje"
        },
        {
            "chapter": 38,
            "verse": 34,
            "text": "A již dříve jsme Šalomouna zkouškám podrobili a na jeho trůn tělo mu podobné umístili; teprve potom se kál"
        },
        {
            "chapter": 38,
            "verse": 35,
            "text": "a volal: \"Pane můj, odpusť mi a daruj mi království takové, jakého nikdo po mně nedosáhne, vždyť Tys věru štědrý dárce"
        },
        {
            "chapter": 38,
            "verse": 36,
            "text": "A podrobili jsme mu vítr, který lehce podle rozkazu jeho vál tam, kam on si přál"
        },
        {
            "chapter": 38,
            "verse": 37,
            "text": "a také satany všechny, stavitele i potápěče"
        },
        {
            "chapter": 38,
            "verse": 38,
            "text": "jakož i jiné, řetězy k sobě přivázané"
        },
        {
            "chapter": 38,
            "verse": 39,
            "text": "Toto je dar náš, Šalomoune, rozdávej z něho či si jej podrž, a nemusíš dávat zúčtování"
        },
        {
            "chapter": 38,
            "verse": 40,
            "text": "A má on u Nás věru místo blízké a překrásné přebývání"
        },
        {
            "chapter": 38,
            "verse": 41,
            "text": "Vzpomeň též služebníka Našeho Jóba, když volal k Pánu svému: \"Satan se mne dotkl strádáním a mukami"
        },
        {
            "chapter": 38,
            "verse": 42,
            "text": "Dupni nohou svou, a objeví se voda pro koupel chladivou i pro napití"
        },
        {
            "chapter": 38,
            "verse": 43,
            "text": "A dali jsme mu zpět jeho rodinu a s nimi ještě jednou tolik z milosrdenství Svého a jako připomenutí těm, kdož nadáni jsou rozmyslem"
        },
        {
            "chapter": 38,
            "verse": 44,
            "text": "A vezmi do ruky metlu a udeř jí, a nehřeš!\" A shledali jsme jej trpělivým; služebníkem byl on výtečným, stále kajícným"
        },
        {
            "chapter": 38,
            "verse": 45,
            "text": "A vzpomeň také služebníků Našich Abrahama, Izáka a Jakuba, lidí dobrotivých a prozíravých"
        },
        {
            "chapter": 38,
            "verse": 46,
            "text": "jež jsme věru očistili myšlenkou čistou příbytku věčného připomínkou"
        },
        {
            "chapter": 38,
            "verse": 47,
            "text": "A jsou oni u Nás ti nejlepší z vyvolených"
        },
        {
            "chapter": 38,
            "verse": 48,
            "text": "A vzpomeň též Ismaele, Eliši a Dhu l-Kifla, kteří všichni jsou z nejlepších"
        },
        {
            "chapter": 38,
            "verse": 49,
            "text": "Toto je připomenutí; a bohabojní vskutku překrásné místo pobytu budou míti"
        },
        {
            "chapter": 38,
            "verse": 50,
            "text": "zahrady Edenu s branami pro ně vždy otevřenými"
        },
        {
            "chapter": 38,
            "verse": 51,
            "text": "v nich odpočívajíce budou si žádat ovoce hojnost i pití"
        }
    ]
}
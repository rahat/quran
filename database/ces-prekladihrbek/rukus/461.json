{
    "rukus": [
        {
            "chapter": 53,
            "verse": 26,
            "text": "A vůbec nic nepomůže přímluva andělů, ať sebevíc jich je na nebi, leda tehdy, když k tomu Bůh svolí, a pro toho, koho chtít bude a jehož si oblíbí"
        },
        {
            "chapter": 53,
            "verse": 27,
            "text": "A vskutku ti, kdož nevěří v život budoucí, anděly ženskými jmény nazývají"
        },
        {
            "chapter": 53,
            "verse": 28,
            "text": "byť o tom žádné vědění nemají a jen dohady své následují. Však dohady nic proti skutečnosti nezmohou"
        },
        {
            "chapter": 53,
            "verse": 29,
            "text": "Odvrať se tedy od těch, kdo zády k Našemu připomenutí se obracejí a pouze k tomuto pozemskému životu tíhnou"
        },
        {
            "chapter": 53,
            "verse": 30,
            "text": "Takový je rozsah jejich vědění! A Pán tvůj ví dobře o tom, kdo z cesty Jeho zbloudil, a zná nejlépe i toho, kdo po ní kráčí"
        },
        {
            "chapter": 53,
            "verse": 31,
            "text": "Bohu náleží vše na nebesích a na zemi, aby mohl odměnit ty, kdož špatné páchali, a aby odměnil ty, kdož dobré konali, odměnou nejkrásnější"
        },
        {
            "chapter": 53,
            "verse": 32,
            "text": "ty, kdož těžkých hříchů a nepravostí se varovali a jen drobných prohřešků se dopouštěli. A Pán tvůj věru rozsáhlým odpuštěním vládne a znal vás dobře už tehdy, když vytvořil vás ze země a když jste byli zárodky v lůnech matek svých. Nepovažujte tedy sebe za očištěné! A On nejlépe zná ty, kdo jsou bohabojní"
        }
    ]
}
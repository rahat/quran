{
    "rukus": [
        {
            "chapter": 39,
            "verse": 1,
            "text": "Seslání Písma od Boha mocného, moudrého pochází"
        },
        {
            "chapter": 39,
            "verse": 2,
            "text": "Věru jsme ti seslali Písmo v pravdě, uctívej tedy Boha a zasvěcuj Mu svou víru upřímnou"
        },
        {
            "chapter": 39,
            "verse": 3,
            "text": "Což Bohu víra upřímná nepatří? Ti, kdož si berou jako ochránce jiné než Jeho, hovoří: \"My je uctíváme jen proto, aby nás co nejvíce k Bohu přiblížili.\" Bůh věru pak mezi nimi rozsoudí to, o čem ve sporu byli. A Bůh zajisté nepovede správně ty, kdož lháři jsou a nevěřící zarputilí"
        },
        {
            "chapter": 39,
            "verse": 4,
            "text": "Kdyby si byl Bůh přál mít děti, byl by si věru vybral podle libosti z těch, které stvořil. Sláva Jemu - On Bůh je jediný, vše podmaňující"
        },
        {
            "chapter": 39,
            "verse": 5,
            "text": "On stvořil nebesa a zemi jako skutečnost vážnou a On zavinuje noc dnem a den nocí; a podmanil si slunce a měsíc, takže obě tělesa ke lhůtě stanovené ubíhají. Což tedy není mocný, odpouštějící"
        },
        {
            "chapter": 39,
            "verse": 6,
            "text": "Vás pak stvořil z bytosti jediné, z níž potom udělal družku její. A seslal vám z dobytčat osm v párech. On tvoří vás v lůnech matek vašich jedním tvořením za druhým, v temnotě trojnásobné. Takový je Bůh, Pán váš, a Jemu náleží panství; není božstva kromě Něho. Jak se jen můžete tak odvracet"
        },
        {
            "chapter": 39,
            "verse": 7,
            "text": "Jestliže jste vy nevděční, je Bůh věru soběstačný i bez vás a nelíbí se mu nevděk u služebníků Jeho. Jste-li vděční, pak ve vás nalezne zalíbení. A neponese žádná duše břímě duše jiné; posléze navrátíte se k Pánu svému a On vás poučí o tom, co jste dělali, vždyť On dobře zná, co hrudi vaše skrývají"
        },
        {
            "chapter": 39,
            "verse": 8,
            "text": "Když člověka neštěstí postihne, tu modlí se k Pánu svému, kajícně se obraceje k Němu; když potom Bůh to v dobrodiní změní, člověk zapomene na to, proč se k Němu předtím modlil, a přidává Bohu podobné, aby svedl jiné z cesty Jeho. Rci: \"Jen si užívej v nevděku svém, ty zajisté budeš pak jedním z obyvatel ohně pekelného"
        },
        {
            "chapter": 39,
            "verse": 9,
            "text": "Zdaž ten, jenž pobožnost koná během hodin nočních; padaje na tvář svou a stoje při modlitbě, a před životem budoucím na pozoru se má a v milosrdenství Pána svého doufá...? Zeptej se: \"Jsou si rovni ti, kdož vědí, s těmi, kdož nevědí?\" Však připomenou si to jen ti, kdož rozmyslem jsou nadáni"
        }
    ]
}
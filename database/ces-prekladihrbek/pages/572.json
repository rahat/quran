{
    "pages": [
        {
            "chapter": 72,
            "verse": 1,
            "text": "Rci: \"Bylo mi vnuknuto, že skupina džinů naslouchala a řekla:, Naslouchali jsme Koránu podivuhodnému"
        },
        {
            "chapter": 72,
            "verse": 2,
            "text": "k přímé cestě vedoucímu, takže jsme v něj uvěřili a již nikoho nebudeme přidružovat k Pánu, svému"
        },
        {
            "chapter": 72,
            "verse": 3,
            "text": "A věru On - povznesena nechť je důstojnost Pána našeho - si nevzal družku ani syna žádného"
        },
        {
            "chapter": 72,
            "verse": 4,
            "text": "Avšak hlupák jeden z nás o Bohu vedl řeči míru přesahující"
        },
        {
            "chapter": 72,
            "verse": 5,
            "text": "ačkoliv jsme se dosud domnívali, že ani lidé, ani džinové o Bohu nebudou vést řeči lživé"
        },
        {
            "chapter": 72,
            "verse": 6,
            "text": "Mužové někteří pak z lidí u mužů z džinů útočiště vyhledali, ti však jen pošetilost jejich rozmnožili"
        },
        {
            "chapter": 72,
            "verse": 7,
            "text": "a lidé se - podobně jako vy - že Bůh nikoho nevzkřísí, domnívali"
        },
        {
            "chapter": 72,
            "verse": 8,
            "text": "A prohledali jsme nebe, avšak nalezli jsme je plné stráží silných a plamenů šlehajících"
        },
        {
            "chapter": 72,
            "verse": 9,
            "text": "A sedávali jsme dříve u něho na místech vhodných k naslouchání, však kdokoliv z nás chce naslouchat nyní, ten shledá, že naň číhá plamen šlehající"
        },
        {
            "chapter": 72,
            "verse": 10,
            "text": "A my věru nevíme, zda zlo je zamýšleno pro ty, kdož na zemi dlí, či zda Pán jejich si pro ně přeje správného vedení"
        },
        {
            "chapter": 72,
            "verse": 11,
            "text": "Mezi námi jsou věru bezúhonní a jsou mezi námi zajisté i jiní než takoví, my na sekty jsme rozděleni"
        },
        {
            "chapter": 72,
            "verse": 12,
            "text": "Domníváme se, že nikdy se nám nepodaří uniknout zásahu Božímu na zemi, ba ani pomocí útěku"
        },
        {
            "chapter": 72,
            "verse": 13,
            "text": "A když slyšeli jsme o správném vedení, uvěřili jsme v ně; a ten, kdo v Pána svého věří, ať nebojí se ani poškození, ani útlaku"
        }
    ]
}
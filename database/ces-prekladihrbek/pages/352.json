{
    "pages": [
        {
            "chapter": 24,
            "verse": 21,
            "text": "Vy, kteří věříte! Nenásledujte kroky satanovy! Tomu, kdo následuje kroky satanovy, přikazuje on nestoudnost a věci zavrženíhodné. A kdyby nebylo laskavosti Boží vůči vám a milosrdenství Jeho, žádný z vás by se byl nikdy neočistil, avšak Bůh očišťuje, koho chce, a Bůh slyšící je i vševědoucí"
        },
        {
            "chapter": 24,
            "verse": 22,
            "text": "Nechť ti z vás, kteří těší se přízni a dostatku, nepřísahají, že přestanou dávat příbuzným, chudákům a vystěhovalcům na cestě Boží; nechť raději odpouštějí a promíjejí. Což byste nebyli rádi, aby vám Bůh odpustil - a Bůh je odpouštějící, slitovný"
        },
        {
            "chapter": 24,
            "verse": 23,
            "text": "Ti, kdož obviňují lehkovážné, ale věřící počestné ženy, budou prokleti na tomto i na onom světě a očekává je trest nesmírný"
        },
        {
            "chapter": 24,
            "verse": 24,
            "text": "v den, kdy budou jazyky i ruce i nohy jejích svědčit proti nim o tom, co dělali"
        },
        {
            "chapter": 24,
            "verse": 25,
            "text": "V ten den jim dá Bůh v plné míře podle jejich víry skutečné a poznají, že Bůh je skutečnost zjevná"
        },
        {
            "chapter": 24,
            "verse": 26,
            "text": "Zkažené ženy patří ke zkaženým mužům a zkažení mužové ke zkaženým ženám, zatímco zachovalé ženy jsou pro zachovalé muže a zachovalí mužové jsou pro zachovalé ženy. A zachovalé ženy budou zproštěny obvinění z toho, co se o nich hovoří, a dostane se jim odpuštění a přídělu štědrého"
        },
        {
            "chapter": 24,
            "verse": 27,
            "text": "Vy, kteří věříte! Nevstupujte do jiných domů kromě vlastních, pokud se nezeptáte, zda jste vítáni, a pokud nepozdravíte jejich obyvatele! A toto je pro vás vhodnější - snad si to připomenete"
        }
    ]
}
{
    "pages": [
        {
            "chapter": 24,
            "verse": 1,
            "text": "Toto je súra, kterou jsme seslali a učinili závaznou; a seslali jsme v ní znamení jasná - snad se vzpamatujete"
        },
        {
            "chapter": 24,
            "verse": 2,
            "text": "Cizoložnici a cizoložníka zbičujte, každého z nich sto ranami! A nechť vás nepojme vůči nim lítost, s ohledem na náboženství Boží, věříte-li v Boha a v den poslední. A nechť skupina věřících je svědkem trestu jejich"
        },
        {
            "chapter": 24,
            "verse": 3,
            "text": "A cizoložník se smí oženit jedině s cizoložnicí nebo modloslužebnicí a cizoložnice se smí vdát jedině za cizoložníka nebo modloslužebníka - a takové sňatky jsou věřícím zakázány"
        },
        {
            "chapter": 24,
            "verse": 4,
            "text": "Ty, kdo vrhají podezření na počestné ženy a pak nepřivedou čtyři svědky, zbičujte osmdesáti ranami a nepřijímejte od nich již nikdy žádné svědectví, neboť to jsou hanebníci"
        },
        {
            "chapter": 24,
            "verse": 5,
            "text": "kromě těch, kdož se potom budou kát a napraví se. Bůh věru je odpouštějící, slitovný"
        },
        {
            "chapter": 24,
            "verse": 6,
            "text": "U těch, kdož vrhají podezření na manželky své a nemají proti nim svědky kromě sebe samých, nechť svědectví každého z nich sestává ze čtyřnásobného svědectví při Bohu, že vskutku jsou pravdomluvní"
        },
        {
            "chapter": 24,
            "verse": 7,
            "text": "a pátým svědectvím dosvědčí, že svolávají na sebe prokletí Boží, ukáže-li se, že jsou lháři"
        },
        {
            "chapter": 24,
            "verse": 8,
            "text": "A bude odvrácen od ženy trest, jestliže ona čtyřikrát při Bohu dosvědčí, že žalobce patří vskutku mezi lháře"
        },
        {
            "chapter": 24,
            "verse": 9,
            "text": "a pátým svědectvím dosvědčí, že svolává na sebe hněv Boží, ukáže-li se, že žalobce mluvil pravdu"
        },
        {
            "chapter": 24,
            "verse": 10,
            "text": "A kdyby nebylo dobrodiní Božího vůči vám a milosrdenství Jeho a toho, že Bůh je blahovolný vůči kajícníkům a moudrý"
        }
    ]
}
{
    "pages": [
        {
            "chapter": 2,
            "verse": 25,
            "text": "Oznam radostnou zvěst těm, kdož uvěřili a zbožné skutky konali, že pro ně jsou připraveny zahrady, pod nimiž řeky tekou. A kdykoliv se jim za odměnu dostane z nich ovoce, tu řeknou: \"Toto je jako to, co nám již dříve bylo uštědřeno,\" avšak dostalo se jim jen něco podobného. A budou tam mít manželky čisté? a budou tam nesmrtelní"
        },
        {
            "chapter": 2,
            "verse": 26,
            "text": "Bůh neostýchá se věru uvádět v podobenství komára nebo to, co větší je než komár. Ti, kdož uvěřili, vědí, že to je pravda od Pána jejich, zatímco ti, kdož nevěří, hovoří: \"Co chtěl Bůh říci tímto podobenstvím?\" On nechává jím mnohé zbloudit, však mnohé jím správně vede - a budou tím uvedeni v blud jedině hanebníci"
        },
        {
            "chapter": 2,
            "verse": 27,
            "text": "kteří porušují smlouvu Boží po jejím uzavření a rozdělují to, co Bůh přikázal spojit, a po zemi pohoršení šíří. A to jsou ti, kdož ztrátu utrpí"
        },
        {
            "chapter": 2,
            "verse": 28,
            "text": "Jak to, že nevěříte v Boha? Když byli jste mrtví, On dal vám život, potom vás usmrtí a posléze znovu oživí a nakonec budete k Němu navráceni"
        },
        {
            "chapter": 2,
            "verse": 29,
            "text": "On je ten, jenž pro vás stvořil vše, co na zemi je, potom se k nebi obrátil a v sedmi nebesích je vyrovnal. On věru všech věcí je znalý"
        }
    ]
}
{
    "pages": [
        {
            "chapter": 38,
            "verse": 17,
            "text": "Snášej neochvějně to, co říkají, a vzpomeň si na služebníka Našeho Davida, silou vládnoucího, jenž stále činil pokání"
        },
        {
            "chapter": 38,
            "verse": 18,
            "text": "a jak podmanili jsme mu hory, aby spolu s ním pěly slávu Boží za večera i za svítání"
        },
        {
            "chapter": 38,
            "verse": 19,
            "text": "a také ptactvo kol něho se shromaždující; a všichni se k Bohu kajícně obracejí"
        },
        {
            "chapter": 38,
            "verse": 20,
            "text": "A jeho království jsme upevnili a moudrost a obratnost v souzení jsme mu dali"
        },
        {
            "chapter": 38,
            "verse": 21,
            "text": "Dostalo se ti zvěsti o těch dvou ve sporu, když do paláce vystoupili"
        },
        {
            "chapter": 38,
            "verse": 22,
            "text": "Když vstoupili k Davidovi, zalekl se jich. I pravili: \"Neboj se, my dva jsme ve sporu a jeden z nás učinil příkoří druhému. Rozsuď mezi námi podle pravdy a nebuď stranický, nýbrž uveď nás na stezku rovnou"
        },
        {
            "chapter": 38,
            "verse": 23,
            "text": "Toto je můj bratr a devadesát devět ovcí má, zatímco mně patří jen jediná. I řekl mi: Svěř mi ji! a přemohl mne v půtce slovní o ni"
        },
        {
            "chapter": 38,
            "verse": 24,
            "text": "Odvětil David: \"On vskutku ti ukřivdil žádaje ovci tvou, aby ke svým ji připojil. A zajisté většina společníků se vzájemně podvádí kromě těch, kdož uvěřili a zbožné skutky konali, však takových málo je.\" A dovtípil se David, že jsme jej pouze zkoušeli, a poprosil Pána svého o slitování a pak padl klaně se a čině pokání"
        },
        {
            "chapter": 38,
            "verse": 25,
            "text": "A odpustili jsme mu to a on má u Nás věru místo blízké a překrásné přebývání"
        },
        {
            "chapter": 38,
            "verse": 26,
            "text": "Davide, My učinili jsme tebe zástupcem na zemi, rozsuzuj tedy mezi lidmi podle pravdy! Nenásleduj vášně své, jež by tě svedly z cesty Boží, vždyť věru ty, kdož z cesty Boží sejdou, trest strašný čeká za to, že zapomněli na den zúčtování"
        }
    ]
}
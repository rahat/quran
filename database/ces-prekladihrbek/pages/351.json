{
    "pages": [
        {
            "chapter": 24,
            "verse": 11,
            "text": "Věru ti, kdož přišli s pomluvou, jsou jen malou skupinou mezi vámi, však nepokládejte to za něco zlého pro vás. Nikoliv, je to pro vás dobré. Každému muži z nich se dostane toho, co zaslouží si podle hříchu, zatímco ten, kdo z nich vzal na sebe jeho větší část, obdrží trest nesmírný"
        },
        {
            "chapter": 24,
            "verse": 12,
            "text": "Proč, když to věřící muži a věřící ženy uslyšeli, nemyslili o tom v duších svých příznivě a proč nezvolali: \"Toto je pomluva zjevná"
        },
        {
            "chapter": 24,
            "verse": 13,
            "text": "Proč nepřivedli o tom čtyři svědky? A protože nepřivedli svědky, jsou před Bohem lháři"
        },
        {
            "chapter": 24,
            "verse": 14,
            "text": "A kdyby nebylo laskavosti Boží vůči vám a milosrdenství Jeho na tomto i onom světě, byli byste bývali věru postiženi za to, čemu jste se tak horlivě věnovali, trestem nesmírným"
        },
        {
            "chapter": 24,
            "verse": 15,
            "text": "když roznášeli jste to jazyky svými a když hovořili jste ústy svými něco, o čem neměli jste žádné vědění. A považovali jste to za nicotné, zatímco u Boha je to nesmírné"
        },
        {
            "chapter": 24,
            "verse": 16,
            "text": "Pročpak jste, když jste to slyšeli, neřekli: \"Není pro nás vhodné, abychom o tom hovořili. Sláva Tobě, vždyť to pomluva je nesmírná"
        },
        {
            "chapter": 24,
            "verse": 17,
            "text": "Bůh vás varuje, abyste něco podobného již nikdy neopakovali, jste-li věřící"
        },
        {
            "chapter": 24,
            "verse": 18,
            "text": "A Bůh vám objasňuje znamení Svá a Bůh vševědoucí je i moudrý"
        },
        {
            "chapter": 24,
            "verse": 19,
            "text": "Těm, kdož si přejí, aby se rozšířila nestoudnost mezi věřícími, těm dostane se trestu bolestného na tomto i na onom světě; a Bůh dobře zná, zatímco vy neznáte"
        },
        {
            "chapter": 24,
            "verse": 20,
            "text": "A kdyby nebylo laskavosti Boží vůči vám a milosrdenství Jeho a toho, že Bůh je shovívavý, slitovný"
        }
    ]
}
{
    "juzs": [
        {
            "chapter": 7,
            "verse": 88,
            "text": "I řekli velmoži, ti z lidu jeho, kdož pyšní byli: \"Věru tě vyženeme, Šu´ajbe, i ty, kdož s tebou uvěřili, z města našeho - anebo se navrátíš k náboženství našemu!\" I řekl: \"I když se nám hnusí"
        },
        {
            "chapter": 7,
            "verse": 89,
            "text": "Provinili bychom se proti Bohu lží, kdybychom se vrátili k vašemu náboženství poté, co nás Bůh od něho spasil. A nelze se nám k Němu navrátit, leda bude-li Bůh, Pán náš, chtít. A Pán náš objímá věci všechny ve vědění Svém a my na Boha spoléháme. Pane náš, rozhodni mezi námi a lidem naším podle pravdy, vždyť Tys nejlepším z rozhodčích"
        },
        {
            "chapter": 7,
            "verse": 90,
            "text": "I řekli velmoži, ti, kdož z lidu jeho byli nevěřící: \"Jestliže budete následovat Šu´ajba, věru budete mezi těmi, kdož ztrátu utrpí"
        },
        {
            "chapter": 7,
            "verse": 91,
            "text": "A postihlo je zemětřesení a nazítří zrána leželi v domech svých tvářemi k zemi"
        },
        {
            "chapter": 7,
            "verse": 92,
            "text": "právě ti, kdož Šu´ajba za lháře prohlašovali; a zmizeli, jako by ani nikdy nebyli žili - ti, kdož za lháře jej prohlašovali, ti ztrátu utrpěli"
        },
        {
            "chapter": 7,
            "verse": 93,
            "text": "I odvrátil se od nich a řekl: \"Lide můj, vyřídil jsem vám věru poselství Pána svého a udělil jsem vám dobrou radu - však proč lkát bych měl nad lidem nevěřícím"
        },
        {
            "chapter": 7,
            "verse": 94,
            "text": "A neposlali jsme nikdy do žádného města proroka, aniž bychom předtím byli postihli obyvatele jeho neštěstím a bídou, doufajíce, že snad stanou se pokornými"
        },
        {
            "chapter": 7,
            "verse": 95,
            "text": "Pak jsme jim zaměnili zlé dobrým, takže zapomněli a řekli: \"Otcové naši také byli postiženi střídavě neštěstím a štěstím.\" A uchvátili jsme je znenadání, aniž o tom měli tušení"
        },
        {
            "chapter": 7,
            "verse": 96,
            "text": "Kdyby byli obyvatelé měst těchto uvěřili a bohabojní byli, byli bychom pro ně zajisté požehnání nebes i země otevřeli. Ale oni to vše za lež prohlašovali a potrestali jsme je za to, co si vysloužili"
        },
        {
            "chapter": 7,
            "verse": 97,
            "text": "Jsou si obyvatelé těchto měst jisti tím, že na ně nedopadne přísnost Naše během doby noční, když do spánku jsou pohrouženi"
        },
        {
            "chapter": 7,
            "verse": 98,
            "text": "Jsou si obyvatelé těchto měst jisti tím, že na ně nedopadne přísnost Naše během dne jasného, když zábavám se oddávají"
        },
        {
            "chapter": 7,
            "verse": 99,
            "text": "A jsou si jisti před lstí Boží? Nikdo si není před lstí Boží jist, leda lid, jenž ztrátě své jde vstříc"
        },
        {
            "chapter": 7,
            "verse": 100,
            "text": "Což nebylo ukázáno těm, kdož zdědili zemi po jejich obyvatelích dřívějších, že kdybychom chtěli, postihli bychom je za hříchy jejich? Však zapečetili jsme srdce jejich, takže nic neslyší"
        },
        {
            "chapter": 7,
            "verse": 101,
            "text": "A vyprávíme ti příběhy těchto měst: přicházeli k nim poslové jejich s jasnými důkazy, avšak oni nebyli sto uvěřit tomu, co dříve za lež prohlásili. A takto Bůh zapečeťuje srdce nevěřících"
        },
        {
            "chapter": 7,
            "verse": 102,
            "text": "A u většiny z nich jsme neshledali, že dodržují úmluvu, nýbrž shledali jsme, že většina z nich jsou hanebníci"
        },
        {
            "chapter": 7,
            "verse": 103,
            "text": "A po těchto prorocích jsme posléze vyslali Mojžíše se znameními Našimi k Faraónovi a velmožům jeho, avšak oni byli vůči nim nespravedliví - pohleď, jaký byl konec těch, kdož pohoršení šířili"
        },
        {
            "chapter": 7,
            "verse": 104,
            "text": "I pravil Mojžíš: \"Faraóne, já věru jsem poslem Pána lidstva veškerého"
        },
        {
            "chapter": 7,
            "verse": 105,
            "text": "a je spravedlivé; abych o Bohu jen pravdu hovořil. Přišel jsem k vám s důkazem jasným od Pána vašeho, nech tedy odejít se mnou dítka Izraele"
        },
        {
            "chapter": 7,
            "verse": 106,
            "text": "Faraón řekl: \", Jestliže jsi se znamením přišel, pak je předveď, patříš-li mezi pravdomluvné"
        },
        {
            "chapter": 7,
            "verse": 107,
            "text": "I hodil Mojžíš hůl svou na zem - a hle, stala se hadem zjevným"
        },
        {
            "chapter": 7,
            "verse": 108,
            "text": "Potom vyňal ruku svou - a hle, zdála se bílá přihlížejícím"
        },
        {
            "chapter": 7,
            "verse": 109,
            "text": "I řekli velmožové z lidu Faraónova: \"Vskutku člověk tento je kouzelníkem učeným"
        },
        {
            "chapter": 7,
            "verse": 110,
            "text": "který vás chce vyhnat ze země vaší, co tedy nařídíte"
        },
        {
            "chapter": 7,
            "verse": 111,
            "text": "I řekli: \"Odkaž je na později, jeho i bratra jeho, a pošli do měst shromažďovatele"
        },
        {
            "chapter": 7,
            "verse": 112,
            "text": "aby ti přivedli všechny kouzelníky učené"
        },
        {
            "chapter": 7,
            "verse": 113,
            "text": "I přišli kouzelníci k Faraónovi a řekli: \"Zajisté že dostane se nám odměny, jestliže budeme vítězi"
        },
        {
            "chapter": 7,
            "verse": 114,
            "text": "Odpověděl: \"Ano, a stanete se potom těmi, kdož jsou mi přiblíženi"
        },
        {
            "chapter": 7,
            "verse": 115,
            "text": "Řekli: \"Mojžíši, chceš hodit hůl nejdříve ty, či máme my házet jako první"
        },
        {
            "chapter": 7,
            "verse": 116,
            "text": "Odpověděl: \"Házejte vy!\" A když hodili, očarovali zraky lidí a naplnili je hrůzou a předvedli kouzlo mocné"
        },
        {
            "chapter": 7,
            "verse": 117,
            "text": "A vnukli jsme Mojžíšovi: \"Hoď svou hůl!\" a hle, ona pohltila vše, co oni vykouzlili"
        },
        {
            "chapter": 7,
            "verse": 118,
            "text": "A vyjevila se pravda a ukázalo se nicotným vše, co oni dělali"
        },
        {
            "chapter": 7,
            "verse": 119,
            "text": "A byli tam přemoženi a odvrátili se poníženi"
        },
        {
            "chapter": 7,
            "verse": 120,
            "text": "A vrhli se kouzelníci na zem, na tvář padajíce"
        },
        {
            "chapter": 7,
            "verse": 121,
            "text": "a prohlásili: \"Uvěřili jsme v Pána lidstva veškerého"
        },
        {
            "chapter": 7,
            "verse": 122,
            "text": "Pána Mojžíšova a Árónova"
        },
        {
            "chapter": 7,
            "verse": 123,
            "text": "I zvolal Faraón: \"Jak to, že jste v Něj uvěřili, dříve než jsem vám to dovolil? Věru toto je lest, kterou jste si v tomto městě vymyslili, abyste z něho obyvatele jeho vyhnali, však záhy poznáte"
        },
        {
            "chapter": 7,
            "verse": 124,
            "text": "Dám vám useknout vaše pravé ruce a vaše levé nohy a potom vás všechny nechám ukřižovat"
        },
        {
            "chapter": 7,
            "verse": 125,
            "text": "Odpověděli:;, My věru k Pánu svému se obrátíme"
        },
        {
            "chapter": 7,
            "verse": 126,
            "text": "vždyť ty se nám mstíš jen za to, že uvěřili jsme ve znamení Pána svého, když nám byla předvedena. Pane náš, propůjči nám trpělivost a dej nám zemřít jako těm, kdož do vůle Tvé jsou odevzdáni"
        },
        {
            "chapter": 7,
            "verse": 127,
            "text": "I řekli velmoži z lidu Faraónova: \"Zdaž necháš Mojžíše a lid jeho, aby šířili na zemi pohoršení a aby opustili tebe i božstva tvá?\" Odpověděl: \"Pobijeme syny jejich a ponecháme naživu jen ženy jejich a přemůžeme je vítězně"
        },
        {
            "chapter": 7,
            "verse": 128,
            "text": "I pravil Mojžíš lidu svému: \"Proste Boha o pomoc a buďte trpěliví, vždyť země Bohu náleží a On v dědictví ji dává tomu, komu chce ze služebníků Svých. A šťastný konec náleží bohabojným"
        },
        {
            "chapter": 7,
            "verse": 129,
            "text": "Odpověděli: \"Byli jsme utištěni předtím, než jsi k nám přišel, i po tom, cos k nám přišel.\" Řekl: \"Možná že Pán váš zahubí nepřátele vaše a učiní vás nástupci jejich na zemi, aby viděl, jak si budete počínat"
        },
        {
            "chapter": 7,
            "verse": 130,
            "text": "A již dříve jsme postihli rod Faraónův léty sucha a nedostatku plodin - snad se vzpamatují"
        },
        {
            "chapter": 7,
            "verse": 131,
            "text": "Když však k nim přišlo dobré, tu říkali: \"Toto nám patří!\" A když je postihlo zlé, tu připisovali to osudnému vlivu Mojžíšovu a těch, kdož s ním byli. Osud jejich však v rukou Božích byl, leč většina z nich to nevěděla"
        },
        {
            "chapter": 7,
            "verse": 132,
            "text": "I řekli: \"I kdybys nám předvedl jakékoliv znamení, abys nás jím očaroval, nikdy ti neuvěříme"
        },
        {
            "chapter": 7,
            "verse": 133,
            "text": "A seslali jsme na ně zátopu, kobylky, vši, žáby i krev jako znamení srozumitelná, ale oni v pýše své setrvali a lidem provinilým se stali"
        },
        {
            "chapter": 7,
            "verse": 134,
            "text": "A kdykoliv je postihly tyto rány, říkali: \"Mojžíši, pros za nás Pána svého podle úmluvy Jeho s tebou! Jestliže nás vskutku zbavíš těchto ran, věru ti uvěříme a věru s tebou odešleme dítka Izraele"
        },
        {
            "chapter": 7,
            "verse": 135,
            "text": "Avšak když jsme od nich vzdálili tyto rány až do lhůty, jíž měli dosíci, hle, oni porušili slovo své"
        },
        {
            "chapter": 7,
            "verse": 136,
            "text": "A pomstili jsme se jim a utopili jsme je v moři, neboť oni znamení Naše za lživá pokládali a lhostejní vůči nim byli"
        },
        {
            "chapter": 7,
            "verse": 137,
            "text": "A dali jsme lidu, který utiskovali, v dědictví východní i západní části země, jíž jsme požehnali. A tak se splnilo překrásné slovo Pána tvého vůči dítkám Izraele, neboť věru trpěliví byli. A zničili jsme dílo Faraóna a lidu jeho i vše, co zbudovali"
        },
        {
            "chapter": 7,
            "verse": 138,
            "text": "A převedli jsme přes moře dítka Izraele; i přišli k lidem, kteří horlivě uctívali modly své. I řekli: \"Mojžíši, udělej nám božstvo podobné božstvům, která mají tito!\" Odpověděl: \"Vy věru jste lidé pošetilí"
        },
        {
            "chapter": 7,
            "verse": 139,
            "text": "To, v čem tihle jsou, je ke zkáze odsouzeno a nicotným se stane vše, co dělali"
        },
        {
            "chapter": 7,
            "verse": 140,
            "text": "A pravil dále: \"Zdaž mám pro vás hledat nějaké božstvo jiné, než je Bůh, který vám dal přednost před lidstvem veškerým"
        },
        {
            "chapter": 7,
            "verse": 141,
            "text": "A věru jsme vás zachránili před rodem Faraónovým, který vám působil kruté mučení, syny vaše zabíjel a jen ženy vaše naživu nechával. A v tom zajisté byla zkouška velká od Pána vašeho"
        },
        {
            "chapter": 7,
            "verse": 142,
            "text": "A uzavřeli jsme úmluvu s Mojžíšem během třiceti nocí, k nimž jsme přidali dalších deset, takže doba setkání s Pánem jeho trvala čtyřicet nocí. A řekl předtím Mojžíš bratru svému Árónovi: \"Zastupuj mne u lidu mého, dbej o nápravu a nenásleduj cestu těch, kdož šíří pohoršení"
        },
        {
            "chapter": 7,
            "verse": 143,
            "text": "A když přišel Mojžíš na schůzku Námi stanovenou a když s ním promluvil Pán jeho, zvolal:;, Pane můj, ukaž se mi, abych Tě mohl spatřit!\" I odpověděl: \"Nikdy Mne nespatříš, ale pohleď k této hoře: jestliže zůstane nehybná na místě svém, tedy Mne uvidíš!\" A když pak se Pán jeho zjevil nahoře, obrátil ji v prach a Mojžíš klesl jak bleskem zasažen. A když se vzpamatoval, zvolal: \"Sláva Tobě, kajícně jsem se k Tobě obrátil a nyní jsem první z věřících"
        },
        {
            "chapter": 7,
            "verse": 144,
            "text": "I pravil Pán: \"Mojžíši, vyvolil jsem tě pro Své poselství i pro slovo Své mezi lidmi všemi. Vezmi to, co ti dávám, a buď jedním z vděčných"
        },
        {
            "chapter": 7,
            "verse": 145,
            "text": "A napsali jsme pro něj na desky připomenutí o věcech všech i srozumitelný výklad všeho toho a řekli jsme: \"Přidržuj se jich pevně a poruč lidu svému, aby si vzal z nich to nejlepší, jinak ukáži vám příbytek lidí hanebných"
        },
        {
            "chapter": 7,
            "verse": 146,
            "text": "Od znamení Svých odvrátím ty, kdož na zemi neprávem pyšně si vykračují. Spatří-li jakékoliv znamení, neuvěří v ně, a spatří-li cestu správně vedoucí, nedají se po ní; však jestliže spatří cestu bludnou, půjdou po ní! A to za to, že znamení Naše za lživá pokládali a lhostejni k nim byli"
        },
        {
            "chapter": 7,
            "verse": 147,
            "text": "Marné jsou skutky těch, kdož prohlašovali znamení Naše i setkání ve světě budoucím za lež! Zdaž dostane se jim odměny za něco jiného než za to, co konali"
        },
        {
            "chapter": 7,
            "verse": 148,
            "text": "Po odchodu Mojžíšově pak lid jeho si vyrobil z ozdob svých tele, jehož tělo vydávalo bučení. Cožpak neviděli, že ono k nim nemluví ani je po správné cestě nevede? A učinili je modlou svou a stali se tak nespravedlivými"
        },
        {
            "chapter": 7,
            "verse": 149,
            "text": "A když si tak vlastníma rukama zasadili ránu a spatřili, že zbloudili, zvolali: \"Věru, jestliže se Pán náš nad námi nesmiluje a neodpustí nám, budeme patřit k těm, kdož ztrátu utrpěli"
        },
        {
            "chapter": 7,
            "verse": 150,
            "text": "Když se pak Mojžíš vrátil k lidu svému, rozhněván i zarmoucen, zvolal: \"Jak hnusné je to, co jste provedli, když jsem odešel! Což chcete uspíšit příchod rozkazu Pána svého?\" A mrštil deskami o zem, a chytil hlavu bratra svého, přitáhl jej k sobě. I zvolal Árón: \"Synu mé matky! Lidé mne utlačovali a div mne nezabili. Nečiň mi nic, nad čím by se radovali nepřátelé moji, a nesměšuj mne s lidem nespravedlivým"
        },
        {
            "chapter": 7,
            "verse": 151,
            "text": "I řekl Mojžíš: \"Pane můj, odpusť mně i bratru mému a uveď nás do milosrdenství Svého - vždyť Tys nejslitovnější ze slitovníků"
        },
        {
            "chapter": 7,
            "verse": 152,
            "text": "Ti, kdož si tele modlou učinili, budou postiženi hněvem Pána svého i ponížením v životě pozemském! A takto odměňujeme ty, kdož lži si vymýšlejí"
        },
        {
            "chapter": 7,
            "verse": 153,
            "text": "Ti pak, kdož špatné činy konali, potom se však kajícně obrátili a uvěřili - věru Pán tvůj je pak odpouštějící, slitovný"
        },
        {
            "chapter": 7,
            "verse": 154,
            "text": "A když se uklidnil hněv Mojžíšův, uchopil znovu desky a v textu jejich bylo správné vedení i milosrdenství pro ty, kdož Pána svého se obávají"
        },
        {
            "chapter": 7,
            "verse": 155,
            "text": "A vybral Mojžíš mezi lidem svým sedmdesát mužů pro schůzku Námi stanovenou. A když je postihlo zemětřesení, zvolal: \"Pane můj, kdybys byl chtěl, byl bys je zahubil již dříve a mne s nimi. Hodláš nás zahubit kvůli tomu, co učinili hlupáci mezi námi? Vždyť je to jen Tvé pokušení, jímž dáváš zbloudit, komu chceš, a jímž také vedeš toho, koho chceš! Tys ochráncem naším, odpusť nám a slituj se nad námi, vždyť Tys nejlepší z odpouštějících"
        },
        {
            "chapter": 7,
            "verse": 156,
            "text": "A zapiš pro nás na tomto i na onom světě jen dobré, vždyť my jsme židovské víry kvůli Tobě!\" I odpověděl Pán: \"Trest Můj postihne toho, koho Já chci, ale milosrdenství Mé objímá všechny věci; Já zapíši dobré těm, kdož bohabojní jsou a dávají almužnu, a těm, kdož uvěřili ve znamení Naše"
        },
        {
            "chapter": 7,
            "verse": 157,
            "text": "a těm, kdož následují posla, proroka neučeného, jehož naleznou oznámeného jim v Tóře a Evangeliu a který jim přikazuje vhodné a zakazuje zavrženíhodné, který jim dovoluje pokrmy výtečné a zakazuje jim škodlivé a snímá z nich tíživé povinnosti a pouta, jež je tíží. A věru ti, kdož v něj uvěří a podpoří jej a budou následovat světlo, jež bylo s ním sesláno, ti budou blažení"
        },
        {
            "chapter": 7,
            "verse": 158,
            "text": "Rci: \"Lidé, já věru jsem poslem Božím k vám všem vyslaným od toho, jemuž náleží království na nebesích i na zemi. Není božstva kromě Něho a On je ten, jenž život i smrt dává. Věřte tedy v Boha a posla Jeho, proroka neučeného, jenž věří v Boha a Jeho slova, a následujte jej - snad se octnete na cestě správné"
        },
        {
            "chapter": 7,
            "verse": 159,
            "text": "A mezi lidem Mojžíšovým jest obec, jež pravdou se řídí a podle ní spravedlivě jedná"
        },
        {
            "chapter": 7,
            "verse": 160,
            "text": "A rozdělili jsme je na dvanáct kmenů - obcí. A vnukli jsme Mojžíšovi, když lid jeho jej žádal o napojení: \"Udeř holí do skály!\" A vytrysklo ze skály dvanáct pramenů a všichni lidé věděli, kde mají pít. A zastínili jsme je mračnem a seslali jsme z něho manu a křepelky. \"Jezte z pokrmů výtečných, jež jsme vám uštědřili!\" Ale oni neukřivdili nám, nýbrž ukřivdili jen sami sobě"
        },
        {
            "chapter": 7,
            "verse": 161,
            "text": "A hle, bylo jim řečeno: \"Obývejte toto město a jezte z plodů jeho, kdekoliv chcete, a říkejte:, Odpuštění!? a vstupujte do brány sklánějíce se! Tehdy vám odpustíme vaše hříchy a rozmnožíme těm, kdož dobré konají"
        },
        {
            "chapter": 7,
            "verse": 162,
            "text": "A zaměnili ti z nich, kdož nespravedliví byli, slovem jiným to, které bylo jim řečeno, a seslali jsme na ně trest z nebe za to, že byli nespravedliví"
        },
        {
            "chapter": 7,
            "verse": 163,
            "text": "A zeptej se jich na město, jež poblíže moře položeno bylo, a jak to bylo, když znesvěcovali obyvatelé jeho den sobotní! Přicházely k nim ryby v den jejich soboty a vyplouvaly nahoru, zatímco v den, kdy sobotu nesvětili, k nim nepřicházely. A takto jsme je v pokušení uváděli za to, že byli nespravedliví"
        },
        {
            "chapter": 7,
            "verse": 164,
            "text": "A hle, řekla jedna skupina z nich: \"Proč napomínáte lid, který Bůh beztak zahubí anebo jej potrestá trestem krutým?\" Odpověděli: \"Abychom měli omluvu před Pánem svým, a doufajíce, že snad se stanou bohabojnými"
        },
        {
            "chapter": 7,
            "verse": 165,
            "text": "Když pak zapomněli to, co jim bylo připomenuto, zachránili jsme ty, kdož zabraňovali zlému, a uložili jsme těm, kdož nespravedliví byli, trest krutý za to, že hříšníky byli"
        },
        {
            "chapter": 7,
            "verse": 166,
            "text": "A když přestoupili to, co jim bylo přikázáno, pravili jsme jim: \"Buďte opicemi odpornými"
        },
        {
            "chapter": 7,
            "verse": 167,
            "text": "A prohlásil tehdy Pán tvůj, že proti nim vyšle ty, kdož utiskovat je budou mukami nejhoršími až do dne zmrtvýchvstání. A Pán tvůj je věru rychlý v trestání a věru On je i odpouštějící, slitovný"
        },
        {
            "chapter": 7,
            "verse": 168,
            "text": "A rozdělili jsme je po zemi jako národy; někteří z nich jsou bezúhonní, zatímco jiní z nich nejsou takoví. A vystavili jsme je zkouškám dobrým i zlým doufajíce, že snad se obrátí"
        },
        {
            "chapter": 7,
            "verse": 169,
            "text": "A přišli po nich nástupci, kteří zdědili Písmo, avšak chápou se toho, co nabízí jim tento svět, a říkají: \"Bude nám odpuštěno!\" A když je jim nabízeno ještě více tomu podobného, berou si to. Což však jimi nebyla přijata úmluva Písma, že budou o Bohu jen pravdu hovořit? A přitom studovali to, co v Písmu je obsaženo! Však příbytek poslední bude lepší pro ty, kdož jsou bohabojní - což to vůbec nepochopí"
        },
        {
            "chapter": 7,
            "verse": 170,
            "text": "a pro ty, kdož Písma se přidržují a modlitby dodržují; a My nedopustíme, aby ztratila se odměna těch, kdož o nápravu usilují"
        },
        {
            "chapter": 7,
            "verse": 171,
            "text": "A hle, když otřesem zvedli jsme nad nimi horu Sinaj, podobnou střeše stinné, domnívali se, že na ně spadne. I řekli jsme: \"Přidržujte se pevně toho, co jsme vám dali, a pomněte toho, co je tam obsaženo - snad budete bohabojní"
        },
        {
            "chapter": 7,
            "verse": 172,
            "text": "A hle, Pán tvůj vzal potomstvo všechno ze synů Adamových, jež vzešlo z ledví jejich, a dal jim svědčit o nich samých a řekl: \"Což nejsem Já Pánem vaším?\" I odpověděli: \"Ano, dosvědčujeme to!\" A to proto, abyste neřekli v den zmrtvýchvstání, že jsme k tomu byli lhostejní"
        },
        {
            "chapter": 7,
            "verse": 173,
            "text": "či abyste neřekli: \"Otcové naši věru již před námi k Bohu přidružovali a my jsme jen potomky jejich pozdějšími. Což nás chceš zahubit za to, co dělali ti, kdož nicotného se přidržovali"
        },
        {
            "chapter": 7,
            "verse": 174,
            "text": "A takto My srozumitelně vykládáme znamení Svá - snad se oni obrátí"
        },
        {
            "chapter": 7,
            "verse": 175,
            "text": "Vyprávěj jim zvěst o tom, jemuž jsme znamení Svá dali a jenž se pak od nich odvrátil. A satan jej učinil následovníkem Svým a stal se tak jedním ze zbloudilých"
        },
        {
            "chapter": 7,
            "verse": 176,
            "text": "Kdybychom byli chtěli, byli bychom jej pozdvihli znamením naším, avšak on přikláněl se k zemi a šel za svými vášněmi a podobal se psu: když přiblížíš se k němu, vyplazuje jazyk, a když necháš ho na pokoji, také vyplazuje jazyk. A podobně je tomu s lidmi, kteří znamení Naše za lež prohlašují. Vyprávěj jim tedy tyto příběhy, snad o tom budou přemýšlet"
        },
        {
            "chapter": 7,
            "verse": 177,
            "text": "Jak hnusný je obraz lidí, kteří znamení Naše za lež prohlásili - sami sobě tím ukřivdili"
        },
        {
            "chapter": 7,
            "verse": 178,
            "text": "Ten, jehož Bůh vede, je dobře veden, avšak ti, které nechává bloudit, ti ztrátu utrpěli"
        },
        {
            "chapter": 7,
            "verse": 179,
            "text": "A stvořili jsme věru pro peklo množství džinů i lidí, kteří mají srdce, jimiž nic nechápou, a mají oči, jimiž nic nevidí, a mají uši, jimiž nic neslyší. Podobají se dobytku, ba jsou ještě zbloudilejší - a to jsou ti, kdož jsou lhostejní"
        },
        {
            "chapter": 7,
            "verse": 180,
            "text": "Bohu náleží jména nejkrásnější; vzývejte Jej tedy jimi a nechte být ty, kdož jména Jeho překrucují - ti budou odměněni za to, co činili"
        },
        {
            "chapter": 7,
            "verse": 181,
            "text": "Mezi těmi, které jsme stvořili, je národ jeden, jenž správnou cestou podle pravdy je veden a podle ní spravedlivě jedná"
        },
        {
            "chapter": 7,
            "verse": 182,
            "text": "Ty, kteří znamení Naše za lživá prohlašují, ty přilákáme postupně do záhuby, aniž o tom budou mít tušení"
        },
        {
            "chapter": 7,
            "verse": 183,
            "text": "Já jim však odklad dám, vždyť lest Má je spolehlivá"
        },
        {
            "chapter": 7,
            "verse": 184,
            "text": "Což vskutku nepomyslí, že druh jejich není vůbec džiny posedlý, nýbrž že je pouze varovatelem zjevným"
        },
        {
            "chapter": 7,
            "verse": 185,
            "text": "Což neuvažovali o království nebes a země a o tom, co Bůh stvořil z věcí, a o tom, že lhůta jejich se již možná přiblížila? Jakému příběhu tedy ještě po tomto Koránu uvěří"
        },
        {
            "chapter": 7,
            "verse": 186,
            "text": "Komu Bůh dá zbloudit, ten nenalezne vůdce žádného a On zanechá je v svévoli jejich slepě tápat"
        },
        {
            "chapter": 7,
            "verse": 187,
            "text": "Budou se tě dotazovat na Hodinu a na příchod její. Rci: \"Vědomost o tom je pouze u Pána mého a jedině On odkryje ji v čas její. Těžká je na nebesích a na zemi a přijde k vám leč znenadání.\" A budou se tě dotazovat, jako bys byl o ní zpraven. Rci: \"Jedině u Boha je o ní vědění, avšak většina lidí to neví"
        },
        {
            "chapter": 7,
            "verse": 188,
            "text": "Rci: \"Nemohu si sám ani prospět, ani uškodit, leda bude-li Bůh chtít. Kdybych znal nepoznatelné, mohl bych věru rozmnožit dobro své a nedotklo by se mne zlo žádné; já však jsem pouze varovatelem a zvěstovatelem pro lid, jenž věří"
        },
        {
            "chapter": 7,
            "verse": 189,
            "text": "A On je ten, jenž vás stvořil z bytosti jediné a z ní utvořil i manželku její, aby přebývala u ní. A když u ní pobyl, otěhotněla nejdříve lehkým těhotenstvím a snadno s ním chodila; když pak se cítila těžkou, oba volali k Bohu, Pánu jich obou: \"Dáš-li nám syna bezúhonného, vskutku budeme patřit mezi vděčné"
        },
        {
            "chapter": 7,
            "verse": 190,
            "text": "Avšak když jim daroval syna bezúhonného, oni Mu božstva přidružená přidali za to, co jim daroval. Bůh však daleko je vznešenější než to, co k Němu je přidružováno"
        },
        {
            "chapter": 7,
            "verse": 191,
            "text": "Což k Němu budou přidružovat to, co vůbec nic nestvořilo, ale samo bylo stvořeno"
        },
        {
            "chapter": 7,
            "verse": 192,
            "text": "a není schopno jim nikterak pomoci a nemůže pomoci ani sobě"
        },
        {
            "chapter": 7,
            "verse": 193,
            "text": "Jestliže je vyzvete ke správné cestě, nebudou vás následovat; a jest pro vás lhostejné, zda je k tomu vyzýváte, či zda mlčíte"
        },
        {
            "chapter": 7,
            "verse": 194,
            "text": "Věru ti, které vzýváte vedle Boha, jsou služebníky stejnými jako vy. Vzývejte si je tedy a nechť vám odpoví, jste-li pravdomluvní"
        },
        {
            "chapter": 7,
            "verse": 195,
            "text": "Mají snad nohy, na nichž kráčí, či mají snad ruce, jimiž bojují, anebo oči, jimiž se dívají, či uši, jimiž naslouchají? Rci: \"Jen si vzývejte ty, jež k Bohu přidružujete, a pak strojte proti mně úklady a nenechte mne dlouho čekat"
        },
        {
            "chapter": 7,
            "verse": 196,
            "text": "Vždyť přítelem mým je věru Bůh, jenž Písmo seslal - a On bezúhonných je přítelem"
        },
        {
            "chapter": 7,
            "verse": 197,
            "text": "zatímco ti, které vedle Něho vzýváte, nejsou schopni pomoci ani vám, ani sobě samým"
        },
        {
            "chapter": 7,
            "verse": 198,
            "text": "A když je vyzýváš k cestě správné, tu neslyší. Myslel bys, že se na tebe dívají, avšak oni nevidí"
        },
        {
            "chapter": 7,
            "verse": 199,
            "text": "Buď shovívavý, přikazuj vhodné a vyhýbej se pošetilým"
        },
        {
            "chapter": 7,
            "verse": 200,
            "text": "A kdykoliv tě bude znepokojovat návod satanův, hledej útočiště u Boha, vždyť On slyšící je i vševědoucí"
        },
        {
            "chapter": 7,
            "verse": 201,
            "text": "Když těch, kdož bohabojní jsou, se dotkne přelud satanův, tu připomenou si Boha, a hle, jsou opět jasně vidoucí"
        },
        {
            "chapter": 7,
            "verse": 202,
            "text": "zatímco bratři jejich jim prodlužují jejich přebývání v bloudění a pak nejsou schopni se z něho dostat"
        },
        {
            "chapter": 7,
            "verse": 203,
            "text": "Když k nim nepřijdeš s nějakým znamením, tu volají: \"Proč sis ještě nějaké nevybral?\" Odpověz: \"Já následuji jedině to, co bylo mi Pánem mým vnuknuto. Toto jsou zřetelné důkazy od Pána vašeho, správné vedení i milosrdenství pro lidi, kteří věří"
        },
        {
            "chapter": 7,
            "verse": 204,
            "text": "A když je přednášen Korán, naslouchejte mu a zmlkněte, snad se vám dostane smilování"
        },
        {
            "chapter": 7,
            "verse": 205,
            "text": "A vzpomínej na Pána svého v duši své pokorně a bázlivě a polohlasitě za jitra i za večera a nebuď jedním z těch, kdož jsou lhostejní"
        },
        {
            "chapter": 7,
            "verse": 206,
            "text": "Vždyť i ti, kdož blízko jsou u Pána tvého, se necítí povzneseni nad to, aby Jej uctívali a slavili a před ním na tváře své padali"
        },
        {
            "chapter": 8,
            "verse": 1,
            "text": "Dotazují se tě na kořist. Rci: \"Kořist náleží Bohu a poslu. Bojte se Boha, dohodněte se mezi sebou a poslouchejte Boha a posla Jeho, jste-li věřící"
        },
        {
            "chapter": 8,
            "verse": 2,
            "text": "Věřícími jsou věru ti, jichž srdce se zachvívají, když Boha je vzpomínáno, a jichž víra se znásobí, když přednášena jsou jim Jeho znamení, a na Pána svého spoléhají"
        },
        {
            "chapter": 8,
            "verse": 3,
            "text": "modlitbu dodržují a z toho, co jsme jim uštědřili, rozdávají"
        },
        {
            "chapter": 8,
            "verse": 4,
            "text": "Toto jsou praví věřící, pro ně jsou připraveny hodnosti vysoké u Pána jejich i odpuštění i příděl štědrý"
        },
        {
            "chapter": 8,
            "verse": 5,
            "text": "Vzpomeň, jak tě Pán tvůj vyvedl z domu tvého s pravdou, zatímco některým věřícím se to nelíbilo"
        },
        {
            "chapter": 8,
            "verse": 6,
            "text": "takže se s tebou hádali kvůli pravdě poté, co jim byla ukázána, tak jako by byli vlečeni na smrt, sami se na to dívajíce"
        },
        {
            "chapter": 8,
            "verse": 7,
            "text": "Tehdy vám Bůh slíbil, že jeden ze dvou oddílů bude patřit vám: a vy jste si přáli, aby na vás připadl oddíl jiný než silou vládnoucí. Bůh chtěl potvrdit pravdu slovy Svými a vyhubit do posledního nevěřící"
        },
        {
            "chapter": 8,
            "verse": 8,
            "text": "aby dokázal pravdivost pravdy a zničil falešnost, i když se to nelíbilo provinilým"
        },
        {
            "chapter": 8,
            "verse": 9,
            "text": "A hle, obrátili jste se o pomoc k Pánu Svému a On vyslyšel vás řka: \"Podpořím vás věru tisícem andělů, jdoucích jeden za druhým"
        },
        {
            "chapter": 8,
            "verse": 10,
            "text": "A učinil to Bůh jen jako zvěst radostnou pro vás, aby se uklidnila srdce vaše. A vítězná pomoc jedině od Boha přichází - a Bůh věru je všemohoucí, moudrý"
        },
        {
            "chapter": 8,
            "verse": 11,
            "text": "A hle, zahalil vás dřímotou na znamení bezpečí od Něho a seslal vám s nebe vodu, aby vás jí očistil a odňal od vás špínu satanovu a aby posílil srdce vaše a upevnil paty vaše"
        },
        {
            "chapter": 8,
            "verse": 12,
            "text": "A hle, Pán tvůj vnukl andělům: \"Jsem s vámi, podpořte tedy ty, kdož uvěřili! Já vrhnu do srdcí těch, kdož nevěří, hrůzu a vy bijte je po šíjích a bijte je po všech prstech"
        },
        {
            "chapter": 8,
            "verse": 13,
            "text": "A toto je za to, že vzpouzeli se Bohu a poslu Jeho. A ten, kdo se vzpouzí Bohu a poslu Jeho... a Bůh je strašný ve svém trestání"
        },
        {
            "chapter": 8,
            "verse": 14,
            "text": "Toto je trest váš, ochutnejte ho a vězte, že pro nevěřící přichystán je trest ohně pekelného"
        },
        {
            "chapter": 8,
            "verse": 15,
            "text": "Vy, kteří věříte! Když se na pochodu střetnete s nevěřícími, neobracejte se k nim zády"
        },
        {
            "chapter": 8,
            "verse": 16,
            "text": "A kdokoliv se k nim v ten den obrátí zády s výjimkou toho, kdo obrátí se k jinému boji nebo se vzdálí, aby se připojil k jinému oddílu, ten uvalí na sebe hněv Boží a útulkem jeho se stane peklo - a jak hnusný je to cíl konečný"
        },
        {
            "chapter": 8,
            "verse": 17,
            "text": "Nejste to vy, kdo je zabili, ale Bůh je zabil; a nevrhals ty, když jsi vrhal, nýbrž byl to Bůh, kdo vrhal, aby vyzkoušel věřící zkouškou dobrou, od Něho přicházející, vždyť Bůh slyšící je, vševědoucí"
        },
        {
            "chapter": 8,
            "verse": 18,
            "text": "Toto je pro vás! A Bůh věru zmaří každou lest nevěřících"
        },
        {
            "chapter": 8,
            "verse": 19,
            "text": "Jestliže jste si přáli rozhodnutí, tedy vám již rozhodnutí přišlo. Jestliže však přestanete, bude to pro vás lepší; začnete-li však znovu, pak i my začneme znovu, a nebudou vám nic platné vaše sbory, ať jakkoliv jsou početné, vždyť Bůh je s věřícími"
        },
        {
            "chapter": 8,
            "verse": 20,
            "text": "Vy, kteří věříte! Poslouchejte Boha a posla Jeho a neodvracejte se od něho, zatímco mu nasloucháte"
        },
        {
            "chapter": 8,
            "verse": 21,
            "text": "A nebuďte jako ti, kteří říkali \"Slyšeli jsme\", ale zatím vůbec neposlouchali"
        },
        {
            "chapter": 8,
            "verse": 22,
            "text": "Nejhoršími tvary před Bohem jsou věru hluší a němí, kteří neuvažují rozumně"
        },
        {
            "chapter": 8,
            "verse": 23,
            "text": "Kdyby v nich byl Bůh rozpoznal něco dobrého, věru by jim byl dal slyšet, ale i kdyby jim byl dal slyšet, byli by se zády otočili a odvrátili se"
        },
        {
            "chapter": 8,
            "verse": 24,
            "text": "Vy, kteří věříte! Odpovídejte na výzvu Boha a posla Jeho, když ten vás volá k tomu, co život vám dává. A vězte, že Bůh stojí mezi člověkem a srdcem jeho a že k Němu budete shromážděni"
        },
        {
            "chapter": 8,
            "verse": 25,
            "text": "A bojte se pokušení, jež nepostihuje výlučně jen ty, kdož z vás jsou nespravedliví! A vězte, že Bůh je strašný ve svém trestání"
        },
        {
            "chapter": 8,
            "verse": 26,
            "text": "Vzpomeňte si, jak bylo vás málo a byli jste poníženými v zemi a báli jste se, že vás lidé odvlekou násilím! Tehdy vám dal útočiště a podpořil vás pomocí Svou a uštědřil vám pokrmy výtečné - snad budete vděční"
        },
        {
            "chapter": 8,
            "verse": 27,
            "text": "Vy, kteří věříte! Nezrazujte Boha ani posla, vždyť byste zradili vědomě důvěru, která je vám dána"
        },
        {
            "chapter": 8,
            "verse": 28,
            "text": "Vězte, že majetky vaše i děti vaše jsou jen pokušením, zatímco u Boha je odměna nesmírná"
        },
        {
            "chapter": 8,
            "verse": 29,
            "text": "Vy, kteří věříte! Budete-li bohabojní, On dá vám spásné rozlišení a promine vám vaše špatné činy a odpustí vám; vždyť Bůh je pln laskavosti nesmírné"
        },
        {
            "chapter": 8,
            "verse": 30,
            "text": "A hle, ti, kdož neuvěřili; strojili proti tobě úklady, aby tě zadrželi anebo zabili či vyhnali. A chystali úklady, avšak i Bůh chystal úklady - a Bůh je nejlepší v strojení úkladů"
        },
        {
            "chapter": 8,
            "verse": 31,
            "text": "A když byla jim přednášená znamení Naše, řekli: \"Tahle už jsme slyšeli, a kdybychom chtěli, mohli bychom říkat podobné věci, vždyť to není nic jiného než povídačky starých"
        },
        {
            "chapter": 8,
            "verse": 32,
            "text": "A řekli: \"Bože veliký, jestliže toto je ta pravda, jež od Tebe přichází, pak na nás sešli déšť kamení z nebe nebo nás postihni hned trestem bolestným"
        },
        {
            "chapter": 8,
            "verse": 33,
            "text": "Bůh však není takový, aby je ztrestal, když jsi mezi nimi - ani nechce být Bůh vykonavatelem jich potrestání, dokud budou prosit o slitování"
        },
        {
            "chapter": 8,
            "verse": 34,
            "text": "Proč však by je Bůh nepotrestal nyní, když odhánějí věřící od Mešity posvátné, ač nejsou ochránci jejími? Ochránci jejími jsou pouze bohabojní; avšak většina z nevěřících to neví"
        },
        {
            "chapter": 8,
            "verse": 35,
            "text": "A modlitba nevěřících u chrámu sestává pouze z pískání a tleskání dlaněmi. Ochutnejte tedy trest za to, že byli jste nevěřící"
        },
        {
            "chapter": 8,
            "verse": 36,
            "text": "Ti, kdož nevěří, rozdávají své jmění, aby odvraceli jiné z cesty Boží; a až je úplně rozdají, zbude jim jen zármutek a potom budou poraženi. A ti, kdož neuvěřili, budou v pekle shromážděni"
        },
        {
            "chapter": 8,
            "verse": 37,
            "text": "aby Bůh mohl oddělit špatného od dobrého, aby mohl postavit jednoho zlého proti druhému, aby je všechny shromáždil a ujistil v pekle - a to budou ti, kdož ztrátu utrpí"
        },
        {
            "chapter": 8,
            "verse": 38,
            "text": "A těm, kdož jsou nevěřící, řekni, že přestanou-li, bude jim odpuštěno to, co se již stalo; jestliže však znovu začnou, pak naplní se obvyklý osud předešlých"
        },
        {
            "chapter": 8,
            "verse": 39,
            "text": "Bojujte tedy proti nim, aby už nebylo pokušení k odpadlictví a aby všechno náboženství bylo jen Boží. Jestliže však přestanou, pak Bůh jasně vidí vše, co dělají"
        },
        {
            "chapter": 8,
            "verse": 40,
            "text": "A jestliže se obrátí zády, vězte, že Bůh je vaším ochráncem; jak výtečný to ochránce a jak výtečný to pomocník"
        }
    ]
}
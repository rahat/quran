{
    "juzs": [
        {
            "chapter": 21,
            "verse": 1,
            "text": "Přibližuje se k lidem zúčtování jejich, zatímco lhostejně se odvracejí"
        },
        {
            "chapter": 21,
            "verse": 2,
            "text": "a kdykoliv jim od Pána jejich nové připomenutí přijde, jen jako v zábavě mu naslouchají"
        },
        {
            "chapter": 21,
            "verse": 3,
            "text": "s výsměchem v srdcích. A ti, kdož nespravedliví jsou, tajně se domlouvají: \"Což není on jen smrtelník vám podobný? Cožpak se chcete podílet na kouzelnictví, přestože oči máte vidoucí"
        },
        {
            "chapter": 21,
            "verse": 4,
            "text": "Rci: \"Pán můj dobře zná řeči na nebesích i na zemi, On slyšící je i vševědoucí"
        },
        {
            "chapter": 21,
            "verse": 5,
            "text": "Však naopak oni hovoří: \"To jsou jen sny popletené či spíše on sám si to vymyslil, ba věru on básníkem je! Ať tedy předloží znamení, s jakými byli vysláni proroci staří"
        },
        {
            "chapter": 21,
            "verse": 6,
            "text": "Neuvěřilo před nimi žádné město, a zahubili jsme je. Uvěří snad nyní tito"
        },
        {
            "chapter": 21,
            "verse": 7,
            "text": "A poslali jsme před tebou pouze muže, jimž vnuknutí jsme dali. Zeptejte se tedy lidí, jimž dostalo se připomenutí, nevíte-li"
        },
        {
            "chapter": 21,
            "verse": 8,
            "text": "A nedali jsme těmto prorokům těla, jež by pokrmy nejedla, a ani nesmrtelní nebyli"
        },
        {
            "chapter": 21,
            "verse": 9,
            "text": "Potom jsme splnili slib jim daný a zachránili jsme je i ty, jež jsme chtěli, zatímco přestupníky jsme zahubili"
        },
        {
            "chapter": 21,
            "verse": 10,
            "text": "A nyní jsme vám již Písmo seslali, v němž pro vás je připomenutí - což to nepochopíte"
        },
        {
            "chapter": 21,
            "verse": 11,
            "text": "A kolik jsme vyvrátili měst, jež byla nespravedlivá, a po nich vzniknout jsme národům jiným dali"
        },
        {
            "chapter": 21,
            "verse": 12,
            "text": "A jakmile pocítili přísnost Naši, prchat z měst se jali"
        },
        {
            "chapter": 21,
            "verse": 13,
            "text": "Neprchejte, ale raději se vraťte k přepychu, v němž jste žili, a do příbytků svých - možná že o vydání počtu požádáni budete"
        },
        {
            "chapter": 21,
            "verse": 14,
            "text": "A odpověděli: \"Běda nám, my věru byli jsme nespravedliví"
        },
        {
            "chapter": 21,
            "verse": 15,
            "text": "A nepřestalo toto volání jejich, dokud jsme je jak obilí neskosili a životy jejich nezhasili"
        },
        {
            "chapter": 21,
            "verse": 16,
            "text": "My nebesa a zemi a vše, co je mezi nimi, jsme pro zábavu nestvořili"
        },
        {
            "chapter": 21,
            "verse": 17,
            "text": "kdybychom se byli chtěli pobavit, našli bychom si zábavu u Sebe, kdybychom už tak učinit zamýšleli"
        },
        {
            "chapter": 21,
            "verse": 18,
            "text": "Naopak My pravdu proti falši mrštíme, a roztříští ji, a hle, ona se rozplyne; však běda vám za to, co lživě Bohu připisujete"
        },
        {
            "chapter": 21,
            "verse": 19,
            "text": "Jemu náleží všichni, kdož na nebesích jsou a na zemi; a ti, kdož u Něho dlí, nejsou tak hrdopyšní, aby Mu nesloužili, a nikdy neumdlí"
        },
        {
            "chapter": 21,
            "verse": 20,
            "text": "a pějí slávu Jeho dnem i nocí bez přestání"
        },
        {
            "chapter": 21,
            "verse": 21,
            "text": "Vzali si snad božstva pozemská, jež k životu probouzejí"
        },
        {
            "chapter": 21,
            "verse": 22,
            "text": "Kdyby byla na nebi a na zemi božstva jiná kromě Boha, věru by obojí již zkáze bylo propadlo. A oč je Bůh, Pán trůnu, slavnější než to, co mu připisují"
        },
        {
            "chapter": 21,
            "verse": 23,
            "text": "A On nebude tázán na to, co koná. zatímco oni budou dotazováni na počtu vydání"
        },
        {
            "chapter": 21,
            "verse": 24,
            "text": "Či vzali si vedle Něho božstva jiná? Rci: \"Předložte tedy důkaz svůj! Toto je připomenutí těm, kdož se mnou jsou, i připomenutí těm, kdož byli přede mnou!\" Však naopak, většina z nich pravdu nezná a odvrací se od ní"
        },
        {
            "chapter": 21,
            "verse": 25,
            "text": "A nevyslali jsme před tebou žádného posla, abychom mu nebyli vnukli: \"Není božstva kromě Mne; uctívejte Mne tedy"
        },
        {
            "chapter": 21,
            "verse": 26,
            "text": "Hovoří: \"Milosrdný si vzal děti!\" Sláva Mu! Ba nikoliv, to služebníci jsou jen Jeho ctihodní"
        },
        {
            "chapter": 21,
            "verse": 27,
            "text": "kteří se dříve než On promluvit neodvažují a jen podle rozkazu Jeho jednají"
        },
        {
            "chapter": 21,
            "verse": 28,
            "text": "A On zná dobře, co je před nimi a co je za nimi, a oni se přimlouvat nesmějí, leč za toho, v němž On nalezne zalíbení; a oni se před Ním třesou bázní"
        },
        {
            "chapter": 21,
            "verse": 29,
            "text": "A kdyby někdo z nich řekl: \"Já božstvem vedle Něho jsem,\" toho bychom peklem odměnili, neboť takto My nespravedlivé odměňujeme"
        },
        {
            "chapter": 21,
            "verse": 30,
            "text": "Což ti, kdož nevěří, nevidí, že nebesa a země byly pevně spojeny a že jsme je od sebe odtrhli a že z vody jsme vše živé učinili? Což neuvěří"
        },
        {
            "chapter": 21,
            "verse": 31,
            "text": "A vztyčili jsme na zemi hory pevně zakotvené, aby se s nimi nekývala, a učinili jsme na ní průchody jako cesty - snad jimi budou vedeni"
        },
        {
            "chapter": 21,
            "verse": 32,
            "text": "A učinili jsme nebe střechou chráněnou a přesto se oni odvracejí od Našich znamení"
        },
        {
            "chapter": 21,
            "verse": 33,
            "text": "On je ten, jenž stvořil noc i den, slunce i měsíc a oba po nebeské své dráze plují"
        },
        {
            "chapter": 21,
            "verse": 34,
            "text": "Žádnému ze smrtelníků, kteří před tebou byli, jsme nesmrtelnost nedali. A jestliže ty zemřeš, budou snad oni nesmrtelní"
        },
        {
            "chapter": 21,
            "verse": 35,
            "text": "Každá duše smrti okusí; a zkoušíme vás zlým i dobrým co pokušením, a k Nám budete navráceni"
        },
        {
            "chapter": 21,
            "verse": 36,
            "text": "A když tě nevěřící spatří, posměšky si z tebe jen dělají a hovoří: \"Je tohle ten, co zmiňuje se pohrdavě o božstvech vašich?\" A při tom sami nevěří v Milosrdného připomenutí"
        },
        {
            "chapter": 21,
            "verse": 37,
            "text": "Člověk je stvořen ze spěchu! Já ukáži vám záhy Svá znamení, však nežádejte jejich uspíšení"
        },
        {
            "chapter": 21,
            "verse": 38,
            "text": "A říkají nevěřící: \"Kdy slib tento se splní, jste-li pravdomluvní"
        },
        {
            "chapter": 21,
            "verse": 39,
            "text": "Kéž by znali ti, kdož nevěří, tu chvíli, kdy nebudou moci oheň odvrátit od tváří svých a zad svých a kdy pomoc žádnou mít nebudou"
        },
        {
            "chapter": 21,
            "verse": 40,
            "text": "Ba, Hodina přikvačí na ně znenadání a v úžas je uvede a nebudou schopni ji zadržet a ani odklad nedostanou"
        },
        {
            "chapter": 21,
            "verse": 41,
            "text": "A dělali si posměšky již z poslů předchozích, avšak to, čemu se posmívali, obklopilo ty, kdož tomu se posmívali"
        },
        {
            "chapter": 21,
            "verse": 42,
            "text": "Rci: \"Kdo ochrání vás za noci i za dne před Milosrdným?\" A přece od připomenutí Pána svého se odvracejí"
        },
        {
            "chapter": 21,
            "verse": 43,
            "text": "Mají snad místo Nás božstva jiná, jež bránit je budou? Ta nejsou schopna pomoci ani sama sobě, a oni jimi nebudou proti Nám chráněni"
        },
        {
            "chapter": 21,
            "verse": 44,
            "text": "Ba naopak, nechali jsme je i otce jejich užívat světa tohoto tak, až prodloužily se životy jejich. Což nevidí, že přicházíme na zem zmenšujíce ji ze všech stran? Jsou snad vítězi oni"
        },
        {
            "chapter": 21,
            "verse": 45,
            "text": "Rci: \"Já varuji vás jedině vnuknutím mně daným, však hluší neslyší volání, jsou-li varováni"
        },
        {
            "chapter": 21,
            "verse": 46,
            "text": "A jestliže se jich dotkne jen jediné dechnutí trestu Pána tvého, vykřiknou: \"Běda nám, my vskutku nespravedliví jsme byli"
        },
        {
            "chapter": 21,
            "verse": 47,
            "text": "A postavíme v den zmrtvýchvstání váhu spravedlivou a nebude duše žádná o nic ošizena; a i kdyby to mělo jen váhu zrna hořčičného, My je přineseme. A my stačíme si jako účetní"
        },
        {
            "chapter": 21,
            "verse": 48,
            "text": "A dali jsme již kdysi Mojžíšovi a Árónovi spásné zjevení, osvícení, i bohabojným připomenutí"
        },
        {
            "chapter": 21,
            "verse": 49,
            "text": "těm, kteří se Pána svého kvůli nepoznatelnému obávají a před Hodinou se chvějí"
        },
        {
            "chapter": 21,
            "verse": 50,
            "text": "A toto je připomenutí požehnané, Námi seslané. Chcete je snad popírat"
        },
        {
            "chapter": 21,
            "verse": 51,
            "text": "A darovali jsme již předtím Abrahamovi správné vedení, neboť jsme o něm věděli"
        },
        {
            "chapter": 21,
            "verse": 52,
            "text": "Hle, pravil otci svému a lidu svému: \"Co je to za sochy, jichž se tak usilovně přidržujete"
        },
        {
            "chapter": 21,
            "verse": 53,
            "text": "Odpověděli: \"Shledali jsme, že otcové naši je uctívali"
        },
        {
            "chapter": 21,
            "verse": 54,
            "text": "Pravil: \"Vskutku vy i vaši otcové ve zjevném bludu jste"
        },
        {
            "chapter": 21,
            "verse": 55,
            "text": "I řekli: \"Přišels k nám s pravdou, anebo jsi jedním z těch, kdo žertují"
        },
        {
            "chapter": 21,
            "verse": 56,
            "text": "Odpověděl: \"Ba právě naopak! Váš Pán je Pánem nebe a země a On obé stvořil. A já jsem jedním z těch, kdož to dosvědčují"
        },
        {
            "chapter": 21,
            "verse": 57,
            "text": "Při Bohu, dozajista nastrojím úklad modlám vašim, jakmile záda vaše se obrátí"
        },
        {
            "chapter": 21,
            "verse": 58,
            "text": "A rozbil je na kousky všechny kromě té největší z nich - snad oni sami se k ní navrátí"
        },
        {
            "chapter": 21,
            "verse": 59,
            "text": "I řekli: \"Kdo tohle božstvům našim udělal, ten věru mezi nespravedlivé patří"
        },
        {
            "chapter": 21,
            "verse": 60,
            "text": "A pravili jedni: \"Slyšeli jsme mladíka nějakého o nich poznámky činit, Abraham mu říkají"
        },
        {
            "chapter": 21,
            "verse": 61,
            "text": "I zvolali: \"Přiveďte ho před oči lidí - snad budou proti němu svědčit"
        },
        {
            "chapter": 21,
            "verse": 62,
            "text": "A zeptali se jej: \"Byls to ty, Abrahame, kdo s našimi božstvy se tohle odvážil učinit"
        },
        {
            "chapter": 21,
            "verse": 63,
            "text": "Odpověděl: \"Nikoliv, to tenhle největší z nich udělal, zeptejte se jich, jestliže mohou promluvit"
        },
        {
            "chapter": 21,
            "verse": 64,
            "text": "Nevěřící se obrátili proti sobě a řekli: \"Vy věru jste nespravedliví"
        },
        {
            "chapter": 21,
            "verse": 65,
            "text": "Potom však opět nastal obrat v hlavách jejich a prohlásili: \"Ty přece víš, že vůbec nemluví"
        },
        {
            "chapter": 21,
            "verse": 66,
            "text": "Abraham pravil: \"Pročpak tedy uctíváte vedle Boha něco, co vám ani neprospívá, ani neškodí"
        },
        {
            "chapter": 21,
            "verse": 67,
            "text": "Hanba na vás i na to, co místo Boha uctíváte. Cožpak nejste rozumní"
        },
        {
            "chapter": 21,
            "verse": 68,
            "text": "Zvolali: \"Upalte ho a pomozte božstvům svým, udělat něco chcete-li"
        },
        {
            "chapter": 21,
            "verse": 69,
            "text": "Avšak My jsme pravili: \"Ohni, vychladni a buď neškodným pro Abrahama"
        },
        {
            "chapter": 21,
            "verse": 70,
            "text": "A hodlali mu úklad nastrojit, však My jsme způsobili, že sami ztrátu největší utrpěli"
        },
        {
            "chapter": 21,
            "verse": 71,
            "text": "A zachránili jsme jeho i Lota vedouce je do země, již jsme pro lidstvo celé požehnali"
        },
        {
            "chapter": 21,
            "verse": 72,
            "text": "a darovali jsme mu Izáka a Jakuba nádavkem a všechny jsme bezúhonnými učinili"
        },
        {
            "chapter": 21,
            "verse": 73,
            "text": "A ustanovili jsme je vůdci, kteří lid svůj řídí podle rozkazu Našeho, a vnukli jsme jim konání dobrého, dodržování modlitby a rozdáváni almužny - a byli služebníky Našimi"
        },
        {
            "chapter": 21,
            "verse": 74,
            "text": "A dali jsme Lotovi osvícení a vědění a zachránili jsme ho z města, jež nepravosti páchalo a jehož obyvatelé byli lidmi špatnými a hanebnými"
        },
        {
            "chapter": 21,
            "verse": 75,
            "text": "A uvedli jsme jej do milosrdenství Svého, neboť patřil mezi bezúhonné"
        },
        {
            "chapter": 21,
            "verse": 76,
            "text": "(A zmiň) se o Noem, který již dříve Nás volal, a vyslyšeli jsme jej a zachránili jsme jej i rodinu jeho od pohromy nesmírné"
        },
        {
            "chapter": 21,
            "verse": 77,
            "text": "a pomohli jsme mu proti lidu, jenž prohlašoval znamení Naše za vylhaná. A byl to lid špatný a utopili jsme je všechny"
        },
        {
            "chapter": 21,
            "verse": 78,
            "text": "A zmiň se o Davidovi a Šalomounovi; hle, oni vynesli rozsudek o poli, jež poškodilo stádo ovcí lidí jedněch, a byli jsme svědky rozsudku jejich"
        },
        {
            "chapter": 21,
            "verse": 79,
            "text": "A vnukli jsme Šalomounovi pochopení věci té a oběma jsme darovali osvícení a vědění. A donutili jsme hory a ptáky, aby spolu s Davidem Naši pěli chválu. A tak jsme učinili"
        },
        {
            "chapter": 21,
            "verse": 80,
            "text": "A naučili jsme jej vyrábět brnění pro vás, abyste se jimi chránili před útočností vzájemnou - budete za to vděčni"
        },
        {
            "chapter": 21,
            "verse": 81,
            "text": "A Šalomounovi jsme podrobili vítr, jenž jako vichřice na rozkaz jeho duje k zemi, již jsme požehnali. A o všech těch věcech My dobře jsme věděli"
        },
        {
            "chapter": 21,
            "verse": 82,
            "text": "A také některé satany jsme mu podrobili, aby se do moře potápěli či práce jiné proň vykonávali, a My jsme je při tom střežili"
        },
        {
            "chapter": 21,
            "verse": 83,
            "text": "A zmiň se o Jóbovi, jenž volal k Pánu svému: \"Postihlo mne neštěstí, však tys nejslitovnější ze slitovníků"
        },
        {
            "chapter": 21,
            "verse": 84,
            "text": "A vyslyšeli jsme jej a odvrátili od něho neštěstí, jež nesl, a vrátili jsme mu jeho rodinu a přidali ještě jednou tolik s nimi jako milosrdenství své a jako připomenutí těm, kdož Nás uctívají"
        },
        {
            "chapter": 21,
            "verse": 85,
            "text": "A zmiň se o Ismaelovi, Idrísovi a Dhu l-Kiflovi - a ti všichni byli trpěliví"
        },
        {
            "chapter": 21,
            "verse": 86,
            "text": "a uvedli jsme je do milosrdenství Svého a jsou mezi bezúhonnými"
        },
        {
            "chapter": 21,
            "verse": 87,
            "text": "A zmiň se o Muži s rybou; když odešel rozzloben a domníval se, že proti němu nic nezmůžeme. A volal nás v temnotách říkaje: \"Není božstva kromě Tebe, sláva budiž Tobě! Věru jsem patřil k nespravedlivým"
        },
        {
            "chapter": 21,
            "verse": 88,
            "text": "I vyslyšeli jsme jej a zachránili jsme jej z útrap jeho. A takto My poskytujeme záchranu věřícím"
        },
        {
            "chapter": 21,
            "verse": 89,
            "text": "A zmiň se o Zachariášovi, když volal k Pánu svému: \"Pane můj, neponechávej mne samotného, Ty, jenž z dědiců jsi nejlepší"
        },
        {
            "chapter": 21,
            "verse": 90,
            "text": "Vyslyšeli jsme jej a darovali jsme mu Jana a učinili jsme manželku jeho plodnou. A všichni ti se předstihovali v dobročinném konání a modlili se k Nám z touhy a úcty a byli vůči Nám pokorní"
        },
        {
            "chapter": 21,
            "verse": 91,
            "text": "A zmiň se o té, jež panenství své střežila. A vdechli jsme do ní část ducha Svého a učinili jsme z ní i ze syna jejího pro veškeré lidstvo znamení"
        },
        {
            "chapter": 21,
            "verse": 92,
            "text": "Hle, tato vaše obec je obcí jedinou a Já Pánem jsem vaším, uctívejte Mne tedy"
        },
        {
            "chapter": 21,
            "verse": 93,
            "text": "Avšak oni se ve věci své mezi sebou rozpoltili, však přesto se všichni k Nám navrátí"
        },
        {
            "chapter": 21,
            "verse": 94,
            "text": "Kdokoliv dobré skutky koná a je při tom věřící, tomu úsilí jeho věru nebude upřeno a zajisté mu je k dobru připíšeme"
        },
        {
            "chapter": 21,
            "verse": 95,
            "text": "A je zakázáno městu každému, jež jsme zahubili, aby se obyvatelé jeho v ně navrátili"
        },
        {
            "chapter": 21,
            "verse": 96,
            "text": "pokud nebudou vypuštěni Gog a Magog; a tehdy se lidé z každého hrobu vynoří"
        },
        {
            "chapter": 21,
            "verse": 97,
            "text": "Pravdivý slib se přibližuje, a hle, strnulé jsou zraky těch, kdož neuvěřili. \"Běda nám, že lhostejní jsme byli k němu, ba naopak, byli jsme nespravedliví"
        },
        {
            "chapter": 21,
            "verse": 98,
            "text": "Vskutku vy i to, co jste místo Boha uctívali, palivem budete peklu a věru se doň dostanete"
        },
        {
            "chapter": 21,
            "verse": 99,
            "text": "Kdyby tamti byli skutečnými božstvy, nebyli by se sem dostali; a všichni v něm budou nesmrtelní"
        },
        {
            "chapter": 21,
            "verse": 100,
            "text": "A bude tam pro ně jen sténání, však nebudou v něm slyšeni"
        },
        {
            "chapter": 21,
            "verse": 101,
            "text": "Ti však, jimž jsme předem slíbili odměnu překrásnou, ti od pekla budou vzdáleni"
        },
        {
            "chapter": 21,
            "verse": 102,
            "text": "a neuslyší z něho ani šelest nejmenší a v tom, po čem duše jejich toužily, budou nesmrtelní"
        },
        {
            "chapter": 21,
            "verse": 103,
            "text": "Ani den hrůzy největší je nezarmoutí a andělé je přivítají slovy: \"Toto váš je den, jenž byl vám přislíben"
        },
        {
            "chapter": 21,
            "verse": 104,
            "text": "V ten den svineme nebe, jako se svinují svitky knih, a jako jsme začali již prvním stvořením, tak opakovat to budeme podle slibu Námi daného. A My tak učiníme"
        },
        {
            "chapter": 21,
            "verse": 105,
            "text": "A věru jsme již napsali v žalmech, po připomenutí, že zemi podědí Moji bezúhonní služebníci"
        },
        {
            "chapter": 21,
            "verse": 106,
            "text": "A je v tom zajisté sdělení pro lid Mne uctívající"
        },
        {
            "chapter": 21,
            "verse": 107,
            "text": "A neposlali jsme tě leč jako znamení milosrdenství pro lidstvo veškeré"
        },
        {
            "chapter": 21,
            "verse": 108,
            "text": "Rci: \"Bylo mi vnuknuto jenom, že božstvem vaším je Bůh jediný. Odevzdáte se tedy do Jeho vůle"
        },
        {
            "chapter": 21,
            "verse": 109,
            "text": "A jestliže se odvrátí, tedy rci: \"Já varoval vás bez rozdílu a věru nevím, je-li blízko či daleko to, co vám bylo slíbeno"
        },
        {
            "chapter": 21,
            "verse": 110,
            "text": "A On zná dobře to, co veřejně hovoříte, i to, co skrýváte"
        },
        {
            "chapter": 21,
            "verse": 111,
            "text": "Nevím, zda to snad není pouze pokušení pro vás a dopřání vám užívat na určitou chvíli"
        },
        {
            "chapter": 21,
            "verse": 112,
            "text": "Rci: \"Pane můj, rozhodni podle pravdy!\" Pán náš je Milosrdný a u Něho budiž vyžadována pomoc proti tomu, co lživě Mu připisujete"
        },
        {
            "chapter": 22,
            "verse": 1,
            "text": "Lidé, bojte se Pána svého, neboť otřesy Hodiny budou věcí nesmírnou"
        },
        {
            "chapter": 22,
            "verse": 2,
            "text": "V onen den, až ji spatříte, každá kojící opustí dítě, jež kojila, a každá těhotná potratí plod svůj; tehdy uvidíš lidi jako opilé, aniž se opili. Avšak trest Boží bude strašný"
        },
        {
            "chapter": 22,
            "verse": 3,
            "text": "Jsou pak mezi lidmi někteří, kdož hádají se o Bohu, aniž něco vědí, a následují každého satana vzpurného"
        },
        {
            "chapter": 22,
            "verse": 4,
            "text": "A je psáno o něm, že toho, kdo vezme si jej za ochránce, on věru z cesty svede a dovede ho k trestu plamene šlehajícího"
        },
        {
            "chapter": 22,
            "verse": 5,
            "text": "Lidé, jste-li na pochybách ohledně zmrtvýchvstání, vzpomeňte si, že stvořili jsme vás nejdřív z prachu, pak z kapky semene, pak z kapky přilnavé, pak z kousku masa ztvárněného či beztvarého - abychom vám to objasnili. A umisťujeme do lůna to, co chceme, až do lhůty stanovené, potom vás z něho vyvedeme jako kojence, až posléze dosáhnete dospělosti své. A některý z vás je povolán k Pánu dříve a některý z vás je vržen do věku sešlosti, takže neví nic z toho, co dříve již věděl. A vidíš zemi neplodnou, však když na ni sešleme vodu, pohne se a vzedme a dá vyrůst různým druhům rostlin nádherných"
        },
        {
            "chapter": 22,
            "verse": 6,
            "text": "A to je proto, že Bůh je vskutku pravda, a proto, že On oživuje mrtvé a je všemocný nad věcí každou"
        },
        {
            "chapter": 22,
            "verse": 7,
            "text": "a že Hodina přijde a není o ní pochyby žádné a že Bůh vzkřísí ty, kdož v hrobech jsou"
        },
        {
            "chapter": 22,
            "verse": 8,
            "text": "A mezi lidmi je i ten, jenž o Boha se hádá, aniž něco zná a aniž je veden a aniž má Písmo osvícené"
        },
        {
            "chapter": 22,
            "verse": 9,
            "text": "a kroutí krkem svým, aby svedl jiné z cesty Boží. Hanba mu na tomto světě! A v den zmrtvýchvstání mu dáme okusit trestu spalujícího"
        },
        {
            "chapter": 22,
            "verse": 10,
            "text": "A to je za to, co předtím ruce tvé spáchaly!\" A Bůh věru neukřivdí služebníkům Svým"
        },
        {
            "chapter": 22,
            "verse": 11,
            "text": "A mezi lidmi je i ten, jenž Bohu slouží jen na okraji; když dostane se mu dobrého, je s tím spokojen, jestliže však je postižen pokušením, tu obrátí se tváří zpět, ztráceje tak tento i onen svět - a to věru je ztráta zjevná"
        },
        {
            "chapter": 22,
            "verse": 12,
            "text": "A vzývá místo Boha něco, co nemůže mu ani uškodit, ani prospět - a to zajisté je zbloudění daleké"
        },
        {
            "chapter": 22,
            "verse": 13,
            "text": "A vzývá toho, jenž je mu spíše škodlivý než užitečný; jak špatný to pán a jak hnusný to přítel"
        },
        {
            "chapter": 22,
            "verse": 14,
            "text": "Bůh věru uvede ty, kdož uvěřili a zbožné skutky konali, do zahrad, pod nimiž řeky tekou, neboť Bůh učiní vše, co chce"
        },
        {
            "chapter": 22,
            "verse": 15,
            "text": "Kdo se domnívá, že Bůh mu nepomůže v životě pozemském ani v životě budoucím, nechť natáhne provaz až do nebe, pak ať jej přeřízne a potom nechť pohlédne, zda jeho úklad odstranil to, co jej rozhněvalo"
        },
        {
            "chapter": 22,
            "verse": 16,
            "text": "A takto jsme jej seslali jako znamení jasná - a nechť Bůh vede toho, koho chce"
        },
        {
            "chapter": 22,
            "verse": 17,
            "text": "A věru ti, kdož uvěřili a ti, kdož vyznávají židovství, sabejci, křesťané a zoroastrovci a ti, kdo k Bohu přidružují, zjistí, že Bůh mezi nimi rozliší v den zmrtvýchvstání, neboť Bůh svědkem je všech věcí"
        },
        {
            "chapter": 22,
            "verse": 18,
            "text": "Což jsi neviděl, že před Bohem padají na zem ti, kdož na nebesích jsou i na zemi, a také slunce a měsíc, hvězdy a hory, stromy a zvířata a mnoho lidí? Však nad mnohými z nich se trest uskuteční, neboť kým Bůh opovrhl, tomu nebudou pocty prokazovány. A Bůh věru učiní vše, co chce"
        },
        {
            "chapter": 22,
            "verse": 19,
            "text": "Toto jsou dvě skupiny nepřátelské, které se spolu přou ohledně Pána svého; těm, kdož neuvěřili, střižen bude šat z ohně a hlavy jejich budou polévány vodou vroucí"
        },
        {
            "chapter": 22,
            "verse": 20,
            "text": "jež rozleptá vše, co v břichách jejich je, i kůži jejich"
        },
        {
            "chapter": 22,
            "verse": 21,
            "text": "a pro ně jsou připraveny důtky železné"
        },
        {
            "chapter": 22,
            "verse": 22,
            "text": "A kdykoli budou odtamtud chtít odejit kvůli utrpení, budou tam vráceni a bude jim řečeno: \"Okuste trestu spalujícího"
        },
        {
            "chapter": 22,
            "verse": 23,
            "text": "Naproti tomu Bůh věru uvede ty, kdož uvěřili a zbožné skutky konali, do zahrad, pod nimiž řeky tekou; a tam budou ozdobeni náramky zlatými a perlami a oděni budou do šatu z hedvábí"
        },
        {
            "chapter": 22,
            "verse": 24,
            "text": "a budou vedeni k řeči překrásné a budou vedeni ke stezce Toho, jenž hoden je chvály"
        },
        {
            "chapter": 22,
            "verse": 25,
            "text": "A věru těm, kdož nevěří a odvádějí jiné z cesty Boží a od Mešity posvátné, již jsme určili pro všechny lidi - jak pro ty, kdož u ní sídlí, tak i pro kočovníky, a těm, kdož chtěli by zde zavést bludnou víru ze svévole, dáme okusit trestu bolestného"
        },
        {
            "chapter": 22,
            "verse": 26,
            "text": "A hle, připravili jsme pro Abrahama příbytek na místě chrámu a řekli jsme mu: \"Nepřidružuj ke Mně nic, ale očisti Chrám Můj pro ty, kdo obcházení konají, a pro ty, kdož modlí se vestoje, klaní se a na zem padají"
        },
        {
            "chapter": 22,
            "verse": 27,
            "text": "A vyzývej lidi ke konání pouti, a nechť k tobě přijdou pěšky anebo jedouce na všelikých velbloudech rychlých, přicházejíce ze všech rozsedlin hlubokých"
        },
        {
            "chapter": 22,
            "verse": 28,
            "text": "aby podali svědectví o užitečných darech jim uštědřených a aby vzpomínali jména Božího ve dnech známých nad dobytčetem ze stád, jež Bůh jim v obživu daroval. Jezte z nich a nakrmte nuzného a chudého"
        },
        {
            "chapter": 22,
            "verse": 29,
            "text": "Potom nechť skončí se zanedbáváním svým, vyplní přesně sliby své a vykonají obcházení okolo Chrámu starobylého"
        },
        {
            "chapter": 22,
            "verse": 30,
            "text": "A takto konejte! A kdo v úctě bude mít posvátné věci Boží, bude to pro něj lepší u Pána jeho. A jsou vám dovolena zvířata ze stád kromě toho, co bylo již dříve jmenováno. Vyhýbejte se špíně model, vystříhejte se řeči falešné"
        },
        {
            "chapter": 22,
            "verse": 31,
            "text": "Buďte jako hanífové Bohu oddáni, nikoliv jako ti, kdo k Němu přidružují! Ten, kdo přidružuje k Bohu, podobá se tomu, jenž spadl z nebe a jejž uchvátili ptáci anebo jej zavál vítr do místa dalekého"
        },
        {
            "chapter": 22,
            "verse": 32,
            "text": "Takto konejte! A má-li kdo v úctě obřady Boží, je to známka bohabojnosti srdcí"
        },
        {
            "chapter": 22,
            "verse": 33,
            "text": "A budete mít z nich užitek až do lhůty určené - a místo obětování jejich bude u Chrámu starobylého"
        },
        {
            "chapter": 22,
            "verse": 34,
            "text": "A každé obci jsme stanovili obřady, aby lidé vzpomínali jména Božího nad dobytčetem ze stád, jež jsme jim uštědřili. A božstvem vaším je Bůh jediný, Jemu se do vůle odevzdávejte! A oznam zvěst radostnou pokorným"
        },
        {
            "chapter": 22,
            "verse": 35,
            "text": "těm, jichž srdce jsou naplněna bázní, když vzpomínáno je Boha, a kteří jsou trpěliví k tomu, co je postihuje, a kteří dodržují modlitby a rozdávají almužny z toho, co jsme jim uštědřili"
        },
        {
            "chapter": 22,
            "verse": 36,
            "text": "A učinili jsme pro vás velbloudice obětmi při obřadech Božích a je v tom pro vás dobro. A vzpomínejte jména Božího nad nimi, když stojí v řadě. A když se jejich boky zhroutí, jezte z nich a nakrmte zdrženlivé i stydlivě prosící. A takto jsme vám podmanili obětní zvířata - snad budete vděční"
        },
        {
            "chapter": 22,
            "verse": 37,
            "text": "K Bohu nedospěje ani maso jejich, ani krev jejich, ale dospěje k Němu bohabojnost vaše. A takto vám je podmanil, abyste hlásali velikost Boží za to, že vás uvedl na cestu pravou. A oznam těm, kdož dobré konají, zvěst radostnou"
        },
        {
            "chapter": 22,
            "verse": 38,
            "text": "Bůh ubrání ty, kdož uvěřili, neboť Bůh věru nemiluje žádného zrádce nevěřícího"
        },
        {
            "chapter": 22,
            "verse": 39,
            "text": "A těm, kdož chtějí, je dovoleno, aby bojovali kvůli tomu, že jim bylo ukřivděno. A Bůh věru je schopen poskytnout jim pomoc"
        },
        {
            "chapter": 22,
            "verse": 40,
            "text": "těm, kdož byli bezprávně vyhnáni ze svých domovů jedině proto, že říkali: \"Pánem naším je Bůh!\" A kdyby byl Bůh nezahnal jedny lidi druhými, věru by byly bývaly zničeny poustevny, kostely, modlitebny a místa klanění, v nichž hojně je vzpomínáno jména Božího. - A Bůh vskutku pomůže těm, kdož pomáhají Jemu - a Bůh věru je silný, mocný"
        },
        {
            "chapter": 22,
            "verse": 41,
            "text": "On pomůže těm, kteří - když jsme je upevnili na zemi - dodržují modlitbu a dávají almužnu a nařizují vhodné a zakazují zavrženíhodné. A Bohu patří konečné rozhodnutí o věcech všech"
        },
        {
            "chapter": 22,
            "verse": 42,
            "text": "Prohlašují-li tě za lháře, pak již před nimi prohlašoval proroky za lháře lid Noemův, ´Ádovci a Thamúdovci"
        },
        {
            "chapter": 22,
            "verse": 43,
            "text": "a také lid Abrahamův i Lotovi soukmenovci"
        },
        {
            "chapter": 22,
            "verse": 44,
            "text": "i obyvatelé Madjanu. Též Mojžíš byl za lháře prohlášen. Já pak poskytl jsem nevěřícím odklad, leč posléze jsem je uchvátil, a jaké bylo mé zavržení"
        },
        {
            "chapter": 22,
            "verse": 45,
            "text": "Kolika městům jsme již dali zahynout, protože byla nespravedlivá a dnes jsou od základu zpustošena! A kolik studní je zasypáno a kolik vznosných zámků zbořeno"
        },
        {
            "chapter": 22,
            "verse": 46,
            "text": "Což necestovali po zemi a neměli srdce, aby chápali, a uši, aby slyšeli avšak nejsou to oči jejich, jež jsou nevidoucí, nýbrž slepá jsou srdce v hrudích jejich"
        },
        {
            "chapter": 22,
            "verse": 47,
            "text": "A vyžadují na tobě, abys uspíšil příchod trestu, avšak Bůh slib Svůj nezruší. A jeden den je věru u Pána tvého jako tisíc let z těch, jež vy počítáte"
        },
        {
            "chapter": 22,
            "verse": 48,
            "text": "Kolika městům jsem poskytl odklad, přestože byla nespravedlivá! Potom jsem je však uchvátil a u Mne je cíl konečný"
        },
        {
            "chapter": 22,
            "verse": 49,
            "text": "Rci: \"Lidé, já jsem pro vás jen varovatelem zjevným"
        },
        {
            "chapter": 22,
            "verse": 50,
            "text": "Těm, kdož uvěřili a zbožné skutky konali, dostane se slitování i přídělu štědrého"
        },
        {
            "chapter": 22,
            "verse": 51,
            "text": "avšak ti, kdož ukládali o znamení Naše snažíce se je znemožnit, ti budou obyvateli výhně pekelné"
        },
        {
            "chapter": 22,
            "verse": 52,
            "text": "Nevyslali jsme před tebou posla ani proroka, aby satan nebyl podvrhl do přání jeho něco nevhodného, avšak Bůh zruší to, co satan podvrhne, a potom Bůh potvrdí Svá znamení - a Bůh vševědoucí je i moudrý"
        },
        {
            "chapter": 22,
            "verse": 53,
            "text": "A jedná takto, aby učinil to, co podvrženo bylo satanem, pokušením pro ty, v jichž srdcích je choroba a jichž srdce jsou zatvrzelá - a nespravedliví jsou věru ve vzdoru hlubokém"
        },
        {
            "chapter": 22,
            "verse": 54,
            "text": "a aby ti, jimž dostalo se vědění, poznali, že to je pravda od Pána tvého, a uvěřili v ni a pokořila se před ní srdce jejich. Bůh zajisté povede ty, kdož uvěřili, ke stezce přímé"
        },
        {
            "chapter": 22,
            "verse": 55,
            "text": "Avšak ti, kdož neuvěřili, nepřestanou o ní pochybovat, dokud se k nim znenadání Hodina nedostaví anebo dokud k nim nepřijde trest dne zhoubného"
        },
        {
            "chapter": 22,
            "verse": 56,
            "text": "V ten den bude náležet vláda Bohu a On bude soudit mezi nimi. A ti, kdož uvěřili a zbožné skutky konali, budou v zahradách slastí"
        },
        {
            "chapter": 22,
            "verse": 57,
            "text": "zatímco ty, kdož neuvěřili a znamení Naše za lež prohlašovali, očekává trest ponižující"
        },
        {
            "chapter": 22,
            "verse": 58,
            "text": "A těm, kdož vystěhovali se na cestě Boží a potom byli zabiti anebo zemřeli, Bůh věru uštědří podíl překrásný, neboť Bůh nejlepší je z uštědřovatelů"
        },
        {
            "chapter": 22,
            "verse": 59,
            "text": "A věru je uvede na místo, jež se jim bude líbit; a Bůh zajisté je vševědoucí, soucitný"
        },
        {
            "chapter": 22,
            "verse": 60,
            "text": "Tak bude! Tomu, kdo potrestá stejným způsobem, jakým byl sám trestán, a potom je mu kvůli tomu ukřivděno, tomu věru Bůh pomůže, vždyť Bůh je promíjející, odpouštějící"
        },
        {
            "chapter": 22,
            "verse": 61,
            "text": "A je to proto, že Bůh dává noci proniknout v den a dni v noc a protože je slyšící, jasnozřivý"
        },
        {
            "chapter": 22,
            "verse": 62,
            "text": "A je to proto, že Bůh je pravda a že to, co je místo Něho vzýváno, je nicotné a Bůh věru je vznešený, veliký"
        },
        {
            "chapter": 22,
            "verse": 63,
            "text": "Což jsi neviděl, jak Bůh seslal z nebes vodu, takže se země zazelenala? Vždyť Bůh je věru rychlý a dobře zpravený"
        },
        {
            "chapter": 22,
            "verse": 64,
            "text": "Jemu náleží vše, co na nebesích je i na zemi, a On je soběstačný, chvályhodný"
        },
        {
            "chapter": 22,
            "verse": 65,
            "text": "Což jsi neviděl, jak Bůh vám podrobil vše, co na zemi je, stejně jako lodi, jež po moři plují podle rozkazu Jeho? A On zadržuje nebe, aby nespadlo na zem, leda z dovolení Jeho. Vždyť Bůh je vůči lidem věru shovívaný, slitovný"
        },
        {
            "chapter": 22,
            "verse": 66,
            "text": "A On je ten, jenž dal vám život, potom vás zemřít nechá, aby vás posléze znovu oživil. A člověk je vskutku velmi nevděčný"
        },
        {
            "chapter": 22,
            "verse": 67,
            "text": "A každé obci jsme stanovili obřady, jimiž se řídí. Nechť se tedy s tebou nehádají ohledně věci této. Vyzývej k Pánu svému, neboť tys věru na cestě přímé"
        },
        {
            "chapter": 22,
            "verse": 68,
            "text": "A jestliže se s tebou hádají, rci: \"Bůh zná nejlépe, co děláte"
        },
        {
            "chapter": 22,
            "verse": 69,
            "text": "a Bůh rozsoudí mezi vámi v den zmrtvýchvstání to, o čem jste se tak hádali"
        },
        {
            "chapter": 22,
            "verse": 70,
            "text": "Což nevíš, že Bůh zná vše, co na nebi je i na zemi? A vše to je věru v Knize zapsáno, a to je pro Boha vskutku velmi snadné"
        },
        {
            "chapter": 22,
            "verse": 71,
            "text": "A oni uctívají místo Boha něco, k čemu On neseslal oprávnění a o čem nemají žádné vědění. A nespravedliví nebudou mít pomocníka žádného"
        },
        {
            "chapter": 22,
            "verse": 72,
            "text": "A když jsou jim přednášena Naše znamení jasná, uzříš na tvářích těch, kdož neuvěřili, odpor a div že nenapadnou ty, kdož sdělují jim Naše znamení. Rci: \"Mám vám sdělit něco ještě horšího, než je toto? Oheň - ten slíbil Bůh těm, kdož neuvěří a jak hnusný to bude cíl konečný"
        },
        {
            "chapter": 22,
            "verse": 73,
            "text": "Lidé, je vám uváděno podobenství, vyslyšte je! Ti, které vzýváte místo Boha, nejsou schopni stvořit ani mouchu, i kdyby se k tomu všichni spojili! A kdyby jim moucha něco vzala, nebyli by schopni si to vzít nazpět od ní. Jak slabí jsou oba: žádající i žádaný"
        },
        {
            "chapter": 22,
            "verse": 74,
            "text": "Nevěřící neoceňují Boha pravdivou mírou a Bůh věru je silný a mocný"
        },
        {
            "chapter": 22,
            "verse": 75,
            "text": "Bůh si volí mezi anděly a mezi lidmi posly Své, vždyť Bůh je slyšící, jasnozřivý"
        },
        {
            "chapter": 22,
            "verse": 76,
            "text": "On zná dobře, co je před vámi i co je za vámi, a k Bohu se věci všechny navrátí"
        },
        {
            "chapter": 22,
            "verse": 77,
            "text": "Vy, kteří věříte! Klaňte se, padejte na zem a uctívejte Pána svého! Konejte dobré, snad budete blaženi"
        },
        {
            "chapter": 22,
            "verse": 78,
            "text": "A bojujte usilovně za Boha s úsilím, jež si zaslouží! On si vás vyvolil a nepřipravil vám žádné obtíže v náboženství, jež je vírou předka vašeho Abrahama. A On nazval vás muslimy již dříve - i v tomto -, aby posel tento byl vám svědkem a abyste vy byli svědky pro ostatní lidi. Dodržujte modlitbu a rozdávejte almužnu a hledejte oporu u Boha! On vaším je ochráncem - jak překrásný to ochránce a jak výtečný to pomocník"
        }
    ]
}
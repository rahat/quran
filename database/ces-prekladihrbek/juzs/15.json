{
    "juzs": [
        {
            "chapter": 17,
            "verse": 1,
            "text": "Sláva tomu, jenž za noci přenesl služebníka Svého z Posvátné mešity do mešity nejvzdálenější, jejíž okolí jsme požehnali, abychom mu ukázali některá Svá znamení. A On věru slyšící je a jasnozřivý"
        },
        {
            "chapter": 17,
            "verse": 2,
            "text": "A darovali jsme Mojžíšovi Písmo a učinili jsme je pro dítka Izraele vedením řkouce: \"Nevezmete sobě vedle Mne nikoho jiného za ochránce"
        },
        {
            "chapter": 17,
            "verse": 3,
            "text": "ó potomci těch, jež nesli jsme v arše s Noem, jenž služebníkem byl Naším vděčným"
        },
        {
            "chapter": 17,
            "verse": 4,
            "text": "A stanovili jsme v Písmu o dítkách Izraele toto: \"Podvakrát naplníte zemi pohoršením a vyniknete velkým povznesením"
        },
        {
            "chapter": 17,
            "verse": 5,
            "text": "A až dostaví se splnění slibu prvního, vyšleme proti vám služebníky Své strašnou mocí vládnoucí a ti mezi příbytky vaše proniknou; slib ten se věru uskuteční"
        },
        {
            "chapter": 17,
            "verse": 6,
            "text": "Potom vám opět dáme dosáhnout úspěchu proti nim a rozmnožíme vás v majetcích i v synech a početnějším houfem vás učiníme"
        },
        {
            "chapter": 17,
            "verse": 7,
            "text": "Konáte-li dobro, sami pro sebe tak činíte, a konáte-li špatné, proti sobě tak činíte. A až se vyplní slib druhý, pošleme na vás služebníky, aby vás poznamenali na tvářích a aby pronikli do chrámu, stejně jako tam vnikli poprvé, a aby zničili vše, čeho se zmocní, úplným zničením"
        },
        {
            "chapter": 17,
            "verse": 8,
            "text": "Možná že Pán váš se nad vámi slituje, však jestliže opět začnete, začneme i My. A učinili jsme peklo pro nevěřící vězením"
        },
        {
            "chapter": 17,
            "verse": 9,
            "text": "A věru tento Korán vede k cestě, jež nejpřímější je, a zprávu radostnou věřícím zvěstuje, kteří zbožné skutky konají, že odměna velká určena je pro ně"
        },
        {
            "chapter": 17,
            "verse": 10,
            "text": "a že pro ty, kdož nevěří v život posmrtný, jsme připravili trest bolestný"
        },
        {
            "chapter": 17,
            "verse": 11,
            "text": "A člověk vyzývá ke zlu, tak jak vyzývá k dobru, vždyť člověk je unáhlený"
        },
        {
            "chapter": 17,
            "verse": 12,
            "text": "Učinili jsme noc a den dvěma znameními; znamení noci jsme zastřeli, však znamení dne jsme viditelným učinili, abyste mohli získávat v něm z dobrodiní Pána svého a abyste poznali počet roků i času počítání. A každou věc jsme učinili nejvýš srozumitelnou"
        },
        {
            "chapter": 17,
            "verse": 13,
            "text": "Každému člověku jsme připevnili ptáka osudu jeho na šíji a v den zmrtvýchvstání vyjmeme pak každému knihu jeho a setká se s ní otevřenou"
        },
        {
            "chapter": 17,
            "verse": 14,
            "text": "Čti knihu svou! Dnes sám postačíš si proti sobě jako zúčtovatel"
        },
        {
            "chapter": 17,
            "verse": 15,
            "text": "Kdo po cestě správné se ubírá, sám pro sebe tak činí, však kdo bloudí, ten jen proti sobě tak činí. A žádná duše nákladem obtěžkaná neponese břímě jiného a nepotrestali jsme nikoho dříve, než byl námi vyslán posel"
        },
        {
            "chapter": 17,
            "verse": 16,
            "text": "A když si přejeme zahubit město nějaké, poručíme boháčům jeho, aby v něm nepravosti páchali a pak uskuteční se slovo Naše nad ním vyřčené a zahubíme je zničením dokonalým"
        },
        {
            "chapter": 17,
            "verse": 17,
            "text": "Kolik pokolení jsme již zahubili po Noemovi! Pán tvůj pak hříchů Svých služebníků znalcem je i pozorovatelem dostatečným"
        },
        {
            "chapter": 17,
            "verse": 18,
            "text": "Těm, kdož po věcech rychle pomíjivých touží, pospíšíme dát v něm to, co chceme, a tomu, komu chceme; však potom pro ně peklo připravíme, aby v něm hořeli v ponížení a v zavržení"
        },
        {
            "chapter": 17,
            "verse": 19,
            "text": "Kdož však po životě budoucím touží a usilují o něj horlivě, jsouce přitom věřící - vděčně uznáno bude jejich snažení"
        },
        {
            "chapter": 17,
            "verse": 20,
            "text": "Všem, těm i oněm, My rozmnožíme Pána tvého dary a Pána tvého dary neznají omezení"
        },
        {
            "chapter": 17,
            "verse": 21,
            "text": "Pohleď, jak jsme dali přednost jedněm před druhými! V životě budoucím věru ještě vyšší hodnosti a větší přednosti jsou"
        },
        {
            "chapter": 17,
            "verse": 22,
            "text": "A nepřidávej k Bohu božstva jiného, abys nezůstal zahanben a opuštěn"
        },
        {
            "chapter": 17,
            "verse": 23,
            "text": "Pán tvůj rozhodl, abyste nikoho kromě Něho neuctívali a abyste rodičům dobré prokazovali. A jestliže jeden či oba z nich u tebe zestárnou, neříkej jim \"Fuj!\" a neodbývej je stroze, nýbrž mluv s nimi slovem laskavým"
        },
        {
            "chapter": 17,
            "verse": 24,
            "text": "Skloň k nim oběma z milosrdenství křídla pokory a řekni: \"Pane můj, smiluj se nad nimi oběma, tak jako oni mě vychovali, když jsem byl malý"
        },
        {
            "chapter": 17,
            "verse": 25,
            "text": "Pán váš nejlépe ví, co v duších vašich je a jste-li zbožní, On věru ke kajícníkům je odpouštějící"
        },
        {
            "chapter": 17,
            "verse": 26,
            "text": "A dávej příbuznému po právu, a také chuďasovi a po cestě Boží jdoucímu, však nerozhazuj rozhazováním"
        },
        {
            "chapter": 17,
            "verse": 27,
            "text": "vždyť marnotratní jsou bratři satanovi a satan byl vůči Pánu svému nevděčný"
        },
        {
            "chapter": 17,
            "verse": 28,
            "text": "Jestliže se od nich odvrátíš čekaje na milosrdenství Pána svého, ve které doufáš, potěš je alespoň slovem útěšným"
        },
        {
            "chapter": 17,
            "verse": 29,
            "text": "A neměj ruku svou přivázanou ke krku svému ani ji nerozevírej příliš široce, abys nebyl pomlouván a neupadl v nouzi"
        },
        {
            "chapter": 17,
            "verse": 30,
            "text": "Pán tvůj otevřenou rukou uštědřuje obživu anebo ji odměřuje, komu chce, neboť On dobře je zpraven o služebnících Svých a jasně je zří"
        },
        {
            "chapter": 17,
            "verse": 31,
            "text": "Nezabíjejte děti své z obavy před zchudnutím, vždyť My jim i vám obživu uštědříme. A jejich zabíjení je hříchem velkým"
        },
        {
            "chapter": 17,
            "verse": 32,
            "text": "A nepřibližujte se k cizoložství, neboť to ohavnost je i špatná cesta"
        },
        {
            "chapter": 17,
            "verse": 33,
            "text": "A nezabíjejte osoby, jež Bůh zakázal zabíjet, leda podle práva. A byl-li někdo zabit nespravedlivě, dali jsme jeho nejbližšímu pravomoc jej pomstít, nechť však při zabití nepřehání, vždyť zajisté mu bude pomoženo"
        },
        {
            "chapter": 17,
            "verse": 34,
            "text": "A nepřibližujte se k majetku sirotka, leda způsobem co nejlepším, pokud nedosáhne dospělosti. Dodržujte věrně závazky své, neboť žádáno bude zúčtování o závazku"
        },
        {
            "chapter": 17,
            "verse": 35,
            "text": "A buďte spravedliví v míře, když odměřujete, a važte vahami přímými - to pro vás je lepší i nejlepší co do výsledku"
        },
        {
            "chapter": 17,
            "verse": 36,
            "text": "A nenásleduj to, o čem vědění nemáš, vždyť sluch, zrak i srdce budou všechny žádány, aby počet vydaly"
        },
        {
            "chapter": 17,
            "verse": 37,
            "text": "A nevykračuj si po zemi troufale, vždyť zemi nemůžeš rozpoltit a nedosáhneš výškou svou hor vrcholku"
        },
        {
            "chapter": 17,
            "verse": 38,
            "text": "To všechno je špatností u Pána tvého a je mu to odporné"
        },
        {
            "chapter": 17,
            "verse": 39,
            "text": "A toto je část toho, co vnukl ti Pán tvůj z moudrosti Své. A nedávej vedle Boha božstvo jiné, bys nebyl do pekla uvržen, potupen a zatracen"
        },
        {
            "chapter": 17,
            "verse": 40,
            "text": "Což Pán váš přednostně vás syny vyznamenal, zatímco sám pro sebe si z andělů dcery vzal? Vy věru hovoříte slova nehorázná"
        },
        {
            "chapter": 17,
            "verse": 41,
            "text": "A vysvětlili jsme to v Koránu tomto, aby se upamatovali, avšak to jen rozmnožilo odpor jejich"
        },
        {
            "chapter": 17,
            "verse": 42,
            "text": "Rci: \"Kdyby byla vedle Něho ještě božstva jiná, jak říkají, věru by usilovala najít k Pánu trůnu cestu"
        },
        {
            "chapter": 17,
            "verse": 43,
            "text": "Sláva Jemu - a oč vznešenější je On než to, co o něm říkají, povýšením velikým"
        },
        {
            "chapter": 17,
            "verse": 44,
            "text": "A pěje slávu Jeho sedm nebes a země i vše, co na nich je. A není věci, jež by chválu Jeho neslavila, avšak vy nevěřící slavení jejich nechápete. On věru mírný je i odpouštějící"
        },
        {
            "chapter": 17,
            "verse": 45,
            "text": "Když přednášíš Korán, spouštíme mezi tebe a ty, kdož nevěří v život budoucí, závěs zahalující"
        },
        {
            "chapter": 17,
            "verse": 46,
            "text": "a na srdce jejich clony klademe, takže jej nechápou, a hluchotu do jejich uší: A když se v Koránu zmiňuješ o Pána svého jedinosti, zády se obracejí s nechutí"
        },
        {
            "chapter": 17,
            "verse": 47,
            "text": "My dobře víme, jakým způsobem naslouchají, když k tobě uši natahují a když tajně rozmlouvají a když nespravedliví říkají: \"Vy následujete jen člověka očarovaného"
        },
        {
            "chapter": 17,
            "verse": 48,
            "text": "Pohleď jen, jaká podobenství o tobě uvádějí, jak bloudí a nalézt cestu nemohou"
        },
        {
            "chapter": 17,
            "verse": 49,
            "text": "a říkají: \"Až staneme se kostmi a prachem, budeme vzkříšeni nějakým novým stvořením"
        },
        {
            "chapter": 17,
            "verse": 50,
            "text": "Odpověz: \"I kdybyste byli kamenem nebo železem"
        },
        {
            "chapter": 17,
            "verse": 51,
            "text": "či jakýmkoliv stvořením, jehož vzkříšení se zdá nemožné hrudím vašim!\" A řeknou: \"A kdo nás k životu navrátí?\" Odpověz: \"Ten, jenž stvořil vás poprvé.\" A budou nad tebou hlavami potřásat a zeptají se: \"A kdy to bude?\" Odpověz jim: \"Možná že je to už blízko"
        },
        {
            "chapter": 17,
            "verse": 52,
            "text": "V ten den, kdy On vás zavolá a vy odpovíte voláním chvály Jeho, usoudíte, že zůstali jste v hrobech svých jen maličko"
        },
        {
            "chapter": 17,
            "verse": 53,
            "text": "Řekni služebníkům Mým, aby hovořili jen to, co nejlepší je. A satan věru rozsévá mezi vámi rozkol, vždyť satan člověku je zjevným nepřítelem"
        },
        {
            "chapter": 17,
            "verse": 54,
            "text": "Pán váš zná vás nejlépe, a zachce-li se Mu, smiluje se nad vámi, a bude-li chtít, potrestá vás. A neposlali jsme tě, abys byl nad nimi dozorcem"
        },
        {
            "chapter": 17,
            "verse": 55,
            "text": "Pán tvůj zná nejlépe ty, kdož na nebesích jsou i na zemi. A věru jsme posly některé nad druhými vyznamenali a Davidovi jsme žaltář dali"
        },
        {
            "chapter": 17,
            "verse": 56,
            "text": "Rci: \"Jen si vzývejte ty, jež jste si vedle Něho vymyslili! Ti mocí žádnou nevládnou, aby od vás neštěstí odvrátili či je změnili"
        },
        {
            "chapter": 17,
            "verse": 57,
            "text": "Ti, které vzývají, sami prostředek hledají, jak co nejvíce se přiblížit k Pánu svému, v milost Jeho doufajíce a trestu Jeho se obávajíce, neboť Pána tvého trest je věru obav hodný"
        },
        {
            "chapter": 17,
            "verse": 58,
            "text": "A nebylo města bezbožného, jež bychom nebyli zahubili či trestem strašným nepotrestali přede dnem zmrtvýchvstání; a takto je to napsáno v Knize původní"
        },
        {
            "chapter": 17,
            "verse": 59,
            "text": "A zabránilo nám v tom, abychom znamení seslali, leda to, že národy dávné za lež je prohlašovaly. A Thamúdovcům jsme velbloudici jako ukázku znamení dali, však bezbožně s ní nakládali. A My znamení Svá jen pro postrašení sesíláme"
        },
        {
            "chapter": 17,
            "verse": 60,
            "text": "A hle, pravili jsme ti: \"Pán tvůj objímá lidi (ve vševědoucnosti své)!\" A učinili jsme vidění, jež jsme ti ukázali, jen pokušením pro lidi a taktéž i strom prokletý v Koránu. My strach jim naháníme, však to jen jejich vzpurnost velkou posiluje"
        },
        {
            "chapter": 17,
            "verse": 61,
            "text": "A hle, pravili jsme k andělům: \"Padněte na zem před Adamem!\" I padli všichni kromě Iblíse, jenž řekl: \"Mám padnout na zem před tím, jehož jsi z hlíny stvořil"
        },
        {
            "chapter": 17,
            "verse": 62,
            "text": "Vidíš tohoto, jehož jsi poctil více než mne? Dáš-li mi odklad až do dne zmrtvýchvstání, já věru zkrotím potomstvo jeho všechno kromě několika málo"
        },
        {
            "chapter": 17,
            "verse": 63,
            "text": "I řekl Bůh: \"Odejdi! A kdo z nich tě bude následovat, tomu peklo bude odměnou bohatou"
        },
        {
            "chapter": 17,
            "verse": 64,
            "text": "Sváděj tedy hlasem svým ty z nich, které můžeš, a zaútoč na ně jízdou svou i pěchotou, staň se společníkem majetku jejich i dětí a sliby jim čiň, vždyť sliby satanovy jsou jen šalbou pouhou"
        },
        {
            "chapter": 17,
            "verse": 65,
            "text": "Nad služebníky Mými však pravomoc nebudeš mít žádnou!\" Pán tvůj pak stačí jim co ochránce"
        },
        {
            "chapter": 17,
            "verse": 66,
            "text": "Pán váš je ten, jenž pro vás sune lodi na moři, abyste mohli hledat podíl z dobrodiní Jeho; a On vůči vám je slitovný"
        },
        {
            "chapter": 17,
            "verse": 67,
            "text": "A když postihne vás pohroma na moři, vzdálí se od vás ti, které vedle Něho vzýváte, když však zachrání vás na pevnině, tu odvrátíte se - vždyť člověk je věru nevděčný"
        },
        {
            "chapter": 17,
            "verse": 68,
            "text": "Jste si tak jisti, že On s vámi nepotopí okraj souše nebo že na vás nepošle bouři písečnou? Potom už nenajdete pro sebe ochránce jediného"
        },
        {
            "chapter": 17,
            "verse": 69,
            "text": "Anebo jste si tak jisti, že vás neuvrhne do tohoto nebezpečí podruhé a že na vás nepošle vítr bouřlivý a nezahubí vás za to, že jste byli nevděční? Potom už nenajdete proti Nám pomocníka žádného"
        },
        {
            "chapter": 17,
            "verse": 70,
            "text": "Věru jsme milostí Svou syny Adamovy poctili a na pevnině i na moři jsme je nosili a obživu jsme jim uštědřili výtečnou a před mnohými z těch, jež jsme stvořili, přednost jsme jim dali významnou"
        },
        {
            "chapter": 17,
            "verse": 71,
            "text": "Přijde den, kdy zavoláme lidi všechny i s jejich záznamy; a komu bude dána kniha jeho do pravice - ti čísti budou z knihy své a nebudou ani o nitku ošizeni"
        },
        {
            "chapter": 17,
            "verse": 72,
            "text": "A kdo v tomto životě slepý byl, bude slepý i v onom a ještě více z cesty zbloudí"
        },
        {
            "chapter": 17,
            "verse": 73,
            "text": "A věru by tě byli nevěřící málem zlákali od toho, co jsme ti vnukli, aby sis o Nás vymyslil něco jiného -a tehdy byli by si tě vzali za přítele svého"
        },
        {
            "chapter": 17,
            "verse": 74,
            "text": "A kdybychom tě nebyli posílili, byl by ses málem k nim přiklonil, byť i nemnoho"
        },
        {
            "chapter": 17,
            "verse": 75,
            "text": "Tehdy bychom ti byli dali okusit dvojnásob v životě i dvojnásob ve smrti a nebyl bys našel proti Nám pomocníka žádného"
        },
        {
            "chapter": 17,
            "verse": 76,
            "text": "A byli by tě málem donutili k opuštění země této, aby tě z ní vyhnali. Avšak zůstali by v ní po odchodu tvém jen nedlouho"
        },
        {
            "chapter": 17,
            "verse": 77,
            "text": "podle obvyklého osudu těch poslů, jež vyslali jsme již před tebou - vždyť ve zvyklostech Našich nenalezneš odchýlení nijakého"
        },
        {
            "chapter": 17,
            "verse": 78,
            "text": "Konej modlitbu při sklonku slunce až do setmění nočního a přednášej Korán za jitra, vždyť přednášení jitřní je před svědky konáno"
        },
        {
            "chapter": 17,
            "verse": 79,
            "text": "A za noci bdi v přednášení z dodatečné horlivosti pro sebe - možná že Pán tvůj tě pošle na místo, jež je chváleno"
        },
        {
            "chapter": 17,
            "verse": 80,
            "text": "A rci: \"Pane, dej mi vstoupit vstoupením spravedlivým a dej mi vyjít vyjitím spravedlivým. A dej mi od Sebe zplnomocnění jako pomoc"
        },
        {
            "chapter": 17,
            "verse": 81,
            "text": "A rci: \"Přišla pravda a zmizel klam, a věru klam je něčím, co zmizí"
        },
        {
            "chapter": 17,
            "verse": 82,
            "text": "A sesíláme v Koránu to, co lékem je i milosrdenstvím pro věřící, však nespravedlivým to jen ztrátu zvětšuje"
        },
        {
            "chapter": 17,
            "verse": 83,
            "text": "Když člověka dobrodiním zahrnujeme, odvrací se a vzdaluje se, když však neštěstí se ho dotkne, tu zoufalý je"
        },
        {
            "chapter": 17,
            "verse": 84,
            "text": "Rci: \"Každý jedná podle způsobu svého a Pán váš dobře ví, kdo nejlépe je veden po cestě Jeho"
        },
        {
            "chapter": 17,
            "verse": 85,
            "text": "A vyptávat se tě budou na Ducha. Odpověz: \"Duch přichází z rozkazu Pána mého a bylo vám dáno z vědění, jen ne mnoho"
        },
        {
            "chapter": 17,
            "verse": 86,
            "text": "Kdybychom chtěli, věru bychom odnesli to, co jsme ti vnukli, a potom bys nenašel proti Nám ochránce žádného ve věci té"
        },
        {
            "chapter": 17,
            "verse": 87,
            "text": "leda z milosrdenství Pána svého, jehož přízeň vůči tobě veliká je zajisté"
        },
        {
            "chapter": 17,
            "verse": 88,
            "text": "Rci: \"I kdyby se lidé a džinové spojili, aby něco podobného Koránu tomuto vytvořili, nebyli by schopni přijít s něčím podobným, byť by si vzájemně byli pomocníky"
        },
        {
            "chapter": 17,
            "verse": 89,
            "text": "A v Koránu tomto jsme vskutku lidem různé druhy podobenství vyložili, avšak většina z nich vše kromě nevíry odmítá"
        },
        {
            "chapter": 17,
            "verse": 90,
            "text": "a říká: \"Neuvěříme ti, pokud nedáš vytrysknout před námi ze země prameni"
        },
        {
            "chapter": 17,
            "verse": 91,
            "text": "nebo nebudeš mít zahradu s datlovníky a vinnou révou a nedáš řekám s hojností vody téci mezi nimi"
        },
        {
            "chapter": 17,
            "verse": 92,
            "text": "či dokud nenecháš, jak tvrdíš, spadnout na nás nebe po kusech anebo si nepřivedeš Boha a anděly jako ručitele"
        },
        {
            "chapter": 17,
            "verse": 93,
            "text": "či pokud nebudeš mít dům se zlatými ozdobami anebo sám nevystoupíš na nebe. A neuvěříme ve vystoupení tvé na nebe, pokud nám z něho nesešleš Knihu, již bychom čísti mohli.\" Odpověz: \"Sláva Pánu mému, což nejsem toliko smrtelníkem a poslem"
        },
        {
            "chapter": 17,
            "verse": 94,
            "text": "Co brání těmto lidem, aby uvěřili, když se jim dostalo správného vedení, ne-li to, že říkají: \"Cožpak by Bůh vyslal smrtelníka jako posla Svého"
        },
        {
            "chapter": 17,
            "verse": 95,
            "text": "Odpověz: \"Kdyby na zemi andělé byli a v míru po ní chodili, věru bychom k nim seslali z nebe anděla jako posla Svého"
        },
        {
            "chapter": 17,
            "verse": 96,
            "text": "Rci: \"Bůh stačí mi jako svědek mezi mnou a vámi, neboť On o služebnících Svých dobře zpraven je a jasně zří je"
        },
        {
            "chapter": 17,
            "verse": 97,
            "text": "Ten, koho Bůh vede, dobře je veden, však pro ty, jimž zbloudit dal, nenalezneš ochránce mimo Něho. A v den zmrtvýchvstání je shromáždíme plazící se na tvářích, slepé, němé a hluché; útočištěm jejich pak bude peklo, a kdykoliv uhasínat bude, My přidáme více žáru pro ně"
        },
        {
            "chapter": 17,
            "verse": 98,
            "text": "Toto odměnou jejich bude za to, že ve znamení Naše nevěřili a říkali: Až staneme se kostmi a prachem, budeme vzkříšeni nějakým novým stvořením"
        },
        {
            "chapter": 17,
            "verse": 99,
            "text": "Což nevidí, že Bůh, jenž stvořil nebesa a zemi, je schopen stvořit jiné podobné jim? A stanovil jim lhůtu, o níž pochyby není, avšak nespravedliví odmítají vše kromě nevíry"
        },
        {
            "chapter": 17,
            "verse": 100,
            "text": "Rci: \"Kdybyste vlastnili pokladnice milosrdenství Pána mého, věru byste je střežili ze strachu před spotřebováním, neboť člověk je velmi lakomý"
        },
        {
            "chapter": 17,
            "verse": 101,
            "text": "A kdysi jsme dali Mojžíšovi devět znamení zřetelných. Zeptej se dítek Izraele na to, jak přišel k oněm a Faraón mu řekl: \"Mojžíši, já domnívám se, žes očarovaný"
        },
        {
            "chapter": 17,
            "verse": 102,
            "text": "Mojžíš odpověděl: \"Ty věru víš, že to byl jedině Pán nebes a země, jenž seslal to jako znamení objasňující. A já se domnívám, Faraóne, že ke zkáze jsi odsouzený"
        },
        {
            "chapter": 17,
            "verse": 103,
            "text": "A chtěl je Faraón ze země vypudit, avšak utopili jsme jej i ty, kdož byli s ním, všechny"
        },
        {
            "chapter": 17,
            "verse": 104,
            "text": "a řekli jsme poté dítkám Izraele: \"Obývejte tuto zem, a až přijde čas slíbený Hodiny poslední, v houfu vás přivedeme"
        },
        {
            "chapter": 17,
            "verse": 105,
            "text": "A seslali jsme jej s pravdou a s pravdou také sestoupil. A vyslali jsme tě pouze, abys hlasatelem byl zvěsti radostné a varovatelem"
        },
        {
            "chapter": 17,
            "verse": 106,
            "text": "A Korán jsme rozdělili, abys jej přednášel lidem pozvolna, a seslali jsme jej sesláním opakovaným"
        },
        {
            "chapter": 17,
            "verse": 107,
            "text": "Rci: \"Věřte v něj, nebo nevěřte - ti, kterým dáno vědění bylo již předtím, ti na tváře své padají sklánějíce se, když přednášen je jim"
        },
        {
            "chapter": 17,
            "verse": 108,
            "text": "a pronášejí: Sláva Pánu našemu, slib Pána našeho se věru vyplnil"
        },
        {
            "chapter": 17,
            "verse": 109,
            "text": "A padali na tváře své plačíce, v pokoře vzrůstající"
        },
        {
            "chapter": 17,
            "verse": 110,
            "text": "Rci: \"Vzývejte Boha či vzývejte Milosrdného, a ať již Jej nazýváte jakýmkoliv jménem, Jemu náleží jména nejkrásnější. A při modlitbě své nemluv ani příliš nahlas, ani příliš potichu, nýbrž hledej mezi obojím cestu střední"
        },
        {
            "chapter": 17,
            "verse": 111,
            "text": "Rci: \"Chvála Bohu, jenž nevzal si pro sebe dítě žádné, jenž nemá společníka ve vládě a nepotřebuje před ponížením ochránce!\" A oslavuj velikost Jeho"
        },
        {
            "chapter": 18,
            "verse": 1,
            "text": "Sláva Bohu, jenž seslal služebníku Svému Knihu a neučinil ji křivolakou"
        },
        {
            "chapter": 18,
            "verse": 2,
            "text": "nýbrž přímou, aby varovala před mocnou přísností od Něho přicházející a aby oznámila věřícím, kteří zbožné skutky konali, že obdařeni budou odměnou překrásnou"
        },
        {
            "chapter": 18,
            "verse": 3,
            "text": "zahradou to, v níž navěky zůstanou"
        },
        {
            "chapter": 18,
            "verse": 4,
            "text": "a aby varovala ty, kdo říkají, že Bůh pro Sebe si vzal děti"
        },
        {
            "chapter": 18,
            "verse": 5,
            "text": "A nemají o tom oni ani otcové jejich žádného vědění; jak hrozné je slovo, jež z jejich úst vychází, a nic jiného než lež oni nemluví"
        },
        {
            "chapter": 18,
            "verse": 6,
            "text": "Chceš se snad zahubit smutkem jda ve stopách jejich, jestliže tomuto příběhu neuvěří"
        },
        {
            "chapter": 18,
            "verse": 7,
            "text": "To, co na zemi jest, učinili jsme okrasou její, abychom vyzkoušeli, kdo z nich v konání svém je nejlepší"
        },
        {
            "chapter": 18,
            "verse": 8,
            "text": "A věru uděláme ze všeho toho, co na ní je, výšinu rostlinstva zbavenou"
        },
        {
            "chapter": 18,
            "verse": 9,
            "text": "Domníváš se, že lidé jeskyně a ar-Raqímu byli zázrakem jedním z Našich znamení"
        },
        {
            "chapter": 18,
            "verse": 10,
            "text": "A hle, mladíci se do jeskyně uchýlili a pravili: \"Pane náš, daruj nám od Sebe milosrdenství a připrav nám pro věc naši správné vedení"
        },
        {
            "chapter": 18,
            "verse": 11,
            "text": "A zakryli jsme uši jejich v jeskyni té během roků mnohých"
        },
        {
            "chapter": 18,
            "verse": 12,
            "text": "potom jsme je vzkřísili, abychom poznali, která z obou stran lépe odhadne délku pobytu jejich"
        },
        {
            "chapter": 18,
            "verse": 13,
            "text": "My vyprávíme ti příběh jejich pravdivě; vždyť mladíci to byli, kteří v Pána svého uvěřili, a jejich vedení po cestě správné jsme upevnili"
        },
        {
            "chapter": 18,
            "verse": 14,
            "text": "A srdce jejich jsme posílili, když vstali a řekli: \"Náš Pán je Pánem nebes a země a nikdy nebudeme vzývat božstvo jiné kromě Něho, jinak bychom lež nehoráznou hovořili"
        },
        {
            "chapter": 18,
            "verse": 15,
            "text": "Tento náš lid si vzal místo Něho božstva různá, aniž o nich přinesl jasné zmocnění! A kdo je nespravedlivější než ten, kdo proti Bohu lži si vymýšlí"
        },
        {
            "chapter": 18,
            "verse": 16,
            "text": "A až se oddělíte od lidí těch a od toho, co uctívají vedle Boha, uchylte se do jeskyně! Pán váš nad vámi část milosrdenství Svého rozprostře a ve věci vaší vám ulehčení připraví"
        },
        {
            "chapter": 18,
            "verse": 17,
            "text": "A byl bys viděl, jak slunce se při svém východu sklání napravo od jeskyně jejich a při svém západu je míjí nalevo, zatímco oni byli v středu jejím. A toto je jedno ze znamení Božích; ten, koho Bůh vede, ten po správné cestě kráčí, avšak pro toho, komu Bůh dal zbloudit, nenajdeš ochránce ani průvodce žádného"
        },
        {
            "chapter": 18,
            "verse": 18,
            "text": "A byl bys je pokládal za bdící, zatímco oni spali a My je napravo i nalevo kolébali; a pes jejich s předními tlapami roztaženými na prahu ležel. A kdybys je byl náhodou spatřil, byl by ses dal před nimi na útěk pln strachu z nich hrozného"
        },
        {
            "chapter": 18,
            "verse": 19,
            "text": "A tak jsme je vzkřísili, aby se jeden druhého vyptávali. I pravil jeden z nich: \"Jak dlouho jsme zde setrvali?\" Odpověděli: \"Setrvali jsme zde den či část dne jednoho.\" (Nakonec) řekli: \"Pán náš zná nejlépe, jak dlouho jsme zde zůstali. Vyšleme jednoho z nás do města s těmito penězi svými, nechť zjistí, kdo nejlepší pokrmy má, a nechť nám od něho potravu přinese; a nechť jedná obezřetně a slušně, aby na nás neupozornil nikoho"
        },
        {
            "chapter": 18,
            "verse": 20,
            "text": "Kdyby nás odkryli, ukamenovali by nás anebo by nás donutili vrátit se k náboženství svému; a pak již nikdy bychom nebyli blaženi"
        },
        {
            "chapter": 18,
            "verse": 21,
            "text": "A tak jsme je odhalili (lidem z města), aby poznali, že slib Boží je pravdivý a že o Hodině pochyby žádné není. A hle, lidé se mezi sebou hádali ohledně věci jejích, a říkali jedni: \"Vystavme nad nimi stavbu nějakou; Pán jejich přece o nich dobře ví!\" A pravili ti, kdož ve sporu o věc tu zvítězili: \"Vystavíme nad nimi svatyni"
        },
        {
            "chapter": 18,
            "verse": 22,
            "text": "A budou říkat někteří: \"Byli tři a čtvrtý z nich byl pes jejich.\" Jiní řeknou: \"Bylo jich pět a šestý z nich byl pes jejich\" dohadujíce se o nepoznatelném; a další řeknou: \"Sedm, a osmým z nich byl pes jejich.\" Odpověz: \"Pán můj zná nejlépe počet jejich; a zná to jinak jen lidi nemnoho!\" Nehádej se tedy o nich, leda jen způsobem esoterickým, a nevyptávej se na ně (z nevěřících) nikoho"
        },
        {
            "chapter": 18,
            "verse": 23,
            "text": "a neříkej o ničem: \"Já zítra učiním to a to"
        },
        {
            "chapter": 18,
            "verse": 24,
            "text": "aniž připojíš: \"Bude-li chtít Bůh.\" A vzpomínej Pána svého, když zapomnětlivý jsi, a řekni: \"Snad Pán můj mne dovede k tomu, co je správnější než toto"
        },
        {
            "chapter": 18,
            "verse": 25,
            "text": "A setrvali oni v jeskyni své tři sta let a přidáno je k tomu ještě devět"
        },
        {
            "chapter": 18,
            "verse": 26,
            "text": "Rci: \"Bůh zná nejlépe, jak dlouho tam zůstali, a Jemu náleží nepoznatelné na nebesích a na zemi a On nejlépe je vidoucí a slyšící! A nemají oni kromě Něho ochránce žádného a On nečiní nikoho společníkem rozhodnutí Svého"
        },
        {
            "chapter": 18,
            "verse": 27,
            "text": "Sděluj tedy to, co ti bylo vnuknuto z Knihy Pána tvého; a není nikoho, kdo mohl by změnit slovo Jeho, a nenalezneš kromě Něho útočiště žádného"
        },
        {
            "chapter": 18,
            "verse": 28,
            "text": "Buď neochvějný v duši své spolu s těmi, kdož Pána svého zrána i navečer vzývají po Jeho tváři toužíce! A neodvracej oči své od nich v žádosti po krásách života pozemského a neposlouchej toho, jehož srdce jsme učinili lhostejným k připomenutí Svému, ani toho, jenž jen vášně své následuje a jehož chování míru překračuje"
        },
        {
            "chapter": 18,
            "verse": 29,
            "text": "A rci: \"Pravda přichází od Pána vašeho; kdo chce, ať věří, a kdo chce, ať nevěří!\" A věru jsme připravili pro nespravedlivé oheň, jenž hustým dýmem je obklopí. A poprosili o pomoc, bude jim pomoženo vodou podobnou kovu roztavenému, jež spálí tváře jejich. A jak odporný to nápoj a jak hnusné to místo pobytu"
        },
        {
            "chapter": 18,
            "verse": 30,
            "text": "Ti však, kdož uvěřili a zbožné skutky konali, budou odměněni, a nedopustíme, aby se ztratila odměna těch, kdož dobré činili"
        },
        {
            "chapter": 18,
            "verse": 31,
            "text": "Jim budou patřit zahrady Edenu, pod nimiž řeky tekou; tam budou se náramky zlatými zdobit, do šatů zelených z hedvábí a brokátu se odívat a v nich na lehátkách odpočívat. Jak krásná to odměna a jak výtečné to místo pobytu"
        },
        {
            "chapter": 18,
            "verse": 32,
            "text": "Uveď jim podobenství o dvou mužích, z nichž jednomu jsme dvě zahrady révy vinné dali, obklopené palmami, a mezi nimi jsme obilí zaseli"
        },
        {
            "chapter": 18,
            "verse": 33,
            "text": "a obě zahrady plody své přinesly a pána svého v ničem nezklamaly a mezi oběma jsme řece téci dali"
        },
        {
            "chapter": 18,
            "verse": 34,
            "text": "A měl ovoce a řekl druhu svému při rozhovoru: \"Mám více majetku než ty a mocnější jsem i rodem svým"
        },
        {
            "chapter": 18,
            "verse": 35,
            "text": "Pak do zahrady své vstoupil a sám sobě ukřivdil říkaje: \"Že někdy toto zanikne, si nemyslím"
        },
        {
            "chapter": 18,
            "verse": 36,
            "text": "a nedomnívám se, že kdy dostaví se Hodina; a věru i kdybych navrácen byl k Pánu svému, něco lepšího než toto naleznu tam výměnou"
        },
        {
            "chapter": 18,
            "verse": 37,
            "text": "I pravil mu druh jeho v rozhovoru: \"Chceš být nevděčný vůči tomu, jenž stvořil tě z prachu, pak z kapky semene a nakonec tě obdařil lidskou podobou"
        },
        {
            "chapter": 18,
            "verse": 38,
            "text": "Však já hovořím: On je Bůh, Pán můj, a já k Pánu svému nepřidružuji nikoho"
        },
        {
            "chapter": 18,
            "verse": 39,
            "text": "Kéž bys byl, když do zahrady své jsi vstoupil, pronesl: Nechť stane se, co Bůh chce, a není moci kromě u Boha! A vidíš-li mne majetkem a dětmi chudšího"
        },
        {
            "chapter": 18,
            "verse": 40,
            "text": "možná, že mne Bůh obdaří lepším, než tvá je zahrada. A možná že postihne ji z nebes pohromou, takže stane se jednou zrána zemí pustou"
        },
        {
            "chapter": 18,
            "verse": 41,
            "text": "či voda její v hlubinách země zmizí a tobě se nezdaří nalézt novou"
        },
        {
            "chapter": 18,
            "verse": 42,
            "text": "A stalo se tak a plody jeho byly zničeny a jal se majitel lomit rukama nad tím, co vynaložil na ni a že od základů je zpustošena nyní, a volal: \"Kéž bych byl nikoho k Pánu svému nepřidružoval"
        },
        {
            "chapter": 18,
            "verse": 43,
            "text": "A neměl čeleď žádnou, jež by mu pomohla kromě Boha, a nedočkal se pomoci"
        },
        {
            "chapter": 18,
            "verse": 44,
            "text": "A tady přísluší ochrana jen Bohu skutečnému; a On nejlepší je v odměňování a k nejlepšímu vede konci"
        },
        {
            "chapter": 18,
            "verse": 45,
            "text": "A uveď jim podobenství o životě pozemském: podobá se vodě, již sesíláme z nebe a s níž se mísí rostlinstvo země a pak stane se suchou travinou, již větry rozvanou. A Bůh všemocný je nad věcí každou"
        },
        {
            "chapter": 18,
            "verse": 46,
            "text": "Majetek a synové jsou života pozemského ozdobou, však zbožné skutky, jež trvalé hodnoty jsou, u Pána tvého lepší odměnu i naději míti budou"
        },
        {
            "chapter": 18,
            "verse": 47,
            "text": "v den, kdy horám dáme kráčet a kdy uvidíš zemi jak rovinu srovnanou; a tehdy shromáždíme duše všechny, aniž opomineme z nich jedinou"
        },
        {
            "chapter": 18,
            "verse": 48,
            "text": "A předvedeni před Pána tvého v řadách budou. \"Teď přišli jste k Nám tak, jak jsme vás poprvé stvořili; a přece jste tvrdili, že neustanovíme pro vás lhůtu žádnou"
        },
        {
            "chapter": 18,
            "verse": 49,
            "text": "A předložena bude Kniha každého a uvidíš provinilé v obavách z toho, co v ní je obsaženo. A řeknou:,, Běda nám, co je to za knihu, že ani malé, ani velké skutky zaznamenat neopominula?\" A naleznou před sebou vše, co dělali, a neošidí Pán tvůj z nich jediného"
        },
        {
            "chapter": 18,
            "verse": 50,
            "text": "A hle, pravili jsme andělům: \"Padněte na zem před Adamem!\" A padli na zem všichni kromě Iblíse, jenž mezi džiny patřil a rozkazu Pána svého se zprotivil. Zdaž vezmete si jej a potomky jeho jako ochránce místo Mne, ačkoliv vašimi jsou nepřáteli? Jak špatná to bude výměna pro nespravedlivé"
        },
        {
            "chapter": 18,
            "verse": 51,
            "text": "Já neučinil jsem je svědky stvoření nebes a země ani jejich vlastního stvoření; a nevzal jsem si ty, kdož k bludu navádějí, za pomocníky Své"
        },
        {
            "chapter": 18,
            "verse": 52,
            "text": "V den, kdy Bůh řekne:,, Zavolejte ty, jež pokládali jste za společníky Mé!\", budou je vzývat, však vyslyšeni nebudou, neboť mezi nimi umístíme propast zániku"
        },
        {
            "chapter": 18,
            "verse": 53,
            "text": "a provinilí spatří oheň pekelný a usoudí, že doň budou svrženi a nenaleznou z něho úniku"
        },
        {
            "chapter": 18,
            "verse": 54,
            "text": "A věru jsme předložili lidem v Koránu tomto všemožné druhy příkladů, však člověk rád se o většině věcí pře"
        },
        {
            "chapter": 18,
            "verse": 55,
            "text": "Nic nebrání lidem uvěřit či prosit Pána svého o odpuštění, když k nim přišlo správné vedení - leda odmítnutí připustit, že dostaví se k nim obvyklý osud dávných anebo že trest je zblízka postihne"
        },
        {
            "chapter": 18,
            "verse": 56,
            "text": "A vysíláme posly Své jen jako hlasatele zvěsti radostné a jako varovatele. Avšak ti, kdož nevěří, se hádají užívajíce falešnosti, aby jí pravdu vyvrátili, a přijímají s posměchem znamení Má i to, před čím varováni jsou"
        },
        {
            "chapter": 18,
            "verse": 57,
            "text": "A kdo nespravedlivější je než ten, jenž při zmínce o znameních Pána svého se od nich odvrací a zapomíná na to, co ruce jeho předtím konaly? A srdce jejich jsme pokryli clonou, aby mu neporozuměli, a uši jejich jsme ucpali hluchotou. A i kdybys je k cestě správné vyzval, přece ji nikdy následovat nebudou"
        },
        {
            "chapter": 18,
            "verse": 58,
            "text": "Pán tvůj je odpouštějící i pln milosrdenství. Kdyby je chtěl uchvátit za to, co si vysloužili, byl by jim jistě uspíšil trest, avšak mají lhůtu slíbenou a jinde než u Boha útočiště žádné nenajdou"
        },
        {
            "chapter": 18,
            "verse": 59,
            "text": "A zahubili jsme obyvatele oněch měst, když stali se nespravedlivými, a stanovili jsme pro záhubu jejich lhůtu slíbenou"
        },
        {
            "chapter": 18,
            "verse": 60,
            "text": "A hle, pravil Mojžíš sluhovi svému: \"Neustanu, dokud nedospěji k soutoku dvou moří, i kdybych měl věky celé jíti tomu vstříc"
        },
        {
            "chapter": 18,
            "verse": 61,
            "text": "A když oba dospěli k soutoku moří dvou, zapomněli na rybu svou, jež dala se svou cestou v moře unikajíc"
        },
        {
            "chapter": 18,
            "verse": 62,
            "text": "A když oba ono místo minuli, pravil Mojžíš svému sluhovi: \"Přines nám oběd náš, věru nás únava z této naší cesty potkala"
        },
        {
            "chapter": 18,
            "verse": 63,
            "text": "Odpověděl: \"Což nevidíš, že když jsme se u skály ukrývali, zapomněl jsem na tu rybu? A jedině satan způsobil, že na ni jsem zapomněl, a nedal mi vzpomenout si na ni a ona na cestu svou v moři se zázračně vydala"
        },
        {
            "chapter": 18,
            "verse": 64,
            "text": "I řekl Mojžíš: \"To právě je to, co hledáme.\" A oba se obrátili a po stopách svých se navrátili"
        },
        {
            "chapter": 18,
            "verse": 65,
            "text": "A nalezli jednoho ze služebníků Našich, jehož jsme milosrdenstvím Svým obdařili a jehož jsme vědění z Nás vycházejícímu naučili"
        },
        {
            "chapter": 18,
            "verse": 66,
            "text": "a Mojžíš mu řekl: \"Smím tě následovat, abys mne naučil něčemu ze správného vedení, o němž jsi byl poučen"
        },
        {
            "chapter": 18,
            "verse": 67,
            "text": "Odpověděl: \"Ty trpělivost se mnou mít nebudeš schopen"
        },
        {
            "chapter": 18,
            "verse": 68,
            "text": "a jak bys také mohl mít trpělivost v tom, co je mimo rozsah vědění tvého"
        },
        {
            "chapter": 18,
            "verse": 69,
            "text": "Avšak Mojžíš řekl: \"Bude-li Bůh chtít, shledáš mě trpělivým a já neoslyším rozkazu žádného"
        },
        {
            "chapter": 18,
            "verse": 70,
            "text": "Chceš-li mne následovat, tedy se mne neptej na nic, pokud já sám tě nevybídnu svou zmínkou"
        },
        {
            "chapter": 18,
            "verse": 71,
            "text": "A pokračovali dále, a když pak na lodi pluli, služebník Náš ji provrtal. I otázal se Mojžíš: \"Provrtals ji, abys utopil ty, kdož na ní cestují? Tys věru učinil věc nevídanou"
        },
        {
            "chapter": 18,
            "verse": 72,
            "text": "Odvětil: \"Neřekl jsem ti, že nebudeš schopen mít trpělivost se mnou"
        },
        {
            "chapter": 18,
            "verse": 73,
            "text": "I řekl Mojžíš: \"Nekárej mne za to, že zapomněl jsem, a neukládej mi ve věci mé zkoušku těžkou"
        },
        {
            "chapter": 18,
            "verse": 74,
            "text": "A pokračovali dále, až potkali chlapce nějakého; i zabil jej a Mojžíš zvolal: \"Zdaž zabils duši nevinnou, aniž právo pomsty jsi měl? Tys věru spáchal věc ohavnou"
        }
    ]
}
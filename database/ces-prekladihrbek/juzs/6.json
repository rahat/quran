{
    "juzs": [
        {
            "chapter": 4,
            "verse": 148,
            "text": "Bůh nemiluje rozšiřování zlých řečí, leda u toho, jemuž bylo ukřivděno. A Bůh věru je slyšící, vševědoucí"
        },
        {
            "chapter": 4,
            "verse": 149,
            "text": "Ať již ukazujete či skrýváte dobro anebo odpouštíte zlé Bůh zajisté je odpouštějící a všemohoucí"
        },
        {
            "chapter": 4,
            "verse": 150,
            "text": "Ti, kdož nevěří v Boha a posly Jeho a chtějí oddělit Boha od poslů Jeho, říkají: \"Věříme v jednu část a v jinou nevěříme,\" a chtěli by se ubírat cestou mezitím"
        },
        {
            "chapter": 4,
            "verse": 151,
            "text": "A takoví jsou vpravdě nevěřící! A pro nevěřící jsme připravili trest ponižující"
        },
        {
            "chapter": 4,
            "verse": 152,
            "text": "Těm však, kdož věří v Boha a posly Jeho a nedělají mezi nimi rozdíl žádný, těm dáme odměny jejich a Bůh je odpouštějící, slitovný"
        },
        {
            "chapter": 4,
            "verse": 153,
            "text": "Vlastníci Písma tě žádají, abys jim snesl z nebe Písmo; a žádali již kdysi od Mojžíše více než toto, řkouce: \"Dej nám spatřit Boha zřetelně!\" A zasáhl je blesk za nespravedlnost jejich. I vzali si tele jako modlu poté, co se jim již dostalo důkazů jasných. A odpustili jsme jim to a dali jsme Mojžíšovi pravomoc zjevnou"
        },
        {
            "chapter": 4,
            "verse": 154,
            "text": "A vyzdvihli jsme nad nimi horu podle úmluvy s nimi a řekli jsme jim: \"Projděte branou poklekajíce!\" a také jsme jim řekli: \"Neznesvěcujte sobotu!\" A uzavřeli jsme s nimi smlouvu přísnou"
        },
        {
            "chapter": 4,
            "verse": 155,
            "text": "A pak prokleli jsme je za to, že porušili úmluvu svou, neuvěřili ve znamení Boží, zabíjeli nespravedlivě proroky, a také za slova jejich: \"Srdce naše jsou neobřezána.\" Ba ano, Bůh jim je zapečetil kvůli jejich nevěrectví a jen málo z nich uvěřilo"
        },
        {
            "chapter": 4,
            "verse": 156,
            "text": "a za nevěrectví jejich a za slova jejich o Marii, jež nehoráznou byla pomluvou"
        },
        {
            "chapter": 4,
            "verse": 157,
            "text": "a za slova jejich: \"Věru jsme zabili Mesiáše Ježíše, syna Mariina, posla Božího!\" Však nikoliv, oni jej nezabili ani neukřižovali, ale jen se jim tak zdálo. A věru ti, kdož jsou o něm rozdílného mínění, jsou vskutku na pochybách o něm. A nemají o něm vědomosti žádné a sledují jen dohady; a nezabili jej určitě"
        },
        {
            "chapter": 4,
            "verse": 158,
            "text": "naopak Bůh jej k sobě pozdvihl, neboť Bůh je mocný, moudrý"
        },
        {
            "chapter": 4,
            "verse": 159,
            "text": "A věru není nikdo mezi vlastníky Písma, kdo by v Něj neuvěřil předtím, než zemře - a v den zmrtvýchvstání bude pak proti nim svědkem"
        },
        {
            "chapter": 4,
            "verse": 160,
            "text": "A za nespravedlnost některých z těch, kdož vyznávají židovství, jsme jim zakázali výtečné pokrmy, jež dříve jim byly dovoleny, a také za jejich četná uchýlení od cesty Boží"
        },
        {
            "chapter": 4,
            "verse": 161,
            "text": "i za to, že brali lichvářské úroky, ačkoli jim to bylo zakázáno, a za to, že pohlcovali majetky jiných lidí podvodně. A připravili jsme pro ty, kdož mezi nimi nevěří, trest bolestný"
        },
        {
            "chapter": 4,
            "verse": 162,
            "text": "Avšak těm z nich, kdož ve vědění jsou pevní a věřící a uvěřili v to, co bylo tobě sesláno, a v to, co bylo sesláno před tebou, a dodržují modlitbu a rozdávají almužnu a věří v Boha a v den soudný, těm věru dáme odměnu nesmírnou"
        },
        {
            "chapter": 4,
            "verse": 163,
            "text": "A dali jsme ti vnuknutí, tak jako jsme je dali Noemovi a prorokům po něm; a dali jsme vnuknutí Abrahamovi, Ismaelovi, Izákovi, Jakubovi a kmenům a Ježíšovi, Jóbovi, Jonášovi, Árónovi a Šalomounovi; a Davidovi jsme dali žalmy"
        },
        {
            "chapter": 4,
            "verse": 164,
            "text": "A také jiným poslům, o nichž jsme ti již dříve vyprávěli, a dalším, o nichž jsme ti nevyprávěli - a Bůh věru hovořil s Mojžíšem řečí jasnou"
        },
        {
            "chapter": 4,
            "verse": 165,
            "text": "poslům, hlasatelům zvěsti radostné i varovatelům, aby lidé po jejich příchodu neměli výmluvy právoplatné proti Bohu. A Bůh je mocný, moudrý"
        },
        {
            "chapter": 4,
            "verse": 166,
            "text": "Avšak Bůh dosvědčí to, co ti seslal; a seslal to ve vědění Svém a andělé to též dosvědčí. Avšak Bůh stačí jako svědek"
        },
        {
            "chapter": 4,
            "verse": 167,
            "text": "Věru ti, kdož nevěří a odvracejí jiné z cesty Boží, zbloudili blouděním dalekým"
        },
        {
            "chapter": 4,
            "verse": 168,
            "text": "A těm, kdož nevěří a jsou nespravedliví, Bůh věru neodpustí a neuvede je na cestu pravou"
        },
        {
            "chapter": 4,
            "verse": 169,
            "text": "spíše na cestu do pekla, kde zůstanou nesmrtelní navěky. A to je pro Boha velmi snadné"
        },
        {
            "chapter": 4,
            "verse": 170,
            "text": "Ó lidé! Nyní přišel k vám posel s pravdou od Pána vašeho, uvěřte, a bude to pro vás lepší! Avšak neuvěříte-li... vždyť Bohu náleží vše, co na nebesích je i na zemi, a Bůh je vševědoucí, moudrý"
        },
        {
            "chapter": 4,
            "verse": 171,
            "text": "Vlastníci Písma! Nepřehánějte v náboženství svém a mluvte o Bohu jedině pravdu! Vskutku Mesiáš Ježíš, syn Mariin, je pouze poslem Božím a slovem Jeho, které vložil do Marie, a duchem z Něho vycházejícím. A věřte v Boha a posly Jeho a neříkejte: \"Trojice!\" Přestaňte, a bude to tak pro vás lepší. Bůh vskutku je jediným Bohem, On povznesen je nad to, aby měl dítě, vždyť náleží Mu vše, co na nebesích je i na zemi; a Bůh dostatečným je ochráncem"
        },
        {
            "chapter": 4,
            "verse": 172,
            "text": "Ani Mesiáš, ani andělé přiblížení neopovrhují tím, aby byli služebníky Božími"
        },
        {
            "chapter": 4,
            "verse": 173,
            "text": "Ty, kdož opovrhují službou Bohu a kteří jsou pyšní, ty Bůh shromáždí u Sebe všechny. Těm, kdož uvěřili a zbožné skutky konali, těm Bůh dá plnou odměnu jejich a rozmnoží jim z dobrodiní Svého; a ty, kdož byli pyšní a opovrhovali službou Jemu, ty potrestá trestem bolestným. A nenaleznou vedle Boha ochránce ani pomocníka žádného"
        },
        {
            "chapter": 4,
            "verse": 174,
            "text": "Ó lidé! Nyní k vám přišel důkaz zřetelný od Pána vašeho a seslali jsme vám světlo jasné"
        },
        {
            "chapter": 4,
            "verse": 175,
            "text": "A ty, kdož uvěřili v Boha a pevně se ho přidržovali, ty On uvede do milosti a slitování Svého a povede je k Sobě stezkou přímou"
        },
        {
            "chapter": 4,
            "verse": 176,
            "text": "A žádají tě o vysvětlení. Odpověz: \"Bůh vám dává toto vysvětlení o dědictví v boční linii: zahyne-li muž, aniž měl dítě, a má-li sestru, náleží jí polovina toho, co zůstavil, a také on dědí po ní, nezanechala-li ona dítě. Jestliže jsou dvě sestry, náleží jim dvě třetiny toho, co zůstavil. A má-li bratry a sestry, pak muži připadne podíl dvou žen. A Bůh vám to objasňuje, abyste nebloudili. A Bůh je vševědoucí o každé věci"
        },
        {
            "chapter": 5,
            "verse": 1,
            "text": "Vy, kteří věříte! Dodržujte se závazky! Jsou vám dovolena zvířata ze stád s výjimkou těch, o nichž vám bylo přednášeno; a není vám dovolena lovná zvěř po dobu, kdy jste ve stavu poutního zasvěcení. A Bůh zajisté rozhoduje, o čem chce"
        },
        {
            "chapter": 5,
            "verse": 2,
            "text": "Vy, kteří věříte, neznesvěcujte ani obřady Boží, ani posvátný měsíc, ani obětní dary, ani oběti ozdobené věnci, ani ty, kdož míří k Posvátnému chrámu a usilují tak o získání přízně a zalíbení Pána svého! A až vyjdete ze stavu zasvěcení, pak můžete lovit! Nechť nenávist k lidu, který vás vypudil z Posvátné mešity, vás nevede k hříchu! Pomáhejte si vzájemně ke zbožnosti a bohabojnosti a nepomáhejte si k hříchu a nenávisti. Buďte bohabojní, vždyť Bůh je přísný v trestání svém"
        },
        {
            "chapter": 5,
            "verse": 3,
            "text": "A jsou vám zakázány zdechliny, krev, vepřové maso a to, co bylo zasvěceno jinému než Bohu, dále zvířata zardoušená či zabitá úderem, pádem či bodnutím rohu nebo zakousnutá divokou zvěří - kromě těch, jež jste očistili - a dále to, co bylo podřezáno na kamenech vztyčených. Je vám též zakázáno losování pomocí šípů, a to je hanebnost! A dnes jsou ti, kdož neuvěřili, zoufalí z náboženství vašeho, proto se jich nebojte, nýbrž bojte se Mne! Dnešního dne jsem pro vás dovršil vaše náboženství a naplnil nad vámi Své dobrodiní a zlíbilo se mi dát vám islám jako náboženství. A kdo je donucen to pojídat během hladomoru, nemaje úmyslu hřešit... vždyť Bůh je odpouštějící, slitovný"
        },
        {
            "chapter": 5,
            "verse": 4,
            "text": "A ptají se tě, co je jim tedy dovoleno. Rci: \"Jsou vám dovoleny výtečné pokrmy a to, co pro vás ukořistila dravá zvířata, jež jste vycvičili jako psy tak, jak vás tomu naučil Bůh. A pojídejte z toho, co pro vás ukořistila, a vyslovte nad tím jméno Boží a buďte bohabojní. A Bůh věru je rychlý v účtování"
        },
        {
            "chapter": 5,
            "verse": 5,
            "text": "Dnes jsou vám dovoleny výtečné pokrmy; jídla těch, jimž dostalo se Písma, jsou vám též dovolena a pokrmy vaše jsou zase dovoleny jim. A dovoleny jsou vám muhsany z věřících žen a muhsany z těch, jimž dostalo se Písma před vámi, jestliže jste jim dali jejich odměnu a chováte-li se jako muži spořádaní, nikoliv jako cizoložníci nebo ti, kdož si berou milenky. A kdokoliv zavrhne víru, toho skutky budou marné a v životě budoucím bude mezi těmi, kdož ztrátu utrpí"
        },
        {
            "chapter": 5,
            "verse": 6,
            "text": "Vy, kteří věříte! Když se chystáte k modlitbě, umyjte si obličeje své i ruce své až k loktům a otřete si hlavy své a nohy své až ke kotníkům! A jste-li potřísněni, očistěte se! Jste-li nemocní nebo na cestách či přišel-li někdo z vás ze záchodu anebo jste měli styk s ženami - a nenaleznete-li vodu - omývejte se dobrým jemným pískem a otřete si jím obličeje své i ruce své; Bůh vám nechce působit žádné nesnáze, nýbrž vás chce očistit a dovršit tak dobrodiní Své vůči vám - snad budete vděční"
        },
        {
            "chapter": 5,
            "verse": 7,
            "text": "Pomněte tedy dobrodiní Božího vůči vám i úmluvy, kterou s vámi uzavřel, když jste pravili: \"Slyšeli jsme a poslechli jsme!\" A buďte bohabojní, neboť Bůh dobře zná, co skryto je v hrudích"
        },
        {
            "chapter": 5,
            "verse": 8,
            "text": "Vy, kteří věříte! Buďte přímí před Bohem a buďte svědky spravedlivými. Nechť nenávist k lidu nevěřících vás neuvede do hříchu tím, že budete nespravedliví. Buďte spravedliví - a to je blíže k bohabojnosti - a bojte se Boha, neboť Bůh je dobře zpraven o všem, co děláte"
        },
        {
            "chapter": 5,
            "verse": 9,
            "text": "Bůh přislíbil těm, kdož uvěřili a zbožné skutky konali, že dostane se jim odpuštění i nesmírné odměny"
        },
        {
            "chapter": 5,
            "verse": 10,
            "text": "zatímco ti, kteří neuvěřili a naše znamení za lež prohlásili, budou pekla obyvateli"
        },
        {
            "chapter": 5,
            "verse": 11,
            "text": "Vy, kteří věříte! Pomněte dobrodiní Božího vůči vám, když tento lid se chystal vztáhnout na vás ruce své a On ruce jejich od vás odvrátil! Buďte bohabojní a na Boha nechť se věřící spoléhají"
        },
        {
            "chapter": 5,
            "verse": 12,
            "text": "A již kdysi Bůh přijal úmluvu od dítek Izraele a dali jsme povstat mezi nimi dvanácti vůdcům. I pravil Bůh: \"Já zajisté jsem s vámi; a budete-li dodržovat modlitbu, dávat almužnu, věřit v posly Mé a pomáhat jim a poskytnete-li Bohu krásnou půjčku, věru vás očistím od vašich skutků špatných a uvedu vás do zahrad, pod nimiž řeky tekou. A kdo z vás ještě po tomto bude nevěřící, ten věru zbloudil z cesty rovné"
        },
        {
            "chapter": 5,
            "verse": 13,
            "text": "Protože však porušili svou úmluvu, prokleli jsme je a zatvrdili jsme srdce jejich, takže přemísťují slova z jejich míst a zapomněli na část toho, co jim bylo připomenuto. A stále se budeš dovídat, jak zrazují - až na několik málo z nich. Odpusť jim a promiň, neboť Bůh věru miluje ty, kdož dobro konají"
        },
        {
            "chapter": 5,
            "verse": 14,
            "text": "I od těch, kdož říkají \"Jsme křesťany\", jsme přijali úmluvu jejich, avšak i oni zapomněli část z toho, co bylo jim připomenuto, a vyvolali jsme mezi nimi nepřátelství a nenávist až do dne zmrtvýchvstání - a tehdy jim Bůh oznámí, co vlastně provedli"
        },
        {
            "chapter": 5,
            "verse": 15,
            "text": "Vlastníci Písma! Nyní již přišel k vám náš posel, aby vám jasně vyložil mnohé z toho, co skryli jste z Písma, a prominul vám mnohé. A přišlo k vám nyní od Boha světlo a Písmo zjevné"
        },
        {
            "chapter": 5,
            "verse": 16,
            "text": "jímž Bůh povede ty, kdož usilují o Jeho zalíbení, po cestách míru a jímž je vyvede z temnot na světlo z dovolení Svého a dovede je tak ke stezce přímé"
        },
        {
            "chapter": 5,
            "verse": 17,
            "text": "Věru jsou nevěřící ti, kdož říkají: \"Zajisté je Bohem Mesiáš, syn Mariin!\" Odpověz: \"Kdo má u Boha takovou moc, aby Mu mohl zabránit, kdyby se mu zachtělo zahubit Mesiáše, syna Mariina, a matku jeho a vůbec všechny, kdož jsou na zemi?\" Bohu náleží království na nebesích i na zemi i vše, co je mezi nimi; On tvoří, co chce, a On nade všemi věcmi je mocný"
        },
        {
            "chapter": 5,
            "verse": 18,
            "text": "Židé a křesťané říkají: \"My synové jsme Boží a miláčci Jeho.\" Rci: \"Proč vás tedy trestá za vaše hříchy? Nikoliv, vy jste obyčejní smrtelníci, jedni z těch, které On stvořil. On odpouští, komu chce, a trestá také, koho chce. Bohu náleží království na nebesích i na zemi i vše, co je mezi nimi - a u Něho cíl je konečný"
        },
        {
            "chapter": 5,
            "verse": 19,
            "text": "Vlastníci Písma! Nyní přišel k vám náš posel, aby vám podal jasný výklad - v přestávce mezi posly - a abyste nemohli říci: \"Nepřišel k nám žádný hlasatel ani varovatel.\" Však nyní k vám již přišel i hlasatel i varovatel! A Bůh je každé věci mocný"
        },
        {
            "chapter": 5,
            "verse": 20,
            "text": "A hle, pravil Mojžíš lidu svému: \"Lide můj, pomněte dobrodiní Božího vůči vám, když mezi vámi učinil proroky a vás učinil vládci a dal vám to, co nedal nikomu z lidstva veškerého"
        },
        {
            "chapter": 5,
            "verse": 21,
            "text": "Lide můj! Vstupte do svaté země, kterou vám Bůh zaslíbil, a neobracejte kroky své, abyste se neobrátili v ty, kdož ztrátu utrpí"
        },
        {
            "chapter": 5,
            "verse": 22,
            "text": "A řekli: \"Mojžíši, v té zemi je národ obrů a my do ní nevstoupíme, dokud oni z ní neodejdou. Jestliže však odejdou, my zajisté do ní vstoupíme"
        },
        {
            "chapter": 5,
            "verse": 23,
            "text": "A řekli dva muži bohabojní, jež Bůh zahrnul Svou přízní: \"Vejděte k nim branou! Jestliže tudy vejdete, stanete se vítězi. A na Boha se spoléhejte, jste-li věřící"
        },
        {
            "chapter": 5,
            "verse": 24,
            "text": "Však lidé zvolali: \"Mojžíši, nevstoupíme nikdy do té to země, dokud v ní budou obři. Vytáhni ty a tvůj Pán a dejte se s nimi do boje, my zůstaneme sedět tady"
        },
        {
            "chapter": 5,
            "verse": 25,
            "text": "I pravil Mojžíš: \"Pane můj, mám moc jen nad sebou samým a nad bratrem svým. Čiň tedy rozdíl mezi námi a mezi tímto lidem hanebníků"
        },
        {
            "chapter": 5,
            "verse": 26,
            "text": "Odpověděl Pán: \"Tato země jim budiž zakázána, nechť bloudí čtyřicet let po zemi. A ty se nermuť nad tímto lidem hanebníků"
        },
        {
            "chapter": 5,
            "verse": 27,
            "text": "A sděl jim podle pravdy příběh dvou synů Adamových, když oba přinášeli oběti; a byla od jednoho z nich obět přijata, zatímco od druhého nikoliv. I pravil tento: \"Věru tě zabiji!\" I odpověděl onen: \"Bůh přijímá oběť jen od bohabojných"
        },
        {
            "chapter": 5,
            "verse": 28,
            "text": "Vztáhneš-li na mne ruku svou, abys mne zabil, já na tebe svou ruku nevztáhnu, abych tě zabil, neboť se věru bojím Boha, Pána lidstva veškerého"
        },
        {
            "chapter": 5,
            "verse": 29,
            "text": "Chci, abys vzal na sebe hřích proti mně i hřích proti sobě; a tak staneš se jedním z obyvatel ohně pekelného, neboť to odměna je nespravedlivých"
        },
        {
            "chapter": 5,
            "verse": 30,
            "text": "A vnukla mu duše jeho zabít bratra, a zabil ho a stal se z těch, kdož ztrátu utrpěli"
        },
        {
            "chapter": 5,
            "verse": 31,
            "text": "I poslal Bůh havrana, jenž hrabal v zemi, aby mu ukázal, jak skrýt mrtvolu bratra svého. I vzkřikl: \"Běda mi! Což nejsem schopen být jako tento havran a ukrýt mrtvolu bratra svého?\" A stal se jedním z těch, jež pronásledují výčitky svědomí"
        },
        {
            "chapter": 5,
            "verse": 32,
            "text": "A kvůli tomuto jsme předepsali dítkám Izraele, aby ten, jenž zabije jednoho člověka - nikoliv pro pomstu na někom anebo za to, že šířil pohoršení na zemi - byl souzen, jako by zabil lidstvo veškeré. A aby ten, kdo oživí jednoho, byl posuzován, jako by oživil lidstvo veškeré. A přišli k nim již dříve poslové naši s jasnými důkazy, avšak mnozí z nich i potom se dopouštěli přestupků na zemi"
        },
        {
            "chapter": 5,
            "verse": 33,
            "text": "A odměnou těch, kdož vedli válku proti Bohu a Jeho poslu a šířili na zemi pohoršení, bude věru to, že budou zabiti anebo ukřižováni či budou jim useknuty jejich pravé ruce a levé nohy anebo budou ze země vyhnáni. A těm dostane se hanby na tomto světě, zatímco na onom světě je očekává trest nesmírný"
        },
        {
            "chapter": 5,
            "verse": 34,
            "text": "kromě těch, kteří se kajícně obrátí, dříve než nad nimi získáte moc. A vězte, že Bůh je odpouštějící, slitovný"
        },
        {
            "chapter": 5,
            "verse": 35,
            "text": "Vy, kteří věříte! Bojte se Boha a hledejte způsob, jímž byste se k Němu přiblížili! A bojujte usilovně na Jeho cestě - snad budete blažení"
        },
        {
            "chapter": 5,
            "verse": 36,
            "text": "A věru ti, kteří neuvěřili, i kdyby měli všechno, co na zemi je, a ještě něco podobného navíc, a nabízeli to, aby se tím vykoupili z trestu dne zmrtvýchvstání, nebylo by to od nich přijato a pro ně určen je trest bolestný"
        },
        {
            "chapter": 5,
            "verse": 37,
            "text": "Budou si přát, aby mohli vyjít z ohně pekelného, avšak nikdy z něho nevyjdou, neboť je očekává trest trvalý"
        },
        {
            "chapter": 5,
            "verse": 38,
            "text": "Zloději a zlodějce utněte ruce jejich v odplatu za to, co provedli, a jako varovný příklad od Boha! A Bůh je mocný, moudrý"
        },
        {
            "chapter": 5,
            "verse": 39,
            "text": "Však kdo se kajícně obrátí poté, co dopustil se nepravosti, a polepší se, tomu Bůh věru odpustí. A Bůh zajisté je odpouštějící, slitovný"
        },
        {
            "chapter": 5,
            "verse": 40,
            "text": "Což nevíš, že Bohu náleží království na nebesích i na zemi a že On trestá, koho chce, a odpouští, komu chce? A Bůh je všech věcí mocen"
        },
        {
            "chapter": 5,
            "verse": 41,
            "text": "Posle, nermuť se kvůli těm, kdož předhánějí se v nevěrectví! Ti patří k těm, kdož říkají ústy svými \"Uvěřili jsme!\", zatímco v srdcích svých neuvěřili, a k těm, kdož vyznávají židovství a horlivě naslouchají lžím a naslouchají i lidem jiným, kteří k tobě nepřicházejí. Oni přemísťují slova z jejich míst říkajíce: \"Jestliže je vám toto dáno, přijměte to, avšak není-li vám to dáno, dejte si pozor!\" A koho Bůh chce uvést v pokušení, tomu ty ničím u Boha nepomůžeš. A to jsou ti, jichž srdce Bůh nehodlá očistit - těm dostane se hanby na tomto světě, zatímco na onom světě je očekává trest nesmírný"
        },
        {
            "chapter": 5,
            "verse": 42,
            "text": "Naslouchají lžím a pohlcují to, co neprávem získali. Přijdou-li k tobě, pak mezi nimi buď rozsuď, anebo se od nich odvrať! Odvrátíš-li se od nich, nemohou ti nikterak uškodit, však budeš-li soudit, suď mezi nimi spravedlivě, neboť Bůh věru miluje spravedlivé"
        },
        {
            "chapter": 5,
            "verse": 43,
            "text": "A jak by si tě mohli vybrat za soudce, když mají Tóru, v níž je obsažen rozsudek Boží? Potom se však od ní odvrátili - a nejsou tedy věřící"
        },
        {
            "chapter": 5,
            "verse": 44,
            "text": "A seslali jsme Tóru, v níž je správné vedení i světlo, aby podle ní soudili proroci, kteří se odevzdali do vůle Boží, ty, kdož vyznávají židovství; a aby rabíni a učení rozhodovali podle toho, co jim bylo svěřeno ke střežení z Písma Božího a čeho byli svědky. Nebojte se lidí, nýbrž bojte se Mne a nekupujte za Má znamení věci ceny nicotné! Ti pak, kdož nesoudí podle toho, co seslal Bůh, jsou nevěřící"
        },
        {
            "chapter": 5,
            "verse": 45,
            "text": "A předepsali jsme jim v Tóře: duši za duši, oko za oko, nos za nos, ucho za ucho, zub za zub a za zranění mstu. A kdo místo toho dá almužnu, bude to pro něj vykoupením z hříchů. Ti pak, kdo nesoudí podle toho, co seslal Bůh, ti věru jsou nespravedliví"
        },
        {
            "chapter": 5,
            "verse": 46,
            "text": "A vypravili jsme ve stopách jejich Ježíše, syna Mariina, aby potvrdil pravdivost toho, co obsaženo bylo předtím v Tóře, a dali jsme mu evangelium, v němž je správné vedení a světlo, aby potvrdilo pravdivost toho, co bylo předtím v Tóře, a stalo se správným vedením i varováním pro bohabojné"
        },
        {
            "chapter": 5,
            "verse": 47,
            "text": "Nechť vlastníci evangelia soudí podle toho, co Bůh v něm seslal; ti pak, kdož nesoudí podle toho, co Bůh seslal, jsou hanebníci"
        },
        {
            "chapter": 5,
            "verse": 48,
            "text": "I tobě jsme seslali Písmo s pravdou, aby potvrdilo pravdivost toho, co už před ním bylo zde z Písma, a bylo jeho ochranou. A rozsuzuj mezi nimi podle toho, co seslal Bůh, a nenásleduj jejich učení scestná, vzdaluje se tak od toho, čeho se ti z pravdy dostalo. A každému z vás jsme určili pravidla a dráhu vyšlapanou. Kdyby byl Bůh chtěl, byl by vás věru učinil národem jediným, avšak neučinil tak proto, aby vás vyzkoušel tím, co vám dal. Předstihujte se vzájemně v konání dobrých skutků! K Bohu se uskuteční návrat vás všech, a On vás poučí o tom, o čem jste byli v rozporu"
        },
        {
            "chapter": 5,
            "verse": 49,
            "text": "A rozsuzuj mezi nimi podle toho, co Bůh seslal, a nenásleduj jejich učení scestná a dej si pozor, aby tě neodvrátili od části z toho, co ti Bůh seslal. Obrátí-li se zády, pak věz, že Bůh je chce postihnout za některé z hříchů jejich, neboť většina z lidí jsou hanebníci"
        },
        {
            "chapter": 5,
            "verse": 50,
            "text": "Cožpak oni touží po rozsudcích z doby nevědomosti? Kdo může být pro lid pevně přesvědčený lepším soudcem než Bůh"
        },
        {
            "chapter": 5,
            "verse": 51,
            "text": "Vy, kteří věříte! Neberte si židy a křesťany jako přátele, neboť oni jsou si přáteli jedni druhým. Kdokoliv z vás se s nimi přátelí, ten stane se jedním z nich a Bůh věru nepovede lid nespravedlivý"
        },
        {
            "chapter": 5,
            "verse": 52,
            "text": "A vidíš ty, v jejichž srdcích je choroba, horlivě mezi nimi obcházet a říkat: \"Bojíme se, aby nás nepostihl obrat osudu!\" Však možná, že Bůh přinese úspěch anebo nějaké Své rozhodnutí, takže tito lidé začnou litovat toho, co skrývali ve svých duších"
        },
        {
            "chapter": 5,
            "verse": 53,
            "text": "a řeknou ti, kdož uvěřili: \"Což nejsou to tíž, kteří přísahali při Bohu slavnostními přísahami, nejsou doopravdy s námi?\" Marné budou jejich skutky a stanou se z nich ti, kdož ztrátu utrpí"
        },
        {
            "chapter": 5,
            "verse": 54,
            "text": "Vy, kteří věříte! Kdo z vás se odřekne náboženství svého... A Bůh přivede lidi, které bude milovat a kteří budou milovat Jeho a kteří budou pokorní vůči věřícím a přísní vůči nevěřícím, budou bojovat na cestě Boží a nebudou se bát výčitek nikoho. A toto je laskavost Boží a On ji uštědřuje, komu chce, a Bůh je velkorysý, vševědoucí"
        },
        {
            "chapter": 5,
            "verse": 55,
            "text": "Vaším přítelem je jedině Bůh a Jeho posel a ti, kdož věří, dodržují modlitbu, dávají almužnu a sklánějí se"
        },
        {
            "chapter": 5,
            "verse": 56,
            "text": "A kdo si bere za přátele Boha a Jeho posla a věřící, ten patří ke straně Boží - a tito zvítězí"
        },
        {
            "chapter": 5,
            "verse": 57,
            "text": "Vy, kteří věříte! Neberte si za přátele ty, kterým je vaše náboženství pro posměch a pro zábavu, ať jsou již z těch, jimž dostalo se Písma před vámi, či ať jsou z nevěřících. A bojte se Boha, jste-li věřící"
        },
        {
            "chapter": 5,
            "verse": 58,
            "text": "A když voláte k modlitbě, tropí si z toho posměšky a je jim to pro zábavu - a je to proto, že je to lid, jenž ničemu nerozumí"
        },
        {
            "chapter": 5,
            "verse": 59,
            "text": "Rci: \"Vlastníci Písma! Nenávidíte nás snad jedině proto, že jsme uvěřili v Boha a v to, co bylo sesláno nám, a v to, co bylo sesláno dříve? Však většina z vás jsou hanebníci"
        },
        {
            "chapter": 5,
            "verse": 60,
            "text": "Rci: \"Mám vám oznámit něco horšího než odplatu, která je u Boha? Ti, které Bůh proklel a na něž se rozhněval a z nichž učinil opice a vepře, a ti, kteří uctívají Tághúta - ti jsou v nejhorším postavení a nejdále zbloudili z cesty rovné"
        },
        {
            "chapter": 5,
            "verse": 61,
            "text": "Když k vám přišli, řekli: \"Uvěřili jsme!\" Avšak v nevěrectví přišli a s nevěrectvím odešli a Bůh nejlépe zná, co skrývali"
        },
        {
            "chapter": 5,
            "verse": 62,
            "text": "A vidíš mnohé z nich, jak pospíchají k hříchu, k nespravedlnosti a k pohlcování toho, čeho neprávem nabyli. Jak hnusné je to, co dělají"
        },
        {
            "chapter": 5,
            "verse": 63,
            "text": "Proč jim nezabrání rabíni a učenci, aby nevedli hříšné řeči a nepohlcovali neprávem nabyté? Jak hnusné je to, co provádějí"
        },
        {
            "chapter": 5,
            "verse": 64,
            "text": "A říkají židé: \"Boží ruka je spoutána okovy!\" Nechť jsou jejich ruce spoutány okovy a nechť jsou prokleti za to, co říkají! Nikoliv, obě Jeho ruce jsou rozevřeny a On uštědřuje, jak chce. To, co ti bylo sesláno od Pána tvého, v mnohých z nich jen rozmnožuje vzpurnost a nevěrectví. A uvrhli jsme mezi ně nepřátelství a nenávist až do dne zmrtvýchvstání. A kdykoliv zažehnou oheň války, Bůh jej uhasí; a usilují šířit po zemi pohoršení, avšak Bůh nemiluje ty, kdož pohoršení šíří"
        },
        {
            "chapter": 5,
            "verse": 65,
            "text": "Kdyby vlastníci Písma uvěřili a báli se Boha, věru bychom jim vymazali jejich špatné skutky a zajisté bychom je uvedli do zahrad rozkoší"
        },
        {
            "chapter": 5,
            "verse": 66,
            "text": "a kdyby dodržovali Tóru a evangelium a to, co sesláno jim bylo od Pána jejich, věru by mohli požívat z toho, co je nad nimi i co je pod nimi. Mezi nimi je obec, jež kráčí středem, avšak jak hnusné je to, co většina z nich provádí"
        },
        {
            "chapter": 5,
            "verse": 67,
            "text": "Posle, předej to, co ti bylo sesláno od Pána tvého! Neučiníš-li tak, pak nesplníš své poslání. Vždyť Bůh tě ochrání před lidmi; Bůh věru nevede správnou cestou lid nevěřící"
        },
        {
            "chapter": 5,
            "verse": 68,
            "text": "Rci: \"Vlastnící Písma, nedosáhnete ničeho, pokud nebudete dodržovat Tóru, evangelium a to, co vám bylo Pánem vaším sesláno.\" Avšak to, co ti bylo sesláno Pánem tvým, v mnohých z nich jen rozmnožuje vzpurnost a nevěrectví; však nermuť se pro lid nevěřící"
        },
        {
            "chapter": 5,
            "verse": 69,
            "text": "Věru ti, kdož uvěřili, a ti, kdož vyznávají židovství, a sabejci a křesťané - vůbec ti, kdož uvěřili v Boha a v den poslední a dobré skutky konali, ti nemusí mít strach a nebudou zarmouceni"
        },
        {
            "chapter": 5,
            "verse": 70,
            "text": "A věru jsme kdysi uzavřeli úmluvu s dítkami Izraele a vyslali jsme k nim posly. Kdykoliv však k nim přišli poslové s něčím, čeho si duše jejich nepřály, část z nich prohlásili za lháře a část zabili"
        },
        {
            "chapter": 5,
            "verse": 71,
            "text": "Domnívali se, že to není zkouška, a byli slepí a hluší, leč Bůh jim později odpustil, avšak i potom většina z nich oslepla a ohluchla. A Bůh jasně zří, co dělají"
        },
        {
            "chapter": 5,
            "verse": 72,
            "text": "A věru jsou nevěřící ti, kdož říkají: \"Mesiáš, syn Mariin, je Bůh!\" A pravil Mesiáš: \"Dítka Izraele, uctívejte Boha, Pána mého i Pána vašeho! Kdo bude přidružovat k Bohu, tomu Bůh zakáže vstup do ráje a bude mu příbytkem oheň pekelný; a nespravedliví nebudou mít pomocníky"
        },
        {
            "chapter": 5,
            "verse": 73,
            "text": "A jsou věru nevěřící ti, kdo prohlašují: \"Bůh je třetí z trojice\" - zatímco není božstva kromě Boha jediného. A nepřestanou-li s tím, co říkají, věru se dotkne těch, kdož z nich jsou nevěřící, trest bolestný"
        },
        {
            "chapter": 5,
            "verse": 74,
            "text": "Proč se tedy kajícně neobrátí k Bohu a neprosí jej za odpuštění, když Bůh zajisté je odpouštějící a slitovný"
        },
        {
            "chapter": 5,
            "verse": 75,
            "text": "Mesiáš, syn Mariin, není leč posel, před nímž byli již poslové jiní. A matka jeho byla pravdomluvná - a oba se živili pokrmy. Pohleď, jak jim objasňujeme znamení, a pohleď, do jakých lží se dostali"
        },
        {
            "chapter": 5,
            "verse": 76,
            "text": "Rci: \"Což budete uctívat místo Boha něco, co vám nemůže způsobit škodu ani užitek? A Bůh je ten, jenž slyšící je i vševědoucí"
        },
        {
            "chapter": 5,
            "verse": 77,
            "text": "Rci: \"Vlastníci Písma! Nepřehánějte v náboženství svém, mluvte jen pravdu a nenásledujte scestná učení lidí, kteří zbloudili již před vámi a dali zbloudit mnoha jiným - a ti věru zbloudili z cesty rovné"
        },
        {
            "chapter": 5,
            "verse": 78,
            "text": "Byly proklety ty z dětí Izraele, které neuvěřily, jazykem Davida i Ježíše, syna Mariina. A to bylo za to, že neposlouchali a byli přestupníky"
        },
        {
            "chapter": 5,
            "verse": 79,
            "text": "a že si vzájemně nezakazovali konání zavrženíhodného. A jak hnusné bylo to, co dělali"
        },
        {
            "chapter": 5,
            "verse": 80,
            "text": "A vidíš mnohé z nich se přátelit s nevěřícími. A to, co již dříve pro sebe si připravili, je tak hnusné, že Bůh se na ně rozhněval - a v trestu svém budou nesmrtelní"
        },
        {
            "chapter": 5,
            "verse": 81,
            "text": "Kdyby byli věřili v Boha, v proroka a v to, co mu bylo sesláno, nebyli by se s nimi přátelili, avšak mnozí z nich jsou věru hanebníci"
        }
    ]
}
{
    "juzs": [
        {
            "chapter": 6,
            "verse": 111,
            "text": "A i kdybychom k nim seslali anděly a i kdyby s nimi mrtví mluvili a i kdybychom byli shromáždili věci všechny před nimi, věru by neuvěřili, leda by tomu chtěl Bůh, avšak většina z nich jsou pošetilci"
        },
        {
            "chapter": 6,
            "verse": 112,
            "text": "A takto jsme učinili každému poslu nepřátele: satany z lidí i džinů, kteří si vzájemně našeptávají ozdobná slova plná bludů. Kdyby Pán tvůj chtěl, nebyli by tak činili; ponech je tedy v tom, co si vymýšlejí"
        },
        {
            "chapter": 6,
            "verse": 113,
            "text": "Nechť se srdce těch, kdož nevěří v život posmrtný, nakloní k těmto výmyslům, nechť v nich naleznou zalíbení a nechť tedy provádějí to, co provádějí"
        },
        {
            "chapter": 6,
            "verse": 114,
            "text": "Mám si snad žádat jako soudce někoho jiného než Boha, jenž je tím, kdo seslal vám Písmo jasně vyložené? Ti, jimž dali jsme Písmo, dobře vědí, že od Pána tvého bylo s pravdou sesláno. A nebuď tedy z těch, kdož pochybují"
        },
        {
            "chapter": 6,
            "verse": 115,
            "text": "Nechť tedy dovrší se slova Pána tvého jako pravda a spravedlnost! A nikdo nemůže změnit slova Jeho - a On slyšící je i vševědoucí"
        },
        {
            "chapter": 6,
            "verse": 116,
            "text": "Uposlechneš-li většinu těch, kdož na zemi žijí, pak tě svedou z cesty Boží, vždyť oni následují jen domněnky své a pouze předpokládají"
        },
        {
            "chapter": 6,
            "verse": 117,
            "text": "Pán tvůj zná nejlépe ty, kdož zbloudili z cesty Jeho, a zná nejlépe i ty, kdož správnou cestou jsou vedeni"
        },
        {
            "chapter": 6,
            "verse": 118,
            "text": "Jezte tedy z toho, nad čím bylo vysloveno jméno Boží, věříte-li v Jeho znamení"
        },
        {
            "chapter": 6,
            "verse": 119,
            "text": "Co je s vámi, že nepojídáte z toho, nad čím bylo proneseno jméno Boží, když vám Bůh již srozumitelně objasnil vše, co je vám zakázáno - leda jste-li donuceni. Zajisté však mnozí jsou sváděni z cesty vášněmi svými z neznalostí. Pán tvůj však nejlépe zná přestupníky"
        },
        {
            "chapter": 6,
            "verse": 120,
            "text": "Vystříhejte se hříchu, ať skrytého či zjevného, neboť ti, kdož pášou hříchy, budou odměněni za to, co si vysloužili"
        },
        {
            "chapter": 6,
            "verse": 121,
            "text": "Nepojídejte z toho, nad čím nebylo proneseno jméno Boží, neboť to věru je hanebnost! Satani vskutku budou našeptávat stoupencům svým, aby se s vámi hádali, však uposlechnete-li je, věru budete modloslužebníky"
        },
        {
            "chapter": 6,
            "verse": 122,
            "text": "Zdaž ten, jenž mrtev byl a jehož jsme oživili a jemuž jsme světlo dali, aby s ním kráčel mezi lidmi, je roven tomu, kdo v temnotách dlí, z nichž východiska není? A takto bylo zkrášleno nevěřícím to, co prováděli"
        },
        {
            "chapter": 6,
            "verse": 123,
            "text": "A takto jsme v každém městě umístili velmože jako hříšníky, aby tam úklady chystali; však neobelstí nikoho leda sebe samé, aniž o tom mají tušení"
        },
        {
            "chapter": 6,
            "verse": 124,
            "text": "A když se jim dostane znamení, říkají: \"Neuvěříme, dokud se nám nedostane toho, čeho se dostalo poslům Božím.\" Leč Bůh ví nejlépe, kam umísťuje poselství Své! Avšak hříšníci budou postiženi ponížením před Bohem i trestem strašným za úklady, jež chystali"
        },
        {
            "chapter": 6,
            "verse": 125,
            "text": "Koho Bůh chce vést cestou správnou, tomu otevře hruď pro islám; tomu, komu chce dát zbloudit, tomu zúží a uzavře hruď, jako by měl stoupat k nebi. A takto Bůh dává pocítit hněv svůj těm, kdož neuvěřili"
        },
        {
            "chapter": 6,
            "verse": 126,
            "text": "Toto je stezka Pána tvého přímo vedoucí. A vyložili jsme srozumitelně znamení lidu, který si připomíná"
        },
        {
            "chapter": 6,
            "verse": 127,
            "text": "Pro ně je připraven příbytek míru u Pána jejich a On ochráncem je jejich za to, co konali"
        },
        {
            "chapter": 6,
            "verse": 128,
            "text": "A v den, kdy shromáždí je Bůh, řekne: \"Ó shromáždění džinů! Již příliš mnoho jste lidem učinili!\" Tehdy řeknou pomocníci jejich z lidí: \"Pane náš, měli jsme prospěch jeden z druhého, avšak dospěli jsme ke lhůtě, kterou jsi nám stanovil.\" I řekne jim Bůh: \"Oheň budiž vaším útočištěm, nesmrtelní v něm budete, leda bude-li Bůh chtít jinak!\" A Pán tvůj je věru moudrý, vševědoucí"
        },
        {
            "chapter": 6,
            "verse": 129,
            "text": "A takto my dáváme jedny nespravedlivé druhým jako přátele v odměnu za to, co si vysloužili"
        },
        {
            "chapter": 6,
            "verse": 130,
            "text": "Ó shromáždění džinů a lidí! Zdaž k vám nepřišli poslové z vašich řad vzešlí, přednášejíce vám znamení Naše a varujíce vás před setkáním s tímto vaším dnem?\" A odpovědí: \"Dosvědčujeme to sami proti sobě.\" Zmámil je život pozemský a dosvědčí sami proti sobě, že byli nevěřící"
        },
        {
            "chapter": 6,
            "verse": 131,
            "text": "A je tomu tak proto, že Pán tvůj není takový, aby zahubil města nespravedlivě, když obyvatelé jejich nic netušili"
        },
        {
            "chapter": 6,
            "verse": 132,
            "text": "A pro každého je stanoven stupeň odměny podle toho, co konal, a není Pánu tvému lhostejné, co dělají"
        },
        {
            "chapter": 6,
            "verse": 133,
            "text": "Pán tvůj je soběstačný a plný milosrdenství; kdyby chtěl, nechal by vás zahynout a zaměnil by vás potom, čím by chtěl, podobně jako vám dal vzejít z potomstva lidu jiného"
        },
        {
            "chapter": 6,
            "verse": 134,
            "text": "Věru to, co je vám slíbeno, se vskutku dostaví a vy nebudete schopni tomu zabránit"
        },
        {
            "chapter": 6,
            "verse": 135,
            "text": "Rci: \"Lide můj, jednejte podle stanoviska svého, já také tak budu jednat, a záhy se dozvíte kdo v konečném příbytku bude dlít; a věru nestanou se nespravedliví blaženými"
        },
        {
            "chapter": 6,
            "verse": 136,
            "text": "Nevěřící určují Bohu podíl z toho, čemu On dal vyrůst ze země i z dobytka, a říkají: \"Tohle náleží Bohu\" - podle úsudku jejich - \"a toto patří těm, jež k Němu přidružujeme.\" Avšak co je určeno pro přidružené, nikdy k Bohu nedospěje, zatímco to, co Bohu náleží, nedospěje nikdy k přidruženým. Jak špatný je úsudek jejich"
        },
        {
            "chapter": 6,
            "verse": 137,
            "text": "A takto zkrášlili ti, kteří jsou jimi přidružováni, mnohým modloslužebníkům zabíjeni jejich dětí, aby je v záhubu uvrhli a náboženství jejich zatemnili. A kdyby Bůh byl chtěl, nebyli by tak učinili; nech je tedy být i s tím, co si lživě vymýšlejí"
        },
        {
            "chapter": 6,
            "verse": 138,
            "text": "A říkají: \"Tento dobytek a tyto plodiny jsou zasvěceny a smí z nich pojídat jen ti, jimž to dovolujeme\" - podle úsudku jejich. A jsou také zvířata, na nichž je zakázáno jezdit a nakládat na ně, a také ta, nad nimiž nepronášejí jméno Boží, vymýšlejíce si lži o Něm. Avšak On je odmění za to, co si vymýšlejí"
        },
        {
            "chapter": 6,
            "verse": 139,
            "text": "A říkají: \"To, co je v lůnech tohoto dobytka, je čisté jen pro naše muže a je zakázáno pro manželky naše.\" Avšak narodí-li se to mrtvé, rozdělí se o to obě pohlaví. Bůh však je odmění za to, co Mu připisují - a On věru moudrý je i vševědoucí"
        },
        {
            "chapter": 6,
            "verse": 140,
            "text": "Ztrátu utrpí ti, kdož děti své zabíjejí z hlouposti a nevědomosti, i ti, kdož proti Bohu lži si vymýšlejí zakazujíce to, co jim Bůh jako obživu uštědřil. Zbloudili již a nejsou správnou cestou vedeni"
        },
        {
            "chapter": 6,
            "verse": 141,
            "text": "A On je ten, jenž dává vyrůst zahradám s révou podepřenou i nepodepřenou loubím; i palmám datlovým, i obilí dávající mu stravu rozličnou, i olivovníkům a granátovým jabloním podobným i nepodobným. Požívejte z plodů jejich, když dozrají, a rozdávejte z nich podíl patřičný v den sklizně jejich, avšak nebuďte marnotratní, neboť Bůh nemiluje marnotratné"
        },
        {
            "chapter": 6,
            "verse": 142,
            "text": "A mezi dobytčaty jsou ta, jež nosí břemena, a jiná pro koberce. Pojídejte z toho, co vám Bůh uštědřil, a nechoďte ve stopách satana, jenž pro vás je nepřítelem zjevným"
        },
        {
            "chapter": 6,
            "verse": 143,
            "text": "A je pro vás osm dobytčat v párech: z ovcí dva a z koz také dva. Rci: \"Zakázal snad On samce obou či samice anebo to, co skrývají lůna samic obou druhů? Sdělte mi to se znalostí, jste-li pravdomluvní"
        },
        {
            "chapter": 6,
            "verse": 144,
            "text": "A z velbloudů dva a ze skotu dva. Rci: \"Zakázal snad On samce obou či samice anebo to, co skrývají lůna samic obou druhů? Či byli jste svědky toho, když Bůh vám to nařídil?\" Kdo je nespravedlivější než ten, který si o Bohu lži vymýšlí, aby tak svedl lidi bez jakéhokoliv vědění? A Bůh věru nepovede lid nespravedlivý"
        },
        {
            "chapter": 6,
            "verse": 145,
            "text": "Rci: \"Nenalézám v tom, co bylo mi vnuknuto, jiný zákaz pro toho, kdo jí, než zákaz mršiny nebo krve prolité či vepřového masa, neboť to je nečisté a hanebné, a dále to, co bylo zasvěceno jinému než Bohu. Však kdo byl donucen to jísti, aniž po tom toužil či přestupníkem byl, pak Pán tvůj věru je odpouštějící, slitovný"
        },
        {
            "chapter": 6,
            "verse": 146,
            "text": "Těm, kdož vyznávají víru židovskou, jsme zakázali všechna zvířata mající drápy; a ze skotu a ovcí jsme jim zakázali tuk kromě toho, jejž mají v hřbetech či ve vnitřnostech nebo jenž smíšen je s kostmi. Takto jsme je odměnili za jejich vzpurnost - a My zajisté jsme spravedliví"
        },
        {
            "chapter": 6,
            "verse": 147,
            "text": "Prohlašují-li tě za lháře, rci: \"Pán váš sice vládne nesmírným milosrdenstvím, avšak přísnost Jeho nebude odvrácena od lidu hříšného"
        },
        {
            "chapter": 6,
            "verse": 148,
            "text": "A řeknou ti, kdož k Bohu přidružují: \"Kdyby Bůh chtěl, nebyli bychom modloslužebníky my ani otcové naši a nebyli bychom prohlásili nic za zakázané.\" A takto prohlašovali posly za lháře již ti, kdož byli před nimi, až ochutnali přísnost Naši. Rci: \"Máte-li vůbec nějaké vědění, tedy nám je předveďte! Vy následujete pouze domněnky své a vy se jen dohadujete"
        },
        {
            "chapter": 6,
            "verse": 149,
            "text": "Rci: \"Jedině Bůh má důkaz přesvědčující; kdyby byl chtěl, byl by vás všechny uvedl na cestu správnou"
        },
        {
            "chapter": 6,
            "verse": 150,
            "text": "Rci: \"Přiveďte svědky své, kteří by dosvědčili, že Bůh toto zakázal!\" A jestliže to dosvědčí, pak ty spolu s nimi nesvědč a nenásleduj scestná učení těch, kdož znamení Naše za lež prohlašují, a těch, kdož v život budoucí nevěří a kteří Pánu svému rovné dávají"
        },
        {
            "chapter": 6,
            "verse": 151,
            "text": "Rci: \"Pojďte sem, abych vám sdělil to, co Pán váš vám zakázal! Nepřidružujte k Němu nic, buďte laskaví k rodičům, nezabíjejte z nedostatku děti své, vždyť jsme uštědřili nezbytné pro vás i pro ně! Střezte se smilstva veřejného i tajného, nezabíjejte nikoho, koho Bůh vám zakázal, leda podle práva! A toto je to, co On vám přikazuje - snad budete rozumní"
        },
        {
            "chapter": 6,
            "verse": 152,
            "text": "Nepřibližujte se k majetku sirotků jinak než s dobrými úmysly, dokud nedosáhnou dospělosti! Dávejte dobré míry i spravedlivé váhy! My pak neukládáme duši břemeno žádné nad její síly. A když hovoříte, buďte spravedliví, i když se jedná o příbuzného, a dodržujte úmluvu s Bohem! A toto je to, co On vám přikazuje - snad budete toho pamětlivi"
        },
        {
            "chapter": 6,
            "verse": 153,
            "text": "A toto je vskutku stezka Má, jež vede přímo. Kráčejte po ní a nenásledujte cesty jiné, jež by vás vzdálily od cesty Jeho. A toto je to, co On vám přikazuje - snad budete bohabojní"
        },
        {
            "chapter": 6,
            "verse": 154,
            "text": "A potom jsme dali Mojžíšovi Písmo jako dovršení dobrodiní pro toho, jenž koná dobré, a jako srozumitelné vysvětlení věcí všech i jako vedení a milosrdenství doufajíce, že snad lidé uvěří v setkání s Pánem svým"
        },
        {
            "chapter": 6,
            "verse": 155,
            "text": "A také toto Písmo, jež seslali jsme nyní, je požehnané; následujte je a buďte bohabojní - snad dosáhnete milosti"
        },
        {
            "chapter": 6,
            "verse": 156,
            "text": "Abyste nemohli říci: \"Dvěma skupinám bylo sesláno před námi Písmo a my věru jsme neměli ponětí o učení jejich"
        },
        {
            "chapter": 6,
            "verse": 157,
            "text": "anebo abyste neřekli: \"Kdyby nám bylo bývalo sesláno Písmo, byli bychom bývali jistě na cestě správnější než oni!\" A dostalo se vám nyní důkazu jasného od Pána vašeho i vedení a milosrdenství. Kdo je tedy nespravedlivější než ten, kdo znamení Boží za lež prohlašuje a od nich se odvrací? A odměníme ty, kdož od znamení Našich se odvracejí, trestem bolestným za to, že se odvraceli"
        },
        {
            "chapter": 6,
            "verse": 158,
            "text": "Což očekávají, že k nim přijdou andělé nebo že snad přijde sám Pán tvůj či že přijdou nějaká znamení Pána tvého! V ten den, kdy objeví se určitá znamení Pána tvého, nepomůže duši žádné víra její, jestliže neuvěřila již dříve či nevykonala dobro žádné ve víře své. Rci: \"Čekejte tedy, my také čekáme"
        },
        {
            "chapter": 6,
            "verse": 159,
            "text": "S těmi, kdož rozštěpili náboženství své a stali se sektáři, ty věru nemáš nic společného! Věc jejich patří jedině Bohu, jenž jim pak oznámí, co učinili"
        },
        {
            "chapter": 6,
            "verse": 160,
            "text": "Kdo přijde se skutky dobrými, tomu dostane se desetinásobku jejich, a kdo přijde s činy špatnými, tomu dostane se odměny podobné; a nebude jim ukřivděno"
        },
        {
            "chapter": 6,
            "verse": 161,
            "text": "Rci: \"Pán můj uvedl mne na stezku přímou, k náboženství nezměnitelnému, k víře Abrahamově, jenž hanífem byl a k modloslužebníkům nepatřil"
        },
        {
            "chapter": 6,
            "verse": 162,
            "text": "Rci: \"Věru modlitba má, obřady mé, život můj i smrt má náleží Bohu, Pánu lidstva veškerého"
        },
        {
            "chapter": 6,
            "verse": 163,
            "text": "jenž společníka nemá žádného. A toto mi bylo nařízeno a já první jsem z těch, kdož do vůle Jeho se odevzdali"
        },
        {
            "chapter": 6,
            "verse": 164,
            "text": "Rci: \"Jak bych mohl toužit po nějakém pánu jiném než Bohu, když On Pánem je všech věcí?\" Každá duše získá jen to, co si vysloužila, a žádná duše hříchy obtížená neponese břímě jiné. A posléze k Pánu svému budete navráceni a On vás zpraví o tom, o čem jste ve sporu byli"
        },
        {
            "chapter": 6,
            "verse": 165,
            "text": "On je ten, jenž učinil vás nástupci dřívějších na zemi a jenž povýšil jedny z vás nad druhé v hodnostech, aby vás zkoušel tím, čím vás obdařil; Pán tvůj je věru rychlý v trestání, ale také odpouštějící, slitovný"
        },
        {
            "chapter": 7,
            "verse": 1,
            "text": "Alif lám mím sád"
        },
        {
            "chapter": 7,
            "verse": 2,
            "text": "Toto je Písmo, které ti bylo sesláno - nechť není v hrudi tvé ohledně něho obavy žádné abys jím varoval a aby bylo pro věřící připomenutím"
        },
        {
            "chapter": 7,
            "verse": 3,
            "text": "Následujte to, co bylo vám sesláno od Pána vašeho, a nenásledujte jiných pánů vedle Něho! Jak málo si to připomínáte"
        },
        {
            "chapter": 7,
            "verse": 4,
            "text": "Kolik měst jsme již zahubili! Přísnost Naše je zastihla za noci anebo za poledne"
        },
        {
            "chapter": 7,
            "verse": 5,
            "text": "A když postihla je přísnost Naše, zmohli se jedině na zvolání: \"Věru jsme byli nespravedliví"
        },
        {
            "chapter": 7,
            "verse": 6,
            "text": "A zajisté se budeme tázat těch, k nimž poslové byli vysláni, a budeme se ptát i vyslanců Božích"
        },
        {
            "chapter": 7,
            "verse": 7,
            "text": "a věru jim sdělíme se znalostí vše, vždyť My jsme nebyli nepřítomni"
        },
        {
            "chapter": 7,
            "verse": 8,
            "text": "V ten den bude váhou pravda; ti, jichž váha bude obtěžkána dobrými skutky, ti blaženi budou"
        },
        {
            "chapter": 7,
            "verse": 9,
            "text": "zatímco ti, jichž váha bude lehká, sami sobě ztrátu způsobili tím, že nespravedliví k znamením Našim byli"
        },
        {
            "chapter": 7,
            "verse": 10,
            "text": "A umístili jsme vás na zemi a připravili jsme pro vás na ní obživu - a jak málo jste vy vděční"
        },
        {
            "chapter": 7,
            "verse": 11,
            "text": "A vskutku jsme vás stvořili a potom jsme vám podobu dali a posléze jsme k andělům pravili: \"Padněte na zem před Adamem!\" A padli všichni před ním kromě Iblíse, jenž nebyl mezi těmi, kdož se klaněli"
        },
        {
            "chapter": 7,
            "verse": 12,
            "text": "Pravil Bůh: \"Co ti zabránilo, abys padl, když jsem ti to poručil?\" Odpověděl: \"Já lepší jsem než on, mne z ohně jsi stvořil, jeho však jen z hlíny"
        },
        {
            "chapter": 7,
            "verse": 13,
            "text": "Pravil Bůh: \"Sestup odsud, neboť ti nepřísluší, aby ses zde pyšným ukazoval! Odejdi, neboť věru budeš z opovržených"
        },
        {
            "chapter": 7,
            "verse": 14,
            "text": "Řekl Iblís: \"Popřej mi odklad až do dne, kdy budou vzkříšeni"
        },
        {
            "chapter": 7,
            "verse": 15,
            "text": "Pravil Bůh: \"Budiž tedy mezi těmi, jimž odklad je dán"
        },
        {
            "chapter": 7,
            "verse": 16,
            "text": "Řekl Iblís: \"Za to, žes mne odvrhl, budu věru na ně číhat na přímé stezce Tvé"
        },
        {
            "chapter": 7,
            "verse": 17,
            "text": "a pak je budu pokoušet zepředu i zezadu, zprava i zleva, takže většinu z nich shledáš nevděčnými"
        },
        {
            "chapter": 7,
            "verse": 18,
            "text": "Pravil Bůh: \"Odejdi odsud zahanben a zavržen! Však těmi, kdož následovat tě budou, já věru peklo naplním všemi"
        },
        {
            "chapter": 7,
            "verse": 19,
            "text": "A ty, Adame, obývej s manželkou svou ráj! Jezte, z čeho se vám zachce, ale nepřibližujte se k tomuto stromu, abyste se nestali nespravedlivými"
        },
        {
            "chapter": 7,
            "verse": 20,
            "text": "Však satan jim oběma našeptal, aby odhalili to, co dosud před nimi bylo skryto z nahoty jejich, a řekl: \"Pán váš zakázal vám tento strom jen proto, abyste se nestali anděly či nesmrtelnými"
        },
        {
            "chapter": 7,
            "verse": 21,
            "text": "A přísahal jim: \"Já vaším rádcem jsem dobrým"
        },
        {
            "chapter": 7,
            "verse": 22,
            "text": "A takto je mámením svým v bloudění zavedl. A když oba ochutnali ze stromu, odhalila se jim nahota jejich a jali se šíti na sebe oděvy z listí rajského. A zavolal na ně Pán jejich: \"Což jsem vám dvěma nezakázal tento strom a neřekl vám, že satan je vaším nepřítelem zjevným"
        },
        {
            "chapter": 7,
            "verse": 23,
            "text": "Odpověděli: \"Pane náš, věru jsme sami sobě ukřivdili; jestliže se nad námi neslituješ a neodpustíš nám, budeme věru z těch, jež ztráta postihla"
        },
        {
            "chapter": 7,
            "verse": 24,
            "text": "Řekl Pán: \"Sestupte z ráje! Jedni druhým nepřáteli budete a na zemi bude místo vašeho pobytu a užívání jen na čas určený"
        },
        {
            "chapter": 7,
            "verse": 25,
            "text": "A pravil dále: \"Na ní žít budete a na ní i zemřete a z ní pak budete vyvedeni"
        },
        {
            "chapter": 7,
            "verse": 26,
            "text": "Synové Adamovi, seslali jsme vám již oděvy, které nahotu vaši přikrývají, i ozdoby, avšak oděv bohabojnosti je lepší. A toto je jedno ze znamení Božích - snad si to připomenou"
        },
        {
            "chapter": 7,
            "verse": 27,
            "text": "Synové Adamovi! Nechť vás nepokouší satan tak, jako způsobil odchod rodičů vašich z ráje, strhávaje z nich oděv, aby jim ukázal nahotu jejich! A dívá se na vás on i jeho spřeženci z místa, kde je nevidíte. A věru jsme učinili satany přáteli těch, kdož nevěří"
        },
        {
            "chapter": 7,
            "verse": 28,
            "text": "A když se dopustí necudnosti nějaké, říkají: \"Nalezli jsme otce své, že takto činí, a nám tak nařídil Bůh!\" Odpověz: \"Bůh nikdy nepřikazuje necudnosti! Chcete snad mluvit o Bohu něco, co vůbec neznáte"
        },
        {
            "chapter": 7,
            "verse": 29,
            "text": "Rci: \"Pán můj spravedlnost přikazuje! Obracejte k Němu tváře své u modlitebny každé a vzývejte Jej, upřímně mu zasvěcujíce svou víru! A jak vás stvořil poprvé, tak se k Němu i navrátíte"
        },
        {
            "chapter": 7,
            "verse": 30,
            "text": "Jednu skupinu On správnou cestou vede, zatímco druhou odsoudil k bloudění, takže si vzali místo Boha za přátele satany, a přitom si myslí, že po správné cestě jsou vedeni"
        },
        {
            "chapter": 7,
            "verse": 31,
            "text": "Synové Adamovi! Odívejte se do šatů ozdobných v modlitebně každé! Jezte a pijte, avšak nepřehánějte, vždyť On nemiluje ty, kdož přehánějí"
        },
        {
            "chapter": 7,
            "verse": 32,
            "text": "Rci: \"Kdo zakázal šaty ozdobné, jež Bůh seslal služebníkům Svým podobně jako výtečné věci pro obživu?\" Odpověz: \"Toto je dáno na dobu života pozemského těm, kdož uvěřili, a bude to pro ně čisté v den zmrtvýchvstání.\" A takto My činíme srozumitelnými znamení pro lid vědoucí"
        },
        {
            "chapter": 7,
            "verse": 33,
            "text": "Rci: Pán můj věru zakázal jen necudnosti veřejné i tajné, hřích a bezprávnou svévoli; a dále, abyste přidružovali k Bohu to, k čemu On neseslal oprávnění, a mluvili o Bohu to, o čem nemáte ponětí"
        },
        {
            "chapter": 7,
            "verse": 34,
            "text": "A každý národ má svou lhůtu danou, a když se lhůta jeho dovrší, nemůže ji odložit ani uspíšit ni o hodinu jedinou"
        },
        {
            "chapter": 7,
            "verse": 35,
            "text": "Synové Adamovi! Věru k vám přijdou poslové z vašich řad vzešlí, aby vám sdělili Má znamení. Ti, kdož jsou bohabojní a dobré skutky konají, ti strach mít nemusí a nebudou zarmouceni"
        },
        {
            "chapter": 7,
            "verse": 36,
            "text": "Avšak ti, kdož Má znamení za lež prohlašovali a s pýchou se od nich odvraceli, ti budou ohně obyvateli a v něm zůstanou nesmrtelní"
        },
        {
            "chapter": 7,
            "verse": 37,
            "text": "A kdo je nespravedlivější než ten, kdo o Bohu si lži vymyslil či znamení Jeho za lež prohlásil? Takovým dostane se podílu jejich podle toho, co v Knize je napsáno. Až k nim přijdou vyslanci Naši, aby je k nám povolali, zeptají se: \"Kde jsou ti, které jste vedle Boha vzývali?\" A tehdy odvětí: \"Ztratili se nám!\" - a takto sami o sobě dosvědčí, že byli nevěřící"
        },
        {
            "chapter": 7,
            "verse": 38,
            "text": "A řekne Bůh:,, Vstupte do ohně mezi národy z džinů a lidí, které již zmizely před vámi!\" A kdykoliv vstoupí do něho národ některý, proklínat bude sobě podobné, a až nakonec se v něm octnou všechny vespolek, tu poslední řeknou o prvních: \"Pane náš, tihle nás z cesty svedli, vyměř jim trest ohně dvojnásobný!\" A odpoví; \"Všem dostane se dvojnásobku, avšak vy to ještě nevíte"
        },
        {
            "chapter": 7,
            "verse": 39,
            "text": "A řeknou národy první posledním: \"Nepatří vám, abyste měly přednost nějakou před námi, okuste tedy trest za to, co jste si vysloužily"
        },
        {
            "chapter": 7,
            "verse": 40,
            "text": "Věru těm, kdož znamení Naše za lživá prohlašovali a pyšně se od nich odvraceli, nebudou otevřeny nebes brány a oni nevstoupí do ráje, dokud neprojde velbloud uchem jehly. A takto My odměňujeme provinilé"
        },
        {
            "chapter": 7,
            "verse": 41,
            "text": "Pro ně budou v pekle lůžka připravena a na nich pokrývky ohnivé - a takto My odměňujeme nespravedlivé"
        },
        {
            "chapter": 7,
            "verse": 42,
            "text": "Avšak ti, kdož uvěřili a dobré skutky konali a My duši každé ukládáme jen to, nač stačí, ti budou ráje obyvateli a v něm budou nesmrtelní"
        },
        {
            "chapter": 7,
            "verse": 43,
            "text": "A vyjmeme z hrudí jejich nenávist veškerou a pod nimi řeky potekou - a budou říkat: \"Chvála Bohu, jenž nás sem uvedl! My sami bychom nebyli nalezli správnou cestu, kdyby nás Bůh nebyl na ni zavedl; a přinesli nám poslové Pána našeho pravdu.\" A bude na ně zavoláno: \"Ráj tento byl vám dán v dědictví za to, co jste konali"
        },
        {
            "chapter": 7,
            "verse": 44,
            "text": "A zavolají obyvatelé ráje na obyvatele ohně: \"My shledali jsme, že to, co Pánem naším bylo slíbeno, je pravda. Zdaž i vy jste shledali slib Pána svého pravdivým?\" A odpovědí: \"Ano!\" A tehdy zavolá hlasatel mezi nimi: \"Nechť Bůh prokleje nespravedlivé"
        },
        {
            "chapter": 7,
            "verse": 45,
            "text": "ty, kdož odvraceli jiné od cesty Boží, přáli si ji pokřivit a nevěřili v život posmrtný"
        },
        {
            "chapter": 7,
            "verse": 46,
            "text": "A mezi nimi bude přepážka; a nad rozpoznáním budou ustanoveni mužové, kteří rozeznají je podle známek jejich - a ti zvolají na obyvatele ráje: \"Mír s vámi! Nevstoupí tam nespravedliví, byť po tom i toužili"
        },
        {
            "chapter": 7,
            "verse": 47,
            "text": "A když se obrátí zraky jejich k obyvatelům ohně, zvolají: \"Pane náš, neumisťuj nás společně s lidmi nespravedlivými"
        },
        {
            "chapter": 7,
            "verse": 48,
            "text": "A zvolají mužové rozpoznání na lidi, jež rozeznají podle známek jejich, řkouce: \"Nebylo vám k ničemu vaše hromadění majetku ani to, čím jste se vychloubali"
        },
        {
            "chapter": 7,
            "verse": 49,
            "text": "Zdaž toto nejsou ti, o nichž jste přísahali, že Bůh je milostí Svou neobdaří? Vstupte do ráje a nemějte strach a nebuďte zarmouceni"
        },
        {
            "chapter": 7,
            "verse": 50,
            "text": "A vykřiknou obyvatelé ohně na obyvatele ráje: \"Vylijte na nás vodu nebo něco z toho, co uštědřil vám Bůh!\" A odpovědí: \"Bůh obojí zakázal pro nevěřící"
        },
        {
            "chapter": 7,
            "verse": 51,
            "text": "kteří náboženství své za hru a zábavu měli a které zlákal život pozemský!\" V ten den na ně zapomeneme, tak jako oni zapomněli na setkání s tímto dnem, a proto, že znamení Naše popírali"
        },
        {
            "chapter": 7,
            "verse": 52,
            "text": "Zajisté přišli jsme k nim s Písmem, jež vědomě jsme srozumitelným učinili, aby stalo se věděním a milosrdenstvím pro lid věřící"
        },
        {
            "chapter": 7,
            "verse": 53,
            "text": "Což očekávají něco jiného než výklad jeho? V ten den, kdy přijde výklad jeho, řeknou ti, kdož dříve naň zapomněli: \"Poslové Pána našeho věru s pravdou přišli. Což nemáme dnes přímluvce, kteří by se za nás přimluvili? Anebo nemohli bychom se vrátit na zem, abychom mohli vykonat něco jiného než to, co jsme konali?\" Avšak oni sami duše své zahubili a byli opuštěni tím, co si vymyslili"
        },
        {
            "chapter": 7,
            "verse": 54,
            "text": "Pánem vaším je vskutku Bůh, jenž stvořil nebesa i zemi v šesti dnech a potom se usadil na trůně Svém. On pokrývá nocí den, který se bez přestání žene za ní, zatímco slunce, měsíc a hvězdy jsou rozkazu Jeho podrobeny. Což Jemu nenáleží stvoření a rozkazování? Požehnán buď Bůh, Pán lidstva veškerého"
        },
        {
            "chapter": 7,
            "verse": 55,
            "text": "Vzývejte Pána svého pokorně a skrytě - vždyť On věru nemiluje přestupníky"
        },
        {
            "chapter": 7,
            "verse": 56,
            "text": "A nešiřte pohoršení na zemi poté, co stala se na ní náprava! A vzývejte Jej s bázní a touhou, neboť věru milosrdenství Boží jest blízké pro ty, kdož dobro konají"
        },
        {
            "chapter": 7,
            "verse": 57,
            "text": "A On je ten, jenž větry vysílá jako poselství radostné, zvěstující milosrdenství Jeho. Když potom jsou obtíženy mračny těžkými, ženeme je nad krajinu mrtvou a sesíláme z nich vodu, jejíž pomocí dáváme vyrůst všem druhům plodů. A stejně tak dáme vyjíti mrtvým z jejich hrobů - snad si to připomenete"
        },
        {
            "chapter": 7,
            "verse": 58,
            "text": "Z dobré země vyrůstají rostliny v hojnosti z dovolení Pána jejího, zatímco ve špatné rostou jen řídce - a takto činíme srozumitelnými znamení Naše pro lid vděčný"
        },
        {
            "chapter": 7,
            "verse": 59,
            "text": "A již kdysi jsme vyslali Noema k lidu jeho; i pravil jim: \"Lide můj, uctívejte Boha a nemějte žádné božstvo jiné kromě Něho! Já se věru pro vás obávám trestu dne strašného"
        },
        {
            "chapter": 7,
            "verse": 60,
            "text": "Však velmoži z lidu jeho řekli: \"My vidíme, žes věru upadl do bludu zjevného"
        },
        {
            "chapter": 7,
            "verse": 61,
            "text": "I pravil: \"Lide můj, já nejsem v bludu, já posel jsem Pána lidstva veškerého"
        },
        {
            "chapter": 7,
            "verse": 62,
            "text": "a předávám vám poselství Pána svého, udílím vám radu dobrou a vím od Boha to, co vy nevíte"
        },
        {
            "chapter": 7,
            "verse": 63,
            "text": "Jste snad překvapeni, že se vám dostalo připomenutí od Pána vašeho prostřednictvím muže z vás, aby vás varoval a abyste byli bohabojní - snad se nad vámi smiluje"
        },
        {
            "chapter": 7,
            "verse": 64,
            "text": "Však oni za lháře jej prohlásili; My pak zachránili jsme jej i ty, kdo spolu s ním na lodi byli, zatímco jsme utopili ty, kdož znamení Naše za lživá měli - a byl to věru lid zaslepený"
        },
        {
            "chapter": 7,
            "verse": 65,
            "text": "A vyslali jsme k Ádovcům bratra jejich Húda, který řekl: \"Lide můj, uctívejte Boha a nemějte žádné božstvo jiné kromě Něho - což nebudete bohabojní"
        },
        {
            "chapter": 7,
            "verse": 66,
            "text": "Však velmoži, ti, kdož z lidu jeho byli nevěřící, řekli: \"My vidíme, žes do šílenství upadl, a my tě za lháře pokládáme"
        },
        {
            "chapter": 7,
            "verse": 67,
            "text": "I pravil: \"Lide můj, já nejsem v šílenství, já posel jsem Pána lidstva veškerého"
        },
        {
            "chapter": 7,
            "verse": 68,
            "text": "a předávám vám poselství Pána svého a jsem upřímným rádcem vaším"
        },
        {
            "chapter": 7,
            "verse": 69,
            "text": "Jste snad překvapeni, že se vám dostalo připomenutí od Pána vašeho prostřednictvím muže z vás, aby vás varoval? Vzpomeňte, že On vás nástupci po lidu Noemově ustanovil a v postavách vašich vás mohutnými učinil! Vzpomeňte dobrodiní Božího - snad budete blažení"
        },
        {
            "chapter": 7,
            "verse": 70,
            "text": "I odpověděli: \"Zdaž jsi přišel k nám, abychom uctívali Boha jediného a abychom opustili to, co uctívali otcové naši? Předveď nám tedy to, čím nám vyhrožuješ, patříš-li mezi pravdomluvné"
        },
        {
            "chapter": 7,
            "verse": 71,
            "text": "I zvolal: \"Již na vás dopadl trest a hněv Pána vašeho! Chcete se mnou přít o jména, kterými jste vy a otcové vaši modly nazvali a ohledně nichž Bůh neseslal žádné oprávnění? Vyčkejte jen a já s vámi budu též čekat"
        },
        {
            "chapter": 7,
            "verse": 72,
            "text": "A zachránili jsme jej i ty, kdož spolu s ním byli, z milosrdenství Svého a zahubili jsme ty, kdož znamení Naše za lživá měli a nevěřící byli"
        },
        {
            "chapter": 7,
            "verse": 73,
            "text": "A vyslali jsme k Thamúdovcům bratra jejich Sáliha, který řekl: \"Lide můj, uctívejte Boha a nemějte žádného božstva jiného kromě Něho! A nyní již přišel k vám jasný důkaz od Pána vašeho: tato velbloudice Boží je pro vás znamením - nechte ji pásti na zemi Boží, nečiňte jí nic zlého, aby vás nepostihl trest bolestný"
        },
        {
            "chapter": 7,
            "verse": 74,
            "text": "Pomněte, že On vás nástupci po Ádovcích učinil a že vás usídlil v zemi, na jejíchž pláních si hrady stavíte a v horách příbytky své si vytesáváte. Pomněte dobrodiní Božího a nešiřte po zemi pohoršení"
        },
        {
            "chapter": 7,
            "verse": 75,
            "text": "I řekli velmoži, ti, kdož pyšní byli z lidu jeho, těm, kdo utištění byli, to je těm, kdo z nich uvěřili: \"Víte určitě, že Sálih je poslem Pána svého?\" Odpověděli: \"My věru věříme v to, s čím seslán byl"
        },
        {
            "chapter": 7,
            "verse": 76,
            "text": "Řekli ti, kdož pyšní byli: \"My však nevěříme v to, v co vy věříte"
        },
        {
            "chapter": 7,
            "verse": 77,
            "text": "A ochromili velbloudici a vzepřeli se tak rozkazu Pána svého řkouce: \"Sálihu, předveď nyní to, číms nám hrozil, jsi-li jedním z poslů Božích"
        },
        {
            "chapter": 7,
            "verse": 78,
            "text": "A postihlo je zemětřesení a nazítří ráno leželi v domech svých tvářemi k zemi"
        },
        {
            "chapter": 7,
            "verse": 79,
            "text": "I odvrátil se od nich Sálih a pravil: \"Lide můj, předal jsem vám poselství Pána svého a udělil jsem vám dobrou radu, ale vy zřejmě nemilujete rádce"
        },
        {
            "chapter": 7,
            "verse": 80,
            "text": "A hle, pravil Lot lidu svému: \"Zdaž budete se oddávat nemravnosti, jíž před vámi se žádný na světě tomto nedopustil"
        },
        {
            "chapter": 7,
            "verse": 81,
            "text": "Vždyť vy z vášně své k mužům vcházíte místo k ženám! Vy věru jste lid, jenž všechnu míru překračuje"
        },
        {
            "chapter": 7,
            "verse": 82,
            "text": "A bylo odpovědí národa jeho jedině to, že řekli: \"Vyžeňte je z města svého, neboť to jsou lidé, kteří o čistotu usilují"
        },
        {
            "chapter": 7,
            "verse": 83,
            "text": "A zachránili jsme jej i rodinu jeho kromě ženy jeho, jež byla s těmi, kdož se omeškali"
        },
        {
            "chapter": 7,
            "verse": 84,
            "text": "A seslali jsme na ně déšť - a pohleď, jaký byl konec provinilců"
        },
        {
            "chapter": 7,
            "verse": 85,
            "text": "A vyslali jsme k Madjanovcům bratra jejich Šu´ajba a pravil jim: \"Lide můj, uctívejte Boha a nemějte žádného božstva jiného kromě Něho! A již přišel k vám důkaz jasný od Pána vašeho. Dávejte správné míry a váhy, nezkracujte lidi v majetcích jejich a nešiřte pohoršení na zemi poté, co stala se na ní náprava - a věru to bude pro vás lepší, jste-li věřící"
        },
        {
            "chapter": 7,
            "verse": 86,
            "text": "A nesedávejte výhružně u stezky každé, snažíce se odstrašit od cesty Boží ty, kdož v Něj uvěřili, a usilujíce o její pokřivení! Pomněte, jak málo vás bylo a jak On vás rozmnožil, a pohleďte, jaký byl konec těch, kdož pohoršení šířili"
        },
        {
            "chapter": 7,
            "verse": 87,
            "text": "Jestliže část z vás uvěřila v to, s čím jsem byl poslán, a druhá část nevěří, tedy buďte trpěliví až do chvíle, kdy Bůh mezi námi a jimi rozsoudí, vždyť On nejlepším je soudcem"
        }
    ]
}
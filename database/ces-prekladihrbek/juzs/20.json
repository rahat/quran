{
    "juzs": [
        {
            "chapter": 27,
            "verse": 56,
            "text": "A bylo odpovědí jeho lidu jedině to, že řekli: \"Vyžeňme rod Lotův z města našeho, vždyť jsou to lidé, kteří čistí chtějí zůstat"
        },
        {
            "chapter": 27,
            "verse": 57,
            "text": "A zachránili jsme jej i jeho rodinu kromě ženy jeho, neboť jsme již určili, aby byla mezi těmi, kdož se opozdili"
        },
        {
            "chapter": 27,
            "verse": 58,
            "text": "A déšť zhoubný jsme na ně spustili; a jak hnusný to byl déšť pro ty, kdož marně varováni byli"
        },
        {
            "chapter": 27,
            "verse": 59,
            "text": "Rci: \"Sláva Bohu a mír služebníkům Jeho, které si vyvolil! Je lepší Bůh, anebo to, co k Němu přidružují"
        },
        {
            "chapter": 27,
            "verse": 60,
            "text": "Ten, jenž stvořil nebesa i zemi a seslal vám z nebe vodu, z níž dali jsme vyrůst nádhery plným zahradám, v nichž vy sami byste nemohli dát vyrůst stromům - je ten božstvem nějakým vedle Boha? A přece jsou lidé, kteří Mu rovné dávají"
        },
        {
            "chapter": 27,
            "verse": 61,
            "text": "Ten, jenž zemi pevnou učinil a středem jejím řekám téci dal a pevně zakotvené na ní vztyčil a přehradu mezi dvěma moři postavil - je ten božstvem nějakým vedle Boha? A přece většina z nich o tom nic neví"
        },
        {
            "chapter": 27,
            "verse": 62,
            "text": "Ten, jenž utištěného vyslyší, když k Němu se modlí, jenž zlo odstraňuje a činí z vás dědice na zemi - je ten božstvem nějakým vedle Boha? Jak málo dbáte na připomenutí"
        },
        {
            "chapter": 27,
            "verse": 63,
            "text": "Ten, jenž vede vás v temnotách země a moře a vysílá vítr jako předzvěst příchodu milosrdenství Svého - je ten božstvem nějakým vedle Boha? Oč vznešenější je Bůh než to, co k Němu přidružují"
        },
        {
            "chapter": 27,
            "verse": 64,
            "text": "Ten, jenž počátek dává stvoření a potom to opakuje a jenž vám z nebe i země obživu uštědřuje - je ten božstvem nějakým vedle Boha? Rci: Ukažte důkazy své, jste-li pravdomluvní"
        },
        {
            "chapter": 27,
            "verse": 65,
            "text": "Rci: \"Nikdo z těch, kdož jsou na nebesích i na zemi, nezná nepoznatelné kromě Boha. A nevěřící nemají ani tušení, kdy budou vzkříšeni"
        },
        {
            "chapter": 27,
            "verse": 66,
            "text": "Zdaž nejsou ve vědomostech svých o životě budoucím omezeni? A přece o něm pochybují, ba více, jsou vůči němu slepí"
        },
        {
            "chapter": 27,
            "verse": 67,
            "text": "Ti, kdož nevěří, hovoří: \"Až staneme se my i otcové naši prachem, budeme doopravdy z hrobů vyvedeni"
        },
        {
            "chapter": 27,
            "verse": 68,
            "text": "Tohle už bylo slibováno nám a předtím i otcům našim. Vždyť toto jen povídačky jsou dávných předků"
        },
        {
            "chapter": 27,
            "verse": 69,
            "text": "Odpověz: \"Putujte po zemi a popatřte, jaký byl konec hříšníků"
        },
        {
            "chapter": 27,
            "verse": 70,
            "text": "Nermuť se však nad nimi a nebuď stísněn z úkladů, jež chystají"
        },
        {
            "chapter": 27,
            "verse": 71,
            "text": "A říkají: \"Kdy splní se tato hrozba, jste-li z těch, kdo pravdu dí"
        },
        {
            "chapter": 27,
            "verse": 72,
            "text": "Odpověz: \"Možná že část toho, co uspíšit chcete, za vámi již těsně stojí"
        },
        {
            "chapter": 27,
            "verse": 73,
            "text": "Pán tvůj zajisté je vůči lidem pln dobrodiní, však většina z nich vděčná není"
        },
        {
            "chapter": 27,
            "verse": 74,
            "text": "Pán tvůj zajisté dobře zná, co skrývají hrudi jejich, i to, co dávají najevo"
        },
        {
            "chapter": 27,
            "verse": 75,
            "text": "Na nebi ani na zemi není tajemství žádného, aby nebylo v Knize zjevné zapsáno"
        },
        {
            "chapter": 27,
            "verse": 76,
            "text": "A Korán tento vypráví dítkám Izraele většinu z toho, o čem se rozcházejí míněním"
        },
        {
            "chapter": 27,
            "verse": 77,
            "text": "a on vskutku je pro věřící vedením i milosrdenstvím"
        },
        {
            "chapter": 27,
            "verse": 78,
            "text": "Pán tvůj pak rozsoudí mezi nimi rozhodnutím Svým, vždyť On mocný je i vševědoucí"
        },
        {
            "chapter": 27,
            "verse": 79,
            "text": "A na Boha spoléhej, neboť vskutku jsi v právu zjevném"
        },
        {
            "chapter": 27,
            "verse": 80,
            "text": "Ty věru nedokážeš, aby mrtví slyšeli či hluší tuto výzvu zaslechli, když zády se odvracejí"
        },
        {
            "chapter": 27,
            "verse": 81,
            "text": "ty také nemůžeš vyvést slepé z jejich bloudění. Dokážeš pouze, aby tě slyšeli ti, kdož ve znamení Naše věří a do vůle Boží se odevzdají"
        },
        {
            "chapter": 27,
            "verse": 82,
            "text": "Až dopadne na ně slovo rozhodné, dáme vystoupit ze země zvířeti, které promluví k nim a řekne: \"Lidé věru o Našich znameních nebyli přesvědčeni"
        },
        {
            "chapter": 27,
            "verse": 83,
            "text": "V den, kdy z národa každého shromáždíme houf z těch, kdož Naše znamení za lež prohlásili, budou na skupiny rozděleni"
        },
        {
            "chapter": 27,
            "verse": 84,
            "text": "a až se dostaví, Pán je osloví: \"Za lež jste prohlásili Má znamení, aniž jste schopni byli obsáhnout je ve svém vědění anebo jaké bylo vaše počínání"
        },
        {
            "chapter": 27,
            "verse": 85,
            "text": "A dopadne na ně slovo rozhodné za to, že nespravedliví byli, a nebudou s to promluvit ani"
        },
        {
            "chapter": 27,
            "verse": 86,
            "text": "Což neviděli, že jsme učinili noc, aby odpočívali během ní, a že den jsme učinili k vidění? A věru jsou v tom pro lid věřící znamení"
        },
        {
            "chapter": 27,
            "verse": 87,
            "text": "A v den, kdy zatroubeno bude na pozoun a hrůza pojme ty, kdož na nebesích jsou i na zemi, kromě těch, které Bůh bude chtít - tehdy k Němu všichni přijdou v ponížení"
        },
        {
            "chapter": 27,
            "verse": 88,
            "text": "a uvidíš hory, jež za nehybné jsi pokládal, pohybovat se mračen pohybem - dílo to Boha, jenž věc každou učinil dokonalou a jenž o všem, co konáte, dobře je zpraven"
        },
        {
            "chapter": 27,
            "verse": 89,
            "text": "A kdokoliv s dobrými skutky přijde, ten odměnu ještě lepší dostane a v ten den před hrůzou každou bude bezpečen"
        },
        {
            "chapter": 27,
            "verse": 90,
            "text": "zatímco ti, kdož se špatnými skutky přijdou, tvářemi svými do ohně budou vrženi. \"Zdaž za něco jiného než za to, co jste konali, jste odměněni"
        },
        {
            "chapter": 27,
            "verse": 91,
            "text": "Rci: \"Bylo mi nařízeno pouze, abych uctíval Pána tohoto města, jež On posvátným prohlásil a Jemu věci všechny náleží! A bylo mi rozkázáno, abych byl do vůle Jeho odevzdaný"
        },
        {
            "chapter": 27,
            "verse": 92,
            "text": "a abych Korán sděloval.\" A kdo veden je po cestě správné, ten veden je ve prospěch duše své; tomu pak, kdo bloudí, řekni: \"Já jsem jen z varovatelů jedním"
        },
        {
            "chapter": 27,
            "verse": 93,
            "text": "A rci: \"Sláva Bohu, který vám znamení Svá ukáže, a pak je poznáte! A Pán váš není vůči tomu, co činíte, lhostejný"
        },
        {
            "chapter": 28,
            "verse": 1,
            "text": "Tá sín mím"
        },
        {
            "chapter": 28,
            "verse": 2,
            "text": "Toto jsou znamení Písma zjevného"
        },
        {
            "chapter": 28,
            "verse": 3,
            "text": "Sdělíme ti část zvěsti o Mojžíšovi a Faraónovi podle pravdy pro poučení lidu věřícího"
        },
        {
            "chapter": 28,
            "verse": 4,
            "text": "Faraón se v zemi povyšoval a učinil z jejích obyvatel strany rozličné, přičemž jednu skupinu z nich utiskoval a zabíjel syny jejich a nechával jen ženy jejich naživu. A byl jedním z těch, kdož pohoršení šířili"
        },
        {
            "chapter": 28,
            "verse": 5,
            "text": "A chtěli jsme zahrnout přízní Svou ty, kdož poníženi byli v zemi, abychom je příkladem i dědici učinili"
        },
        {
            "chapter": 28,
            "verse": 6,
            "text": "a upevnili je na zemi a ukázali tak Faraónovi a Hámánovi i vojskům jejich to, čeho se od nich obávali"
        },
        {
            "chapter": 28,
            "verse": 7,
            "text": "A vnukli jsme Mojžíšově matce: \"Koj ho, a budeš-li mít o něj strach, vhoď jej do řeky. A neboj se a nermuť se, neboť My ti jej vrátíme a jednoho z poslů Svých z něho učiníme"
        },
        {
            "chapter": 28,
            "verse": 8,
            "text": "A přijal jej rod Faraónův, aby se stal pro ně nepřítelem a příčinou zármutku, vždyť Faraón, Hamán i vojska jejich hříšníky byli"
        },
        {
            "chapter": 28,
            "verse": 9,
            "text": "I řekla žena Faraónova: \"Toto dítě bude ochlazením oka mého i tvého. Nezabíjej je, možná že nám ku prospěchu bude anebo si je vezmeme za syna vlastního.\" A oni nic netušili"
        },
        {
            "chapter": 28,
            "verse": 10,
            "text": "Příštího jitra bylo srdce matky Mojžíšovy prázdné a málem by jej byla prozradila, kdybychom nebyli posílili srdce její tak, aby byla jednou z věřících"
        },
        {
            "chapter": 28,
            "verse": 11,
            "text": "A řekla sestře jeho: \"Sleduj jej!\" A pozorovala jej ze strany, aniž lidé něco tušili"
        },
        {
            "chapter": 28,
            "verse": 12,
            "text": "A zakázali jsme mu již předtím prsa kojných cizích. I řekla Mojžíšova sestra: \"Mám vám ukázat rodinu jednu, jež by si jej pro vás na starost vzala a laskavě s ním zacházela"
        },
        {
            "chapter": 28,
            "verse": 13,
            "text": "A takto jsme jej vrátili matce jeho, aby oko její se ochladilo a aby se nermoutila a aby poznala, že slib Boží je pravdivý - avšak většina lidí to neví"
        },
        {
            "chapter": 28,
            "verse": 14,
            "text": "Když pak Mojžíš dosáhl dospělosti a zralosti, dali jsme mu moudrost a vědění. A takto My odměňujeme ty, kdož dobré konají"
        },
        {
            "chapter": 28,
            "verse": 15,
            "text": "I vešel Mojžíš jednou do města ve chvíli, kdy obyvatelé to nepozorovali, a nalezl v něm dva muže, kteří spolu bojovali; jeden z nich patřil k jeho straně, zatímco druhý byl z jeho nepřátel. A ten, jenž patřil k jeho straně, požádal Mojžíše o pomoc proti nepříteli svému. I udeřil jej Mojžíš a ukončil život jeho; pak zvolal: \"Toto je dílo satanovo, jenž nepřítelem je i svůdcem zjevným"
        },
        {
            "chapter": 28,
            "verse": 16,
            "text": "A pokračoval: \"Pane můj, sám sobě jsem ukřivdil, odpusť mi!\" A odpustil mu, vždyť On věru je odpouštějící, slitovný"
        },
        {
            "chapter": 28,
            "verse": 17,
            "text": "A řekl dále: \"Pane můj, pro dobrodiní, jímž jsi mne zahrnul, nebudu již nikdy hříšníků pomocníkem"
        },
        {
            "chapter": 28,
            "verse": 18,
            "text": "A nazítří se zdržoval ve městě pln strachu a ve střehu. A hle, ten, jemuž včera přispěchal na pomoc, opět na něj volal. I řekl Mojžíš: \"Tys věru zjevným rozkolníkem"
        },
        {
            "chapter": 28,
            "verse": 19,
            "text": "Když pak chtěl napadnout toho, jenž oběma byl nepřítelem, ten zvolal: \"Mojžíši, chceš mne zabít, tak jako jsi zabil včera onoho člověka? Ty zřejmě chceš být jen násilníkem v této zemi a nechceš být vůbec jedním z těch, kdož o nápravu usilují"
        },
        {
            "chapter": 28,
            "verse": 20,
            "text": "Tu přiběhl muž nějaký z druhého konce města a zvolal: \"Mojžíši, rada velmožů se radí o tobě, aby tě zabili. Odejdi, neb já jsem ti rádcem dobrým"
        },
        {
            "chapter": 28,
            "verse": 21,
            "text": "I odešel z města pln strachu a ve střehu a řekl: \"Pane můj, zachraň mne před tímto lidem nespravedlivým"
        },
        {
            "chapter": 28,
            "verse": 22,
            "text": "A když pak se vydal směrem k Madjanu, hovořil: \"Snad mne Pán můj povede cestou přímou"
        },
        {
            "chapter": 28,
            "verse": 23,
            "text": "Když dospěl k napajedlu v zemi Madjan, nalezl u něho skupinu lidí stáda napájející a nalezl vedle nich dvě ženy, jež držely se stranou; i zeptal se jich: \"Co je s vámi?\" Odpověděly: \"Nemůžeme napojit, dokud neodejdou tihle pastýři, a otec náš je stařec věku vysokého"
        },
        {
            "chapter": 28,
            "verse": 24,
            "text": "I napojil Mojžíš pro ně stádo jejich, potom se uchýlil do stínu a pravil: \"Pane můj, jsem potřebný toho dobrodiní, které mi sešleš"
        },
        {
            "chapter": 28,
            "verse": 25,
            "text": "A přišla k němu jedna z těch žen, kráčejíc stydlivě, a řekla: \"Otec můj tě zve, aby mzdou tě odměnil za to, žes pro nás napojil stádo.\" Když Mojžíš k němu přišel a vyprávěl mu příběh svůj, řekl tento: \"Neboj se, vždyť ses zachránil před lidem nespravedlivým"
        },
        {
            "chapter": 28,
            "verse": 26,
            "text": "Jedna z žen řekla: \"Otče můj, najmi jej jako pastýře, neboť nemůžeš najmout lepšího než tohoto muže silného a spolehlivého"
        },
        {
            "chapter": 28,
            "verse": 27,
            "text": "A pravil: \"Přeji si, aby ses oženil s jednou z těchto dvou dcer mých s tím, že budeš u mne sloužit za mzdu po osm let. A chceš-li dokončit deset let, záleží jen na tobě. Nechci ti to nikterak ztížit a shledáš - bude-li Bůh chtít - že jsem z bezúhonných"
        },
        {
            "chapter": 28,
            "verse": 28,
            "text": "I řekl Mojžíš: \"Dohodnuto je mezi mnou a tebou. A ať se rozhodnu pro kteroukoliv z těchto dvou lhůt, nechť na mne není činěn žádný nátlak. A Bůh je ručitelem toho, co říkáme"
        },
        {
            "chapter": 28,
            "verse": 29,
            "text": "A když Mojžíš dovršil lhůtu svou a odcestoval se svou rodinou, postřehl na úbočí hory Sinaje oheň jakýsi a pravil rodině své: \"Zastavte se, postřehl jsem oheň a možná že vám o něm přinesu zprávu anebo nějaký oharek hořící, snad se ohřejete"
        },
        {
            "chapter": 28,
            "verse": 30,
            "text": "Když k němu přišel, bylo naň zavoláno z pravé strany údolí, z křoví na pláni požehnané: \"Mojžíši, to jsem věru Já, Bůh, Pán lidstva veškerého"
        },
        {
            "chapter": 28,
            "verse": 31,
            "text": "hoď hůl svou!\" Když Mojžíš spatřil, že hůl se svíjí jako had, otočil se zády a již se neobrátil. \"Mojžíši, přistup blíže a neboj se, neboť jsi z těch, kdož jsou v bezpečí"
        },
        {
            "chapter": 28,
            "verse": 32,
            "text": "Vlož ruku svou do záňadří a ona vyjde ven bílá, bez poškození. A přitiskni k sobě křídlo své beze strachu. Toto jsou dva důkazy od Pána tvého pro Faraóna a velmože jeho. A jsou to věru lidé hanební"
        },
        {
            "chapter": 28,
            "verse": 33,
            "text": "Odpověděl: \"Pane můj, já zabil jsem jednoho jejich člověka a bojím se, že mne zabijí"
        },
        {
            "chapter": 28,
            "verse": 34,
            "text": "Bratr můj Árón má jazyk výmluvnější než já, pošli jej se mnou jako oporu, aby potvrdil mou pravdomluvnost, neboť se obávám, že mne za lháře prohlásí"
        },
        {
            "chapter": 28,
            "verse": 35,
            "text": "Pravil Bůh: \"Posílíme rámě tvé bratrem tvým a dáme vám oběma Své zplnomocnění a oni na vás nedosáhnou díky Našim znamením. A budete vy oba i ti, kdož následovat vás budou, vítězi"
        },
        {
            "chapter": 28,
            "verse": 36,
            "text": "A když k nim Mojžíš přišel se zřetelnými znameními Našimi, zvolali: \"Tohle není nic jiného než kouzlo vymyšlené. A neslyšeli jsme o tom nic od otců našich dávných"
        },
        {
            "chapter": 28,
            "verse": 37,
            "text": "Mojžíš pravil: \"Pán můj zná nejlépe toho, kdo přišel s vedením od Něho pocházejícím, a toho, pro něhož je určeno obývání příbytku věčného. A věru nebudou blažení ti, kdož jsou nespravedliví"
        },
        {
            "chapter": 28,
            "verse": 38,
            "text": "I řekl Faraón: \"Velmoži, nevím o tom, že byste měli nějaké božstvo kromě mne. Hámáne, dej pro mne vypálit z hlíny cihly a postav mi věž, možná že vystoupím až k božstvu Mojžíšovu, neboť věru jej za lháře pokládám"
        },
        {
            "chapter": 28,
            "verse": 39,
            "text": "A byl naplněn on i vojska jeho domýšlivostí na zemi neoprávněně a domnívali se, že nikdy nebudou navráceni k Nám"
        },
        {
            "chapter": 28,
            "verse": 40,
            "text": "A uchvátili jsme jej i vojska jeho a svrhli jsme je do hlubin moře. Pohleď jen, jaký byl konec těch, kdož byli nespravedliví"
        },
        {
            "chapter": 28,
            "verse": 41,
            "text": "A učinili jsme z nich vůdce zvoucí do ohně pekelného a nedostane se jim pomoci v den zmrtvýchvstání"
        },
        {
            "chapter": 28,
            "verse": 42,
            "text": "A způsobili jsme, aby je v životě pozemském pronásledovalo prokletí a v den zmrtvýchvstání budou mezi opovrženými"
        },
        {
            "chapter": 28,
            "verse": 43,
            "text": "A darovali jsme Mojžíšovi Písmo poté, co předchozí pokolení jsme zahubili, jako důkazy viditelné pro lidi i jako vedení a milosrdenství - snad se vzpamatují"
        },
        {
            "chapter": 28,
            "verse": 44,
            "text": "Tys nebyl přítomen na západním úbočí Sinaje, když rozkaz jsme Mojžíšovi vydali; a nebyls jedním ze svědků toho"
        },
        {
            "chapter": 28,
            "verse": 45,
            "text": "Dali jsme však vzejít mnoha pokolením, jichž životy jsme dlouhými učinili. A také jsi nesídlil mezi obyvateli Madjanu přednášeje jim Naše znamení, My však jsme posly k nim vyslali"
        },
        {
            "chapter": 28,
            "verse": 46,
            "text": "A nebyls ani na úbočí hory Sinaje, když Mojžíše jsme volali, nýbrž byls vyslán jako milosrdenství od Pána svého, abys varoval lid, k němuž až dosud nepřišel varovatel žádný - snad se vzpamatují"
        },
        {
            "chapter": 28,
            "verse": 47,
            "text": "a aby, kdyby je postihla pohroma nějaká za to, co ruce jejich předtím konaly, neříkali: \"Pane náš, proč jsi k nám neposlal nějakého posla, abychom znamení Tvá následovat mohli a abychom byli z věřících"
        },
        {
            "chapter": 28,
            "verse": 48,
            "text": "Však když pravda od Nás k nim přišla, řekli: \"Kdyby mu tak bylo dáno něco podobného tomu, co bylo dáno Mojžíšovi!\" Což však neodmítli to, čeho se předtím dostalo Mojžíšovi? A řekli dále: \"Tihle dva jsou jen kouzelníci vzájemně se podporující!\" a dodali: \"My nevěříme ničemu z toho všeho"
        },
        {
            "chapter": 28,
            "verse": 49,
            "text": "Odpověz: \"Přineste tedy Písmo od Boha pocházející, které by bylo lepším vedením než obě tato Písma, a budu je následovat, jste-li pravdomluvní"
        },
        {
            "chapter": 28,
            "verse": 50,
            "text": "Jestliže ti neodpovědí, tedy věz, že jen vášně své následují. A kdo více bloudí než ten, kdo za vášní svou jde místo za vedením od Boha? Neboť Bůh věru nepovede lid nespravedlivý"
        },
        {
            "chapter": 28,
            "verse": 51,
            "text": "A přece jsme k nim dali dospět slovu Svému - snad se vzpamatují"
        },
        {
            "chapter": 28,
            "verse": 52,
            "text": "Ti, kterým jsme již předtím dali Písmo, věří v ně"
        },
        {
            "chapter": 28,
            "verse": 53,
            "text": "a když je jim přednášeno, hovoří: \"Uvěřili jsme v ně, neboť je to pravda od Pána našeho pocházející. A věru jsme byli již předtím odevzdáni do vůle Páně"
        },
        {
            "chapter": 28,
            "verse": 54,
            "text": "Těmto dostane se odměny dvojnásobné za to, že trpěliví byli a zlé dobrým opláceli a rozdávali z toho, co jsme jim uštědřili"
        },
        {
            "chapter": 28,
            "verse": 55,
            "text": "A když tlachání plané slyší, odvracejí se od něho a říkají: \"Nám skutky naše a vám skutky vaše patří! Mír s vámi, ale my nepotřebujeme pošetilé"
        },
        {
            "chapter": 28,
            "verse": 56,
            "text": "Nemůžeš vést ty, které bys rád vedl, avšak Bůh, ten vede, koho chce. A On dobře zná ty, kdož správně jsou vedeni"
        },
        {
            "chapter": 28,
            "verse": 57,
            "text": "Říkají: \"Jestliže spolu s tebou budeme následovat správné vedení, ze země své budeme vytrženi.\" Cožpak jsme je pevně neusadili v okrsku posvátném a bezpečném, do něhož dováženy jsou plodiny všech druhů jako obživa od Nás pocházející? Ale většina z nich to neví"
        },
        {
            "chapter": 28,
            "verse": 58,
            "text": "Kolik jsme již zahubili měst, jež svým životem se honosila! Hle, toto jsou příbytky jejich, které po nich obýval jen počet nepatrný z lidí a My dědici toho jsme se stali"
        },
        {
            "chapter": 28,
            "verse": 59,
            "text": "Pán tvůj nezničil tato města dříve, než poslal do stolice jejich posla nějakého, jenž by jim znamení Naše přednesl, a nezahubili jsme města žádná, leda když obyvatelé jejich nespravedliví byli"
        },
        {
            "chapter": 28,
            "verse": 60,
            "text": "Vše to, co bylo dáno vám, je pouze užíváním života pozemského a jeho ozdobou; zatímco to, co u Boha je, lepší a trvalejší bude. Což nebudete rozumní"
        },
        {
            "chapter": 28,
            "verse": 61,
            "text": "Je ten, jemuž jsme přislíbili slib překrásný, s nímž vskutku se setká, roven tomu, komu jsme darovali krátké užívání života pozemského a jenž mezi předvedenými bude v den zmrtvýchvstání"
        },
        {
            "chapter": 28,
            "verse": 62,
            "text": "V ten den Bůh je zavolá a řekne: \"Kde jsou ti, o nichž jste tvrdili, že jsou společníky Mými"
        },
        {
            "chapter": 28,
            "verse": 63,
            "text": "A odpoví pak ti, nad nimiž se slovo uskutečnilo: \"Pane náš, toto jsou ti, které jsme do bludu uvedli. A uvrhli jsme je do bludu, stejně jako jsme my byli svedeni. My se jich před Tebou zříkáme a oni nás vůbec neuctívali"
        },
        {
            "chapter": 28,
            "verse": 64,
            "text": "A bude jim řečeno: \"Nyní se modlete ke společníkům svým!\" A budou je vzývat, ale nebudou vyslyšeni, a až spatří trest, litovat budou, že po správné cestě se neubírali"
        },
        {
            "chapter": 28,
            "verse": 65,
            "text": "V ten den Bůh je zavolá a řekne: \"Co jste poslům Mým odpovídali"
        },
        {
            "chapter": 28,
            "verse": 66,
            "text": "A zahalí se pro ně v ten den příběhy temnotou a nebudou se na ně vzájemně vyptávat"
        },
        {
            "chapter": 28,
            "verse": 67,
            "text": "A co týká se toho, jenž pokání činil, uvěřil a zbožné skutky konal, ten snad bude mezi blaženými"
        },
        {
            "chapter": 28,
            "verse": 68,
            "text": "Pán tvůj tvoří, cokoli chce, a volí, zatímco pro ně volba není. Sláva Bohu! On vznešenější je než to, co k Němu přidružují"
        },
        {
            "chapter": 28,
            "verse": 69,
            "text": "Pán tvůj dobře ví, co hrudi jejich skrývají, i to, co najevo dávají"
        },
        {
            "chapter": 28,
            "verse": 70,
            "text": "On je Bůh a není božstva kromě Něho, Jemu náleží chvála na tomto i onom světě a Jemu přísluší rozhodnutí a k Němu budete navráceni"
        },
        {
            "chapter": 28,
            "verse": 71,
            "text": "Rci: \"Co si myslíte? Kdyby Bůh učinil nad vámi noc nepřetržitou až do dne zmrtvýchvstání, které božstvo kromě Boha by vám mohlo dát světlo denní? Což vůbec neslyšíte"
        },
        {
            "chapter": 28,
            "verse": 72,
            "text": "Rci: \"Co si myslíte? Kdyby Bůh učinil nad vámi den nepřetržitým až do dne zmrtvýchvstání, které božstvo kromě Boha by vám mohlo dát noc, abyste v ní mohli odpočívat? Cožpak vůbec nevidíte"
        },
        {
            "chapter": 28,
            "verse": 73,
            "text": "A On v milosrdenství Svém učinil pro vás noc i den, abyste si během noci odpočali a abyste během dne usilovali o část z dobrodiní Jeho - snad budete vděční"
        },
        {
            "chapter": 28,
            "verse": 74,
            "text": "A v ten den Bůh je zavolá a zeptá se: \"Kde jsou ti, o nichž jste tvrdili, že jsou společníky Mými"
        },
        {
            "chapter": 28,
            "verse": 75,
            "text": "A vyvedeme z národa každého svědka a řekneme: \"Předveďte důkaz svůj!\" A pak poznají, že pravda jen Bohu náleží, a to, co si lživě vymyslili, je opustí"
        },
        {
            "chapter": 28,
            "verse": 76,
            "text": "Qárún byl jedním z lidu Mojžíšova, avšak vzpurně jednal s nimi, neboť jsme mu tolik pokladů dali, že klíče jeho těžké byly i pro houf lidí plných síly. A hle, pravil mu lid jeho: \"Nejásej příliš, neboť Bůh nemá rád ty, kdož příliš jásají"
        },
        {
            "chapter": 28,
            "verse": 77,
            "text": "Spíše usiluj pomocí toho, co ti Bůh daroval, o dosažení příbytku posledního! Nezapomínej na úděl svůj v životě pozemském a čiň dobré tak, jak Bůh učinil dobré tobě! A neusiluj o pohoršení na zemi, vždyť Bůh nemá rád ty, kdož pohoršení šíří"
        },
        {
            "chapter": 28,
            "verse": 78,
            "text": "Odpověděl: \"Všeho toho se mi dostalo jen díky vědění mému vlastnímu!\" Což nevěděl, že Bůh zahubil již před ním celá pokolení, jež mocnější byla než on silou a mohutnější bohatstvím? Ale hříšníci nebudou dotazováni na viny své"
        },
        {
            "chapter": 28,
            "verse": 79,
            "text": "A vyšel k lidu svému s ozdobami svými; ti, kdož toužili po radovánkách života pozemského, zvolali: \"Kéž bychom měli něco podobného tomu, čeho dostalo se Qárúnovi, neb on věru vlastníkem je blahobytu nesmírného"
        },
        {
            "chapter": 28,
            "verse": 80,
            "text": "Naopak ti, jimž bylo dáno vědění, řekli: \"Běda vám, odměna Boží je lepší pro toho, kdo uvěřil a zbožné skutky konal, však setkají se s ní toliko trpěliví"
        },
        {
            "chapter": 28,
            "verse": 81,
            "text": "A dali jsme pohltit zemí Qárúna i jeho dům a neměl družiny, jež by mu byla pomohla kromě Boha, a nebyl z těch, jimž pomoc by byla poskytnuta"
        },
        {
            "chapter": 28,
            "verse": 82,
            "text": "A nazítří zrána ti, kdož včera ještě toužili na jeho místě být, zvolali: \"Zdá se, že Bůh věru hojně uštědřuje obživu i odměřuje ji tomu ze služebníků Svých, komu chce. Kdyby nám byl Bůh neposkytl milost Svou, věru by nás byl dal pohltit zemí. Zdá se, že nevěřící vskutku nebudou blažení"
        },
        {
            "chapter": 28,
            "verse": 83,
            "text": "A toto je příbytek poslední. My připravíme jej těm, kdož zpupní nechtěli být na zemi a pohoršení nešířili - a věru dobrý bude konec bohabojných"
        },
        {
            "chapter": 28,
            "verse": 84,
            "text": "Kdo přijde s dobrými skutky, tomu dostane se ještě lepšího než ony, ale kdo přijde se špatnými... tedy budou odměněni ti, kdož zlé skutky páchali, jedině podle toho, co dělali"
        },
        {
            "chapter": 28,
            "verse": 85,
            "text": "Ten, kdo ti uložil Korán, navrátí tě do místa schůzky poslední. Rci: \"Pán můj nejlépe zná toho, kdo přinesl správné vedení, i toho, kdo v zjevném je bloudění"
        },
        {
            "chapter": 28,
            "verse": 86,
            "text": "Ty sám jsi nedoufal, že ti bude dáno toto Písmo; a je to jen z milosrdenství Pána tvého, nebuď tedy pomocníkem nevěřících"
        },
        {
            "chapter": 28,
            "verse": 87,
            "text": "Nechť tě oni neodvrátí od znamení Božích poté, když již ti byla seslána! Vyzývej lidi k Pánu svému a nebuď jedním z modloslužebníků"
        },
        {
            "chapter": 28,
            "verse": 88,
            "text": "Nevzývej spolu s Bohem žádné božstvo jiné, vždyť není božstva kromě Něho! A zahyne všechno kromě tváře Jeho - a Jemu náleží rozhodnutí a k Němu budete navráceni"
        },
        {
            "chapter": 29,
            "verse": 1,
            "text": "Alif lám mím"
        },
        {
            "chapter": 29,
            "verse": 2,
            "text": "Což si lidé myslí, že budou ponecháni na pokoji, když řeknou: \"Uvěřili jsme,\" a že zkoušeni nebudou"
        },
        {
            "chapter": 29,
            "verse": 3,
            "text": "Vždyť jsme již zkoušeli ty, kdož před nimi byli, a Bůh věru pozná ty, kdo pravdu mluví, i ty, kdo lháři jsou"
        },
        {
            "chapter": 29,
            "verse": 4,
            "text": "Myslí si snad ti, kteří špatných činů se dopouštějí, že Nás předstihnou? Jak špatně však usuzují"
        },
        {
            "chapter": 29,
            "verse": 5,
            "text": "Kdo doufá, že s Bohem se setká, dočká se, neboť lhůta Boží se vskutku dostaví - a On slyšící je i vševědoucí"
        },
        {
            "chapter": 29,
            "verse": 6,
            "text": "Ten, kdo ve víře se usilovně snaží, ten věru sám pro sebe tak činí, vždyť Bůh je soběstačný vůči lidstvu veškerému"
        },
        {
            "chapter": 29,
            "verse": 7,
            "text": "Těm, kdož uvěřili a dobré skutky konali, těm vymažeme špatné činy jejich a odměníme je podle toho nejlepšího, co vykonali"
        },
        {
            "chapter": 29,
            "verse": 8,
            "text": "Uložili jsme člověku být dobrý vůči rodičům; jestliže však usilují přimět tě, abys ke Mě přidružoval to, o čem nemáš žádného vědění, pak je neposlouchej! A ke Mně budete navráceni a Já vás poučím o tom, co jste dělali"
        },
        {
            "chapter": 29,
            "verse": 9,
            "text": "Ty, kdož uvěřili a zbožné skutky konali, ty věru uvedeme mezi svaté"
        },
        {
            "chapter": 29,
            "verse": 10,
            "text": "Mezi lidmi jsou pak ti, kdož říkají: \"Uvěřili jsme v Boha,\" ale když kvůli Bohu jsou pronásledováni, srovnávají zkoušku lidmi působenou s trestem Božím. Když však přijde pomoc od Pána tvého, tu věru volají: \"My byli jsme s vámi!\" Cožpak Bůh nezná nejlépe, co v hrudích je lidstva veškerého"
        },
        {
            "chapter": 29,
            "verse": 11,
            "text": "A Bůh vskutku zná ty, kdož věří, a stejně dobře zná i váhavce"
        },
        {
            "chapter": 29,
            "verse": 12,
            "text": "Ti, kdož neuvěřili, říkají těm, kdož uvěřili: \"Pojďte po cestě naší a my poneseme pak vaše hříchy!\" Však nepřevezmou nic z hříchů jejich, neboť jsou to lháři"
        },
        {
            "chapter": 29,
            "verse": 13,
            "text": "Ale ponesou věru břemena svá vlastní a další břemena se svými břemeny a budou otázáni v den zmrtvýchvstání na to, co lživě si vymýšleli"
        },
        {
            "chapter": 29,
            "verse": 14,
            "text": "A vyslali jsme již kdysi Noema k lidu jeho a zůstal mezi nimi tisíc let bez padesáti. A zachvátila je potopa, neboť byli nespravedliví"
        },
        {
            "chapter": 29,
            "verse": 15,
            "text": "A zachránili jsme jej a jeho druhy na lodi a učinili jsme ji znamením pro lidstvo veškeré"
        },
        {
            "chapter": 29,
            "verse": 16,
            "text": "(A vyslali jsme) Abrahama, a hle, pravil k lidu svému: \"Uctívejte Boha a buďte bohabojní, to pro vás bude lepší, jste-li vědoucími"
        },
        {
            "chapter": 29,
            "verse": 17,
            "text": "Vy místo Boha pouze modly uctíváte a lež tím vytváříte. Ti, které vedle Boha uctíváte, nemohou vám dát obživu žádnou, usilujte proto nalézt svůj příděl obživy u Boha, uctívejte Jej a buďte Mu vděční, neb k Němu pak budete navráceni"
        },
        {
            "chapter": 29,
            "verse": 18,
            "text": "Jestliže to za lež pokládáte, tedy již národy jiné před vámi to za lež prohlašovaly. A poslovi pak přísluší jen sdělení jasné"
        },
        {
            "chapter": 29,
            "verse": 19,
            "text": "Což neviděli, jak Bůh tvoří prvním tvořením a pak to opakuje? A to je pro Boha velmi snadné"
        },
        {
            "chapter": 29,
            "verse": 20,
            "text": "Rci: \"Cestujte po zemi a popatřte, jak On zahájil stvoření! Potom Bůh uskuteční druhé stvoření, vždyť Bůh je všemocný nad každou věcí"
        },
        {
            "chapter": 29,
            "verse": 21,
            "text": "trestá, koho chce, a slituje se, nad kým chce, a k Němu budete přivedeni"
        },
        {
            "chapter": 29,
            "verse": 22,
            "text": "A nemůžete uniknout zásahu Jeho ani na zemi, ani na nebi a nemáte kromě Boha ochránce ani pomocníka žádného"
        },
        {
            "chapter": 29,
            "verse": 23,
            "text": "Ti, kdož nevěří ve znamení Boží a v setkání s Ním, nemají naději na milosrdenství Mé a jim se dostane trestu bolestného"
        },
        {
            "chapter": 29,
            "verse": 24,
            "text": "A nebylo odpovědí lidu jeho nic jiného, než že řekli: \"Zabte ho anebo jej upalte!\" A zachránil jej Bůh před ohněm, a v tom věru jsou znamení pro lid věřící"
        },
        {
            "chapter": 29,
            "verse": 25,
            "text": "I zvolal Abraham: \"Vy vzali jste si věru místo Boha modly jen z lásky své společné k životu pozemskému, však později, v den zmrtvýchvstání, vy jeden druhého zapřete a vzájemně se proklínat budete, leč útočištěm vaším bude oheň pekelný a nebudete mít pomocníka žádného"
        },
        {
            "chapter": 29,
            "verse": 26,
            "text": "A uvěřil mu Lot a pravil: \"Vystěhuji se k Pánu svému, neb On věru mocný je i moudrý"
        },
        {
            "chapter": 29,
            "verse": 27,
            "text": "A darovali jsme Abrahamovi Izáka a Jakuba a určili jsme pro potomstvo jeho prorocké poslání a Písmo. A dali jsme mu již odměnu na tomto světě, zatímco na onom světě budou věru mezi bezúhonnými"
        },
        {
            "chapter": 29,
            "verse": 28,
            "text": "A vyslali jsme Lota, aby pravil k lidu svému: \"Vy dozajista pášete takové nemravnosti, jaké nikdo z lidstva veškerého před vámi nedělal"
        },
        {
            "chapter": 29,
            "verse": 29,
            "text": "Což budete vskutku vcházet k mužům, přepadávat na cestách a páchat skutky zavrženíhodné ve shromážděních svých?\" A bylo odpovědí lidu jeho jedině to, že řekli: \"Předveď nám tedy trest Boží, jsi-li pravdomluvný"
        },
        {
            "chapter": 29,
            "verse": 30,
            "text": "I řekl: \"Pane můj, pomoz mi proti lidem pohoršení šířícím"
        },
        {
            "chapter": 29,
            "verse": 31,
            "text": "A když vyslanci Naši přišli k Abrahamovi se zvěstí radostnou, prohlásili: \"Zahubíme obyvatele města tohoto, neboť nespravedliví byli"
        },
        {
            "chapter": 29,
            "verse": 32,
            "text": "Abraham namítl: \"Avšak bydlí v něm Lot.\" Odpověděli: \"Víme velmi dobře, kdo v něm žije. Zajisté zachráníme jej i rodinu jeho kromě ženy jeho, jež bude mezi těmi, kdož se opozdí"
        },
        {
            "chapter": 29,
            "verse": 33,
            "text": "Když pak vyslanci Naši přišli k Lotovi, udělalo se mu nevolno a nevěděl si s nimi rady. I pravili: \"Neboj se a nermuť se, vždyť my zachráníme tebe i rodinu tvou kromě ženy tvé, jež bude mezi těmi, kdož pozadu zůstanou"
        },
        {
            "chapter": 29,
            "verse": 34,
            "text": "My sešleme na obyvatele města tohoto pohromu z nebes za to, že byli neřestní"
        },
        {
            "chapter": 29,
            "verse": 35,
            "text": "A ponechali jsme je jako znamení zjevné pro lid rozumný"
        },
        {
            "chapter": 29,
            "verse": 36,
            "text": "A vyslali jsme k Madjanovcům bratra jejich Šu´ajba a on pravil: \"Lide můj, uctívejte Boha a doufejte v den poslední! A nešiřte po zemi pohoršení"
        },
        {
            "chapter": 29,
            "verse": 37,
            "text": "A prohlásili jej za lháře, ale postihlo je zemětřesení a nazítří zrána leželi v domech svých tvářemi k zemi"
        },
        {
            "chapter": 29,
            "verse": 38,
            "text": "A vyslali jsme k ´Ádovcům a Thamúdovcům... a je vám osud jejich jasný podle příbytků jejich. Satan jim okrášlil jejich počínání a svedl je z cesty, ačkoliv byli jasně vidoucí"
        },
        {
            "chapter": 29,
            "verse": 39,
            "text": "A podobně bylo s Qárúnem, Faraónem a Hámánem; a přišel k nim Mojžíš se zřetelnými důkazy, a ačkoliv byli na zemi domýšliví, přece nás nepředstihli"
        },
        {
            "chapter": 29,
            "verse": 40,
            "text": "A uchvátili jsme všechny z nich za hříchy jejich; proti jedněm z nich jsme vyslali vichřici, jiní byli uchváceni křikem, další jsme dali pohltit zemí a jiné jsme pak utopili. A nebyl to Bůh, který jim ukřivdil, leč oni sami sobě ukřivdili"
        },
        {
            "chapter": 29,
            "verse": 41,
            "text": "Ti, kdož si místo Boha vzali jiné ochránce, podobají se pavouku, který si pro sebe staví obydlí z pavučin. A ze všech obydlí zajisté obydlí pavoukovo je nejchatrnější - kéž by to jen věděli"
        },
        {
            "chapter": 29,
            "verse": 42,
            "text": "Bůh nejlépe zná, jaké věci oni vzývají vedle Něho - a On mocný je i moudrý"
        },
        {
            "chapter": 29,
            "verse": 43,
            "text": "My pak uvádíme podobenství tato lidem, ale pochopí je pouze rozumní"
        },
        {
            "chapter": 29,
            "verse": 44,
            "text": "Bůh stvořil nebesa i zemi jako skutečnost vážnou a věru je v tom znamení pro věřící"
        },
        {
            "chapter": 29,
            "verse": 45,
            "text": "Sděluj jim to, co bylo ti z Písma vnuknuto! Dodržuj modlitbu, vždyť modlitba odvrací od nemravnosti a věcí zavrženíhodných! Vzpomínání pak Boha je povinností největší a Bůh dobře ví, co děláte"
        }
    ]
}
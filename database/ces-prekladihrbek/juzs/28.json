{
    "juzs": [
        {
            "chapter": 58,
            "verse": 1,
            "text": "Bůh již slyšel řeč oné, která se s tebou hádala ohledně manžela svého a stěžovala si u Boha. Bůh slyšel váš rozhovor, vždyť Bůh je věru slyšící, jasnozřivý"
        },
        {
            "chapter": 58,
            "verse": 2,
            "text": "Ti z vás, kteří nazývají manželky své zádami svých matek, vědí, že ony nejsou jejich matkami; matkami jejich jsou jedině ty, které je porodily. A říkají tím věru slova zavrženíhodná a falešná. A Bůh zajisté je promíjející, odpouštějící"
        },
        {
            "chapter": 58,
            "verse": 3,
            "text": "Ti, kdož říkají ženám svým \"Jsi pro mne jak záda mé matky\" a potom chtějí odvolat to, co řekli, mohou se vykoupit propuštěním otroka, dříve než se opět vzájemně dotknou. A k tomu jste napomínáni a Bůh je dobře zpraven o všem, co děláte"
        },
        {
            "chapter": 58,
            "verse": 4,
            "text": "A nechť se ten, kdo nenalezne k tomu možnost, postí dva měsíce po sobě následující, dříve než se opět vzájemně dotknou. A nechť ten, kdo nebude toho schopen, nakrmí šedesát chudáků. A toto je stanoveno, abyste věřili v Boha a posla Jeho, a toto jsou omezení Boží. Nevěřícím se pak dostane trestu bolestného"
        },
        {
            "chapter": 58,
            "verse": 5,
            "text": "Ti, kdož se protiví Bohu a poslu Jeho, budou povaleni, tak jako byli povaleni ti, kdož byli před nimi. A nyní jsme již seslali znamení jasná. A nevěřícím se dostane trestu zahanbujícího"
        },
        {
            "chapter": 58,
            "verse": 6,
            "text": "v den, kdy Bůh je všechny vzkřísí a oznámí jim, co vlastně dělali. Bůh dobře to spočítal, zatímco oni na to zapomněli - a Bůh svědkem je všech věcí"
        },
        {
            "chapter": 58,
            "verse": 7,
            "text": "Což jsi neviděl, že Bůh zná vše, co na nebesích je i na zemi? A není rozmluvy tajné ve třech, aby tam nebyl čtvrtý, a v pěti, aby tam nebyl šestý, nebo v menším či větším počtu, aby On nebyl s nimi, ať již jsou kdekoliv. A Bůh jim pak v den zmrtvýchvstání oznámí, co vlastně dělali, neboť Bůh o každé věci je vševědoucí"
        },
        {
            "chapter": 58,
            "verse": 8,
            "text": "Což jsi neviděl ty, jimž zakázány byly tajné rozmluvy, jak se potom vrací k tomu, co bylo jim zakázáno, a domlouvají se tajně v hříchu, nepřátelství a neposlušnosti vůči poslu? A když k tobě přijdou, zdraví tě tak, jak tě nezdraví Bůh, a říkají si v duchu: \"Pročpak nás Bůh nepotrestá za to, co říkáme?\" Však stačit jim bude peklo, v němž hořet budou - a jak hnusný je to cíl konečný"
        },
        {
            "chapter": 58,
            "verse": 9,
            "text": "Vy, kteří věříte! Když spolu tajně hovoříte, nedomlouvejte se o hříchu, nepřátelství a neposlušnosti vůči poslu, ale domlouvejte se o zbožnosti a bohabojnosti! Bojte se Boha, k němuž budete shromážděni"
        },
        {
            "chapter": 58,
            "verse": 10,
            "text": "Tajné rozmluvy pocházejí jen od satana, aby způsobil zármutek těm, kdož uvěřili. Avšak on nemůže jim v ničem uškodit, leda z dovolení Božího. A na Boha nechť věřící se spoléhají"
        },
        {
            "chapter": 58,
            "verse": 11,
            "text": "Vy, kteří věříte! Když je vám řečeno \"Uvolněte místo ve shromáždění!\", tedy je uvolněte! A Bůh pro vás také uvolní místo (v ráji). A když je vám řečeno \"Vzdalte se!\", tedy se vzdalte. A Bůh pak povýší ty z vás, kdož uvěřili, a ty, jimž dostalo se vědění, na stupně různé. A Bůh dobře je zpraven o všem, co děláte"
        },
        {
            "chapter": 58,
            "verse": 12,
            "text": "Vy, kteří věříte! Jestliže chcete mluvit soukromě s poslem, dejte napřed dobrovolný dar! Toto bude pro vás lepší a čistší. Však nenajdete-li prostředky... vždyť Bůh je odpouštějící, slitovný"
        },
        {
            "chapter": 58,
            "verse": 13,
            "text": "Stydíte se snad dát dobrovolný dar před soukromým rozhovorem? Jestliže tak neučiníte a Bůh se nad vámi smiluje - pak vykonejte modlitbu, dejte almužnu a poslouchejte Boha a posla Jeho! A Bůh dobře je zpraven o všem, co děláte"
        },
        {
            "chapter": 58,
            "verse": 14,
            "text": "Což jsi neviděl ty, kteří se sdružují s lidmi, na něž se Bůh rozhněval? Ti nepatří ani k vám, ani k nim a přísahají křivě, ačkoliv dobře jsou si toho vědomi"
        },
        {
            "chapter": 58,
            "verse": 15,
            "text": "Bůh pro ně připravil trest strašný - a věru jak hnusné je to, co dělají"
        },
        {
            "chapter": 58,
            "verse": 16,
            "text": "Zaštítili se přísahami svými a odvracejí od cesty Boží - a pro ně připraven je trest zahanbující"
        },
        {
            "chapter": 58,
            "verse": 17,
            "text": "A nijak jim proti Bohu neprospějí majetky jejich ani děti jejich; jsou obyvateli ohně pekelného a budou v něm nesmrtelní"
        },
        {
            "chapter": 58,
            "verse": 18,
            "text": "V onen den je Bůh všechny vzkřísí a budou Mu přísahat tak, jako přisahali vám, a budou se domnívat, že jednají správně. Což však nejsou vskutku lháři"
        },
        {
            "chapter": 58,
            "verse": 19,
            "text": "Satan je ovládl a dal jim zapomenout na připomenutí Boží; a oni patří ke straně satanově. Což však strana satanova ztrátu neutrpí"
        },
        {
            "chapter": 58,
            "verse": 20,
            "text": "Ti, kdož se protiví Bohu a poslu Jeho, ti budou věru patřit k nejopovrhovanějším"
        },
        {
            "chapter": 58,
            "verse": 21,
            "text": "A Bůh napsal: \"Věru že zvítězím Já i poslové Moji!\", vždyť Bůh vskutku je silný a mocný"
        },
        {
            "chapter": 58,
            "verse": 22,
            "text": "Nenalezneš žádné lidi, věřící v Boha a v den poslední, přátelit se s těmi, kdož se protiví Bohu a poslu Jeho, byť to byli otcové jejich či synové jejich anebo bratři jejich či rod jejich. Do srdcí těchto vepsal Bůh víru a podpořil je duchem od Něho pocházejícím. A uvede je do zahrad, pod nimiž řeky tekou a v nichž nesmrtelní budou. Bůh nalezl v nich zalíbení a oni nalezli zalíbeni v Něm - a tito tvoří stranu Boží! A což nebudou ti, kdož ke straně Boží patří, blažení"
        },
        {
            "chapter": 59,
            "verse": 1,
            "text": "Slaví Boha vše, co na nebesích je i na zemi, a On mocný je i moudrý"
        },
        {
            "chapter": 59,
            "verse": 2,
            "text": "On je ten, jenž vyhnal ty z vlastníků Písma, kteří neuvěřili, z příbytků jejich k prvnímu shromáždění. Nevěřili jste, že odejdou, zatímco oni si myslili, že pevnosti jejich je proti Bohu ochrání. Však Bůh k nim přišel z místa, odkud se nenadáli, a vrhl v srdce jejich děs, takže zbořili domy své vlastníma rukama i rukama věřících. A vezměte si z toho poučení, vy, kdož nadáni jste prozíravostí"
        },
        {
            "chapter": 59,
            "verse": 3,
            "text": "Kdyby byl Bůh pro ně nepředepsal vyhnanství, byl by je věru potrestal v životě pozemském jiným způsobem; v životě budoucím pak je očekává trest ohnivý"
        },
        {
            "chapter": 59,
            "verse": 4,
            "text": "A to proto, že se vzepřeli Bohu a poslu Jeho. A kdokoliv se vzepře Bohu... vždyť Bůh věru je strašný ve Svém trestáni"
        },
        {
            "chapter": 59,
            "verse": 5,
            "text": "Vše, co jste porazili z palem datlových či nechali stát na kořenech jejich, to učinili jste z dovolení Božího, a aby poníženi byli hanebníci"
        },
        {
            "chapter": 59,
            "verse": 6,
            "text": "To, co Bůh poskytl jako kořist poslu Svému z majetku jejich, k tomu jste vy nemusili popohánět ani koně, ani velbloudy. Avšak Bůh dává Své zplnomocnění poslům Svým, nad kým chce, a Bůh je nad každou věcí všemocný"
        },
        {
            "chapter": 59,
            "verse": 7,
            "text": "To, co Bůh poskytl poslu Svému jako kořist z obyvatelů měst, to patří Bohu a poslu Jeho, příbuzným, sirotkům, chudákům a tomu, kdo po cestě Boží kráčí, aby se to nedostalo do oběhu mezi bohatými z vás. To, co vám dává posel, to si vezměte! Ale toho, co vám odepřel, toho se zdržujte! A bojte se Boha, neboť Bůh je věru strašný v trestání Svém"
        },
        {
            "chapter": 59,
            "verse": 8,
            "text": "A část kořisti náleží chudým vystěhovalcům, kteří byli vyhnáni z příbytků svých a od majetků svých a kteří usilují dosáhnout přízně Boží a zalíbení a pomáhají Bohu a poslu Jeho. A toto jsou vskutku lidé spravedliví"
        },
        {
            "chapter": 59,
            "verse": 9,
            "text": "Ti, kdož pevně sídlí v tomto obvodu a utvrdili se ve víře ještě před nimi, ti milují ty, kdož se k nim vystěhovali, a nenalézají v hrudích svých žádnou závist kvůli tomu, co dáno bylo vystěhovalcům. A dávají jim přednost před sebou, i kdyby sami měli nedostatek. A ti, kdož ochrání duše své před lakotou, ti budou blažení"
        },
        {
            "chapter": 59,
            "verse": 10,
            "text": "A ti, kdož přišli po nich, hovoří: \"Pane náš, odpusť nám i bratřím našim, kteří nás předešli ve víře; a nevkládej do srdcí našich zlobu proti těm, kdož před námi uvěřili, Pane náš, vždyť Tys věru shovívavý, slitovný"
        },
        {
            "chapter": 59,
            "verse": 11,
            "text": "Což jsi neviděl pokrytce, jak říkají bratřím svým nevěřícím z vlastníků Písma: \"Budete-li vyhnáni, my věru odejdeme s vámi a nikdy neuposlechneme nikoho proti vám. A bude-li proti vám bojováno, my vám určitě pomůžeme.\" A Bůh je věru svědkem toho, že jsou lháři"
        },
        {
            "chapter": 59,
            "verse": 12,
            "text": "A budou-li tito vskutku vyhnáni, oni s nimi neodejdou, a bude-li proti nim bojováno, oni jim nepomohou, anebo poskytnou-li jim pomoc, obrátí se potom zády a nakonec jim samým nebude pomoci"
        },
        {
            "chapter": 59,
            "verse": 13,
            "text": "Vy naháníte srdcím jejich větší hrůzu než Bůh, a to je proto, že to jsou lidé, kteří nic nechápou"
        },
        {
            "chapter": 59,
            "verse": 14,
            "text": "Nebudou bojovat proti vám společně, nýbrž jednotlivě v sídlištích opevněných či za hradbami. Jsou-li mezi sebou, je statečnost jejich velká a ty je pokládáš za sjednocené, avšak srdce jejich jsou rozdělena. A to proto, že jsou to lidé, kteří rozumně neuvažují"
        },
        {
            "chapter": 59,
            "verse": 15,
            "text": "podobní těm, kdož byli nedlouho před nimi: okusili již špatných následků svého počínání a očekává je ještě trest bolestný"
        },
        {
            "chapter": 59,
            "verse": 16,
            "text": "A podobají se satanovi, jenž říká člověku: \"Buď nevěřící!\" A když se stane nevěřícím, tu mu řekne: \"Já nejsem za tebe zodpovědný, neboť se věru obávám Boha, Pána lidstva veškerého"
        },
        {
            "chapter": 59,
            "verse": 17,
            "text": "A konec jich obou bude jedině v ohni pekelném a budou tam nesmrtelní. A taková je odměna nespravedlivých"
        },
        {
            "chapter": 59,
            "verse": 18,
            "text": "Vy, kteří věříte, bojte se Boha! Nechť duše každá popatří na to, co si již dříve připravila pro zítřek. Bojte se Boha, vždyť Bůh je dobře zpraven o všem, co děláte"
        },
        {
            "chapter": 59,
            "verse": 19,
            "text": "Nebuďte jako ti, kdož zapomněli na Boha a jimž On dal zapomenout na sebe samé - a toto jsou věru hanebníci"
        },
        {
            "chapter": 59,
            "verse": 20,
            "text": "A nebudou si rovni obyvatelé ohně a obyvatelé ráje; a obyvatelé ráje jsou ti, kdož velkého úspěchu dosáhli"
        },
        {
            "chapter": 59,
            "verse": 21,
            "text": "Kdybychom byli seslali tento Korán na horu, byl bys ji viděl pokornou a pukající ze strachu před Bohem. A tato podobenství uvádíme lidem, snad budou o tom přemýšlet"
        },
        {
            "chapter": 59,
            "verse": 22,
            "text": "On je Bůh - a není božstva kromě Něho - jenž zná nepoznatelné i všeobecně známé. On milosrdný je i slitovný"
        },
        {
            "chapter": 59,
            "verse": 23,
            "text": "On je Bůh - a není božstva kromě Něho - vládce, přesvatý, mír, věrný, ochránce bezpečný, mocný, samovládný, velmožný; oč slavnější je Bůh než vše to, co k Němu přidružují"
        },
        {
            "chapter": 59,
            "verse": 24,
            "text": "On je Bůh, stvořitel, tvůrce i utvářející. Jemu přísluší jména překrásná a Jeho slaví vše, co na nebesích je i na zemi - On mocný je i moudrý"
        },
        {
            "chapter": 60,
            "verse": 1,
            "text": "Vy, kteří věříte! Neberte si nepřátele Mé i svoje za přátele, obracejíce se k nim s láskou, zatímco oni nevěří v to, co k vám přišlo z pravdy. Vždyť vyhnali posla i vás za to, že věříte v Boha, Pána svého. Jestliže jste se vydali do boje na Mé cestě a snažíte se získat Mé zalíbení, jak můžete jim projevovat tajně svou lásku? Vždyť Já znám, co skrýváte i co najevo dáváte. A kdo z vás tak učiní, ten zbloudil z cesty přímé"
        },
        {
            "chapter": 60,
            "verse": 2,
            "text": "Střetnou-li se s vámi, budou pro vás nepřáteli a vztáhnou po vás ruce své i jazyky své jen ve zlém a přáli by si, abyste byli nevěřícími"
        },
        {
            "chapter": 60,
            "verse": 3,
            "text": "Nebudou vám k užitku ani vaši pokrevní příbuzní, ani vaše děti a v den zmrtvýchvstání Bůh mezi vámi rozhodne; Bůh přece jasně zří vše, co děláte"
        },
        {
            "chapter": 60,
            "verse": 4,
            "text": "Vždyť máte nyní příklad překrásný v Abrahamovi a v těch, kdož byli s ním, když pravili lidu svému: \"My nemáme odpovědnost za vás a za to, co místo Boha ctíte; my se vás zříkáme a propuklo mezi námi a vámi nepřátelství a nenávist až navěky, dokud neuvěříte v Boha jediného!\" Výjimkou jsou slova Abrahamova otci jeho: \"Budu zajisté prosit za tebe o odpuštění, ačkoliv nevládnu pro tebe žádnou mocí u Boha. Pane náš, na Tebe spoléháme a k Tobě se kajícně obracíme a u Tebe je cíl konečný"
        },
        {
            "chapter": 60,
            "verse": 5,
            "text": "Pane náš, neuveď nás v pokušení před těmi, kdož jsou nevěřící, ale odpusť nám, Pane náš, vždyť Tys mocný, moudrý"
        },
        {
            "chapter": 60,
            "verse": 6,
            "text": "Věru máte v nich příklad překrásný pro každého, kdo doufá dosáhnout Boha a dne soudného. Ten však, kdo obrátí se zády... tedy Bůh je soběstačný, chvályhodný"
        },
        {
            "chapter": 60,
            "verse": 7,
            "text": "Možná že Bůh způsobí, že mezi vámi a těmi, s nimiž jste v nepřátelství, zavládne láska, neboť Bůh je všemohoucí a Bůh je nejvýš odpouštějící a slitovný"
        },
        {
            "chapter": 60,
            "verse": 8,
            "text": "Bůh vám nezakazuje, abyste byli dobří a spravedliví vůči těm, kdož nebojovali proti vám kvůli náboženství a nevyhnali vás z příbytků vašich, neboť Bůh věru miluje poctivé"
        },
        {
            "chapter": 60,
            "verse": 9,
            "text": "Avšak Bůh vám zakazuje brát si za přátele ty, kteří proti vám bojovali kvůli náboženství, a ty, kteří vás vyhnali z příbytků vašich, a ty, kteří pomáhali při vašem vyhánění. A ti, kdož se s nimi budou přátelit, jsou nespravedliví"
        },
        {
            "chapter": 60,
            "verse": 10,
            "text": "Vy, kteří věříte! Když k vám přicházejí věřící ženy, jež se vystěhovaly, podrobte je zkoušce! Bůh nejlépe pak zná víru jejich; a když zjistíte, že jsou věřící, neposílejte je nazpět k nevěřícím, neboť jim nejsou dovoleny a ani oni nejsou dovoleni jim, ale dejte nevěřícím to, co vydali jako jejich obvěnění! A nebude pro vás hříchem, jestliže se s nimi oženíte poté, co dáte jim obvěnění jejich, avšak nedržte nevěřící ženy ve svazku manželském a žádejte nazpět to, co jste dali jako obvěnění a nevěřící ať požadují to, co dali ženám svým. Takové je rozhodnutí Boží, jímž mezi vámi rozhoduje - a Bůh vševědoucí je i moudrý"
        },
        {
            "chapter": 60,
            "verse": 11,
            "text": "A jestliže některá z vašich manželek odejde od vás k nevěřícím a vy jste dosáhli své pomsty, dejte těm, jejichž manželky odešly, totéž, co oni vydali jako obvěnění. A bojte se Boha, v něhož věříte"
        },
        {
            "chapter": 60,
            "verse": 12,
            "text": "Proroku, přijdou-li k tobě věřící ženy, přísahajíce ti věrnost, a že nebudou nic přidružovat k Bohu, že nebudou krást, nebudou cizoložit, že nebudou zabíjet své děti, že se nedopustí hanebnosti vymyšlené mezi svýma rukama a nohama a že nebudou neposlušné tebe v tom, co bylo uznáno za vhodné - přijmi přísahu jejich a popros Boha za ně o odpuštění, vždyť Bůh odpouštějící je, slitovný"
        },
        {
            "chapter": 60,
            "verse": 13,
            "text": "Vy, kteří věříte! Neberte si za přátele lid, na nějž se Bůh rozhněval; ti ztratili naději na život budoucí, tak jako ji ztratili nevěřící ohledně obyvatel hrobů"
        },
        {
            "chapter": 61,
            "verse": 1,
            "text": "Chválí Boha vše, co na nebesích je i na zemi - a On mocný je i moudrý"
        },
        {
            "chapter": 61,
            "verse": 2,
            "text": "Vy, kteří věříte! Proč říkáte to, co nečiníte"
        },
        {
            "chapter": 61,
            "verse": 3,
            "text": "Bůh velice nenávidí, že říkáte něco, co neděláte"
        },
        {
            "chapter": 61,
            "verse": 4,
            "text": "avšak Bůh věru miluje ty, kdož bojují na cestě Jeho v sevřeném šiku, jako by byli stavbou olovem spojenou"
        },
        {
            "chapter": 61,
            "verse": 5,
            "text": "Vzpomeň si, jak pravil Mojžíš lidu svému: \"Lide můj, proč se mnou zle nakládáte, když víte, že jsem poslem Božím k vám?\" A když se odvrátili, Bůh odvrátil srdce jejich, neboť Bůh nevede cestou správnou lid hanebníků"
        },
        {
            "chapter": 61,
            "verse": 6,
            "text": "A vzpomeň si, jak pravil Ježíš, syn Mariin: \"Dítka Izraele, já jsem vskutku poslem Božím k vám, potvrzujícím pravdivost toho, co bylo přede mnou sesláno z Tóry, a oznamujícím vám radostnou zvěst o poslu, jenž přijde po mně a jehož jméno Ahmad bude.\" Avšak když předvedl jim jasné důkazy, řekli: \"To je kouzelnictví zjevné"
        },
        {
            "chapter": 61,
            "verse": 7,
            "text": "Kdo je nespravedlivější než ten, kdo si proti Bohu lži vymýšlí, zatímco je vyzýván k přijetí islámu? Bůh věru nevede cestou správnou lid nespravedlivý"
        },
        {
            "chapter": 61,
            "verse": 8,
            "text": "Rádi by sfoukli světlo Boží ústy svými, avšak Bůh učiní světlo Své dokonalým, i když se to protiví nevěřícím"
        },
        {
            "chapter": 61,
            "verse": 9,
            "text": "A On je ten, jenž seslal posla Svého se správným vedením i s náboženstvím pravdivým, aby zvítězilo nad všemi náboženstvími, i když se to protiví modloslužebníkům"
        },
        {
            "chapter": 61,
            "verse": 10,
            "text": "Vy, kteří věříte! Mám vám ukázat obchod, jenž ochrání vás před trestem bolestným"
        },
        {
            "chapter": 61,
            "verse": 11,
            "text": "Uvěřte v Boha a posla Jeho a veďte boj na cestě Boží majetky svými i osobami svými! A to bude pro vás nejlepší, jestliže jste vědoucí"
        },
        {
            "chapter": 61,
            "verse": 12,
            "text": "A tehdy vám On odpustí hříchy vaše a uvede vás do zahrad, pod nimiž řeky tekou, a do příbytků příjemných v zahradách Edenu; a to bude úspěch nesmírný"
        },
        {
            "chapter": 61,
            "verse": 13,
            "text": "a dá vám i jiné, jež budete milovat: vítěznou pomoc od Boha a blízké vítězství. Oznam věřícím zvěst radostnou"
        },
        {
            "chapter": 61,
            "verse": 14,
            "text": "Vy, kteří věříte! Buďte pomocníky Božími, tak jak to řekl Ježíš, syn Mariin, apoštolům: \"Kdož budou pomocníky mými na cestě Boží?\" I odvětili apoštolové: \"My budeme pomocníky Božími.\" A uvěřila část dítek Izraele, zatímco druhá část neuvěřila. A podpořili jsme ty, kdož uvěřili, proti nepřátelům jejich a stali se vítěznými"
        },
        {
            "chapter": 62,
            "verse": 1,
            "text": "Oslavuje Boha vše, co na nebesích je i na zemi: vládce přesvatého, mocného i moudrého"
        },
        {
            "chapter": 62,
            "verse": 2,
            "text": "On je ten, jenž poslal mezi národy nevědomé posla z řad jejich, aby jim přednášel znamení Jeho, očistil je a Písmu a moudrosti je naučil, zatímco dříve žily v bludu zjevném"
        },
        {
            "chapter": 62,
            "verse": 3,
            "text": "A jsou jiní mezi nimi, kdož dosud s nimi se nesjednotili. A On mocný je i moudrý"
        },
        {
            "chapter": 62,
            "verse": 4,
            "text": "Toto je dobrodiní Boží a On dává je tomu, komu chce; a Bůh je pln dobrodiní nesmírného"
        },
        {
            "chapter": 62,
            "verse": 5,
            "text": "Ti, kterým bylo dáno nésti Tóru, a oni ji potom nenesli, jsou podobni oslu, jenž naložen je knihami. Jak hnusná je podoba lidí, kteří za lež prohlašují znamení Boží! Ale Bůh nepovede cestou správnou lid nespravedlivý"
        },
        {
            "chapter": 62,
            "verse": 6,
            "text": "Rci: \"Vy, kteří vyznáváte židovství! Domníváte-li se, že jste Bohu bližší než ostatní lidé, pak si přejte smrt, jste-li pravdomluvní"
        },
        {
            "chapter": 62,
            "verse": 7,
            "text": "Ale oni si ji nikdy nebudou přát kvůli tomu, co provedly již předtím ruce jejich. A Bůh dobře zná nespravedlivé"
        },
        {
            "chapter": 62,
            "verse": 8,
            "text": "Rci: \"Smrt, před níž prcháte, se s vámi věru setká! Potom budete navráceni k Tomu, jenž zná nepoznatelné i všeobecně známé, a On vás již poučí o všem, co jste dělali"
        },
        {
            "chapter": 62,
            "verse": 9,
            "text": "Vy, kteří věříte! Když voláno je k modlitbě v den páteční, pospíchejte vzpomínat Boha a zanechte obchodování! To bude pro vás lepší, jste-li vědoucí"
        },
        {
            "chapter": 62,
            "verse": 10,
            "text": "A když bude modlitba skončena, rozejděte se po zemi a usilujte o část přízně Boží! A vzpomínejte často Boha, snad budete blažení"
        },
        {
            "chapter": 62,
            "verse": 11,
            "text": "Však když spatří zboží nebo zábavu, pospíchají k nim a nechávají tě stát. Rci: \"To, co je u Boha, je lepší než zábava a obchodování; Bůh nejlepší je z těch, kdo obživu uštědřují"
        },
        {
            "chapter": 63,
            "verse": 1,
            "text": "Když k tobě přicházejí pokrytci, říkají: \"Dosvědčujeme, že jsi vskutku posel Boží!\" A Bůh dobře ví, žes vskutku Jeho posel, a Bůh dosvědčuje, že pokrytci jsou vskutku lháři"
        },
        {
            "chapter": 63,
            "verse": 2,
            "text": "A zaštíťují se přísahami svými a přitom svádějí jiné od cesty Boží. Jak hnusné je to, co dělají"
        },
        {
            "chapter": 63,
            "verse": 3,
            "text": "A to je proto, že zprvu uvěřili a potom se stali nevěřícími a srdce jejich byla zapečetěna, takže nic nechápou"
        },
        {
            "chapter": 63,
            "verse": 4,
            "text": "A když je vidíš, líbí se ti osoby jejích, a když hovoří, nasloucháš řeči jejich, jako by to byly trámy podepřené. A domnívají se, že křik každý je proti nim. Oni jsou nepřáteli, střež se jich! Nechť Bůh proti nim bojuje! Do čeho se to jen dostali"
        },
        {
            "chapter": 63,
            "verse": 5,
            "text": "A když se jim řekne: \"Pojďte, posel Boží poprosí za vás o slitování,\" odvracejí hlavy své a vidíš je, jak odmítají, jsouce pyšní"
        },
        {
            "chapter": 63,
            "verse": 6,
            "text": "Je pro ně zcela jedno, zda za ně prosíš o odpuštění, či nikoliv, Bůh jim beztak neodpustí. Bůh přece nepovede cestou správnou lid hanebníků"
        },
        {
            "chapter": 63,
            "verse": 7,
            "text": "To jsou ti, kdož říkají: \"Nepřispívejte nic na ty, kdož jsou s poslem Božím, ale ať utečou!\" A Bohu patří pokladnice nebes i země, ale pokrytci to nechápou"
        },
        {
            "chapter": 63,
            "verse": 8,
            "text": "A říkají dále: \"Věru, kdybychom se vrátili do Medíny, vskutku by z ní nejmocnější vyhnal nejubožejšího.\" Avšak moc náleží Bohu a poslu Jeho a věřícím, leč pokrytci to nevědí"
        },
        {
            "chapter": 63,
            "verse": 9,
            "text": "Vy, kteří věříte! Nechť vás majetky vaše a děti vaše neodlákají od vzpomínání Boha. A ti, kdož tak učiní, ti věru ztrátu utrpí"
        },
        {
            "chapter": 63,
            "verse": 10,
            "text": "Rozdávejte z toho, co jsme vám uštědřili, dříve než každého z vás zastihne smrt a než vykřikne: \"Pane můj, kdybys mi mohl dát odklad do lhůty blízké, abych mohl dávat almužny a stát se jedním z bezúhonných"
        },
        {
            "chapter": 63,
            "verse": 11,
            "text": "Ale Bůh nedá odklad duši žádné, když dostaví se lhůta její, a Bůh dobře je zpraven o všem, co děláte"
        },
        {
            "chapter": 64,
            "verse": 1,
            "text": "Oslavuje Boha vše, co na nebesích je i na zemi; Jemu náleží království a Jemu náleží chvála a On mocný je nade věcmi všemi"
        },
        {
            "chapter": 64,
            "verse": 2,
            "text": "On je ten, jenž vás stvořil; a mezi vámi jsou nevěřící a jsou mezi vámi věřící a Bůh jasně vidí vše, co konáte"
        },
        {
            "chapter": 64,
            "verse": 3,
            "text": "Stvořil nebesa a zemi jako skutečnost vážnou, dal vám podobu a učinil podoby vaše krásnými; a u Něho je cíl konečný"
        },
        {
            "chapter": 64,
            "verse": 4,
            "text": "On zná dobře vše, co na nebesích je i na zemi, On zná, co skrýváte i co najevo dáváte. A Bůh dobře ví, co v hrudích vašich se tají"
        },
        {
            "chapter": 64,
            "verse": 5,
            "text": "Což nedostalo se vám zvěsti o těch, kdož před vámi nevěřili a okusili zlých následků jednání svého? A je očekává trest bolestný"
        },
        {
            "chapter": 64,
            "verse": 6,
            "text": "A to proto, že přišli k nim poslové jejich s jasnými důkazy, ale oni řekli: \"Cožpak nás mají vést smrtelníci?\" A neuvěřili, zády se odvrátili a Bůh se bez nich obešel, vždyť Bůh je soběstačný a chvályhodný"
        },
        {
            "chapter": 64,
            "verse": 7,
            "text": "A domnívají se ti, kdož jsou nevěřící, že nebudou vzkříšeni: Rci: \"Ba naopak, při Pánu mém, budete vskutku vzkříšeni a potom budete poučeni o tom, co jste dělali. A to bude Bohu věcí velmi snadnou"
        },
        {
            "chapter": 64,
            "verse": 8,
            "text": "Věřte tedy v Boha, posla Jeho i světlo, jež jsme vám seslali; Bůh dobře je zpraven o všem, co děláte"
        },
        {
            "chapter": 64,
            "verse": 9,
            "text": "Den, kdy vás shromáždi pro den shromáždění, bude dnem vzájemného klamání. Těm, kdož v Boha věří a zbožné skutky konají, Bůh vymaže špatné skutky jejich a uvede je do zahrad, pod nimiž řeky tekou a kde navěky nesmrtelní zůstanou - a to bude úspěch nesmírný"
        },
        {
            "chapter": 64,
            "verse": 10,
            "text": "Ti však, kdož nevěřili a znamení Naše za lež prohlašovali, ti budou ohně obyvateli a budou v něm nesmrtelní. Jak hnusný je to cíl konečný"
        },
        {
            "chapter": 64,
            "verse": 11,
            "text": "Pohroma žádná nepropukne jinak než s dovolením Božím. A kdo věří v Boha, toho srdce On na správnou cestu uvede a Bůh je v každé věci vševědoucí"
        },
        {
            "chapter": 64,
            "verse": 12,
            "text": "Poslouchejte Boha a poslouchejte posla; však obrátíte-li se zády... tedy poslu Našemu přísluší jedině hlásání zjevné"
        },
        {
            "chapter": 64,
            "verse": 13,
            "text": "Bůh - není božstva kromě Něho - a na Boha nechť se spoléhají věřící"
        },
        {
            "chapter": 64,
            "verse": 14,
            "text": "Vy, kteří věříte! Některé z manželek vašich i dětí vašich jsou vám nepřáteli, střezte se jich! Vymažete-li však chyby druhému, prominete a odpustíte, pak i Bůh je odpouštějící, slitovný"
        },
        {
            "chapter": 64,
            "verse": 15,
            "text": "Majetky vaše a děti vaše jsou pro vás jen pokušením, zatímco Bůh má u sebe věru odměnu nesmírnou"
        },
        {
            "chapter": 64,
            "verse": 16,
            "text": "Bojte se tedy Boha, jak jen můžete! Slyšte a poslouchejte a dávejte almužny pro dobro duší svých! A ti, kdož u sebe se varují skrblictví, ti věru budou blažení"
        },
        {
            "chapter": 64,
            "verse": 17,
            "text": "Dáte-li Bohu výhodnou půjčku, On vám ji navrátí dvojnásobně a odpustí vám; vždyť Bůh je za vděčnost uznalý a laskavý"
        },
        {
            "chapter": 64,
            "verse": 18,
            "text": "zná nepoznatelné i všeobecně známé, je mocný, moudrý"
        },
        {
            "chapter": 65,
            "verse": 1,
            "text": "Proroku! Rozvádíte-li se svými ženami, tedy se s nimi rozveďte v ustanovené pro ně lhůtě a počítejte přesně dny čekací lhůty a bojte se Boha, Pána svého! Nevyhánějte je z jejich domů a nechť z nich neodcházejí, leda kdyby se dopustily hanebnosti zjevné. A toto jsou omezení Boží a kdo přestupuje omezení Boží, ten sám sobě křivdí. Ty nevíš, ale možná že Bůh později způsobí nějakou věc jinou"
        },
        {
            "chapter": 65,
            "verse": 2,
            "text": "A když ženy dosáhnou lhůty své, pak je buď podržte podle zvyklosti vhodné, anebo se od nich odlučte také podle zvyklosti vhodné. A vyžádejte si svědectví dvou osob spravedlivých mezi vámi a přistupte k svědectví při Bohu. A toto je napomenutí tomu, kdo věří v Boha a v den soudný. A kdo je bohabojný, tomu On připraví východisko"
        },
        {
            "chapter": 65,
            "verse": 3,
            "text": "a uštědří mu obživu z místa, odkud s tím ani nepočítal. A tomu, kdo spoléhá se na Boha, tomu On postačí, vždyť Bůh uskutečňuje rozkaz Svůj a Bůh ustanovil pro věc každou rozměr její"
        },
        {
            "chapter": 65,
            "verse": 4,
            "text": "Pro ty z vašich žen, jež již nemají naději na menstruaci, ale jste-li přesto na pochybách, nechť jsou čekací lhůtou tři měsíce; a stejně platí i pro ty, které ještě menstruaci neměly. Pro ty, jež jsou těhotné, skončí čekací lhůta tehdy, když porodí. A kdo je bohabojný, tomu Bůh věc jeho ulehčí"
        },
        {
            "chapter": 65,
            "verse": 5,
            "text": "Toto je nařízení Boží, které vám sesílá. A kdo je bohabojný, tomu Bůh vymaže špatné skutky jeho a rozmnoží mu odměnu"
        },
        {
            "chapter": 65,
            "verse": 6,
            "text": "Ubytujte ženy své po rozvodu tam, kde sami bydlíte, podle možností svých. Nečiňte jim žádnou újmu s úmyslem je utiskovat. Jsou-li těhotné, přispívejte jim, pokud neporodí! A jestliže kojí pro vás dítě vaše, dávejte jim jejich odměnu a dohodněte se vzájemně podle zvyklosti uznané, však narazíte-li na obtíže, dejte je kojit ženě jiné"
        },
        {
            "chapter": 65,
            "verse": 7,
            "text": "Nechť ten, kdo je blahobytný, dává úměrně k blahobytu svému a nechť ten, jehož obživa je odměřena, dává z toho, co Bůh mu uštědřil. A Bůh neukládá duši žádné více než to, co sám jí dal. A Bůh po těžkostech přinese ulehčení"
        },
        {
            "chapter": 65,
            "verse": 8,
            "text": "Ať se již kolik chtělo z měst vzepřelo rozkazu Pána svého a posla Jeho, zúčtovali jsme s nimi účtem přísným a potrestali jsme je trestem odporným"
        },
        {
            "chapter": 65,
            "verse": 9,
            "text": "A okusila následky počínání svého a konec počínání jejich byla ztráta jejich"
        },
        {
            "chapter": 65,
            "verse": 10,
            "text": "A Bůh připravil pro obyvatele jejich trest strašný, bojte se tedy Boha vy, kdož nadáni jste rozmyslem a kteří jste uvěřili! Bůh seslal vám již připomenutí"
        },
        {
            "chapter": 65,
            "verse": 11,
            "text": "posla, který vám přednáší zřetelná znamení Boží, aby vyvedl ty, kdož uvěřili a zbožné skutky konali, z temnot k světlu. Kdo v Boha věří a zbožné skutky koná, toho Bůh uvede do zahrad, pod nimiž tekou řeky, a tam bude nesmrtelný navěky. A pro takového Bůh připravil obživu překrásnou"
        },
        {
            "chapter": 65,
            "verse": 12,
            "text": "Bůh je ten, jenž stvořil sedm nebes a podobný počet zemí. A zjevení Jeho sestupuje mezi nimi, abyste zvěděli, že Bůh je nad každou věcí všemocný a že Bůh objímá věděním Svým věci všechny"
        },
        {
            "chapter": 66,
            "verse": 1,
            "text": "Proroku, proč ve snaze uspokojit své ženy zakazuješ to, co Bůh ti dovolil? Vždyť Bůh je odpouštějící, slitovný"
        },
        {
            "chapter": 66,
            "verse": 2,
            "text": "Bůh vám uložil, abyste se vyvázali z přísah svých; Bůh ochráncem je vaším a On vševědoucí je i moudrý"
        },
        {
            "chapter": 66,
            "verse": 3,
            "text": "Hle, prorok svěřil v tajnosti jedné ze svých žen novinku; když však to oznámila jiné a Bůh mu to odkryl, část z toho sdělil a část si ponechal pro sebe. A když jí to oznámil, zeptala se: \"Kdo ti to sdělil?\" I odpověděl: \"Sdělil mi to vševědoucí, dobře zpravený"
        },
        {
            "chapter": 66,
            "verse": 4,
            "text": "Jestliže se obě kajícně obrátíte k Bohu... a srdce vaše se již odchýlila, avšak budete-li se mu společně protivit, tedy Bůh věru je ochráncem jeho, i Gabriel a každý spravedlivý z věřících a andělé jsou nadto pomocníky jeho"
        },
        {
            "chapter": 66,
            "verse": 5,
            "text": "Jestliže se s vámi rozvede, možná že mu Bůh pak dá v náhradu manželky lepší, než jste vy, odevzdané do vůle Jeho, věřící, pokorně oddané, kajícné, Boha uctívající a slavící, ať již předtím vdané či panny"
        },
        {
            "chapter": 66,
            "verse": 6,
            "text": "Vy, kteří věříte! Střezte sebe i rodiny své před ohněm, jehož palivem budou lidé a kamení. Na něj dohlížejí andělé přísní a silní, kteří se neodváží neuposlechnout Boha v ničem, co jim přikázal, a vykonají vše, co jim bylo poručeno"
        },
        {
            "chapter": 66,
            "verse": 7,
            "text": "Vy, kteří jste neuvěřili, nevymlouvejte se dnes! Dostává se vám jen odměny za to, co jste dělali"
        },
        {
            "chapter": 66,
            "verse": 8,
            "text": "Vy, kteří věříte! Obraťte se k Bohu s upřímným pokáním! Snad Pán váš vám vymaže špatné skutky vaše a uvede vás do zahrad, pod nimiž řeky tekou, v den, kdy nezahanbí Bůh ani proroka, ani ty, kdož s ním věřili. A světlo jejich poběží před nimi a po pravici jejich a budou volat: \"Pane náš, učiň dokonalým světlo naše a odpusť nám, vždyť Tys všech věcí mocen"
        },
        {
            "chapter": 66,
            "verse": 9,
            "text": "Proroku, bojuj usilovně proti nevěřícím a pokrytcům a buď k nim přísný! Jejich útočištěm bude peklo - jak hnusný je to cíl konečný"
        },
        {
            "chapter": 66,
            "verse": 10,
            "text": "Bůh uvádí těm, kdož neuvěřili, podobenství o ženě Noema a o ženě Lota: obě byly pod mocí Našich dvou služebníků bezúhonných a obě je zradily. Avšak nic jim nepomohli manželé jejich proti Bohu a bylo jim řečeno: \"Vstupte do ohně s těmi, kdož tam vstupují"
        },
        {
            "chapter": 66,
            "verse": 11,
            "text": "A Bůh uvádí těm, kdož uvěřili, příklad ženy Faraónovy, když zvolala: \"Pane můj, postav pro mne u Sebe v ráji příbytek a zachraň mne před Faraónem a jeho skutky a zachraň mne před lidem nespravedlivým"
        },
        {
            "chapter": 66,
            "verse": 12,
            "text": "A uvádí i Marii, dceru ´Imránovu, jež panenství své střežila a do níž jsme vdechli ducha Svého. A za pravdivá prohlásila slova Pána svého i Písma Jeho a patřila mezi Bohu pokorně oddané"
        }
    ]
}
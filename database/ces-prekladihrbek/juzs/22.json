{
    "juzs": [
        {
            "chapter": 33,
            "verse": 31,
            "text": "Avšak té, jež z vás je pokorně oddána Bohu a poslu Jeho a zbožné skutky koná, té dáme odměnu dvojnásobnou a připravíme pro ni přiděl štědrý"
        },
        {
            "chapter": 33,
            "verse": 32,
            "text": "Ženy prorokovy! Nebuďte jako lecjaká jiná žena! Chcete-li být bohabojné, pak nebuďte příliš poddajné v řeči své, aby po vás nebažil ten, v jehož srdci je choroba, nýbrž mluvte slova vhodná"
        },
        {
            "chapter": 33,
            "verse": 33,
            "text": "Zdržujte se důstojně ve svých domech a nestavte na odiv ozdoby svoje podle způsobu dřívější doby nevědomosti! Dodržujte modlitbu, dávejte almužnu a buďte poslušné vůči Bohu a poslu Jeho! Bůh chce pouze odstranit od vás špínu, lidé domu, a chce vás očistit úplným očištěním"
        },
        {
            "chapter": 33,
            "verse": 34,
            "text": "A zapamatujte si to, co bylo přednášeno v domech vašich ze znamení Božích a z moudrosti! A Bůh věru je bystrý, dobře zpravený"
        },
        {
            "chapter": 33,
            "verse": 35,
            "text": "Muslimové a muslimky, věřící muži a věřící ženy, poslušní a poslušné, pravdomluvní a pravdomluvné, trpěliví a trpělivé, pokorní a pokorné, dárci a dárkyně almužny, postící se muži a postící se ženy, cudní a cudné, muži a ženy hojně Boha vzpomínající - těm všem Bůh věru připravil odpuštění i odměnu nesmírnou"
        },
        {
            "chapter": 33,
            "verse": 36,
            "text": "A ani věřícímu, ani věřící není dána volba v záležitostech jejich, jakmile Bůh a posel Jeho věc jednou rozhodli; a kdo neposlouchá Boha a posla Jeho, ten zbloudil zjevným zblouděním"
        },
        {
            "chapter": 33,
            "verse": 37,
            "text": "A hle, pravil jsi tomu, koho Bůh zahrnul dobrodiním a jemuž jsi i ty prokázal dobrodiní: \"Podrž si manželku svou a boj se Boha!\" A hle, skrýval jsi v duši své to, co Bůh odhalil, a bál ses lidí, zatímco Bůh měl větší právo na to, aby ses bál Jeho. A když s ní Zajd přerušil styky, dali jsme ti ji za manželku, aby nebylo na věřících hříchu, chtějí-li si vzít manželky svých adoptivních synů poté, co tito s nimi přerušili styky. A rozkaz Boži budiž vykonán"
        },
        {
            "chapter": 33,
            "verse": 38,
            "text": "A není pro proroka žádný hřích v tom, co mu Bůh uložil podle zvyklosti Boží u těch, kdož již předtím odešli a rozkaz Boží je určením předurčeným"
        },
        {
            "chapter": 33,
            "verse": 39,
            "text": "pro ty, kdo hlásají poselství Boží a nebojí se nikoho kromě Boha! A Bůh stačí jako účtovatel"
        },
        {
            "chapter": 33,
            "verse": 40,
            "text": "A Muhammad není otcem žádného muže z vás, ale je poslem Božím a pečetí proroků. A Bůh je vševědoucí o věci každé"
        },
        {
            "chapter": 33,
            "verse": 41,
            "text": "Vy, kteří věříte! Vzývejte hojně Boha"
        },
        {
            "chapter": 33,
            "verse": 42,
            "text": "a chvalte Jej za jitra i za večera"
        },
        {
            "chapter": 33,
            "verse": 43,
            "text": "On je ten, jenž na vás svolává požehnání stejně jako Jeho andělé, aby vás vyvedl z temnot k světlu - a On slitovný je vůči věřícím"
        },
        {
            "chapter": 33,
            "verse": 44,
            "text": "A bude jejich přivítáním v den, kdy setkají se s Bohem, \"Mír s vámi!\" a Bůh pro ně připravil odměnu štědrou"
        },
        {
            "chapter": 33,
            "verse": 45,
            "text": "Proroku, vyslali jsme tě jako svědka a hlasatele zvěsti radostné i jako varovatele"
        },
        {
            "chapter": 33,
            "verse": 46,
            "text": "vyzývajícího k Bohu, s dovolením Jeho, a jako svítilnu zářící"
        },
        {
            "chapter": 33,
            "verse": 47,
            "text": "A oznam věřícím zvěst radostnou o tom, že mají u Boha přízeň velikou"
        },
        {
            "chapter": 33,
            "verse": 48,
            "text": "Neposlouchej ani nevěřící, ani pokrytce a nevšímej si urážek jejich! Spolehni se na Boha, vždyť Bůh vskutku postačí jako ochránce"
        },
        {
            "chapter": 33,
            "verse": 49,
            "text": "Vy, kteří věříte! Když se oženíte s věřícími ženami a pak se s nimi rozvedete, dříve než jste se jich dotkli, nemusíte jim ukládat čekací dobu, již byste jim počítali. Zaopatřete je dary a propusťte je pěkným propuštěním"
        },
        {
            "chapter": 33,
            "verse": 50,
            "text": "Proroku! Dovolili jsme ti manželky tvé, jimž jsi dal obvěnění, a ty, jichž zmocnila se tvá pravice z těch, které ti Bůh dal jako kořist, a dále tvé sestřenice z otcovy strany a tvé sestřenice z matčiny strany, které se s tebou vystěhovaly a každou ženu věřící, jestliže se sama darovala prorokovi, chce-li se s ní prorok oženit - a to je výhradně pro tebe, nikoliv pro ostatní věřící. A víme dobře, co jsme jim již uložili ohledně jejich manželek i těch, jichž zmocnily se pravice jejich, aby na tobě nebylo viny. A Bůh je odpouštějící, slitovný"
        },
        {
            "chapter": 33,
            "verse": 51,
            "text": "Odkaž na později tu z nich, kterou chceš, a vezmi k sobě tu, kterou chceš, anebo tu, kterou vyhledáš mezi těmi, které jsi dříve odmítl; a není v tom žádný hřích. A toto je vhodnější pro ochlazení očí jejich, nechť se tedy nermoutí a nechť se radují z toho, cos každé z nich dal. A Bůh dobře ví, co v srdcích je vašich, a Bůh je vševědoucí, blahovolný"
        },
        {
            "chapter": 33,
            "verse": 52,
            "text": "A není ti dovoleno po tomto, aby sis vzal jiné ženy ani abys je vyměňoval za manželky jiné, i kdyby se ti líbila krása jejich, kromě těch, jichž zmocnila se pravice tvá. A Bůh na věci všechny dozírá"
        },
        {
            "chapter": 33,
            "verse": 53,
            "text": "Vy, kteří věříte! Nevcházejte do domů prorokových, pokud vám to nebude dovoleno, kvůli jídlu, nečekajíce, až bude připravené! Jste-li však vyzváni, vstupte! A když dojíte, rozejděte se a nepouštějte se do důvěrných hovorů, neboť to se dotýká proroka a on se před vámi stydí! Avšak Bůh se nestydí říci pravdu. Když žádáte manželky prorokovy o nějaký předmět, žádejte o to přes závěs, to bude čistší pro srdce vaše i srdce jejich. A není vám dovoleno bolestně se dotýkat posla Božího ani se kdy oženit s manželkami jeho po něm; a to je před Bohem hřích nesmírný"
        },
        {
            "chapter": 33,
            "verse": 54,
            "text": "A dáváte-li něco najevo anebo to tajíte, tedy Bůh je věru o každé věci vševědoucí"
        },
        {
            "chapter": 33,
            "verse": 55,
            "text": "A není pro manželky prorokovy hříchem, jsou-li viděny otci svými, syny svými, bratry svými, syny bratří svých a syny sester svých nebo ženami jejich a otrokyněmi svými. Nechť jsou bohabojné, vždyť Bůh je věru svědkem věci každé"
        },
        {
            "chapter": 33,
            "verse": 56,
            "text": "Bůh i andělé Jeho věru svolávají požehnání na proroka; vy, kteří věříte, modlete se také za něj a svolávejte na něj mír"
        },
        {
            "chapter": 33,
            "verse": 57,
            "text": "Věru ty, kdož urážejí Boha a posla Jeho, Bůh prokleje na tomto i onom světě a připraví pro ně trest zahanbující"
        },
        {
            "chapter": 33,
            "verse": 58,
            "text": "A ti, kdož urážejí věřící muže a věřící ženy, aniž si to oni zasloužili, ti se obtížili pomluvou i hříchem zjevným"
        },
        {
            "chapter": 33,
            "verse": 59,
            "text": "Proroku, řekni manželkám svým, dcerám svým i věřícím ženám, aby přitahovaly k sobě své závoje! A toto bude nejvhodnější k tomu, aby byly poznány a nebyly uráženy. A Bůh je odpouštějící, slitovný"
        },
        {
            "chapter": 33,
            "verse": 60,
            "text": "Nepřestanou-li pokrytci a ti, v jejichž srdcích je choroba, a ti, kdož pomluvy šíří v Medíně, věru způsobíme, abys proti nim zakročil a pak již budou jen krátce sousedy tvými"
        },
        {
            "chapter": 33,
            "verse": 61,
            "text": "Prokleti budou, kdekoliv se octnou, a budou zajati a bezohledně zabiti"
        },
        {
            "chapter": 33,
            "verse": 62,
            "text": "podle zvyklosti Boží vůči těm, kdož již předtím byli. A nenalezneš ve zvyklosti Boží změnu žádnou"
        },
        {
            "chapter": 33,
            "verse": 63,
            "text": "A lidé se tě dotazují na Hodinu. Odpověz: \"Vědění o ní je jedině u Boha. A co ty vůbec víš? Možná že Hodina už je blízká"
        },
        {
            "chapter": 33,
            "verse": 64,
            "text": "Bůh dozajista proklel nevěřící a připravil pro ně plamen šlehající"
        },
        {
            "chapter": 33,
            "verse": 65,
            "text": "v němž nesmrtelní budou navěky, a nenaleznou ochránce ani pomocníka žádného"
        },
        {
            "chapter": 33,
            "verse": 66,
            "text": "v den, kdy tváře jejich se budou v ohni otáčet sem a tam a kdy budou volat: \"Kéž bychom byli uposlechli Boha a uposlechli posla"
        },
        {
            "chapter": 33,
            "verse": 67,
            "text": "A řeknou; \"Pane náš, poslouchali jsme náčelníky své a velmože své a oni nám dali zbloudit z cesty"
        },
        {
            "chapter": 33,
            "verse": 68,
            "text": "Pane náš, dej jim trest dvojnásobný a proklej je prokletím velikým"
        },
        {
            "chapter": 33,
            "verse": 69,
            "text": "Vy, kteří věříte! Nebuďte podobni těm, kdož uráželi Mojžíše! Bůh jej pak zprostil odpovědnosti za to, co hovořili; a byl u Boha ve vážnosti"
        },
        {
            "chapter": 33,
            "verse": 70,
            "text": "Vy, kteří věříte! Bojte se Boha a mluvte slova přímá"
        },
        {
            "chapter": 33,
            "verse": 71,
            "text": "Bůh pak pro vás zlepší skutky vaše a odpustí vám hříchy vaše. A kdo poslouchá Boha a posla Jeho, ten již dosáhl úspěchu nesmírného"
        },
        {
            "chapter": 33,
            "verse": 72,
            "text": "Nabídli jsme břemeno víry nebesům, zemi i horám, ale ony odmítly je nésti a zalekly se ho; a vzal je na sebe člověk, ačkoli je nespravedlivý a nevědomý"
        },
        {
            "chapter": 33,
            "verse": 73,
            "text": "Bůh potrestá pokrytce, muže i ženy, a modloslužebníky a modloslužebnice, ale přijme pokání věřících mužů a věřících žen, vždyť Bůh je odpouštějící, slitovný"
        },
        {
            "chapter": 34,
            "verse": 1,
            "text": "Chvála Bohu, jemuž náleží vše, co je na nebesích a na zemi, a jemuž patří chvála i v životě budoucím -On moudrý je i dobře zpravený"
        },
        {
            "chapter": 34,
            "verse": 2,
            "text": "On zná, co vniká do země a co z ní vychází a co sestupuje z nebe a co na ně vystupuje - On slitovný je i odpouštějící"
        },
        {
            "chapter": 34,
            "verse": 3,
            "text": "Ti, kdož neuvěřili, říkají: \"Nepřijde na nás Hodina!\" Odpověz: \"Ale ano, při Pánu mém, přijde na vás! On zná nepoznatelné a neunikne Mu ani váha zrnka prachu na nebesích a na zemi; a není nic menšího ani většího, aby to nebylo v knize zjevné zapsáno"
        },
        {
            "chapter": 34,
            "verse": 4,
            "text": "Hodina přijde, aby mohl odměnit ty, kdož uvěřili a zbožné skutky konali, a těm dostane se odpuštění a přídělu štědrého"
        },
        {
            "chapter": 34,
            "verse": 5,
            "text": "Avšak těm, kdož snažili se znemožnit znamení Naše, těm dostane se muk trestu bolestného"
        },
        {
            "chapter": 34,
            "verse": 6,
            "text": "A vidí ti, jimž dáno bylo vědění, že to, co Pánem tvým bylo sesláno, je pravdou a vede ke stezce mocného, chvályhodného"
        },
        {
            "chapter": 34,
            "verse": 7,
            "text": "A říkají ti, kdož neuvěřili: \"Máme vám ukázat muže, jenž vám ohlásí, že až se rozpadnete na kousky, budete znovu stvořeni"
        },
        {
            "chapter": 34,
            "verse": 8,
            "text": "Vymyslil si o Bohu lež, či snad je džiny posedlý?\" Nikoliv, těm, kdož nevěří v život budoucí, těm připraven je trest a jsou v dalekém bloudění"
        },
        {
            "chapter": 34,
            "verse": 9,
            "text": "Což neviděli, co z nebes a ze země je před nimi a za nimi? Kdybychom chtěli, dali bychom je pohltit zemí anebo bychom na ně dali spadnout kusu oblohy. A věru je v tom znamení pro každého služebníka, jenž pokání činí"
        },
        {
            "chapter": 34,
            "verse": 10,
            "text": "A darovali jsme kdysi Davidovi milost Svou řkouce: \"Hory, pějte s ním slávu Boží, a taktéž vy, ptáci!\" A změkčili jsme pro něj železo"
        },
        {
            "chapter": 34,
            "verse": 11,
            "text": "řkouce: \"Vyráběj dokonalá brnění a rozměřuj dobře řetízkové pancíře!\" - a konejte zbožné skutky, neboť Já jasně vidím, co činíte"
        },
        {
            "chapter": 34,
            "verse": 12,
            "text": "A Šalomounovi jsme podrobili vítr; a ranní vítr vane po měsíc celý a večerní vane rovněž celý měsíc. A dali jsme pro něj vytrysknout prameni bronzu tekutého. A jsou mezi džiny někteří, kdož pro něj pracovali z dovolení Pána jeho; a kdo z nich se odchýlí od rozkazu Našeho, tomu dáme ochutnat trestu plamene šlehajícího"
        },
        {
            "chapter": 34,
            "verse": 13,
            "text": "A vyráběli pro něj vše, co si přál: chrámy, sochy, poháry velké jako nádrže a kotle pevně zapuštěné. Buďte rodu Davidovu vděční! Jak málo je však vděčných mezi služebníky Mými"
        },
        {
            "chapter": 34,
            "verse": 14,
            "text": "A když jsme rozhodli o smrti Šalomounově, upozornilo je na smrt jeho pouze to, že zvíře pozemské jedno sežralo jeho žezla. A když spadl, ukázalo se, že kdyby džinové znali nepoznatelné, nebyli by tak dlouho zůstali v trestu zahanbujícím"
        },
        {
            "chapter": 34,
            "verse": 15,
            "text": "A věru měli obyvatelé Sabá? v sídlech svých znamení: dvě zahrady zprava i zleva. Živte se z přídělu obživy Pána svého a buďte vděční! A je to země výtečná a Pán váš je odpouštějící"
        },
        {
            "chapter": 34,
            "verse": 16,
            "text": "Avšak odvrátili se od Nás a poslali jsme na ně záplavu hráze a vyměnili jsme jejich dvě zahrady za jiné dvě s plody hořkými, tamaryšky a s několika málo stromy lotosovými"
        },
        {
            "chapter": 34,
            "verse": 17,
            "text": "Takto jsme je odměnili za to, že byli nevděční - což takto odměňujeme někoho jiného než nevděčníky"
        },
        {
            "chapter": 34,
            "verse": 18,
            "text": "A mezi nimi a městy, jimž jsme požehnali, jsme umístili města pohledná a rozměřili jsme mezi nimi cesty řkouce: \"Cestujte po nich za nocí i za dnů v bezpečí"
        },
        {
            "chapter": 34,
            "verse": 19,
            "text": "Ale oni řekli: \"Pane náš, prodluž cesty naše! a tím ukřivdili sami sobě. A učinili jsme je příběhy poučnými a roztrhali jsme je na nespočet kousků. A v tom je věru znamení pro každého trpělivého a vděčného"
        },
        {
            "chapter": 34,
            "verse": 20,
            "text": "A ujistil se Iblís, že úsudek jeho a nich byl pravdivý, neboť jej následovali všichni kromě skupiny věřící"
        },
        {
            "chapter": 34,
            "verse": 21,
            "text": "Neměli však nad nimi žádné pravomoci a stalo se tak jedině proto, abychom rozeznali ty, kdo v život budoucí uvěřili, od těch, kdo o něm na pochybách byli. A Pán tvůj strážcem je všech věcí"
        },
        {
            "chapter": 34,
            "verse": 22,
            "text": "Rci: \"Jen si vzývejte ty, o nichž soudíte, že jsou vedle Boha! Vždyť nemají vládu ani nad tím, co má váhu zrnka prachu na nebesích a na zemi, a nemají nijakého podílu ani zde, ani tam a Bůh nemá mezi nimi pomocníka žádného"
        },
        {
            "chapter": 34,
            "verse": 23,
            "text": "A nebude platná u Něho přímluva žádná, leda pro toho, komu On to dovolí. A až nakonec strach vyprázdní srdce jejich, řeknou: \"Co pravil Pán váš?\" a bude jim řečeno: \"Pravdu, a On vznešený je i veliký"
        },
        {
            "chapter": 34,
            "verse": 24,
            "text": "Zeptej se: \"Kdo uštědřuje vám obživu z nebes a ze země?\" Odpověz: \"Bůh! A vskutku jsme buďto my, anebo vy na správné cestě či ve zjevném bloudění"
        },
        {
            "chapter": 34,
            "verse": 25,
            "text": "Rci: \"Nebudete dotazováni na to, jak jsme hřešili my, a my nebudeme dotazováni na to, co jste vy dělali"
        },
        {
            "chapter": 34,
            "verse": 26,
            "text": "Rci: \"Pán náš všechny nás shromáždí a potom rozhodne mezi námi podle pravdy - a On rozhodčí je i vševědoucí"
        },
        {
            "chapter": 34,
            "verse": 27,
            "text": "Rci: \"Ukažte mi ty, které jste Mu přidali jako společníky! Však nikoliv! On jediný je Bůh, mocný a moudrý"
        },
        {
            "chapter": 34,
            "verse": 28,
            "text": "A vyslali jsme tě k lidem všem jen jako hlasatele zvěsti radostné a jako varovatele, avšak většina lidí to neví"
        },
        {
            "chapter": 34,
            "verse": 29,
            "text": "A říkají: \"Kdy vyplní se tato hrozba, jste-li pravdomluvní"
        },
        {
            "chapter": 34,
            "verse": 30,
            "text": "Odpověz: \"Je pro vás stanovena schůzka v den, který ani neuspíšíte, ani nezadržíte ni o hodinu jedinou"
        },
        {
            "chapter": 34,
            "verse": 31,
            "text": "Ti, kdož neuvěřili, říkají: \"Neuvěříme v Korán tento ani v to, co před ním bylo zjeveno.\" Kéž bys jen mohl vidět, až nespravedliví před Pána svého budou postaveni a budou se vzájemně napadat slovy. A řeknou ti, kdo byli utištění, těm, kdo domýšliví byli: \"Kdyby nebylo vás, věru bychom byli věřícími"
        },
        {
            "chapter": 34,
            "verse": 32,
            "text": "A řeknou ti, kdo byli domýšliví, těm utištěným: \"My že jsme vás odvrátili od správného vedení poté, co bylo vám ukázáno? Nikoliv, vy sami jste hříšníci"
        },
        {
            "chapter": 34,
            "verse": 33,
            "text": "Ale ti, kdo utištění byli, vykřiknou na ty, kdo byli domýšliví: \"Nikoliv, byly to úklady vaše za noci i za dne, když jste nám nařizovali, abychom v Boha nevěřili a abychom Mu podobné přidávali!\" A skryjí lítost svou, až spatří trest. A naložíme okovy na šíje těch, kdož byli nevěřící - a budou snad odměněni za něco, co nedělali"
        },
        {
            "chapter": 34,
            "verse": 34,
            "text": "A neposlali jsme do žádného města varovatele, aniž by nebyli řekli ti, kdož v přepychu v něm žili: \"My nevěříme v to, s čím jste byli posláni"
        },
        {
            "chapter": 34,
            "verse": 35,
            "text": "A dále říkali: \"My hojněji jsme obdařeni bohatstvím i dětmi a nejsme z těch, kdož budou potrestáni"
        },
        {
            "chapter": 34,
            "verse": 36,
            "text": "Rci: \"Pán můj v hojnosti obživu uštědřuje, komu chce, a odměňuje ji také, komu chce, avšak většina lidí to neví"
        },
        {
            "chapter": 34,
            "verse": 37,
            "text": "Ani vaše bohatství, ani vaše děti nejsou tím, co přiblíží vás k Nám nejvíce, kromě těch, kdož uvěřili a zbožné skutky konali. A takoví budou mít odměnu dvojnásobnou za to, co činili, a v komnatách rajských v bezpečí budou dlít"
        },
        {
            "chapter": 34,
            "verse": 38,
            "text": "Ti však, kdož usilovali znemožnit znamení Naše - ti v trest svůj budou uvrženi"
        },
        {
            "chapter": 34,
            "verse": 39,
            "text": "Rci: \"Pán můj věru v hojnosti uštědřuje obživu, komu chce ze služebníků Svých, a odměřuje ji také, komu chce. A cokoliv rozdáte jako almužnu, On vám to vynahradí a On nejlepší je ze všech uštědřujících"
        },
        {
            "chapter": 34,
            "verse": 40,
            "text": "Jednoho dne On všechny shromáždí a potom řekne andělům: \"Uctívali vás tihleti"
        },
        {
            "chapter": 34,
            "verse": 41,
            "text": "Odpovědí: \"Sláva Tobě, Tys ochránce náš, a nikoli oni! Ba naopak, oni džiny uctívali a mnozí z nich v ně věřili"
        },
        {
            "chapter": 34,
            "verse": 42,
            "text": "A v ten den nebudete si moci navzájem prospět ani uškodit. A řekneme těm, kdož nespravedliví byli: \"Ochutnejte trestu ohně, jejž za lež jste pokládali"
        },
        {
            "chapter": 34,
            "verse": 43,
            "text": "Když jsou jim sdělována znamení Naše zřetelná, říkají: \"Tohle je jenom člověk, který vás chce vzdálit od toho, co otcové vaši uctívali.\" A dodávají: \"A není to nic jiného než lež vymyšlená!\" A říkají ti, kdož neuvěřili, o pravdě, když přišla k nim: \"Tohle není nic než kouzelnictví zjevné"
        },
        {
            "chapter": 34,
            "verse": 44,
            "text": "A nedali jsme jim dříve Písma žádná, která by studovali, a neposlali jsme k nim před tebou varovatele žádné"
        },
        {
            "chapter": 34,
            "verse": 45,
            "text": "A také ti, kdož byli před nimi, to za lež pokládali; a přitom tito nedosáhli ani desetiny toho, co tamtěm jsme dali. A prohlásili za lháře posly Mé a jaká byla nevole Má"
        },
        {
            "chapter": 34,
            "verse": 46,
            "text": "Rci: \"Napomínám vás jen k jednomu: modlete se k Bohu ve dvou či jednotlivě a potom uvažujte, že druh váš není džiny posedlý, nýbrž že pouze varovatelem vaším je před trestem přísným"
        },
        {
            "chapter": 34,
            "verse": 47,
            "text": "Rci: \"Nežádám od vás odměnu žádnou - ta je pro vás. A není pro mne odměny kromě u Boha a On svědkem je všech věcí"
        },
        {
            "chapter": 34,
            "verse": 48,
            "text": "A rci: \"Pán můj věru sesílá jen pravdu a On dobře zná nepoznatelné"
        },
        {
            "chapter": 34,
            "verse": 49,
            "text": "Rci: \"Přišla pravda, a nicotnost se již neobjeví ani nevrátí"
        },
        {
            "chapter": 34,
            "verse": 50,
            "text": "Rci: \"Jestliže jsem zbloudil, tedy jsem zbloudil jen ke škodě své, jestliže však jdu správnou cestou, jest to z vnuknutí Pána mého - a On věru je slyšící i blízký"
        },
        {
            "chapter": 34,
            "verse": 51,
            "text": "Kéž bys mohl vidět, jak budou vděční, bez možnosti úniku, až budou uchváceni z místa blízkého"
        },
        {
            "chapter": 34,
            "verse": 52,
            "text": "A budou volat: \"Uvěřili jsme v něj!\" Ale jak by mohli dosáhnout spásy z místa tak dalekého"
        },
        {
            "chapter": 34,
            "verse": 53,
            "text": "když v něj již dříve neuvěřili a zabývali se dohady o nepoznatelném z místa dalekého"
        },
        {
            "chapter": 34,
            "verse": 54,
            "text": "A vstoupí překážka mezi ně a to, po čem touží, jak učiněno bylo již dříve s jim podobnými, kteří zmítáni byli pochybnostmi hlubokými"
        },
        {
            "chapter": 35,
            "verse": 1,
            "text": "Chvála Bohu, stvořiteli nebes a země, který učinil anděly vyslanci majícími dva, tři či čtyři páry křídel - a On přidává tvorstvu svému, cokoliv chce, a Bůh je všech věcí mocen"
        },
        {
            "chapter": 35,
            "verse": 2,
            "text": "Cokoliv Bůh otevře lidem z milosti Své, to nikdo jim nemůže zadržet, však cokoliv On zadrží, to nikdo nemůže poslat kromě Něho. A On mocný je i moudrý"
        },
        {
            "chapter": 35,
            "verse": 3,
            "text": "Lidé, pomněte dobrodiní Božího vůči vám! Je snad nějaký stvořitel kromě Boha, který uštědřuje vám obživu z nebes i ze země? A není božstva kromě Něho - jak mohli jste se tak odvrátit"
        },
        {
            "chapter": 35,
            "verse": 4,
            "text": "Jestliže tě prohlašují za lháře, tedy již poslové před tebou byli za ně prohlašováni; a k Bohu budou věci všechny navráceny"
        },
        {
            "chapter": 35,
            "verse": 5,
            "text": "Lidé, slib Boží je věru pravdivý, nechť vás tedy neoklame život pozemský a nechť vás neoklame o Bohu podvodník žádný"
        },
        {
            "chapter": 35,
            "verse": 6,
            "text": "Satan je věru vaším nepřítelem, proto jej pokládejte i vy za nepřítele svého! On volá k sobě přívržence své jen proto, aby stali se obyvateli plamene šlehajícího"
        },
        {
            "chapter": 35,
            "verse": 7,
            "text": "Pro ty, kdož neuvěřili, určen je trest přísný, zatímco ty, kdož uvěřili a zbožné skutky konali, čeká odpuštění odměna veliká"
        },
        {
            "chapter": 35,
            "verse": 8,
            "text": "Zdaž ten, jemuž byly špatné skutky jeho okrášleny, takže je vidí jako dobré...? Bůh dává zbloudit, komu chce, a vede správnou cestou také, koho chce. Nechť duše tvá se nepoddává zármutku nad nimi, vždyť Bůh dobře ví, co dělají"
        },
        {
            "chapter": 35,
            "verse": 9,
            "text": "Bůh je ten, jenž vysílá vítr, aby zdvihal mraky; a My je ženeme nad mrtvou oblast a oživujeme jimi zemi po smrti její. A podobně tomu bude se vzkříšením"
        },
        {
            "chapter": 35,
            "verse": 10,
            "text": "Kdo si přeje moci... vždyť jedině Bohu náleží moc veškerá; k Němu stoupají slova dobrá a On skutek zbožný k sobě pozvedá. Pro ty, kdož úklady zlé chystají, připraven je trest přísný a úklady jich se vniveč obrátí"
        },
        {
            "chapter": 35,
            "verse": 11,
            "text": "Bůh vás stvořil z prachu, potom z kapky semene a posléze z vás učinil pohlaví dvojí. A nechodí samice žádná s útěžkem ani neslehne, aniž by o tom On věděl; a neprodlouží se život dlouhověkému a není zkrácen život žádnému, aniž by to bylo v Knize zaznamenáno; a to vše je Bohu velmi snadné"
        },
        {
            "chapter": 35,
            "verse": 12,
            "text": "A nejsou si obě velké vody rovné: jedna je sladká, čerstvá a příjemná k pití, zatímco druhá je slaná a hořká; z obou pak pojídáte čerstvé maso a lovíte z nich ozdoby, jež nosíte. A vidíš na nich lodě brázdící vlny, abyste na nich mohli hledat část z přízně Boží - a snad budete vděčni"
        },
        {
            "chapter": 35,
            "verse": 13,
            "text": "On dává vniknout noci do dne a dni do noci a podmanil si slunce a měsíc a obě tělesa se pohybují k lhůtě stanovené. Takový je Bůh, Pán váš, jemuž patří moc královská, zatímco ti, které vzýváte vedle Něho, nemají moc ani nad slupkou pecky datlové"
        },
        {
            "chapter": 35,
            "verse": 14,
            "text": "Jestliže se k nim modlíte, oni neslyší vzývání vaše, a i kdyby je slyšeli, nemohli by vás vyslyšet. A v den zmrtvýchvstání zapřou vaše přidružování jich k Bohu. A nikdo tě o tom nemůže poučit tak jako ten, jenž o všem je zpraven"
        },
        {
            "chapter": 35,
            "verse": 15,
            "text": "Lidé, vy chudáci jste na Boha odkázaní, zatímco On soběstačný je a chvályhodný"
        },
        {
            "chapter": 35,
            "verse": 16,
            "text": "Kdyby chtěl, dal by vám zaniknout a nahradil by vás tvorstvem novým"
        },
        {
            "chapter": 35,
            "verse": 17,
            "text": "a není to pro Boha ničím obtížným"
        },
        {
            "chapter": 35,
            "verse": 18,
            "text": "Žádná duše hříchy obtížená neponese břemeno duše jiné; a bude-li pak obtížená duše prosit, aby jí bylo neseno břímě její, nebude jí z něho nic ubráno, i kdyby to byl příbuzný. Ty můžeš varovat pouze ty, kdož Pána svého se obávají kvůli nepoznatelnému a dodržují modlitbu; kdokoliv se almužnou očišťuje, ten očišťuje se ve prospěch duše vlastní, a u Boha je cíl konečný"
        },
        {
            "chapter": 35,
            "verse": 19,
            "text": "Nelze srovnávat slepého a vidoucího"
        },
        {
            "chapter": 35,
            "verse": 20,
            "text": "ani temnotu a světlo"
        },
        {
            "chapter": 35,
            "verse": 21,
            "text": "ani stín a horko"
        },
        {
            "chapter": 35,
            "verse": 22,
            "text": "A nelze srovnávat živé a mrtvé. Bůh dává slyšet, komu chce, ale ty nedokážeš, aby slyšeli ti, kdo jsou v hrobech"
        },
        {
            "chapter": 35,
            "verse": 23,
            "text": "vždyť tys jen varovatelem"
        },
        {
            "chapter": 35,
            "verse": 24,
            "text": "A poslali jsme tě s pravdou a jako hlasatele zvěsti radostné i jako varovatele; a není národa jediného, k němuž by nebyl přišel varovatel"
        },
        {
            "chapter": 35,
            "verse": 25,
            "text": "Jestliže tě prohlašují za lháře, tedy již ti, co byli před nimi, prohlašovali posly své za lháře, i když přišli k nim s důkazy jasnými a Písmy i Knihou osvícenou"
        },
        {
            "chapter": 35,
            "verse": 26,
            "text": "A potom jsem uchvátil ty, kdož nevěřili a jaká byla nevole Má"
        },
        {
            "chapter": 35,
            "verse": 27,
            "text": "Což nevidíš, jak Bůh z nebe vodu sesílá, jejíž pomocí dáváme vyrůst plodům rozličných druhů? A na horách jsou pruhy bílé a červené a různobarevné i temně černé"
        },
        {
            "chapter": 35,
            "verse": 28,
            "text": "A také mezi lidmi, zvířaty a dobytkem jsou druhy rozličné. Tak tomu je! A obávají se Boha ze služebníků Jeho ti nejmoudřejší a Bůh věru je mocný a odpouštějící"
        },
        {
            "chapter": 35,
            "verse": 29,
            "text": "Ti, kdož přednášejí Písmo Boží, dodržují modlitbu a dávají almužnu skrytě i veřejně z toho, co jsme jim uštědřili, ti mají naději na obchod, jenž nebude nevýnosný"
        },
        {
            "chapter": 35,
            "verse": 30,
            "text": "aby On jim mohl dát v plnosti odměnu jejich a přidat jim k tomu z dobrodiní Svého. A On odpouštějící je i uznalý za vděčnost"
        },
        {
            "chapter": 35,
            "verse": 31,
            "text": "To, co jsme ti vnukli z Písma, je pravda potvrzující to, co již předtím bylo sesláno. A Bůh je dobře zpraven o služebnících svých a jasně je vidí"
        },
        {
            "chapter": 35,
            "verse": 32,
            "text": "Potom jsme učinili dědici Písma ty, jež jsme si vyvolili mezi služebníky Svými. A jsou mezi nimi ti, kdož sami sobě ukřivdili, jiní, kteří jsou uprostřed, a další, kteří se předstihují v dobrých skutcích z dovolení Božího. A to je přízeň veliká"
        },
        {
            "chapter": 35,
            "verse": 33,
            "text": "v zahradách Edenu, do nichž vstoupí, budou ozdobeni náramky zlatými a perlami a jejich oděvy tam budou hedvábné"
        },
        {
            "chapter": 35,
            "verse": 34,
            "text": "A budou říkat: \"Chvála Boha, jenž od nás zármutek vzdálil! Pán náš věru je odpouštějící a za vděčnost uznalý"
        },
        {
            "chapter": 35,
            "verse": 35,
            "text": "On je ten, který nás z milosti své ubytoval v příbytku trvalém, v němž nedotkne se nás námaha žádná a nedotkne se nás v něm ani únava"
        },
        {
            "chapter": 35,
            "verse": 36,
            "text": "Pro ty, kdož neuvěřili, připraven je oheň pekelný a nebude jim souzeno, aby zemřeli, a nebude jim v něm trest jejich ulehčen a takto odměňujeme každého nevěřícího"
        },
        {
            "chapter": 35,
            "verse": 37,
            "text": "A budou tam křičet: \"Pane náš, vyveď nás odtud a my budeme dobré skutky konat, nikoliv to, co dříve jsme dělali!\" \"Což nedarovali jsme vám věk dlouhý, aby ten, kdo uvažuje, si to mohl uvážit? A nepřišel k vám varovatel? Okuste tedy trestu! A nespravedliví nebudou mít pomocníka žádného"
        },
        {
            "chapter": 35,
            "verse": 38,
            "text": "Bůh dobře zná nepoznatelné na nebi i na zemi a On dobře ví, co hrudi skrývají"
        },
        {
            "chapter": 35,
            "verse": 39,
            "text": "A jest to On, jenž učinil vás nástupci na zemi. A kdo neuvěřil, toho nevíra se obrátí proti němu. A nevíra nevěřících jen rozmnožuje pro ně nenávist u Pána jejich a nevíra jejich zvětší pro nevěřící jen jejich zatracení"
        },
        {
            "chapter": 35,
            "verse": 40,
            "text": "Rci: \"Viděli jste společníky své, jež vedle Boha vzýváte? Ukažte mi tedy, co stvořili na zemi či jaký mají podíl na nebi anebo zda dali jsme jim Písmo nějaké, aby opřít se mohli o jasný důkaz z něho?\" Nikoliv, nespravedliví si vzájemně slibují jen klam"
        },
        {
            "chapter": 35,
            "verse": 41,
            "text": "Bůh věru pevně třímá nebesa a zemi, aby se nesesuly; kdyby se sesuly, pak by je po Něm nikdo jiný nemohl udržet, a On soucitný je a odpouštějící"
        },
        {
            "chapter": 35,
            "verse": 42,
            "text": "A přísahali při Bohu přísahami nejslavnostnějšími, že přijde-li k nim varovatel, věru se dají cestou správnější než kterýkoliv národ jiný. Když však k nim přišel varovatel, tu zvětšil se jen odpor jejich"
        },
        {
            "chapter": 35,
            "verse": 43,
            "text": "následkem pýchy jejich na zemi a úkladů zlovolných. Však úklady zlovolné obklíčí jedině ty, kdož je chystají. Což mohou očekávat něco jiného než obvyklý osud národů dávných? A nenalezneš ve zvyklosti Boží změnu žádnou! A nenalezneš ve zvyklosti Boží odchylku žádnou"
        },
        {
            "chapter": 35,
            "verse": 44,
            "text": "Což necestovali po zemi a neviděli, jaký byl konec těch, kdo před nimi žili a kdo mocnější než oni silou byli? Není na nebesích ani na zemi ničeho, co oslabit by mohlo Boha, a On věru je vševědoucí a všemocný"
        },
        {
            "chapter": 35,
            "verse": 45,
            "text": "Kdyby Bůh chtěl ztrestat lidi za to, co si vysloužili, nezůstala by na povrchu zemském žádná bytost živá, avšak On dává jim odklad do lhůty stanovené. A až se dostaví lhůta jejich... vždyť Bůh vidí jasně služebníky Své"
        },
        {
            "chapter": 36,
            "verse": 1,
            "text": "Já sín"
        },
        {
            "chapter": 36,
            "verse": 2,
            "text": "Při Koránu moudrém"
        },
        {
            "chapter": 36,
            "verse": 3,
            "text": "tys vskutku z vyslanců jedním"
        },
        {
            "chapter": 36,
            "verse": 4,
            "text": "po stezce přímé jdoucím"
        },
        {
            "chapter": 36,
            "verse": 5,
            "text": "mocným a slitovným seslaném"
        },
        {
            "chapter": 36,
            "verse": 6,
            "text": "abys varoval lid, jehož otcové varováni nebyli, takže jsou lhostejní"
        },
        {
            "chapter": 36,
            "verse": 7,
            "text": "A uskutečnilo se již slovo Naše nad většinou z nich - však nevěří oni"
        },
        {
            "chapter": 36,
            "verse": 8,
            "text": "A vložili jsme na šíje jejich řetězy až k bradám sahající, takže hlavy zvednuty mají"
        },
        {
            "chapter": 36,
            "verse": 9,
            "text": "a před ně i za ně jsme přehradu umístili a přikryli jsme je, takže nevidí"
        },
        {
            "chapter": 36,
            "verse": 10,
            "text": "A je pro ně jedno, zda varuješ je či nikoliv - beztak neuvěří"
        },
        {
            "chapter": 36,
            "verse": 11,
            "text": "Varovat můžeš jenom ty, kdož připomenutí následují a Milosrdného se kvůli nepoznatelnému bojí; těm oznam zvěst radostnou o odpuštění a odměně hojné"
        },
        {
            "chapter": 36,
            "verse": 12,
            "text": "A jsme to My, kdo mrtvé oživujeme a to, co dříve učinili, i to, co po nich zbude, zapisujeme. A každou věc jsme spočítali v hlavní Knize zjevné"
        },
        {
            "chapter": 36,
            "verse": 13,
            "text": "A uveď jim podobenství o obyvatelích města, k nimž přišli vyslanci Boží"
        },
        {
            "chapter": 36,
            "verse": 14,
            "text": "Hle, vyslali jsme k nim dva posly, však za lháře je prohlásili, a tehdy jsme je třetím posílili a oni pravili: \"Jsme k vám vysláni"
        },
        {
            "chapter": 36,
            "verse": 15,
            "text": "I řekli: \"Vy jen smrtelníci jste nám podobní a Milosrdný nic neseslal. Vy nejste leč lháři pouzí"
        },
        {
            "chapter": 36,
            "verse": 16,
            "text": "Odpověděli: \"Pán náš ví, že jsme k vám vysláni"
        },
        {
            "chapter": 36,
            "verse": 17,
            "text": "a uloženo nám je toliko zřetelné oznámení"
        },
        {
            "chapter": 36,
            "verse": 18,
            "text": "Řekli: \"Viděli jsme o vás špatnou ptáků věštbu. Jestliže nepřestanete, věru vás ukamenujeme a stihne vás od nás trest bolestný"
        },
        {
            "chapter": 36,
            "verse": 19,
            "text": "Zvolali: \"Vaše věštba nechť na vás padne! Kéž byste se vzpamatovali! Však nikoliv, vždyť vy lid jste prostopášný"
        },
        {
            "chapter": 36,
            "verse": 20,
            "text": "I přiběhl z druhého konce města muž nějaký a zvolal: \"Lide můj, následujte vyslance Boží"
        },
        {
            "chapter": 36,
            "verse": 21,
            "text": "následujte ty, kdož od vás odměnu žádnou nežádají a správné cesty se přidržují"
        },
        {
            "chapter": 36,
            "verse": 22,
            "text": "Proč neměl bych uctívat toho, jenž stvořil mne a k němuž i vy budete navráceni"
        },
        {
            "chapter": 36,
            "verse": 23,
            "text": "Vezmu si snad kromě Něho nějaká božstva jiná? Jestliže Milosrdný mi bude chtít uškodit, přímluva jejich mi nebude nic platná a oni mne nezachrání"
        },
        {
            "chapter": 36,
            "verse": 24,
            "text": "A byl bych tedy věru v zjevném bloudění"
        },
        {
            "chapter": 36,
            "verse": 25,
            "text": "Poslové, já uvěřil jsem v Pána vašeho! A slyšte mne, vy pohani"
        },
        {
            "chapter": 36,
            "verse": 26,
            "text": "A bylo mu řečeno: \"Vejdi do ráje!\" I zvolal: \"Kéž by lid můj věděl"
        },
        {
            "chapter": 36,
            "verse": 27,
            "text": "o tom, že Pán můj mi odpustil a jedním z poctěných mě učinil"
        }
    ]
}
{
    "juzs": [
        {
            "chapter": 12,
            "verse": 53,
            "text": "Netvrdím, že duše má je nevinná, vždyť věru duše neustále nabádá ke špatnostem, pokud se Pán můj neslituje - a Pán můj věru je odpouštějící, slitovný"
        },
        {
            "chapter": 12,
            "verse": 54,
            "text": "I pravil král: \"Přiveďte mi jej, já hodlám si jej pro sebe podržet!\" A když s ním promluvil, prohlásil: \"Ode dneška budeš mít u nás postavení vysoké i důvěru"
        },
        {
            "chapter": 12,
            "verse": 55,
            "text": "I odpověděl Josef: \"Pověř mne správou nad sýpkami země, neb já strážce jsem pečlivý a moudrý"
        },
        {
            "chapter": 12,
            "verse": 56,
            "text": "A takto jsme upevnili Josefovo postavení v zemi té a mohl se usadit, kdekoli se mu zachtělo. A my zahrnujeme milosrdenstvím Svým, koho chceme, a nedovolíme, aby se ztratila odměna těm, kdož dobro konají"
        },
        {
            "chapter": 12,
            "verse": 57,
            "text": "Však odměna života onoho lepší je pro ty, kdož uvěřili a byli bohabojní"
        },
        {
            "chapter": 12,
            "verse": 58,
            "text": "A přišli Josefovi bratři a vešli k němu; i poznal je, však oni jeho nepoznali"
        },
        {
            "chapter": 12,
            "verse": 59,
            "text": "A když je zaopatřil zásobami jejich, pravil: \"Přiveďte mi jednoho bratra svého od otce vašeho. Což nevidíte, že dávám míry spravedlivé a že nejlepší poskytuji pohoštění"
        },
        {
            "chapter": 12,
            "verse": 60,
            "text": "Jestliže však jej ke mně nepřivedete, nedostane se vám ode mne míry obilí a nebudete ke mně připuštěni"
        },
        {
            "chapter": 12,
            "verse": 61,
            "text": "Odpověděli: \"Požádáme o něj otce jeho a určitě tak uděláme"
        },
        {
            "chapter": 12,
            "verse": 62,
            "text": "A řekl Josef sluhům svým: \"Dejte jim zboží jejich do zavazadel, snad poznají je po příchodu k rodině své a možná že se navrátí"
        },
        {
            "chapter": 12,
            "verse": 63,
            "text": "A když vrátili se k otci svému, řekli mu: \"Otče náš, byla nám odmítnuta míra obilí. Pošli s námi bratra našeho, abychom dostali míru, my na něj dobrý pozor dáme"
        },
        {
            "chapter": 12,
            "verse": 64,
            "text": "Odpověděl: \"Což vaše ochrana bude jiná než předchozí ochrana jeho bratra? Však Bůh nejlepší je z ochránců a nejslitovnější ze slitovníků"
        },
        {
            "chapter": 12,
            "verse": 65,
            "text": "Když otevřeli svá zavazadla a shledali, že zboží jejich jim bylo navráceno, zvolali: \"Otče náš, co více si přát? Toto naše zboží bylo nám vráceno a my zásobíme rodinu svou; ochráníme bratra svého a dostaneme o náklad jednoho velblouda navíc a to bude náklad snadný"
        },
        {
            "chapter": 12,
            "verse": 66,
            "text": "Pravil otec jejich: \"Nepošlu jej s vámi, pokud se mi nezavážete úmluvou před Bohem, že mi jej nazpět přivedete, leda budete-li něčím obklopeni.\" A když se mu zavázali úmluvou, pravil: \"Bůh je toho, co jsme řekli, ručitelem"
        },
        {
            "chapter": 12,
            "verse": 67,
            "text": "A dodal: \"Synové moji, nevcházejte do města jedinou branou, nýbrž vejděte branami různými; já nemohu vám v ničem pomoci proti Bohu, neboť rozhodnutí je věru jen u Boha. Na Něj se spoléhám a nechť na Něj se spoléhají všichni, kdož se spoléhají"
        },
        {
            "chapter": 12,
            "verse": 68,
            "text": "A když vešli do města tak, jak jim to poručil otec jejich, nepomohlo jim to nikterak proti Bohu. A bylo to jen přání v duši Jakubově, jež vyplnil. A byl on věru pln vědění, neboť jsme jej tomu naučili; avšak většina lidí nemá žádné vědění"
        },
        {
            "chapter": 12,
            "verse": 69,
            "text": "Když vstoupili k Josefovi, přitáhl blízko k sobě bratra svého a řekl mu: \"Já jsem bratr tvůj a nermuť se kvůli tomu, co oni na mně kdysi spáchali"
        },
        {
            "chapter": 12,
            "verse": 70,
            "text": "A když je opatřil zásobami, umístil pohár do sedla bratra svého a potom dal rozhlásit hlasatelem: \"Lidé karavany, vy jste věru zloději"
        },
        {
            "chapter": 12,
            "verse": 71,
            "text": "I řekli, zatímco se k nim blížili: \"Co vlastně hledáte"
        },
        {
            "chapter": 12,
            "verse": 72,
            "text": "Odpověděli: \"Hledáme pohár králův; a ten, kdo jej přinese, dostane za odměnu velbloudí náklad. A já za to ručím"
        },
        {
            "chapter": 12,
            "verse": 73,
            "text": "Při Bohu,\" řekli bratři, \"vždyť dobře víte, že nepřišli jsme páchat v zemi nepravosti - my věru nejsme zloději žádní"
        },
        {
            "chapter": 12,
            "verse": 74,
            "text": "Odpověděli: \"Jaká má být odplata toho, jenž jej ukradl, ukáže-li se, že jste lháři"
        },
        {
            "chapter": 12,
            "verse": 75,
            "text": "Odpověděli: \"Odplatou toho, v jehož sedle se nalezne ten pohár, budiž, aby vám byl vydán jako otrok. Takto my odměňujeme nespravedlivé"
        },
        {
            "chapter": 12,
            "verse": 76,
            "text": "A začal prohledávat vaky jejich dříve, než vak bratra svého, až nakonec vytáhl pohár z vaku bratra svého. A takto jsme vnukli Josefovi lest, neboť nemohl podržet bratra svého podle zákona královského, leda by tak Bůh chtěl. My obdařujeme různými stupni, koho chceme, a nad každým, kdo vědění ovládá, je vševědoucí"
        },
        {
            "chapter": 12,
            "verse": 77,
            "text": "A řekli Josefovi bratři: \"Jestliže kradl, tedy již jeden z jeho bratří kradl před ním.\" Josef pak skryl myšlenky své v duši a nedal jim nic najevo, nýbrž řekl: \"Jste ve velmi zlém postavení a Bůh zná nejlépe, co vypovídáte"
        },
        {
            "chapter": 12,
            "verse": 78,
            "text": "Odpověděli: \"Ó mocný, on má starého a letitého otce, vezmi jednoho z nás místo něho, neboť vidíme, žes jedním z těch, kdož dobro konají"
        },
        {
            "chapter": 12,
            "verse": 79,
            "text": "Řekl: \"Bůh mě chraniž vzít někoho jiného než toho, u něhož jsme nalezli svůj majetek, vždyť bychom byli nespravedliví"
        },
        {
            "chapter": 12,
            "verse": 80,
            "text": "A když se v něm zklamali, radili se tajně a nejstarší z nich řekl: \"Což nevíte, že otec náš zavázal nás úmluvou před Bohem a že jsme se již předtím dopustili nespravedlnosti vůči Josefovi? Neopustím tuto zemi, dokud mi to otec můj nedovolí nebo dokud nerozhodne Bůh v můj prospěch - a On nejlepší je rozhodčí"
        },
        {
            "chapter": 12,
            "verse": 81,
            "text": "Vraťte se k otci našemu a řekněte mu:, Otče náš, syn tvůj kradl a my dosvědčujeme jen to, co známe, a žádné tajemství nechováme"
        },
        {
            "chapter": 12,
            "verse": 82,
            "text": "Zeptej se obyvatel města, kde jsme byli, a lidí karavany, se kterou jsme šli, že vskutku pravdu hovoříme"
        },
        {
            "chapter": 12,
            "verse": 83,
            "text": "I pravil Jakub: \"Ó nikoliv, to duše vaše vás svedly ve věci té - leč trpělivost je překrásná a snad Bůh mi je navrátí všechny, vždyť On vševědoucí je i moudrý"
        },
        {
            "chapter": 12,
            "verse": 84,
            "text": "A odvrátil se od nich a zvolal: \"Ó jak smutno je mi po Josefovi!\" A zbělely oči jeho od zármutku a byl sklíčen"
        },
        {
            "chapter": 12,
            "verse": 85,
            "text": "I řekli: \"Při Bohu, což nepřestaneš vzpomínat na Josefa, dokud nezeslábneš zármutkem anebo se nezahubíš"
        },
        {
            "chapter": 12,
            "verse": 86,
            "text": "Řekl: \"Žaluji zármutek svůj i lítost jedině Bohu a vím od Boha to, co vy nevíte"
        },
        {
            "chapter": 12,
            "verse": 87,
            "text": "Synové moji, jděte a pátrejte po Josefovi a bratru jeho! A neztrácejte naději v laskavost Boží, vždyť jen lidé nevěřící ztrácejí naději v laskavost Boží"
        },
        {
            "chapter": 12,
            "verse": 88,
            "text": "Když pak přišli k Josefovi, pravili: \"Ó mocný, přišlo na nás a rodinu naši neštěstí. Přinesli jsme zboží bezvýznamné hodnoty, dej nám plnou míru obilí a ukaž se vůči nám štědrý, vždyť Bůh věru odměňuje ty, kdož jsou štědří"
        },
        {
            "chapter": 12,
            "verse": 89,
            "text": "I řekl: \"Zdaž jste si vědomi toho, co jste udělali Josefovi a bratru jeho ve své pošetilosti"
        },
        {
            "chapter": 12,
            "verse": 90,
            "text": "Pravili: \"Jsi vskutku Josef?\" Odpověděl: \"Ano, já jsem Josef a toto je můj bratr. Bůh nás zahrnul milostí svou a věru ten, kdo je trpělivý a bohabojný... a Bůh věru nedopustí, aby ztratila se odměna těch, kdož dobro konají"
        },
        {
            "chapter": 12,
            "verse": 91,
            "text": "Pravili: \"Při Bohu, Bůh ti dal vskutku přednost před námi, zatímco my byli jsme věru hříšníci"
        },
        {
            "chapter": 12,
            "verse": 92,
            "text": "Odpověděl: \"Nechť na vás dnes nepadne žádná výčitka! Bůh vám odpustí, vždyť On nejslitovnější je ze slitovníků"
        },
        {
            "chapter": 12,
            "verse": 93,
            "text": "Odejděte s touto mou košilí a vložte ji na tvář otce mého a on znovu nabude zraku! A potom ke mně přijďte s celou rodinou svou všichni"
        },
        {
            "chapter": 12,
            "verse": 94,
            "text": "A když se karavana vracela, pravil otec jejich: \"Já doopravdy cítím vůni Josefovu! Kéž byste mne nepokládali za blouznivce"
        },
        {
            "chapter": 12,
            "verse": 95,
            "text": "Odpověděli: \"Při Bohu, tys opět ve starém svém bludu"
        },
        {
            "chapter": 12,
            "verse": 96,
            "text": "A když přišel posel se zvěstí radostnou a vložil mu košili na tvář, stal se Jakub opět vidoucím a řekl: \"Což neřekl jsem vám, že vím od Boha to, co vy nevíte"
        },
        {
            "chapter": 12,
            "verse": 97,
            "text": "Pravili: \"Otče náš, pros za nás Boha o odpuštění hříchů našich, vždyť my věru jsme byli hříšníky"
        },
        {
            "chapter": 12,
            "verse": 98,
            "text": "Řekl: \"Budu prosit Pána svého o odpuštění pro vás a On věru je odpouštějící, slitovný"
        },
        {
            "chapter": 12,
            "verse": 99,
            "text": "A když všichni přišli k Josefovi, přitáhl blízko k sobě rodiče své a řekl: \"Vstupte do Egypta v bezpečí, chce-li tomu Bůh"
        },
        {
            "chapter": 12,
            "verse": 100,
            "text": "A uvedl rodiče své na trůn, zatímco ostatní se mu klaněli padajíce na tváře. Pak pravil: \"Otče můj, toto zde je výklad mého snu dávného a Pán můj jej uskutečnil. A byl vůči mně dobrotivý, když mne vyvedl z vězení a přivedl vás z pouště poté, co satan způsobil roztržku mezi mnou a bratry mými. Pán můj je věru obratný v tom, co chce, a On vševědoucí je i moudrý"
        },
        {
            "chapter": 12,
            "verse": 101,
            "text": "Pane můj, Tys mne obdařil částí moci královské a naučils mne výkladu záhad; tvůrce nebes a země, Tys mým ochráncem na tomto i onom světě, povolej mne k Sobě oddaného do vůle Tvé a připoj mne k bezúhonným"
        },
        {
            "chapter": 12,
            "verse": 102,
            "text": "A toto je jedna ze zvěstí o nepoznatelném, jež ti zjevujeme, neboť tys nebyl u nich, když shodli se vespolek na svém činu a úklady strojili"
        },
        {
            "chapter": 12,
            "verse": 103,
            "text": "Však většina lidí, i kdybys po tom sebevíce toužil, nebude věřit"
        },
        {
            "chapter": 12,
            "verse": 104,
            "text": "Nežádáš od nich za to odměnu žádnou a není to leč připomenutí lidstvu veškerému"
        },
        {
            "chapter": 12,
            "verse": 105,
            "text": "Kolik je na nebesích i na zemi znamení, kolem nichž chodí a od nichž se odvracejí"
        },
        {
            "chapter": 12,
            "verse": 106,
            "text": "Mnozí z nich v Boha nevěří, aniž by k Němu zároveň jiné nepřidružovali"
        },
        {
            "chapter": 12,
            "verse": 107,
            "text": "Což jsou si tak jisti, že nepostihne je úder trestu Božího anebo že je nezastihne Hodina znenadání, aniž o tom budou mít tušení"
        },
        {
            "chapter": 12,
            "verse": 108,
            "text": "Rci: \"Toto je cesta má. Volám vás k Bohu viditelným důkazem, já i ti, kdož mne následují. Sláva Bohu, že nejsem jedním z modloslužebníků"
        },
        {
            "chapter": 12,
            "verse": 109,
            "text": "A také před tebou jsme vyslali pouze lidi z obyvatel měst, jimž dostalo se vnuknutí. Což nechodili po zemi, aby viděli, jaký byl konec těch, kdož před nimi byli? Však příbytek v životě budoucím je lepší pro ty, kdož bohabojní byli. Což k rozumu nepřijdete"
        },
        {
            "chapter": 12,
            "verse": 110,
            "text": "A když si pak poslové zoufali a již se domnívali, že za lháře jsou pokládáni, přišla k nim Naše pomoc vítězná. A byl zachráněn ten, koho jsme chtěli, však nelze odvrátit přísnost Naši od lidu hříšného"
        },
        {
            "chapter": 12,
            "verse": 111,
            "text": "A v příbězích jejich je věru mnoho příkladů pro ty, kdož rozumem jsou obdařeni. A není to příběh vymyšlený, nýbrž potvrzení toho, co již předcházelo, a podrobné vysvětlení všeho, správné vedení i milosrdenství pro lid věřící"
        },
        {
            "chapter": 13,
            "verse": 1,
            "text": "Alif lám mím rá! Toto jsou znamení Písma; a pravdou je to, co bylo ti Pánem tvým sesláno, avšak většina lidí tomu nevěří"
        },
        {
            "chapter": 13,
            "verse": 2,
            "text": "Bůh je ten, jenž vztyčil nebesa bez pilířů viditelných, potom se usadil na trůnu Svém a podmanil si slunce a měsíc; obě tělesa pak spějí k lhůtě stanovené. On rozkaz usměrňuje a činí srozumitelnými znamení Svá snad budete přesvědčeni o setkání s Pánem svým"
        },
        {
            "chapter": 13,
            "verse": 3,
            "text": "On je ten, jenž rozprostřel zemi a vytvořil na ni hory pevně zakotvené i řeky; a od každého plodu učinil dvě pohlaví a dává zahalovat den nocí. A v tom věru jsou znamení pro lid přemýšlivý"
        },
        {
            "chapter": 13,
            "verse": 4,
            "text": "A na zemi jsou polnosti vzájemně sousedící i zahrady vinné révy a obilí i palmy datlové, vyrůstající z jednoho kořene či hromadně, zavlažovány vodou jednou; některé z nich jsme učinili lepšími k jídlu než druhé - a v tom věru jsou znamení pro lid rozumný"
        },
        {
            "chapter": 13,
            "verse": 5,
            "text": "Udivuje-li tě něco, pak věru jsou udivující jejich slova: \"Až staneme se prachem, budeme skutečně vzkříšeni novým stvořením?\" To jsou ti, kdož v Pána svého nevěří, a budou mít řetězy na šíjích svých a stanou se ohně obyvateli a v něm budou nesmrtelní"
        },
        {
            "chapter": 13,
            "verse": 6,
            "text": "Žádají na tobě, abys urychlil příchod zlého před dobrým, zatímco již před nimi se uskutečnily tresty příkladné. Pán tvůj je věru pln slitování vůči lidem přes nespravedlnost jejich, avšak Pán tvůj je rovněž přísný v trestání Svém"
        },
        {
            "chapter": 13,
            "verse": 7,
            "text": "Ti, kdož nevěří, říkají: \"Pročpak mu nebylo sesláno znamení nějaké od Pána jeho?\" Avšak tys toliko varovatelem a každý lid má vůdce svého"
        },
        {
            "chapter": 13,
            "verse": 8,
            "text": "Bůh nejlépe zná, čím těhotná je každá samice a nakolik se zužují a rozšiřují lůna jejich - vždyť věc každá má u Něho rozměr svůj"
        },
        {
            "chapter": 13,
            "verse": 9,
            "text": "On zná nepoznatelné a všeobecně známé, On veliký je, sám sebou povznesený"
        },
        {
            "chapter": 13,
            "verse": 10,
            "text": "Je lhostejno, zda někdo z vás řeč svou tají, či veřejně ji pronáší a zda někdo se v noci skrývá, či za dne vychází"
        },
        {
            "chapter": 13,
            "verse": 11,
            "text": "tak jako tak má pozorovatele před sebou i za sebou, kteří jej střeží z rozkazu Božího. Bůh nezmění to, co je v lidu nějakém, pokud se tento sám nezmění; když Bohu se zlíbí postihnout něčím zlým lid některý, je nemožné to odvrátit a nebudou mít kromě Něho ochránce žádného"
        },
        {
            "chapter": 13,
            "verse": 12,
            "text": "On je ten, jenž ukazuje vám blesk pro strach i naději a dává vzniknout mračnům vodou obtěžkaným"
        },
        {
            "chapter": 13,
            "verse": 13,
            "text": "A slaví hrom chválu Jeho a stejně činí i andělé z bázně před Ním. On blesky vysílá a zasahuje jimi, koho chce, zatímco lidé se hádají o Bohu, jenž mocný je v prudkosti Své"
        },
        {
            "chapter": 13,
            "verse": 14,
            "text": "Jen Jemu patří vzývání pravé; ti, kdož vzývají něco jiného kromě Něho, nebudou v ničem vyslyšeni, stejně jako voda nedospěje k ústům toho, jenž po ní dlaně své vztahuje, ona však není v dosahu jeho, vždyť vzývání nevěřících jen bludem je"
        },
        {
            "chapter": 13,
            "verse": 15,
            "text": "A sklání se před Bohem vše, co na nebesích i na zemi je, dobrovolně či nuceně, a stejně tak i stíny jejich, za jitra časného i večera pozdního"
        },
        {
            "chapter": 13,
            "verse": 16,
            "text": "Rci: \"Kdo Pánem je nebes a země?\" Odpověz: \"Bůh!\" Rci: \"Chcete si vzít vedle Něho ochránce, kteří nemohou prospět ani uškodit ni sobě samým?\" Rci: \"Cožpak jsou si rovni slepý a vidoucí či rovná se temnota světlu?\" Což budou přidružovat k Bohu společníky, kteří snad stvořili něco podobného Jeho stvoření, takže se obě tvoření zdají podobná? Rci: \"Bůh všech věcí je stvořitelem a On je jediný, vše podmaňující"
        },
        {
            "chapter": 13,
            "verse": 17,
            "text": "On z nebe vodu sesílá, aby tekla v údolích podle rozměrů jejich; proud pak odnáší pěnu na hladině plující. A z toho, co lidé taví v ohni hodlajíce vyrobit ozdoby či nástroje, vychází pěna jí podobná. A takto Bůh ukazuje rozdíl mezi pravdou a falší. A co se týče pěny, ta mizí jako bublina, zatímco to, co lidem prospěšné je, na zemi zůstává. A takto Bůh činí podobenství"
        },
        {
            "chapter": 13,
            "verse": 18,
            "text": "Ti, kdož uposlechnou výzvy Pána svého, obdrží odměnu nejkrásnější, ti však, kdož Jeho neuposlechnou i kdyby jim patřilo všechno na zemi a ještě jednou tolik, se nebudou moci tím vykoupit. Špatné bude pak jejich zúčtování, neb útulkem jejich bude peklo - jak hnusné to bude místo odpočinku"
        },
        {
            "chapter": 13,
            "verse": 19,
            "text": "Je ten, jenž ví, že to, co ti bylo sesláno od Pána tvého, je pravda, podoben slepci? To připomenou si věru lidé rozmyslem nadaní"
        },
        {
            "chapter": 13,
            "verse": 20,
            "text": "ti, kdož věrně úmluvu s Bohem dodržují a smlouvy své neporušují"
        },
        {
            "chapter": 13,
            "verse": 21,
            "text": "i ti, kdož spojují to, co Bůh přikázal, aby bylo spojeno, a Pána svého a účtováni hrozného se obávají"
        },
        {
            "chapter": 13,
            "verse": 22,
            "text": "i ti, kdož vytrvalí jsou ve své touze spatřit tvář Pána svého, modlitbu dodržují a z toho, co jsme jim uštědřili, tajně i veřejně rozdávají a zlé dobrým odhánějí - pro ty uchystán je příbytek konečný"
        },
        {
            "chapter": 13,
            "verse": 23,
            "text": "zahrady Edenu. A vejdou do nich oni i ti z otců, manželek a potomků jejich, kdož zbožni byli. A andělé budou přicházet jim v ústrety u všech dveří"
        },
        {
            "chapter": 13,
            "verse": 24,
            "text": "zdravíce: \"Mír s vámi za to, že trpěliví jste byli!\" A jak překrásný bude příbytek konečný"
        },
        {
            "chapter": 13,
            "verse": 25,
            "text": "Avšak ti, kdož úmluvu s Bohem porušují po jejím uzavření, kdož přetrhávají svazky, jež Bůh nařídil, aby byly spojeny, a ti, kdož pohoršení na zemi šíří, ti nechť jsou prokleti a nechť příbytek mají odporný"
        },
        {
            "chapter": 13,
            "verse": 26,
            "text": "Bůh hojně uštědřuje či odměřuje obživu, komu chce. Oni se radují ze života pozemského, ačkoliv život pozemský je proti životu budoucímu jen dočasným užíváním"
        },
        {
            "chapter": 13,
            "verse": 27,
            "text": "Ti, kdož nevěří, říkají: \"Pročpak mu nebylo sesláno znamení nějaké od Pána jeho?\" Rci: \"Bůh dává zbloudit, komu chce, a vede k Sobě toho, kdo obrátil se s pokáním"
        },
        {
            "chapter": 13,
            "verse": 28,
            "text": "a ty, kdož uvěřili a jichž srdce se uklidňují při vzpomínce na Boha - jak jinak, než vzpomínkou na Boha se mohou srdce uklidnit"
        },
        {
            "chapter": 13,
            "verse": 29,
            "text": "a ty, kdož uvěřili a dobré skutky konali; těm dostane se blaženosti a překrásného místa pobytu"
        },
        {
            "chapter": 13,
            "verse": 30,
            "text": "Takto jsme tě vyslali k národu, před nímž již zanikly národy jiné, abys jim přednesl to, co jsme ti vnukli, zatímco oni nevěří v Milosrdného. Rci: \"On mým Pánem je a není božstva kromě Něho, na Něj se spoléhám a k Němu se kajícně obracím"
        },
        {
            "chapter": 13,
            "verse": 31,
            "text": "A kdyby mohly být Koránem uvedeny na pochod hory či kdyby jím byla země rozpolcená či mohli by jeho pomocí promluvit mrtví... Ba ano, Bohu patří rozkaz každý! Což pochybují ti, kdož uvěřili, že Bůh, kdyby chtěl, nevedl by cestou správnou lidstvo veškeré? A On nepřestane ty, kdož nevěří, stíhat pohromami za to, co konali, anebo je způsobí poblíže obydlí jejich, až se dostaví slib Boží - a Bůh věru nezmění slibu Svého splnění"
        },
        {
            "chapter": 13,
            "verse": 32,
            "text": "Lidé se posmívali již poslům, kteří přišli před tebou, a povolil jsem nevěřícím odklad, potom však jsem je uchvátil a jaký byl trest Můj"
        },
        {
            "chapter": 13,
            "verse": 33,
            "text": "Což ten, jenž dozírá nad duší každou a tím, co si vysloužila...? Však oni učinili Bohu společníky. Rci: \"Pojmenujte je tedy! Chcete Jej snad poučovat o tom, co na zemi nezná, anebo učinit tak slovem povrchním?\" Nikoliv! Těm, kdož neuvěřili, byly úklady jejich zkrášleny a oni byli z cesty svedení. Ten pak, komu Bůh dal zbloudit, nemá vůdce žádného"
        },
        {
            "chapter": 13,
            "verse": 34,
            "text": "Pro ně je určen trest v životě pozemském; avšak trest v životě budoucím bude ještě horší a nebudou mít proti Bohu ochránce žádného"
        },
        {
            "chapter": 13,
            "verse": 35,
            "text": "Toto je obraz ráje, jenž přislíben byl bohabojným: pod zahradami jeho řeky tekou a plody trvalé jsou stejně jako stíny jeho. A to bude odměna konečná pro ty, kdož bohabojní byli, avšak odměnou těch, kdož nevěřili, bude oheň pekelný"
        },
        {
            "chapter": 13,
            "verse": 36,
            "text": "Ti, jimž dali jsme Písmo, se radují z toho, co ti bylo sesláno, zatímco mezi spojenci jsou někteří, kdož část toho zavrhují. Rci: \"Bylo mi pouze poručeno, abych Boha uctíval a nikoho k Němu nepřidružoval; vzývám Jej tedy a k Němu se i navrátím"
        },
        {
            "chapter": 13,
            "verse": 37,
            "text": "A takto jsme seslali Korán jako moudrost v arabštině; a kdybys následoval scestná učení jejich poté, co dostalo se ti vědění, věru nebudeš mít proti Bohu ochránce ani obhájce žádného"
        },
        {
            "chapter": 13,
            "verse": 38,
            "text": "A již před tebou jsme vyslali posly a dali jsme jim manželky i potomstvo. A nestalo se, aby posel některý přinesl znamení bez Božího dovolení - a každé období má pak Písmo vlastní"
        },
        {
            "chapter": 13,
            "verse": 39,
            "text": "Bůh vymazává i potvrzuje to, co chce, a u Něho je Kniha původní"
        },
        {
            "chapter": 13,
            "verse": 40,
            "text": "A buď ti ukážeme část z toho, čím jim hrozíme, anebo tě k Sobě povoláme dříve - tobě přísluší toliko sdělování, Nám pak zúčtování"
        },
        {
            "chapter": 13,
            "verse": 41,
            "text": "Což nevidí, jak pronikáme do země a na krajích ji ubíráme? Bůh rozsuzuje, a není nikoho, kdo by se mohl vzepřít rozhodnutí Jeho - a On rychlý je v účtování"
        },
        {
            "chapter": 13,
            "verse": 42,
            "text": "Také ti, kdož před nimi byli, úklady strojili, avšak Bohu jsou známy veškeré úklady a On dobře zná, co duše každá si vysloužila. Pak nevěřící poznají, pro koho připraven je příbytek konečný"
        },
        {
            "chapter": 13,
            "verse": 43,
            "text": "Ti, kdož nevěří, říkají: \"Ty nejsi žádný vyslanec Boží!\" Rci: \"Bůh stačí mi jako svědek mezi mnou a vámi i těmi, kdož znalost Písma mají"
        },
        {
            "chapter": 14,
            "verse": 1,
            "text": "Alif lám rá! Toto je Písmo, jež jsme ti seslali, abys vyvedl lidi s dovolením Pána jejich z temnot ke světlu a ke stezce mocného, chvályhodného"
        },
        {
            "chapter": 14,
            "verse": 2,
            "text": "Boha, jemuž náleží vše na nebesích i na zemi. Běda nevěřícím před hrozbou trestu strašného"
        },
        {
            "chapter": 14,
            "verse": 3,
            "text": "těm, kdo život pozemský více než budoucí milují, od cesty Boží odvádějí, a aby křivá byla, si přejí. Ti věru daleko jsou zbloudilí"
        },
        {
            "chapter": 14,
            "verse": 4,
            "text": "A vyslali jsme každého posla jedině s jazykem lidu jeho, aby jim vše objasňoval. A Bůh zbloudit nechává, koho chce, a cestou správnou též vede, koho chce, a On mocný je i moudrý"
        },
        {
            "chapter": 14,
            "verse": 5,
            "text": "A věru jsme kdysi vyslali Mojžíše se znameními Našimi řkouce mu: \"Vyveď lid svůj z temnoty ke světlu a připomínej jim dny Boží!\" A věru jsou v tom znamení pro každého člověka trpělivého a vděčného"
        },
        {
            "chapter": 14,
            "verse": 6,
            "text": "A hle, pravil Mojžíš lidu svému: \"Pomněte dobrodiní Božího vůči vám; když zachránil vás před rodem Faraónovým, jenž zlá muka vám působil, syny vaše zabíjel a jen ženy vaše naživu nechával. A v tom byla pro vás zkouška nesmírná od Pána vašeho"
        },
        {
            "chapter": 14,
            "verse": 7,
            "text": "A pomněte, když Pán váš prohlásil: Budete-li vděční, rozmnožíme pro vás dobré, budete-li však nevděční, pak věru trest Můj bude přísný"
        },
        {
            "chapter": 14,
            "verse": 8,
            "text": "I řekl Mojžíš dále: \"Budete-li nevděční, vy, i kdož jsou na zemi všichni... pak věru On soběstačný je i chvályhodný"
        },
        {
            "chapter": 14,
            "verse": 9,
            "text": "Což nedošla vám zvěst o těch, kdož před vámi byli, o lidu Noemově, o ´Ádovcích a Thamúdovcích a těch, kdož po nich byli a o nichž všech jen Bůh ví? Přišli k nim poslové jejich s jasnými důkazy, však oni ruce své si do úst svých vložili a zvolali: \"Nevěříme v to, s čím jste byli posláni, a věru jsme ohledně toho, k čemu nás vyzýváte, v pochybách hlubokých"
        },
        {
            "chapter": 14,
            "verse": 10,
            "text": "A odpověděli poslové jejich: \"Je snad pochybnost nějaká o Bohu, tvůrci nebes a země? On volá vás, aby vám mohl odpustit hříchy vaše a poskytl vám odklad do lhůty stanovené.\" I řekli nevěřící: \"Vždyť vy jen smrtelníci jste nám podobní a chcete nás odvrátit od toho, co otcové naši uctívali. Přineste nám tedy své zplnomocnění zjevné"
        },
        {
            "chapter": 14,
            "verse": 11,
            "text": "A odpověděli poslové jejich: \"Jsme vskutku pouze smrtelníci vám podobní, avšak Bůh zahrnuje přízní svou, koho chce ze služebníků svých. Nepřísluší nám přinášet vám nějaké zplnomocnění, leda s dovolením Božím. A na Boha nechť věřící se spoléhají"
        },
        {
            "chapter": 14,
            "verse": 12,
            "text": "Proč bychom se neměli spoléhat na Boha, když nás již vedl po cestách našich? My budeme věru trpělivě snášet to, čím nám škodíte - a nechť na Boha se spoléhají ti, kdož naň se spoléhají"
        },
        {
            "chapter": 14,
            "verse": 13,
            "text": "A pravili ti, kdož nevěřící byli, k poslům svým: \"Buď vás vyženeme ze své země, anebo se navrátíte k náboženství našemu!\" A vnukl jim Pán jejich: \"My vskutku nespravedlivé zahubíme"
        },
        {
            "chapter": 14,
            "verse": 14,
            "text": "a po nich vás na zemi usídlíme. A to odměnou bude těm, kdož obávali se postavení Mého a báli se hrozby Mé"
        },
        {
            "chapter": 14,
            "verse": 15,
            "text": "A prosili o rozhodnutí Boží a byl zklamán každý tyran tvrdošíjný"
        },
        {
            "chapter": 14,
            "verse": 16,
            "text": "a před ním peklo stojí, v němž napájen bude hnisem tekoucím"
        },
        {
            "chapter": 14,
            "verse": 17,
            "text": "po doušcích malých, jež málem ani nespolkne. A smrt k němu bude přicházet ze všech stran, avšak nezemře, nýbrž za zády jeho bude stát trest přísný"
        },
        {
            "chapter": 14,
            "verse": 18,
            "text": "Činy těch, kdož v Pána svého nevěří, se popelu podobají, nad nímž se vítr rozpoutal v den bouřlivý. A oni nemají moc nad ničím z toho, co si vysloužili - a to věru je bloudění daleké"
        },
        {
            "chapter": 14,
            "verse": 19,
            "text": "Což nevidíš, že Bůh stvořil nebesa a zemi jako skutečnost? A kdyby se Mu zachtělo, nechal by vás zaniknout a přivedl by nové tvorstvo nějaké"
        },
        {
            "chapter": 14,
            "verse": 20,
            "text": "a není to Bohu nikterak obtížné"
        },
        {
            "chapter": 14,
            "verse": 21,
            "text": "A předstoupí všichni před Boha a řeknou slabí těm, kdož domýšliví byli: \"My následovali jsme vás, jste nyní schopni nám nějak pomoci od trestu Božího?\" A odpovědí: \"Kdyby nás byl vedl Bůh, také bychom vás byli dobře vedli. Ale nyní je pro nás zcela jedno, zda zarmoucení jsme, či trpěliví - pro nás beztak není východiska žádného"
        },
        {
            "chapter": 14,
            "verse": 22,
            "text": "A řekne satan, až věc bude rozhodnuta: \"Bůh slib pravdivý vám přislíbil, já také jsem vám slib dal, ten však jsem nesplnil. Vždyť já nad vámi jsem neměl pravomoc nijakou, leda abych vás volal a vy mi odpověděli. Nečiňte mi kvůli tomu předhůzky, ale vyčítejte to sami sobě! Já vám nemohu pomoci a také vy mi nemůžete pomoci a zříkám se toho, že jste mě dříve k Bohu přidružovali.\" A pro nespravedlivé je věru přichystán trest bolestný"
        },
        {
            "chapter": 14,
            "verse": 23,
            "text": "zatímco ti, kdož věřili a zbožné skutky konali, do zahrad uvedeni budou, pod nimiž řeky tekou, a tam, nesmrtelní z dovolení Božího, slovy \"Mír s vámi!\" budou přivítáni"
        },
        {
            "chapter": 14,
            "verse": 24,
            "text": "Což neviděls, jak Bůh uvádí podobenství o slovu dobrém? Je jako strom výtečný, jehož kořen je pevný a k nebesům se pne jeho větvoví"
        },
        {
            "chapter": 14,
            "verse": 25,
            "text": "a plody v každé době přináší z Pána tvého dovolení. A Bůh uvádí lidem podobenství - snad se vzpamatují"
        },
        {
            "chapter": 14,
            "verse": 26,
            "text": "Slovo špatné pak podobá se stromu špatnému, jenž vyvrácen je nad zemí a jenž nemá vytrvalého stání"
        },
        {
            "chapter": 14,
            "verse": 27,
            "text": "Bůh povzbuzuje ty, kdož uvěřili, slovem pevným v životě pozemském i budoucím, zatímco nespravedlivé nechává bloudit. A Bůh činí, co Jemu se zlíbí"
        },
        {
            "chapter": 14,
            "verse": 28,
            "text": "Což neviděls ty, kdož vyměřili dobrodiní Boží za nevděk a umístili lid svůj v příbytku zatracení"
        },
        {
            "chapter": 14,
            "verse": 29,
            "text": "v pekle, v němž hořet budou? Jak hnusné to bude místo přebývání"
        },
        {
            "chapter": 14,
            "verse": 30,
            "text": "Oni Bohu rovné přidávali, aby lid od cesty Jeho svedli. Rci: \"Jen si užívejte, vždyť cíl váš konečný je oheň pekelný"
        },
        {
            "chapter": 14,
            "verse": 31,
            "text": "Rci služebníkům Mým, kteří uvěřili, aby modlitbu konali a rozdávali z toho, co jsme jim uštědřili, skrytě i veřejně, dříve než přijde den, v němž nebude ani obchodování, ani přátelství"
        },
        {
            "chapter": 14,
            "verse": 32,
            "text": "Bůh je ten, jenž stvořil nebesa a zemi a z nebe vodu seslal a z ní plodům pro obživu vaši vyrůst dal. A podrobil vám lodi, aby po moři pluly podle rozkazu Jeho, a též řeky vám podmanil"
        },
        {
            "chapter": 14,
            "verse": 33,
            "text": "a podčinil vám slunce a měsíc, jež neúnavně obíhají, a též noc a den vám podrobil"
        },
        {
            "chapter": 14,
            "verse": 34,
            "text": "a vše, oč žádali jste Jej, vám uštědřil. A kdybyste chtěli spočítat projevy laskavosti Boží, nikdy je nespočítáte, vždyť člověk je věru nespravedlivý a nevděčný"
        },
        {
            "chapter": 14,
            "verse": 35,
            "text": "A hle, pravil Abraham: \"Pane můj, učiň město toto bezpečným a oddal od nás, ode mne i synů mých, model uctívání"
        },
        {
            "chapter": 14,
            "verse": 36,
            "text": "neboť, Pane můj, ony zbloudit daly již mnohým z lidí. Ten, kdo následovat mne bude, ten bude z mých jedním, však kdo se proti mně postaví... vždyť Tys věru slitovný i odpouštějící"
        },
        {
            "chapter": 14,
            "verse": 37,
            "text": "Pane můj, usadil jsem část potomstva svého v údolí bez polí obilných poblíže chrámu Tvého posvátného, Pane náš, aby zde modlitbu konali. Učiň, aby srdce lidí se k nim přiblížila, a uštědři jim plody co obživu - snad budou vděční"
        },
        {
            "chapter": 14,
            "verse": 38,
            "text": "Pane náš, Ty dobře víš, co skrýváme i co najevo dáváme, a nic neskryje se před Bohem ani na nebi, ani na zemi"
        },
        {
            "chapter": 14,
            "verse": 39,
            "text": "Chvála Bohu, jenž daroval mi přes stáří mé Ismaela a Izáka - a Pán můj věru dobře slyší vzývání"
        },
        {
            "chapter": 14,
            "verse": 40,
            "text": "Pane můj, učiň, abych dodržoval modlitbu já i potomstvo mé a vyslyš, Pane náš, mé volání"
        },
        {
            "chapter": 14,
            "verse": 41,
            "text": "Pane náš, odpusť mně i rodičům mým i věřícím v den, kdy nastane zúčtování"
        },
        {
            "chapter": 14,
            "verse": 42,
            "text": "Nedomnívej se, že Bohu je lhostejné, co nespravedliví konají; On pouze odklad jim dává do dne, kdy oči budou vytřeštěny"
        },
        {
            "chapter": 14,
            "verse": 43,
            "text": "kdy lidé přijdou s krky nataženými a s hlavami strnule zdviženými, se zraky neschopnými se odvrátit a se srdci prázdnými"
        },
        {
            "chapter": 14,
            "verse": 44,
            "text": "Varuj lidi přede dnem, kdy trest se k nim dostaví a kdy řeknou ti, kdož byli nespravedliví: \"Pane náš, dej nám odklad do blízké lhůty a my pak odpovíme na výzvu Tvou a posly následovat budeme.\" \"Což jste již dříve nepřísahali, že pro vás zánik neplatí"
        },
        {
            "chapter": 14,
            "verse": 45,
            "text": "Obývali jste příbytky těch, kdož před vámi sami sobě ukřivdili, a přece vám bylo jasné, jak s nimi jsme naložili, a příklady různé jsme vám uváděli"
        },
        {
            "chapter": 14,
            "verse": 46,
            "text": "Oni úklady své chystali, však Bůh si s nimi ví rady, i kdyby úklady jejich byly takové, že horami by hýbaly"
        },
        {
            "chapter": 14,
            "verse": 47,
            "text": "Nedomnívej se, že Bůh nedodrží slib Svůj prorokům daný - vždyť Bůh věru mocný je a pomsty je pánem"
        },
        {
            "chapter": 14,
            "verse": 48,
            "text": "v den, kdy země nahrazena bude zemí jinou a nebe jiným nebem a kdy lidé stanou před Bohem jediným, podmanitelem"
        },
        {
            "chapter": 14,
            "verse": 49,
            "text": "V ten den pak spatříš hříšníky pospolu řetězy svázané"
        },
        {
            "chapter": 14,
            "verse": 50,
            "text": "oděvy jejich ze smůly budou a tváře jejich ohněm pokryté"
        },
        {
            "chapter": 14,
            "verse": 51,
            "text": "aby Bůh mohl odměnit duši každou za to, co si vysloužila, vždyť Bůh věru je rychlý v účtování"
        },
        {
            "chapter": 14,
            "verse": 52,
            "text": "A toto je pro lidi sdělení, aby tím byli varováni a aby věděli, že On je Bůh jediný, a aby si to připomenuli ti, kdož jsou rozumní"
        }
    ]
}
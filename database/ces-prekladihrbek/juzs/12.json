{
    "juzs": [
        {
            "chapter": 11,
            "verse": 6,
            "text": "A není na světě zvířete jediného, jehož obživa by od Boha nezávisela; a On zná spočinutí jeho i složení jeho a to vše je v Knize zjevné zapsáno"
        },
        {
            "chapter": 11,
            "verse": 7,
            "text": "A On je ten, jenž nebesa a zemi v šesti dnech stvořil, zatímco trůn Jeho se nad vodou vznášel, aby vyzkoušel, kdo z vás lepší bude ve skutcích. A když řekneš: \"Po smrti budete vskutku vzkříšeni!\", tu odpovídají ti, kdož nevěří: \"To kouzelnictví zjevné je toliko"
        },
        {
            "chapter": 11,
            "verse": 8,
            "text": "A jestliže jim odložíme trest až ke lhůtě stanovené, jistě řeknou: \"Co jej zadrželo?\" Však v den, kdy k nim přijde, nebude nikoho, kdo by jej od nich zadržel, a obklopí je to, čemu se posmívali"
        },
        {
            "chapter": 11,
            "verse": 9,
            "text": "Když dáváme člověku okusit milosrdenství od Nás přicházejícího a potom mu je odebereme, tu věru zoufalý je a nevděčný"
        },
        {
            "chapter": 11,
            "verse": 10,
            "text": "A když mu dáme okusit přízně poté, co dotklo se jej neštěstí, volá: \"Zlé ode mne odešlo!\" a pln radosti je a vychloubání"
        },
        {
            "chapter": 11,
            "verse": 11,
            "text": "kromě těch, kdož trpěliví byli a zbožné skutky konali, a těm dostane se odpuštění a velké odměny"
        },
        {
            "chapter": 11,
            "verse": 12,
            "text": "Možná žes vynechal část toho, co vnuknuto ti bylo, a hruď tvá je stísněna, neboť nevěřící říkají: \"Pročpak mu nebyl seslán poklad nějaký či proč s ním nepřišel anděl!\" Ty varovatelem jsi pouze, však Bůh ručitelem je všech věcí"
        },
        {
            "chapter": 11,
            "verse": 13,
            "text": "Nebo říkají: \"On si to vymyslil!\" Odpověz: Přineste tedy deset súr podobných tomuto, vámi vymyšlených, a pozvěte si na pomoc, koho jen můžete, kromě Boha, jste-li pravdomluvní"
        },
        {
            "chapter": 11,
            "verse": 14,
            "text": "Jestliže vaší výzvě nevyhoví, vězte, že seslán byl s vědomím Božím a že není božstva kromě Něho. Jste tedy do vůle Boží odevzdáni"
        },
        {
            "chapter": 11,
            "verse": 15,
            "text": "Ty, kdož touží po životě pozemském a jeho ozdobách, ty plně odměníme za skutky jejich v něm a nebudou v tom ošizeni"
        },
        {
            "chapter": 11,
            "verse": 16,
            "text": "To jsou ti, pro něž v životě budoucím je pouze oheň připraven; marné bude to, co zde vykonali, a nicotné bude to, co zde dělali"
        },
        {
            "chapter": 11,
            "verse": 17,
            "text": "Zdaž ten, jenž se opírá o jasný důkaz od Pána svého, zatímco svědek od Něho vyslaný jej sděluje, a před ním bylo Písmo Mojžíšovo jako vedení a milosrdenství... ti věří v něj! Však kdokoliv ze spojenců v něj nevěří, ten s ohněm bude mít schůzku. Nebuď tedy o něm na pochybách, neboť to pravda je od Pána tvého, však většina lidí nevěří"
        },
        {
            "chapter": 11,
            "verse": 18,
            "text": "Kdo je nespravedlivější než ten, kdo lži si proti Bohu vymýšlí? Takoví budou před Pána svého předvedeni a svědkové promluví: \"Toto jsou ti, kdož o Pánu svém lži pronášeli!\" Zdaž prokletí Boží nepadne na nespravedlivé"
        },
        {
            "chapter": 11,
            "verse": 19,
            "text": "kteří z cesty Boží svádějí a pokřivit si ji přejí a v život budoucí nevěří"
        },
        {
            "chapter": 11,
            "verse": 20,
            "text": "Tito nemohou nikterak uniknout zásahu Božímu na zemi a nenaleznou kromě Boha ochránce žádného. A trest pak bude jim zdvojnásoben, vždyť slyšet ani vidět schopni nebyli"
        },
        {
            "chapter": 11,
            "verse": 21,
            "text": "A to jsou ti, kteří sami sobě ztrátu způsobili, a opustilo je to, co si vymyslili"
        },
        {
            "chapter": 11,
            "verse": 22,
            "text": "a není pochyby, že v životě budoucím ještě větší ztrátu utrpí"
        },
        {
            "chapter": 11,
            "verse": 23,
            "text": "Však ti, kdož uvěřili, zbožné skutky konali a pokorní před Pánem svým byli, ti věru se stanou ráje obyvateli a budou v něm nesmrtelní"
        },
        {
            "chapter": 11,
            "verse": 24,
            "text": "A příměr těchto dvou skupin je jako příměr slepého a hluchého s vidoucím a slyšícím; zdaž mohou být si rovni v tomto příměru? Což se tedy nevzpamatujete"
        },
        {
            "chapter": 11,
            "verse": 25,
            "text": "I vyslali jsme Noema k lidu jeho, aby pravil jim: \"Lide můj, já jsem pro vás varovatelem zjevným"
        },
        {
            "chapter": 11,
            "verse": 26,
            "text": "abyste neuctívali kromě Boha nikoho! Já věru obávám se pro vás trestu dne, jenž bude bolestný"
        },
        {
            "chapter": 11,
            "verse": 27,
            "text": "A řekli velmoži, ti z lidu jeho, kdož nevěřili: \"Nevidíme v tobě nic jiného než smrtelníka nám podobného. A vidíme, že tě z nás následují bez rozmyšlení jen ti nejnižší, a nevidíme, že nějakou přednost nad námi měli byste, ba spíše soudíme, že vy jen lháři jste"
        },
        {
            "chapter": 11,
            "verse": 28,
            "text": "Noe odvětil: \"Lide můj, což nechápete? Řídím-li se jasným důkazem od Pána svého, jenž uštědřil mi milosrdenství Své, vůči němuž vy slepí jste, mám snad zapotřebí vám je vnucovat, když k němu odpor cítíte"
        },
        {
            "chapter": 11,
            "verse": 29,
            "text": "Lide můj, nežádám od vás za to jmění žádné, odměna má je toliko u Boha. Neodeženu nikdy ty, kdož uvěřili - ti věru setkají se s Pánem svým, však vy jste, jak vidím, lidem nevědomým"
        },
        {
            "chapter": 11,
            "verse": 30,
            "text": "Lide můj, kdo pomůže mi proti Bohu, jestliže je odeženu? Což se nevzpamatujete"
        },
        {
            "chapter": 11,
            "verse": 31,
            "text": "Nepravím vám:, Mám u sebe pokladnice Boží? ani:, Znám věci nepoznatelné?, a neříkám vám ani, že anděl jsem. A nepravím o těch, které oči vaše přezírají, že Bůh jim nic dobrého nepopřeje. Však Bůh zná nejlépe, co v duších jejich je skryto; a věru bych byl, kdybych to říkal, jedním z nespravedlivých"
        },
        {
            "chapter": 11,
            "verse": 32,
            "text": "Odpověděli: \"Noe, již dost ses hádal s námi, a ještě spor s námi rozmnožuješ. Přines nám tedy to, co nám slibuješ, jsi-li z pravdomluvných"
        },
        {
            "chapter": 11,
            "verse": 33,
            "text": "Pravil: \"Bůh sám vám to přinese, bude-li si to přát, a zabránit tomu nebudete schopni"
        },
        {
            "chapter": 11,
            "verse": 34,
            "text": "A neprospěje vám dobrá rada má, budu-li chtít vám poradit, jestliže si Bůh bude přát uvrhnout vás v blud; On Pánem je vaším a k Němu budete navráceni"
        },
        {
            "chapter": 11,
            "verse": 35,
            "text": "Řeknou-li: \"On sám si to vymyslil\", tedy odpověz: \"Jestliže jsem si to vymyslil, hřích můj na mou hlavu padne, avšak já odpovědnost nemám za to, v čem vy hřešíte"
        },
        {
            "chapter": 11,
            "verse": 36,
            "text": "I bylo vnuknuto Noemu: \"Z lidu tvého již neuvěří nikdo kromě těch, kdo již uvěřili. Nermuť se tedy nad tím, co dělají"
        },
        {
            "chapter": 11,
            "verse": 37,
            "text": "Postav loď před zrakem Naším a podle vnuknutí Našeho a nepřimlouvej se u Mne za ty, kdož nespravedliví byli - ti budou utopeni"
        },
        {
            "chapter": 11,
            "verse": 38,
            "text": "A stavěl loď, a kdykoliv okolo šli velmoži z lidu jeho, smáli se mu. I říkal: \"Jen se mi smějte, však i my se vám budeme jednou smát tak, jako vy jste se smáli mně"
        },
        {
            "chapter": 11,
            "verse": 39,
            "text": "a tehdy se dozvíte, koho postihne trest zahanbující a na koho dopadne trest trvalý"
        },
        {
            "chapter": 11,
            "verse": 40,
            "text": "Když pak přišel rozkaz Náš a vzkypěla pec, pravili jsme Noemovi: \"Nalož na ni od každého druhu pár, rodinu svou kromě toho, proti němuž již dříve bylo slovo vyřčeno a ty, kteří uvěřili!\" A uvěřili s ním jen nemnozí"
        },
        {
            "chapter": 11,
            "verse": 41,
            "text": "Pravil Noe: \"Vstupte do ni! Nechť ve jménu Boha se plavba její i zakotvení uskuteční! Vždyť Pán můj je věru odpouštějící i slitovný"
        },
        {
            "chapter": 11,
            "verse": 42,
            "text": "A plula s nimi po vlnách jako hory vysokých a Noe syna svého zavolal, jenž na místě vzdáleném stál: \"Synáčku, nastup spolu s námi a nezůstávej s nevěřícími"
        },
        {
            "chapter": 11,
            "verse": 43,
            "text": "I odpověděl: \"Uchýlím se na horu, jež před vodou mne zachrání.\" I zvolal Noe: \"Nezachrání se dnes nikdo před rozkazem Božím kromě toho, nad nimž se slitoval.\" A rozdělily je vlny a syn jeho byl mezi utopenými"
        },
        {
            "chapter": 11,
            "verse": 44,
            "text": "A bylo řečeno: \"Země, pohlť vodu svou! Nebe, zadrž déšť!\" I opadla voda, rozkaz byl splněn a loď uvízla na hoře al-Džúdí. Pak bylo řečeno: \"Pryč s lidem nespravedlivým"
        },
        {
            "chapter": 11,
            "verse": 45,
            "text": "A zvolal Noe k Pánu svému a řekl: \"Pane, syn můj zajisté patřil k rodině mé a slib Tvůj je věru pravdivý a Tys ze soudců nejspravedlnější"
        },
        {
            "chapter": 11,
            "verse": 46,
            "text": "Pravil Bůh: \"Noe, on ani k rodině tvé nepatřil, vždyť konání jeho bylo nesprávné. A nežádej ode Mne to, o čem vědění nemáš, a napomínám tě, abys nebyl jedním z pošetilých"
        },
        {
            "chapter": 11,
            "verse": 47,
            "text": "Noe odpověděl: \"Pane můj, utíkám se k Tobě, abych se již více netázal na to, o čem vědění nemám. A jestliže mi neodpustíš a neslituješ se nade mnou, budu věru patřit mezi ty, kdož ztrátu utrpěli"
        },
        {
            "chapter": 11,
            "verse": 48,
            "text": "A bylo řečeno: \"Noe, vystup z lodi, provázen pozdravem od Nás, a požehnání budiž s tebou i s národy, jež jsou s tebou; a jsou národy, jimž uštědříme užívání života pozemského a jichž se potom dotkne od Nás trest bolestný"
        },
        {
            "chapter": 11,
            "verse": 49,
            "text": "A toto je jedna ze zvěstí skrytých, které ti dáváme jako zjevení a které ani ty, ani lid tvůj jste před tím neznali. Buď tedy trpělivý, vždyť bohabojným patří konec šťastný"
        },
        {
            "chapter": 11,
            "verse": 50,
            "text": "A poslali jsme k ´Ádovcům bratra jejich Húda, jenž pravil jim: \"Lide můj, uctívejte Boha a nemějte božstvo jiné kromě Něho - vždyť vy si jen vymýšlíte"
        },
        {
            "chapter": 11,
            "verse": 51,
            "text": "Lide můj, nežádám na vás odměnu žádnou, odměna má je jedině u toho, jenž mě stvořil. Což to nechápete"
        },
        {
            "chapter": 11,
            "verse": 52,
            "text": "Lide můj, proste Pána svého o odpuštění a potom pokání čiňte! On sešle vám z nebe déšť proudem hojným a přidá sílu k vaší síle. Neobracejte se tedy zády způsobem hříšným"
        },
        {
            "chapter": 11,
            "verse": 53,
            "text": "Odpověděli: \"Húde, nepřinesl jsi nám žádný důkaz jasný a my neopustíme božstva svá jen na slovo tvé a my ti nevěříme"
        },
        {
            "chapter": 11,
            "verse": 54,
            "text": "My pouze říkáme, že některé z božstev našich tě navštívilo zlým!\" Pravil: \"Odvolávám se k Bohu co svědku a též vy buďtež svědky, že odpovědnost nemám za to, co k Bohu přidružujete"
        },
        {
            "chapter": 11,
            "verse": 55,
            "text": "vedle Něho. Chystejte si vespolek proti mně své úklady a čekat mne nenechte"
        },
        {
            "chapter": 11,
            "verse": 56,
            "text": "Já na Boha spoléhám, Pána svého i vašeho; a není zvířete jediného, aby je nedržel za kštici jeho. A Pán můj věru po stezce přímé kráčí"
        },
        {
            "chapter": 11,
            "verse": 57,
            "text": "Jestliže se odvrátíte zády, nevadí, já předal jsem vám již to, s čím poslán jsem byl k vám. Pán můj vás může jiným lidem nahradit, však vy Jemu nikterak nemůžete uškodit; Pán můj je věru strážcem všech věcí"
        },
        {
            "chapter": 11,
            "verse": 58,
            "text": "A když přišel rozkaz Náš, zachránili jsme Húda a ty, kdož spolu s ním uvěřili, z milosrdenství od Nás přicházejícího a zachránili jsme je od trestu přísného"
        },
        {
            "chapter": 11,
            "verse": 59,
            "text": "Tito ´Ádovci popírali znamení Pána svého, vzpírali se poslu Jeho a následovali rozkazu každého tyrana zarputilého"
        },
        {
            "chapter": 11,
            "verse": 60,
            "text": "A na tomto světě i v den zmrtvýchvstání doprovázet je bude prokletí. Ó ano, ´Ádovci věru v Pána svého neuvěřili! Ó ano, pryč tedy s ´Ádovci, lidem Húdovým"
        },
        {
            "chapter": 11,
            "verse": 61,
            "text": "A k Thamúdovcům jsme vyslali bratra jejich Sáliha, jenž pravil jim: \"Lide můj, uctívejte Boha a nemějte božstvo jiné kromě Něho; On dal vám vzejít ze země a usídlil vás na ní. O odpuštění Jej proste a pokání čiňte, neb Pán můj blízký je a popřeje sluchu prosícím"
        },
        {
            "chapter": 11,
            "verse": 62,
            "text": "I řekli: \"Sálihu, byls jedním z nás, v něhož jsme dříve naděje své vkládali; chceš nám nyní zakazovat uctívání toho, co již otcové naši uctívali? A máme značné pochybnosti stran toho, k čemu nás vyzýváš"
        },
        {
            "chapter": 11,
            "verse": 63,
            "text": "Odpověděl: \"Lide můj, co si myslíte? Mám-li jasný důkaz od Pána svého a dostalo-li se mi od Něho milosrdenství, kdo mi tedy proti Němu pomůže, jestliže Jej neuposlechnu? Tím rozmnožili byste jen mou ztrátu"
        },
        {
            "chapter": 11,
            "verse": 64,
            "text": "Lide můj, hle, toto je velbloudice Boží, jež pro vás je znamením. Nechte ji pást na zemi Boží a nečiňte jí nic zlého, aby se vám nedostalo trestu blízkého"
        },
        {
            "chapter": 11,
            "verse": 65,
            "text": "Avšak oni ji podřízli a Sálih zvolal: \"Užívejte si života v příbytcích svých ještě tři dny a toto není slib vylhaný"
        },
        {
            "chapter": 11,
            "verse": 66,
            "text": "A když přišel rozkaz Náš, zachránili jsme Sáliha a ty, kdož spolu s nim uvěřili, z milosrdenství od Nás přicházejícího před hanbou dne onoho. A Pán tvůj věru silný je i mocný"
        },
        {
            "chapter": 11,
            "verse": 67,
            "text": "A postihlo ty, kdož nespravedliví byli, vzkřiknutí jediné a jitro nalezlo je v domech jejich tvářemi k zemi ležící"
        },
        {
            "chapter": 11,
            "verse": 68,
            "text": "jako by v nich nikdy nebyli žili. Ó ano, Thamúdovci věru v Pána svého nevěřili! Ó ano, pryč tedy s Thamúdovci"
        },
        {
            "chapter": 11,
            "verse": 69,
            "text": "A již kdysi přišli vyslanci Naši se zvěstí radostnou k Abrahamovi a řekli: \"Mír s tebou!\" a on odvětil: \"Mír s vámi!\" a přinesl tele pečené bez meškání"
        },
        {
            "chapter": 11,
            "verse": 70,
            "text": "Když pak spatřil, že ruce jejich se po něm nevztahují, nelíbilo se mu to a pocítil strach před nimi. I řekli: \"Neboj se, my k lidu Lotovu jsme vysláni"
        },
        {
            "chapter": 11,
            "verse": 71,
            "text": "A žena jeho, jež vedle stála, se smála, zatímco on seděl; a oznámili jsme jí o Izákovi a po Izákovi o Jakubovi zvěst radostnou"
        },
        {
            "chapter": 11,
            "verse": 72,
            "text": "I zvolala: \"Běda mi, jak porodit mám, když již stařena jsem a tento manžel můj stařec? To věru by bylo věcí podivuhodnou"
        },
        {
            "chapter": 11,
            "verse": 73,
            "text": "Řekli: \"Jsi snad udivena rozhodnutím Božím? Nechť na vás spočine milosrdenství Boží i požehnání Jeho, lidé domu tohoto a On chvályhodný je i slávyplný"
        },
        {
            "chapter": 11,
            "verse": 74,
            "text": "Když pak strach opustil Abrahama a on pochopil zvěst radostnou, jal se s Námi přít o lid Lotův"
        },
        {
            "chapter": 11,
            "verse": 75,
            "text": "neboť Abraham byl věru člověk soucitný, laskavý a kajícný"
        },
        {
            "chapter": 11,
            "verse": 76,
            "text": "I řekli vyslanci: \"Abrahame, přestaň s tím, vždyť rozkaz Pána tvého byl již vydán a dolehne na ně trest neodvratný"
        },
        {
            "chapter": 11,
            "verse": 77,
            "text": "A když přišli vyslanci Naši k Lotovi, udělalo se mu nevolno a pojala jej úzkost o ně, že nebude je moci chránit, a pravil: \"Tohle určitě bude den obtížný"
        },
        {
            "chapter": 11,
            "verse": 78,
            "text": "A seběhl se u něho v chvatu lid jeho a oni již dříve činy hnusné páchali a řekl jim Lot: \"Lide můj, zde máte dcery mé, ony jsou pro vás čistší. Bojte se Boha a nezahanbujte mne v hostech mých. Což není mezi vámi jediný muž spravedlivý"
        },
        {
            "chapter": 11,
            "verse": 79,
            "text": "Zvolali: \"Ty přece víš, že na dcery tvé si žádné nároky neděláme, a ty dobře víš, čeho si žádáme"
        },
        {
            "chapter": 11,
            "verse": 80,
            "text": "Odpověděl: \"Kéž bych měl dosti síly proti vám, či kéž bych se mohl utéci k opoře mocné"
        },
        {
            "chapter": 11,
            "verse": 81,
            "text": "Pravili vyslanci: \"Lote, jsme vyslanci Pána tvého a tihle se k tobě nedostanou. Vydej se na cestu s rodinou svou po uplynutí části noci a nikdo z vás nechť se neobrací - jen žena tvá tak učiní, ji postihne to, co i ostatní postihne. A čas pro ně stanovený za jitra nastane, což není již jitro blízko"
        },
        {
            "chapter": 11,
            "verse": 82,
            "text": "A když přišel rozkaz Náš, obrátili jsme město jejich naruby a dali jsme na ně pršet kamení z hlíny upěchované"
        },
        {
            "chapter": 11,
            "verse": 83,
            "text": "u Pána tvého označené - a není to vzdáleno od nespravedlivých"
        },
        {
            "chapter": 11,
            "verse": 84,
            "text": "A k Madjanovcům jsme vyslali bratra jejich Šu´ajba a on pravil jim: \"Lide můj, uctívejte Boha a nemějte božstvo vedle Něho. A nedávejte špatné míry a váhy! Já vidím, že v blahobytu si žijete, však obávám se pro vás trestu dne, jenž vše obklopí"
        },
        {
            "chapter": 11,
            "verse": 85,
            "text": "Lide můj, měřte a važte naprosto spravedlivě a nepoškozujte v ničem lidi a nepůsobte na zemi zlo šíříce pohoršení"
        },
        {
            "chapter": 11,
            "verse": 86,
            "text": "Dobrota Boží je pro vás lepší, jste-li věřící, a já nejsem věru nad vámi strážcem žádným"
        },
        {
            "chapter": 11,
            "verse": 87,
            "text": "Odpověděli: \"Šu´ajbe, nařizuje ti snad modlitba tvá, abychom opustili to, co otcové naši uctívali, anebo abychom přestali nakládat s majetkem svým, jak chceme? Tys přece jinak člověk mírný a rozvážný"
        },
        {
            "chapter": 11,
            "verse": 88,
            "text": "I pravil Šu´ajb: \"Lide můj, což nevidíte, že mám jasný důkaz od Pána svého a že mi uštědřil od Sebe obživu překrásnou? Já nechci se s vámi příti o to, co vám zakazuji, já pouze chci, abyste se polepšili, pokud jsem toho schopen, a úspěch můj jen od Boha závisí, na Něj se spoléhám a k Němu se kajícně obracím"
        },
        {
            "chapter": 11,
            "verse": 89,
            "text": "Lide můj, nechť odpor váš vůči mně na vás neuvalí hřích, abyste nebyli postiženi tím, co již postihlo lid Noemův či lid Lotův nebo lid Sálihův - a lid Lotův není od vás příliš vzdálen"
        },
        {
            "chapter": 11,
            "verse": 90,
            "text": "Pána svého o odpuštění proste a pokání před Ním čiňte? vždyť Pán můj slitovný je i láskyplný"
        },
        {
            "chapter": 11,
            "verse": 91,
            "text": "Odpověděli: \"Šu´ajbe, chápeme jen málo z toho, co říkáš, avšak vidíme věru, žes slabý mezi námi, a nebýt rodu tvého, věru bychom tě ukamenovali, neboť nejsi vůči nám příliš mocný"
        },
        {
            "chapter": 11,
            "verse": 92,
            "text": "Pravil Šu´ajb: \"Lide můj, zdaž rod můj je pro vás mocnější než Bůh, takže jste Jej nechali za sebou nestarajíce se o něj? Pán můj však věru objímá ve vědění Svém vše, co děláte"
        },
        {
            "chapter": 11,
            "verse": 93,
            "text": "Lide můj, jednejte podle stanoviska svého, já také tak budu jednat a potom poznáte, koho postihne trest zahanbující a kdo vlastně lhářem byl. Dávejte pozor, já také budu dávat pozor s vámi"
        },
        {
            "chapter": 11,
            "verse": 94,
            "text": "A když přišel rozkaz Náš, zachránili jsme Šu´ajba a ty, kdož spolu s ním uvěřili, z milosrdenství od Nás přicházejícího. A postihlo ty, kdož nespravedliví byli, vzkřiknutí jediné a jitro nalezlo je v domech jejich ležící tvářemi k zemi"
        },
        {
            "chapter": 11,
            "verse": 95,
            "text": "jako by v nich nikdy nebyli žili. Ó ano, pryč s Madjanovci, tak jako bylo řečeno: pryč s Thamúdovci"
        },
        {
            "chapter": 11,
            "verse": 96,
            "text": "A poslali jsme Mojžíše se znameními Našimi a zjevnou pravomocí"
        },
        {
            "chapter": 11,
            "verse": 97,
            "text": "k Faraónovi a velmožům jeho; ti však následovali rozkazu Faraónova, ačkoliv rozkaz ten k správnému nemohl vésti"
        },
        {
            "chapter": 11,
            "verse": 98,
            "text": "A půjde Faraón v čele lidu svého v den zmrtvýchvstání a dovede je k místu, kde napojí je ohněm - a jak hnusné je napajedlo, z něhož píti budou"
        },
        {
            "chapter": 11,
            "verse": 99,
            "text": "A byli prokletím pronásledováni na tomto světě a budou tak i v den zmrtvýchvstání - jak hnusný je dar, jenž bude jim darován"
        },
        {
            "chapter": 11,
            "verse": 100,
            "text": "A toto je část zvěstí o městech, které ti vyprávíme: některá z nich ještě stojí, jiná však byla smetena"
        },
        {
            "chapter": 11,
            "verse": 101,
            "text": "My neukřivdili jsme obyvatelům jejich, nýbrž oni sami sobě ukřivdili, a nebyla jim k ničemu božstva jejich, jež vedle Boha vzývali, když naplnil se rozkaz Pána tvého, ba naopak, pouze zkázu jejich rozmnožila"
        },
        {
            "chapter": 11,
            "verse": 102,
            "text": "Takový je zásah Pána tvého, když města zasahuje, jež nespravedlivá jsou. A zásah Jeho věru bolestný je a prudký"
        },
        {
            "chapter": 11,
            "verse": 103,
            "text": "A zajisté je v tom znamení pro toho, kdo bojí se trestu dne posledního; a to bude den, v němž lidé budou shromážděni, a bude to den, v němž všichni budou přítomni"
        },
        {
            "chapter": 11,
            "verse": 104,
            "text": "Námi pouze do lhůty stanovené odložený"
        },
        {
            "chapter": 11,
            "verse": 105,
            "text": "A v den, až se dostaví, nepromluví duše žádná bez Jeho svolení a budou mezi nimi nešťastní i blažení"
        },
        {
            "chapter": 11,
            "verse": 106,
            "text": "Pokud se týká nešťastníků, ti do ohně přijdou a v něm bude pro ně jen sténání a úpěni"
        },
        {
            "chapter": 11,
            "verse": 107,
            "text": "a zůstanou tam navěky, dokud nebesa a země budou trvat a dokud Pán tvůj nebude chtít jinak; a Pán tvůj je věru vykonavatelem toho, co si přeje"
        },
        {
            "chapter": 11,
            "verse": 108,
            "text": "Pokud se týká blažených, ti do zahrad se dostanou a nesmrtelní tam zůstanou, dokud nebesa a země budou trvat a dokud Pán tvůj nebude chtít jinak a to dar bude nezkrácený"
        },
        {
            "chapter": 11,
            "verse": 109,
            "text": "A nepochybuj nikterak ohledně toho, co lidé tito uctívají: vždyť uctívají jen to, co před nimi již otcové jejich uctívali. A My dáme jim podíl jejich přesně, bez zkrácení"
        },
        {
            "chapter": 11,
            "verse": 110,
            "text": "A zajisté jsme již kdysi dali Mojžíšovi Písmo a vznikly o něm spory; a kdyby nebylo slova, jež předtím již přišlo od Pána tvého, bylo by mezi nimi již rozhodnuto. A oni stále o něm vážně pochybují"
        },
        {
            "chapter": 11,
            "verse": 111,
            "text": "Pán tvůj pak zajisté přesně každému za skutky jeho odplatí a On dobře je zpraven o tom, co dělají"
        },
        {
            "chapter": 11,
            "verse": 112,
            "text": "Jdi přímo tak, jak přikázáno ti bylo, a taktéž nechť činí ti, kdož s tebou k Bohu se obrátili! A nebuďte vzpurní, vždyť On jasně zří vše, co konáte"
        },
        {
            "chapter": 11,
            "verse": 113,
            "text": "Neopírejte se o ty, kdož nespravedliví jsou, aby vás nepohladil oheň pekelný. A nemáte kromě Boha ochránců žádných a jinou pomoc nedostanete"
        },
        {
            "chapter": 11,
            "verse": 114,
            "text": "Konej modlitbu na obou koncích dne i v nočních hodinách, blízkých k ránu a večeru! A dobré skutky věru rozptylují špatné - a toto je připomenutí pro ty, kdož Boha vzpomínají"
        },
        {
            "chapter": 11,
            "verse": 115,
            "text": "Buď neochvějný, neboť Bůh nedopustí, aby ztratila se odměna těch, kdož dobré konají"
        },
        {
            "chapter": 11,
            "verse": 116,
            "text": "Proč bylo mezi pokoleními předešlými tak málo těch, kdož byli poctiví a bránili šíření pohoršení na zemi? A ty jsme zachránili. Zatímco nespravedliví následovali to, čeho se jim dostalo z přepychu, a stali se hříšníky"
        },
        {
            "chapter": 11,
            "verse": 117,
            "text": "Pán tvůj pak není takový, aby zničil města ona nespravedlivě, zatímco obyvatelé jejich skutky zbožné konali"
        },
        {
            "chapter": 11,
            "verse": 118,
            "text": "Kdyby Pán tvůj chtěl, byl by věru učinil lidstvo národem jediným, avšak oni stále jsou ve sporech"
        },
        {
            "chapter": 11,
            "verse": 119,
            "text": "kromě těch, nad nimiž se Pán tvůj slitoval; a kvůli tomu je stvořil. Nechť tedy splní se slovo Pána tvého: \"Já věru peklo džiny i lidmi společně naplním"
        },
        {
            "chapter": 11,
            "verse": 120,
            "text": "A vyprávíme ti toto vše ze zvěstí o poslech, abychom tím povzbudili srdce tvé a aby s tím k tobě přišla pravda i varování a připomenutí věřícím"
        },
        {
            "chapter": 11,
            "verse": 121,
            "text": "Rci těm, kdož nevěří: \"Jednejte podle stanoviska svého, my také podle svého budeme jednat"
        },
        {
            "chapter": 11,
            "verse": 122,
            "text": "Vyčkávejte a my také budeme vyčkávat"
        },
        {
            "chapter": 11,
            "verse": 123,
            "text": "A Bohu náleží nepoznatelné na nebesích i na zemi a k Němu se vrací rozkazy všechny. Uctívej Jej tedy a na Něj spoléhej - a není Pánu tvému lhostejné to, co děláte"
        },
        {
            "chapter": 12,
            "verse": 1,
            "text": "Alif lám rá! Toto jsou Písma zjevného znamení"
        },
        {
            "chapter": 12,
            "verse": 2,
            "text": "seslali jsme je jako Korán arabský - snad budete rozumní"
        },
        {
            "chapter": 12,
            "verse": 3,
            "text": "Tím, že ti zjevujeme tento Korán, vyprávíme ti příběh nejkrásnější, zatímco dříve byls věru jedním z těch, kdož o tom neměli tušení"
        },
        {
            "chapter": 12,
            "verse": 4,
            "text": "Hle, pravil Josef otci svému: \"Otče můj, spatřil jsem ve snu jedenáct hvězd, slunce i měsíc a zřel jsem, jak přede mnou se klaní"
        },
        {
            "chapter": 12,
            "verse": 5,
            "text": "I odpověděl otec jeho: \"Synáčku můj, nevyprávěj bratřím svým sen svůj, jinak proti tobě úklady nastrojí, vždyť satan je člověka nepřítel zjevný"
        },
        {
            "chapter": 12,
            "verse": 6,
            "text": "A takto si tě Pán tvůj vyvolí a záhady tě vykládat naučí a tak přízeň svou vůči tobě i rodu Jakubovu završí, stejně jako již dříve ji dovršil vůči tvým dvěma předkům, Abrahamovi a Izákovi. Pán tvůj věru vševědoucí je i moudrý"
        },
        {
            "chapter": 12,
            "verse": 7,
            "text": "A stali se Josef a bratři jeho znameními pro ty, kdož se táží"
        },
        {
            "chapter": 12,
            "verse": 8,
            "text": "Hle, řekli bratři jeho: \"Josef a bratr jeho jsou věru otci našemu milejší než my, ačkoliv jedno příbuzenstvo jsme - a otec náš je věru v bludu zjevném"
        },
        {
            "chapter": 12,
            "verse": 9,
            "text": "Zabme tedy Josefa nebo jej vzdalme ze země a tvář otcova se rozzáří jen pro nás a my potom se lidmi bezúhonnými staneme"
        },
        {
            "chapter": 12,
            "verse": 10,
            "text": "Pravil jeden z nich: \"Nezabíjejme Josefa, nýbrž vhoďme jej do hlubin studny a nějací cestující jej pak vysvobodí, učiníme-li tak"
        },
        {
            "chapter": 12,
            "verse": 11,
            "text": "A řekli: \"Otče náš, proč nám nedůvěřuješ ohledně Josefa, vždyť my věru jsme jeho rádci upřímnými"
        },
        {
            "chapter": 12,
            "verse": 12,
            "text": "Pošli jej zítra s námi, ať povyrazí se a pohraje si a my budeme na něj dobrý pozor dávat"
        },
        {
            "chapter": 12,
            "verse": 13,
            "text": "Odpověděl: \"Rmoutí mě, že jej odvádíte, a mám strach, že by jej vlk mohl sežrat, zatímco vy se nebudete o něj starat"
        },
        {
            "chapter": 12,
            "verse": 14,
            "text": "Řekli: \"Kdyby jej měl sežrat vlk, když je nás takový houf, bylo by to s námi velmi špatné"
        },
        {
            "chapter": 12,
            "verse": 15,
            "text": "A když s ním odešli a domlouvali se, že vhodí jej do hlubin studně, vnukli jsme mu: \"Ty zpravíš je o tomto činu jejich ve chvíli, kdy nebudou tušit, oč jde"
        },
        {
            "chapter": 12,
            "verse": 16,
            "text": "A vrátili se navečer s pláčem k otci svému"
        },
        {
            "chapter": 12,
            "verse": 17,
            "text": "a řekli: \"Otče náš, odešli jsme, abychom závodili v běhu a nechali jsme Josefa u věcí našich a sežral jej vlk. Ale ty nám neuvěříš, i kdybychom hovořili pravdu"
        },
        {
            "chapter": 12,
            "verse": 18,
            "text": "A předložili jeho košili, na níž byla krev falešná; i zvolal otec jejich: \"Ó nikoliv, to duše vaše vás svedly ve věci té, leč trpělivost je překrásná a u Boha je třeba hledat útěchu před tím, co mi namlouváte"
        },
        {
            "chapter": 12,
            "verse": 19,
            "text": "A přišli cestující a poslali muže svého, aby načerpal vody; když pak vhodil měch svůj do studny, vykřikl: \"Dobrá zpráva! Tady je nějaký hoch!\" A vzali jej do zajetí jako zboží a Bůh dobře věděl, co dělají"
        },
        {
            "chapter": 12,
            "verse": 20,
            "text": "Prodali jej pak za nízkou cenu několika dirhamů odpočítaných a byli v tom zdrženliví"
        },
        {
            "chapter": 12,
            "verse": 21,
            "text": "A pravil ten Egypťan, který jej koupil, manželce své: \"Ucti jej slušným ubytováním, možná že nám bude užitečný anebo jej za vlastního syna přijmeme.\" Takto jsme usadili Josefa v zemi té, abychom jej naučili záhady vykládat. Tak Bůh vítězně dovršuje dílo Své, ale většina lidí to neví"
        },
        {
            "chapter": 12,
            "verse": 22,
            "text": "A když pak dosáhl dospělosti, darovali jsme mu moudrost a vědění, neboť takto My odměňujeme ty, kdož dobro konají"
        },
        {
            "chapter": 12,
            "verse": 23,
            "text": "A snažila se jej ta, v jejímž domě byl, svést a zavřela dveře všechny a řekla mu: \"Pojď sem!\" I zvolal Josef: \"Bůh mě chraniž!, On je mým Pánem a uštědřil mi překrásný pobyt. Vždyť hříšníci věru nebudou blaženi"
        },
        {
            "chapter": 12,
            "verse": 24,
            "text": "A byla by podlehla vášni své a i on byl by podlehl, kdyby byl neviděl důkaz od Pána svého. A takto jsme od něho odvrátili špatnost a smilstvo, neboť on patřil k Našim služebníkům upřímným"
        },
        {
            "chapter": 12,
            "verse": 25,
            "text": "A oba běželi jako o závod ke dveřím a roztrhla košili jeho na zádech; u dveří pak potkali jejího manžela, i vykřikla: \"Jak odměněn má být ten, jenž chtěl se dopustit špatného na rodině tvé, ne-li vězením či trestem bolestným"
        },
        {
            "chapter": 12,
            "verse": 26,
            "text": "I zvolal Josef: \"To ona mne sváděla.\" A dosvědčil pak svědek z rodiny její: \"Je-li košile roztržena vpředu, tedy ona pravdu dí a on ze lhářů je jedním"
        },
        {
            "chapter": 12,
            "verse": 27,
            "text": "Však je-li košile vzadu roztržena, tedy lže ona a on je pravdomluvný"
        },
        {
            "chapter": 12,
            "verse": 28,
            "text": "A když manžel uviděl, že košile vzadu je roztržena, zvolal: \"Tohle je věru jeden z vašich ženských úkladů, vždyť lest vaše zajisté je nesmírná"
        },
        {
            "chapter": 12,
            "verse": 29,
            "text": "Josefe, odvrať mysl svou od toho a ty, ženo, pros za odpuštění viny své, neboť jsi vskutku žena hříšná"
        },
        {
            "chapter": 12,
            "verse": 30,
            "text": "A říkaly ženy v městě tom: \"Velmožova žena sváděla mladého sluhu svého, jenž vzbudil lásku vášnivou v ní. A věru ji vidíme ve zjevném poblouznění"
        },
        {
            "chapter": 12,
            "verse": 31,
            "text": "Když uslyšela jejich pomluvy lstivé, poslala k nim a připravila pro ně pomeranče a každé z nich pak dala nůž. Pak zvolala: \"Vejdi k nim, Josefe!\" A když jej spatřily, nadchly se jím tak, že až ruce své si pořezaly a vykřikly: \"Chraň nás Bůh; to smrtelník věru nemůže být ani, to anděl jest vznešený"
        },
        {
            "chapter": 12,
            "verse": 32,
            "text": "Pravila: \"Toto je ten, kvůli němuž jste mne hanily. Vskutku jsem jej sváděla, avšak on svodům odolal. Jestliže však nyní nesplní to, co poručím, bude věru uvězněn a stane se opovrženým"
        },
        {
            "chapter": 12,
            "verse": 33,
            "text": "I zvolal Josef: \"Pane můj, vězení je mi milejší než to, k čemu mne vyzývají. Jestliže ode mne neodvrátíš úklady jejich, zatoužím po nich a z nerozumných budu jedním"
        },
        {
            "chapter": 12,
            "verse": 34,
            "text": "I vyslyšel jej Pán jeho a odvrátil od něho úklady jejich - a On zajisté je slyšící i vševědoucí"
        },
        {
            "chapter": 12,
            "verse": 35,
            "text": "Později, když viděli znamení, se jim uzdálo, aby jej na čas uvěznili"
        },
        {
            "chapter": 12,
            "verse": 36,
            "text": "A spolu s ním přišli do vězení dva mladící a jeden z nich prohlásil: \"Viděl jsem se ve snu, jak víno vytlačuji.\" A druhý pravil: \"Viděl jsem se ve snu, jak nesu na hlavě chleby, z nichž klovou ptáci. Sděl nám, Josefe, výklad toho, neb vidíme, že patříš mezi lidi dobro konající"
        },
        {
            "chapter": 12,
            "verse": 37,
            "text": "I odpověděl: \"Předtím než dostanete stravu, jež vám je dávána, sdělím vám výklad toho, dříve než ony sny se uskuteční. A toto je to, čemu mne naučil Pán můj, a opustil jsem náboženství lidí, kteří v Boha nevěří a život posmrtný popírají"
        },
        {
            "chapter": 12,
            "verse": 38,
            "text": "Pak následoval jsem náboženství předků svých, Abrahama, Izáka a Jakuba. A nehodí se pro nás, abychom cokoliv k Bohu přidružovali a v tom milost Boží je k nám i lidem, však mnozí lidé jsou nevděční"
        },
        {
            "chapter": 12,
            "verse": 39,
            "text": "Přátelé moji vězeňští, jsou snad rozdělení páni lepší než Bůh jediný, vše podmaňující"
        },
        {
            "chapter": 12,
            "verse": 40,
            "text": "Ti, které uctíváte vedle Něho, nejsou leč jména, jež dali jste jim vy i otcové vaši, a Bůh ohledně nich neseslal žádné zplnomocnění. Rozhodnutí náleží jedině Bohu a On poručil, abyste neuctívali nikoho kromě Něho. A to je náboženství neměnné, však většina lidí to neví"
        },
        {
            "chapter": 12,
            "verse": 41,
            "text": "Přátelé moji vězeňští, jeden z vás bude napájet pána svého vínem, a pokud o druhého jde, ten bude ukřižován a ptáci mu budou klovat do hlavy. A rozhodnuta je již věc, o níž jste žádali dobrozdání"
        },
        {
            "chapter": 12,
            "verse": 42,
            "text": "A řekl tomu, o němž se domníval, že bude zachráněn: \"Zmiň se o mně pánu svému!\" Však satan způsobil, že zapomněl vzpomenout Pána svého, a Josef zůstal několik let ve vězení"
        },
        {
            "chapter": 12,
            "verse": 43,
            "text": "Pravil král: \"Viděl jsem ve snu sedm tučných krav, jež požíralo sedm krav hubených; a viděl jsem sedm zelených klasů a sedm klasů uschlých. Velmožové, vyložte mi sen můj, jste-li výkladu snů schopni"
        },
        {
            "chapter": 12,
            "verse": 44,
            "text": "I řekli: \"Popletené sny to jsou a my ve výkladu snů se nevyznáme"
        },
        {
            "chapter": 12,
            "verse": 45,
            "text": "Tu pravil ten, jenž zachránil se z těch dvou vězňů, vzpomenul si po čase: \"Já sdělím vám výklad toho snu, pošlete-li mne"
        },
        {
            "chapter": 12,
            "verse": 46,
            "text": "Josefe spravedlivý, vylož nám sen o sedmi kravách tučných, jež budou sežrány sedmi kravami hubenými, a sen o sedmi klasech zelených a sedmi klasech uschlých! Možná, že k lidem se vrátím a možná že vědět budou"
        },
        {
            "chapter": 12,
            "verse": 47,
            "text": "Odpověděl Josef: \"Budete sít sedm let podle zvyku svého a to, co sklidíte, ponecháte v klasech kromě té malé části, již sníte"
        },
        {
            "chapter": 12,
            "verse": 48,
            "text": "A poté později přijde sedm let suchých, jež pozrou vše, co předtím jste shromáždili, kromě malé části, již stranou uschováte"
        },
        {
            "chapter": 12,
            "verse": 49,
            "text": "A po tomto přijde jeden rok, v němž lidem dostane se deště a v němž opět tlačit víno budou"
        },
        {
            "chapter": 12,
            "verse": 50,
            "text": "A poručil král: \"Přiveďte ho!\" Když přišel posel k Josefovi, řekl mu tento: \"Vrať se k pánu svému a zeptej se ho, jaké byly záměry těch žen, jež ruce si pořezaly. Pán můj o úkladech jejich dobře ví"
        },
        {
            "chapter": 12,
            "verse": 51,
            "text": "Král pak otázal se těch žen: \"Jaké byly vaše úmysly, když Josefa jste sváděly?\" Odpověděly: \"Chraň nás Bůh, my nic špatného o něm nevíme.\" A žena velmožova řekla: \"Nyní pravda jasně vystoupila, byla jsem to já, která jej sváděla, a on věru mezi pravdomluvné patří"
        },
        {
            "chapter": 12,
            "verse": 52,
            "text": "A tak je to, aby věděl, že jsem jej neoklamal ohledně skrytého a že Bůh nepřivede úklad proradných ke zdaru"
        }
    ]
}
{
    "chapter": [
        {
            "chapter": 43,
            "verse": 1,
            "text": "Há mím"
        },
        {
            "chapter": 43,
            "verse": 2,
            "text": "Při Písmu zjevném"
        },
        {
            "chapter": 43,
            "verse": 3,
            "text": "Učinili jsme je věru Koránem arabským - snad budete rozumní"
        },
        {
            "chapter": 43,
            "verse": 4,
            "text": "A uložen je u Nás v Knize původní, vznešený a moudrosti plný"
        },
        {
            "chapter": 43,
            "verse": 5,
            "text": "Máme od vás odvrátit připomenutí proto, že lid jste prostopášný"
        },
        {
            "chapter": 43,
            "verse": 6,
            "text": "A kolik jsme již proroků k národům dávným vyslali"
        },
        {
            "chapter": 43,
            "verse": 7,
            "text": "však nepřišel k nim prorok žádný, aby se mu neposmívaly"
        },
        {
            "chapter": 43,
            "verse": 8,
            "text": "A zahubili jsme národy silnější mocí, než jsou tito, a minul již předešlých příklad"
        },
        {
            "chapter": 43,
            "verse": 9,
            "text": "Zeptáš-li se jich, kdo stvořil nebesa a zemi, věru odvětí: \"Stvořil je dozajista mocný, vševědoucí"
        },
        {
            "chapter": 43,
            "verse": 10,
            "text": "On je ten, který pro vás zemi kolébkou učinil a na ní cesty pro vás připravil, že správným směrem půjdete snad"
        },
        {
            "chapter": 43,
            "verse": 11,
            "text": "a který seslal z nebe vodu v množství odměřeném. Jí mrtvou krajinu křísíme, a takto budete i vy z hrobů vyvedeni"
        },
        {
            "chapter": 43,
            "verse": 12,
            "text": "a On druhy všechny v párech stvořil a lodi a velbloudy pro vás prostředky k ježdění učinil"
        },
        {
            "chapter": 43,
            "verse": 13,
            "text": "abyste se na jejich hřbetech usadili a pak si vzpomněli na dobrodiní Pána svého, když na nich pevně sedíte, a abyste říkali: \"Sláva tomu, jenž nám toto vše podrobil, vždyť my sami dosáhnout toho schopni bychom nebyli"
        },
        {
            "chapter": 43,
            "verse": 14,
            "text": "A my věru se k Pánu svému navrátíme"
        },
        {
            "chapter": 43,
            "verse": 15,
            "text": "A nevěřící prohlašují služebníky Jeho za součást Jeho a věru člověk je nevděčník zjevný"
        },
        {
            "chapter": 43,
            "verse": 16,
            "text": "Což vybral si ze stvoření svých zrovna dcery a vás přednostně obdařil syny"
        },
        {
            "chapter": 43,
            "verse": 17,
            "text": "A když některému z nich je oznámeno narození toho, co k Milosrdnému připodobňují, tu pokryje se tvář jeho chmurou a sám je hněvu plný"
        },
        {
            "chapter": 43,
            "verse": 18,
            "text": "Což chtějí Bohu přiřknout to, co mezi tretkami je vychováno a ve sporu se neumí ani jasně vyjádřit"
        },
        {
            "chapter": 43,
            "verse": 19,
            "text": "A učinili z andělů, kteří jsou služebníky Milosrdného, ženské bytosti. Což byli svědky jejich stvoření? A zapsáno bude svědectví jejich a vyslýcháni budou"
        },
        {
            "chapter": 43,
            "verse": 20,
            "text": "Říkají: \"Kdyby Milosrdný chtěl, neuctívali bychom je.\" A nemají o tom ponětí žádné a vymýšlejí si lež jen pouhou"
        },
        {
            "chapter": 43,
            "verse": 21,
            "text": "Či jsme jim snad dali předtím Písmo nějaké, o něž opírat se mohou"
        },
        {
            "chapter": 43,
            "verse": 22,
            "text": "Však oni naopak říkají: \"Nalezli jsme otce své v jistém učení a jdeme ve stopách jejich"
        },
        {
            "chapter": 43,
            "verse": 23,
            "text": "A podobně jsme před tebou nevyslali do měst varovatele, aby tamní boháči neprohlásili: \"Nalezli jsme otce své v jistém učení a jdeme ve stopách jejich"
        },
        {
            "chapter": 43,
            "verse": 24,
            "text": "I řekl jim: \"A což když vám přinesu něco, co lepší je vedení než to, jež u otců svých jste nalezli?\" Odpověděli: \"My vskutku nevěříme v to, s čím posláni jste byli"
        },
        {
            "chapter": 43,
            "verse": 25,
            "text": "A pomstu svou jsme nad nimi vykonali, a pohleď, jaký byl konec těch, kdož za lež to prohlásili"
        },
        {
            "chapter": 43,
            "verse": 26,
            "text": "A hle, pravil Abraham otci svému a lidu svému: \"Zříkám se toho, co uctíváte"
        },
        {
            "chapter": 43,
            "verse": 27,
            "text": "kromě toho, jenž stvořil mě, neboť On správnou cestou mě povede"
        },
        {
            "chapter": 43,
            "verse": 28,
            "text": "A učinil tento výrok slovem trvalým pro potomky své doufaje, že snad k Bohu se obrátí"
        },
        {
            "chapter": 43,
            "verse": 29,
            "text": "Ba co více, dal jsem těmto i otcům jejich užívání života pozemského až do chvíle, kdy k nim přišla pravda a posel zjevný"
        },
        {
            "chapter": 43,
            "verse": 30,
            "text": "A když k nim pravda přišla, zvolali: \"Tohle je kouzlo jen a my v ně věru nevěříme"
        },
        {
            "chapter": 43,
            "verse": 31,
            "text": "A řekli dále: \"Pročpak nebyl seslán tento Korán nějakému muži významnému z obou těchto měst"
        },
        {
            "chapter": 43,
            "verse": 32,
            "text": "Jsou snad oni těmi, kdož milosrdenství Pána tvého rozdělují? My rozdělujeme mezi ně živobytí jejich v pozemském životě a my povyšujeme jedny nad druhé v hodnostech, aby si jedni druhé brali do služeb. A milosrdenství Pána tvého je lepší než to, co oni hromadí"
        },
        {
            "chapter": 43,
            "verse": 33,
            "text": "A nebýt toho, že by se lidé stali jediným národem nevěřících, věru bychom dali těm, kdož v Milosrdného nevěří, na domy jejich střechy stříbrné a k nim i žebříky stříbrné, aby po nich stoupali"
        },
        {
            "chapter": 43,
            "verse": 34,
            "text": "a opatřili bychom domy jejich dveřmi a lůžky stříbrnými, na nichž by lehávali"
        },
        {
            "chapter": 43,
            "verse": 35,
            "text": "a zlatými ozdobami. Všechno toto patří k požitkům života vezdejšího, zatímco život budoucí u Pána tvého připraven je bohabojným"
        },
        {
            "chapter": 43,
            "verse": 36,
            "text": "A tomu, kdo vyhýbá se připomenutí milosrdného, tomu přidělíme satana, jenž bude druhem jeho věrným"
        },
        {
            "chapter": 43,
            "verse": 37,
            "text": "A satani je budou z cesty Boží odvracet, zatímco lidé budou v domnění, že správně jsou vedeni"
        },
        {
            "chapter": 43,
            "verse": 38,
            "text": "A když pak dostaví se člověk k Nám, řekne satanovi: \"Kéž by mezi mnou a tebou byla vzdálenost jako mezi východem a západem! Jak špatný jsi byl druh"
        },
        {
            "chapter": 43,
            "verse": 39,
            "text": "Nic platno však vám to nebude v ten den, neb neospravedlní jste byli, a společníky budete v trestu pekelném"
        },
        {
            "chapter": 43,
            "verse": 40,
            "text": "Jsi schopen učinit hluchého slyšícím anebo vést slepého či ty, kdož v bloudění jsou zjevném"
        },
        {
            "chapter": 43,
            "verse": 41,
            "text": "A buď tě vezmeme od nich a pomstu nad nimi vykonáme"
        },
        {
            "chapter": 43,
            "verse": 42,
            "text": "anebo ti ukážeme to, co jsme jim přislíbili - vždyť My nad nimi všemocní jsme"
        },
        {
            "chapter": 43,
            "verse": 43,
            "text": "Přidržuj se tedy toho, co bylo ti vnuknuto, a tehdy zajisté půjdeš po cestě přímé"
        },
        {
            "chapter": 43,
            "verse": 44,
            "text": "A je to věru připomenutí pro tebe i lid tvůj, a budete ohledně toho dotazováni"
        },
        {
            "chapter": 43,
            "verse": 45,
            "text": "Zeptej se těch poslů, které jsme před tebou vyslali, zda ustanovili jsme vedle Milosrdného nějaká božstva jiná, aby je uctívali"
        },
        {
            "chapter": 43,
            "verse": 46,
            "text": "A vyslali jsme již dříve Mojžíše s Našimi znameními k Faraónovi a velmožům jeho, aby řekl: \"Já poslem Pána lidstva jsem"
        },
        {
            "chapter": 43,
            "verse": 47,
            "text": "A když k nim přišel s Našimi znameními, hle, oni se jim smáli jen"
        },
        {
            "chapter": 43,
            "verse": 48,
            "text": "ačkoliv jsme jim ukázali znamení, z nichž každé bylo větší než předchozí. A trestem jsme je postihli doufajíce, že k Bohu se obrátí"
        },
        {
            "chapter": 43,
            "verse": 49,
            "text": "Oni však řekli: \"Kouzelníku, modli se za nás k Pánu svému, aby učinil to, co slíbil ti, neboť my zajisté jsme správně vedení"
        },
        {
            "chapter": 43,
            "verse": 50,
            "text": "A když jsme je trestu zbavili, hle, oni přísahu porušili"
        },
        {
            "chapter": 43,
            "verse": 51,
            "text": "a Faraón zvolal k lidu svému: \"Lide můj, což nepatří mi vláda nad Egyptem i nad těmito řekami, jež u nohou tekou mi? Což to snad nevidíte"
        },
        {
            "chapter": 43,
            "verse": 52,
            "text": "Což nejsem lepší než tenhle opovržený, jenž sotva vyjádřit se umí"
        },
        {
            "chapter": 43,
            "verse": 53,
            "text": "Pročpak mu náramky zlaté shozeny nebyly či proč s ním andělé jako průvodci nepřišli"
        },
        {
            "chapter": 43,
            "verse": 54,
            "text": "A svedl svůj lid k lehkomyslnosti a uposlechli jej, neboť to lidé hanební byli"
        },
        {
            "chapter": 43,
            "verse": 55,
            "text": "A když Nás rozhněvali, pomstili jsme se jim a všechny jsme je utopili"
        },
        {
            "chapter": 43,
            "verse": 56,
            "text": "a předchůdci i výstražným příkladem pro budoucí jsme je učinili"
        },
        {
            "chapter": 43,
            "verse": 57,
            "text": "A když je syn Mariin jako příklad uváděn, hle, tvoji soukmenovci se o něm hlasitě hádají"
        },
        {
            "chapter": 43,
            "verse": 58,
            "text": "a říkají: \"Jsou božstva naše lepší, či lepší je on?\" A uvádějí ten příklad jen proto, aby hádat se mohli, vždyť věru oni jsou lid hádky milující"
        },
        {
            "chapter": 43,
            "verse": 59,
            "text": "On není leč služebníkem Naším, jemuž jsme přízeň svou uštědřili, a příkladem pro dítka Izraele jsme jej učinili"
        },
        {
            "chapter": 43,
            "verse": 60,
            "text": "A kdybychom chtěli, udělali bychom z vás anděly, kteří by na zemi nástupci vašimi byli"
        },
        {
            "chapter": 43,
            "verse": 61,
            "text": "A to je věru znamením Hodiny; nepochybujte o ní, nýbrž následujte mne, neboť toto stezka přímá je"
        },
        {
            "chapter": 43,
            "verse": 62,
            "text": "A nechť vás satan z ní nesvede, vždyť on je vám nepřítelem zjevným"
        },
        {
            "chapter": 43,
            "verse": 63,
            "text": "A když přišel Ježíš s jasnými důkazy, pravil: \"Přišel jsem k vám s moudrostí, a abych vám objasnil něco z toho, o čem jste různého názoru; bojte se tedy Boha a poslouchejte mne"
        },
        {
            "chapter": 43,
            "verse": 64,
            "text": "Bůh je věru Pánem mým i Pánem vaším; uctívejte Ho tedy, neboť toto stezka přímá je"
        },
        {
            "chapter": 43,
            "verse": 65,
            "text": "A byly strany mezi nimi názorů různých o něm; a běda těm, kdož křivdili, před trestem dne bolestného"
        },
        {
            "chapter": 43,
            "verse": 66,
            "text": "Což mohou očekávat něco jiného než Hodinu, jež přijde k nim, aniž to tušit budou, znenadání"
        },
        {
            "chapter": 43,
            "verse": 67,
            "text": "V ten den stanou se přátelé vzájemně nepřáteli, kromě těch, kdož byli bohabojní"
        },
        {
            "chapter": 43,
            "verse": 68,
            "text": "Služebníci Moji, dnes obavy nemějte a nebuďte zarmouceni"
        },
        {
            "chapter": 43,
            "verse": 69,
            "text": "Těch, kdož uvěřili v Naše znamení a do vůle Boží byli odevzdáni"
        },
        {
            "chapter": 43,
            "verse": 70,
            "text": "Vejděte do ráje, vy i manželky vaše, v radování"
        },
        {
            "chapter": 43,
            "verse": 71,
            "text": "A budou mezi nimi kolovat zlaté nádoby i poháry a budou mít všeho, po čem duše touží a co očím lahodí; a tam budete nesmrtelní"
        },
        {
            "chapter": 43,
            "verse": 72,
            "text": "Toto je ta zahrada, již dali jsme vám v dědictví za to, co konali jste dobrého"
        },
        {
            "chapter": 43,
            "verse": 73,
            "text": "A bude v ní pro vás ovoce hojnost a pojídat budete z něho"
        },
        {
            "chapter": 43,
            "verse": 74,
            "text": "Však hříšníci prodlévají v trestu pekelném nesmrtelní"
        },
        {
            "chapter": 43,
            "verse": 75,
            "text": "a nedočkají se přerušení, však budou tam v beznaději"
        },
        {
            "chapter": 43,
            "verse": 76,
            "text": "My jim neukřivdili, leč oni sami sobě ukřivdili"
        },
        {
            "chapter": 43,
            "verse": 77,
            "text": "A budou volat: \"Máliku, nechť Pán tvůj s námi skončí!\" A odpoví jim: \"Zde zůstanete vskutku"
        },
        {
            "chapter": 43,
            "verse": 78,
            "text": "A věru jsme k vám s pravdou přišli, však mnozí z vás si pravdu ošklivili"
        },
        {
            "chapter": 43,
            "verse": 79,
            "text": "Že zosnovali nějakou lest? Však my také proti nim zosnujeme léčku"
        },
        {
            "chapter": 43,
            "verse": 80,
            "text": "Či se domnívají, že neslyšíme tajemství jejich i skryté rozhovory? Věru že ano a vyslanci Naši to u nich zapisují"
        },
        {
            "chapter": 43,
            "verse": 81,
            "text": "Rci: \"Kdyby měl Milosrdný syna, já uctíval bych jej jako první"
        },
        {
            "chapter": 43,
            "verse": 82,
            "text": "Oč slavnější je Pán nebes a země, Pán trůnu, než to, co mu lživě připisují"
        },
        {
            "chapter": 43,
            "verse": 83,
            "text": "Nech je být, ať si tlachají a hrají až do chvíle, kdy se setkají se svým dnem, jenž byl jim přislíben"
        },
        {
            "chapter": 43,
            "verse": 84,
            "text": "On je ten, kdo je Bohem na nebesích i Bohem na zemi, a On moudrý je i vševědoucí"
        },
        {
            "chapter": 43,
            "verse": 85,
            "text": "Požehnán budiž ten, jemuž patří království na nebi a na zemi i vše, co je mezi nimi. On vládne věděním o Hodině a k Němu budete navráceni"
        },
        {
            "chapter": 43,
            "verse": 86,
            "text": "A nevládnou ti, jež místo Něho vzýváte, přímluvou žádnou, kromě těch, kdož pravdu vyznali, a ti dobře znají"
        },
        {
            "chapter": 43,
            "verse": 87,
            "text": "Zeptáš-li se jich, kdo je stvořil, věru odvětí: \"Bůh!\" Jak se tedy mohli od Něho odvrátit"
        },
        {
            "chapter": 43,
            "verse": 88,
            "text": "A slova jeho: \"Pane můj, toto je lid, který nevěří"
        },
        {
            "chapter": 43,
            "verse": 89,
            "text": "Odvrať se tedy od nich a rci: \"Mír s vámi!\" A záhy se dozvědí"
        }
    ]
}
{
    "manzils": [
        {
            "chapter": 1,
            "verse": 1,
            "text": "Ve jménu Boha milosrdného, slitovného"
        },
        {
            "chapter": 1,
            "verse": 2,
            "text": "Chvála Bohu, Pánu lidstva veškerého"
        },
        {
            "chapter": 1,
            "verse": 3,
            "text": "Milosrdnému, Slitovnému"
        },
        {
            "chapter": 1,
            "verse": 4,
            "text": "vládci dne soudného"
        },
        {
            "chapter": 1,
            "verse": 5,
            "text": "Tebe uctíváme a Tebe o pomoc žádáme"
        },
        {
            "chapter": 1,
            "verse": 6,
            "text": "veď nás stezkou přímou"
        },
        {
            "chapter": 1,
            "verse": 7,
            "text": "stezkou těch, jež zahrnuls milostí Svou, ne těch, na něž jsi rozhněván, ani těch, kdo v bludu jsou"
        },
        {
            "chapter": 2,
            "verse": 1,
            "text": "Alif lám mím"
        },
        {
            "chapter": 2,
            "verse": 2,
            "text": "Toto Písmo, o němž pochyby není, je vedením pro bohabojné"
        },
        {
            "chapter": 2,
            "verse": 3,
            "text": "kteří v nepoznatelné věří, modlitbu dodržují a z toho, co jsme jim uštědřili, rozdávají"
        },
        {
            "chapter": 2,
            "verse": 4,
            "text": "kteří věří v to, co bylo sesláno tobě, i v to, co bylo sesláno před tebou, a pevně jsou o životě budoucím přesvědčeni"
        },
        {
            "chapter": 2,
            "verse": 5,
            "text": "ti Pánem svým jsou správně vedení a ti budou blažení"
        },
        {
            "chapter": 2,
            "verse": 6,
            "text": "Však věru je lhostejno pro nevěřící, zda napomínáš je, či nikoliv - stejně neuvěří"
        },
        {
            "chapter": 2,
            "verse": 7,
            "text": "Bůh srdce jejich i sluch jejich zapečetil a přes oči jejich clonu položil a pro ně je určen trest hrozný"
        },
        {
            "chapter": 2,
            "verse": 8,
            "text": "Jsou mezi lidmi někteří, kdož říkají: \"Věříme v Boha i v den soudný,\" zatím však jsou nevěřící"
        },
        {
            "chapter": 2,
            "verse": 9,
            "text": "Snaží se oklamat Boha a ty, kdož uvěřili, avšak klamou jen sami sebe, aniž o tom mají tušení"
        },
        {
            "chapter": 2,
            "verse": 10,
            "text": "V srdcích jejich jest choroba a Bůh tuto chorobu rozmnožil; jim dostane se trestu bolestného za to, že lhali"
        },
        {
            "chapter": 2,
            "verse": 11,
            "text": "A když se jim řekne: \"Nešiřte pohoršení na zemi!\", tu odpovídají: \"My ji jen polepšujeme"
        },
        {
            "chapter": 2,
            "verse": 12,
            "text": "Což však to nejsou právě oni, kdož pohoršení šíří, ale nemají o tom ponětí"
        },
        {
            "chapter": 2,
            "verse": 13,
            "text": "A když se jim řekne: \"Uvěřte, jako již uvěřili tito lidé!\", tu odpovídají: \"Cožpak máme věřit tak, jako tito hlupáci?\" Zdaž však nejsou právě oni hlupáci, jenže o tom nevědí"
        },
        {
            "chapter": 2,
            "verse": 14,
            "text": "Když potkají ty, kdož uvěřili, říkají: \"Uvěřili jsme\", když však zůstanou sami se svými satany, hovoří: \"Jsme s vámi a tamtěm se jen posmíváme"
        },
        {
            "chapter": 2,
            "verse": 15,
            "text": "Bůh se jim však sám vysměje a ponechá je dlouho tápat jak slepé ve vzpurnosti jejich"
        },
        {
            "chapter": 2,
            "verse": 16,
            "text": "To jsou ti, kdož koupili blud za správné vedení, však obchod jejich jim nepřinesl zisk a po správné cestě se neubírají"
        },
        {
            "chapter": 2,
            "verse": 17,
            "text": "Podobají se tomu, jenž rozžehl oheň: když osvětleno jim bylo vše, co je kolem, Bůh odnesl jim světlo a nechal je v temnotě, nevidoucí"
        },
        {
            "chapter": 2,
            "verse": 18,
            "text": "Hluší, němí a slepí - z bludu svého se nenavrátí"
        },
        {
            "chapter": 2,
            "verse": 19,
            "text": "Anebo jako když objeví se na nebi mrak deštivý, plný temnoty, hromů a blesků: lidé si zacpávají prsty uši své před hromobitím, bojíce se smrti; avšak Bůh obklopuje nevěřící ze všech stran"
        },
        {
            "chapter": 2,
            "verse": 20,
            "text": "Blesk div jim zrak neodňal, však dokud je blesky ozařují, kráčí při svitu jejich, a když nad nimi se zatmí, zastaví se. Kdyby Bůh chtěl, odňal by jim zrak i sluch, neb Bůh je nad věci každou všemocný"
        },
        {
            "chapter": 2,
            "verse": 21,
            "text": "Lidé, uctívejte Pána svého, jenž stvořil vás i ty, kdož před vámi byli - snad budete bát se Boha"
        },
        {
            "chapter": 2,
            "verse": 22,
            "text": "jenž pro vás učinil zemi lůžkem a nebesa kupolí a jenž seslal z nebe vodu a dal pomocí jí vyrůst plodům pro obživu vaši. Nedávejte Bohu rovných, vždyť dobře to víte"
        },
        {
            "chapter": 2,
            "verse": 23,
            "text": "Jste-li na pochybách o tom, co jsme seslali služebníku svému, tedy přineste súru podobnou této a předvolejte si svědky své kromě Boha, jste-li pravdomluvní"
        },
        {
            "chapter": 2,
            "verse": 24,
            "text": "Však neučiníte-li to - a vám se to věru nepodaří - pak střezte se ohně, jehož palivem jsou lidé a kamení a jenž připraven je pro nevěřící"
        },
        {
            "chapter": 2,
            "verse": 25,
            "text": "Oznam radostnou zvěst těm, kdož uvěřili a zbožné skutky konali, že pro ně jsou připraveny zahrady, pod nimiž řeky tekou. A kdykoliv se jim za odměnu dostane z nich ovoce, tu řeknou: \"Toto je jako to, co nám již dříve bylo uštědřeno,\" avšak dostalo se jim jen něco podobného. A budou tam mít manželky čisté? a budou tam nesmrtelní"
        },
        {
            "chapter": 2,
            "verse": 26,
            "text": "Bůh neostýchá se věru uvádět v podobenství komára nebo to, co větší je než komár. Ti, kdož uvěřili, vědí, že to je pravda od Pána jejich, zatímco ti, kdož nevěří, hovoří: \"Co chtěl Bůh říci tímto podobenstvím?\" On nechává jím mnohé zbloudit, však mnohé jím správně vede - a budou tím uvedeni v blud jedině hanebníci"
        },
        {
            "chapter": 2,
            "verse": 27,
            "text": "kteří porušují smlouvu Boží po jejím uzavření a rozdělují to, co Bůh přikázal spojit, a po zemi pohoršení šíří. A to jsou ti, kdož ztrátu utrpí"
        },
        {
            "chapter": 2,
            "verse": 28,
            "text": "Jak to, že nevěříte v Boha? Když byli jste mrtví, On dal vám život, potom vás usmrtí a posléze znovu oživí a nakonec budete k Němu navráceni"
        },
        {
            "chapter": 2,
            "verse": 29,
            "text": "On je ten, jenž pro vás stvořil vše, co na zemi je, potom se k nebi obrátil a v sedmi nebesích je vyrovnal. On věru všech věcí je znalý"
        },
        {
            "chapter": 2,
            "verse": 30,
            "text": "Hle, Pán tvůj k andělům pravil: \"Umístím na zemi náměstka!\" I řekli: \"Chceš tam ustanovit někoho, kdo pohoršení na ní bude šířit a krev na ní prolévat, zatímco my slávu Tvou pějeme a svatost Tvou prohlašujeme?\" Pravil: \"Já věru znám to, co vy neznáte"
        },
        {
            "chapter": 2,
            "verse": 31,
            "text": "A naučil Adama jména všechna, potom je předvedl andělům a řekl: \"Sdělte mi jména těchto, jste-li pravdomluvní"
        },
        {
            "chapter": 2,
            "verse": 32,
            "text": "Sláva Tobě,\" řekli, \"my máme vědění jen o tom, čemus nás Ty naučil, neboť Tys jediný vševědoucí, moudrý"
        },
        {
            "chapter": 2,
            "verse": 33,
            "text": "Pravil: \"Adame, sděl jim jména toho všeho!\" A když jim sdělil ta jména, pravil Bůh: \"Neřekl jsem vám, že znám nepoznatelné na nebesích i na zemi a že znám dobře i to, co najevo dáváte, i to, co skrýváte"
        },
        {
            "chapter": 2,
            "verse": 34,
            "text": "A když řekli jsme andělům: \"Padněte na zem před Adamem!\", tu padli všichni kromě Iblíse, jenž to odmítl, zpychl a stal se jedním z nevěřících"
        },
        {
            "chapter": 2,
            "verse": 35,
            "text": "I pravili jsme: \"Adame, obývej s manželkou svou zahradu tuto! Jezte z ní podle libosti, kdekoliv se vám zachce, avšak nepřibližujte se k tomuto stromu, abyste se nestali nespravedlivými"
        },
        {
            "chapter": 2,
            "verse": 36,
            "text": "Avšak satan jim dal zhřešit a způsobil vyhnání jejich z místa, kde žili. I pravili jsme: \"Odejděte! Jeden druhému budete nepřáteli; země bude místem pobytu vašeho a užívání dočasného"
        },
        {
            "chapter": 2,
            "verse": 37,
            "text": "Adam přijal pak od Pána svého slova a On mu odpustil, vždyť On odpouštějící je i slitovný"
        },
        {
            "chapter": 2,
            "verse": 38,
            "text": "Pravili jsme: \"Odejděte odtud všichni! A až k vám přijde ode Mne správné vedení, ti, kdož následovat budou vedení Mé, nemusí se bát a nebudou zarmouceni"
        },
        {
            "chapter": 2,
            "verse": 39,
            "text": "Však ti, kdož neuvěří a znamení Naše za lež prohlásí, ti budou ohně obyvateli a budou v něm nesmrtelní"
        },
        {
            "chapter": 2,
            "verse": 40,
            "text": "Dítka Izraele, pomněte milosti Mé, již jsem vám prokázal! Dodržujte věrně úmluvu se Mnou uzavřenou, tak jako Já ji dodržuji vůči vám, a jen Mne se obávejte"
        },
        {
            "chapter": 2,
            "verse": 41,
            "text": "Věřte v to, co jsem seslal pro potvrzení pravdivosti toho, co již máte! Nebuďte prvními z těch, kdo nevěří v toto zjevení, a neprodávejte znamení Má za nízkou cenu! A buďte bohabojní"
        },
        {
            "chapter": 2,
            "verse": 42,
            "text": "Neodívejte pravdu falší a nezakrývejte pravdu, když ji dobře znáte"
        },
        {
            "chapter": 2,
            "verse": 43,
            "text": "Dodržujte modlitbu, rozdávejte almužnu a sklánějte se s těmi, kdož se sklánějí"
        },
        {
            "chapter": 2,
            "verse": 44,
            "text": "Chcete přikazovat lidem zbožné skutky, zatímco vy sami na ně zapomínáte, ačkoliv Písmo odříkáváte? Což tomu neporozumíte"
        },
        {
            "chapter": 2,
            "verse": 45,
            "text": "Hledejte pomoc v trpělivosti a v modlitbě! To věc je věru velmi obtížná, kromě pro pokorné"
        },
        {
            "chapter": 2,
            "verse": 46,
            "text": "kteří soudí, že s Pánem svým se setkají a že k Němu se navrátí"
        },
        {
            "chapter": 2,
            "verse": 47,
            "text": "Dítka Izraele! Pomněte milosti Mé, již jsem vám prokázal, i toho, že jsem vás vyznamenal před lidstvem veškerým"
        },
        {
            "chapter": 2,
            "verse": 48,
            "text": "Střezte se dne, kdy duše žádná nebude odměněna ničím za duši jinou, kdy nebude od ní přijata přímluva žádná a nebude za ni vzato výkupné a nedostane se jim pomoci"
        },
        {
            "chapter": 2,
            "verse": 49,
            "text": "Zachránili jsme vás před rodem Faraónovým, jenž zlé útrapy vám působil, zabíjeje syny vaše a nechávaje naživu jen ženy vaše. A byla v tom zkouška nesmírná od Pána vašeho"
        },
        {
            "chapter": 2,
            "verse": 50,
            "text": "A hle, rozdělili jsme moře před vámi a zachránili jsme vás a utopili jsme rod Faraónův, zatímco vy jste na to hleděli"
        },
        {
            "chapter": 2,
            "verse": 51,
            "text": "A hle, uzavírali jsme úmluvu s Mojžíšem po čtyřicet nocí a vy pak jste za nepřítomnosti jeho si vzali tele a stali jste se nespravedlivými"
        },
        {
            "chapter": 2,
            "verse": 52,
            "text": "Potom jsme vám vše odpustili doufajíce, že snad budete vděční"
        },
        {
            "chapter": 2,
            "verse": 53,
            "text": "A dali jsme věru Mojžíšovi Písmo a spásné rozlišení - snad jím budete správně vedeni"
        },
        {
            "chapter": 2,
            "verse": 54,
            "text": "A hle, pravil Mojžíš lidu svému: \"Lide můj, vy sami sobě jste ukřivdili, když tele jste si vzali. Obraťte se kajícně k Tvůrci svému a zabte hříšníky mezi sebou, to lepší bude pro vás před Tvůrcem vaším a On odpustí vám, neboť On odpouštějící je i slitovný"
        },
        {
            "chapter": 2,
            "verse": 55,
            "text": "A hle, řekli jste: \"Mojžíši, neuvěříme ti, dokud nespatříme Boha zcela zřetelně!\" A zasáhl vás blesk, zatímco jste se dívali"
        },
        {
            "chapter": 2,
            "verse": 56,
            "text": "Potom jsme vás po smrti vaší opět vzkřísili doufajíce, že snad budete vděční"
        },
        {
            "chapter": 2,
            "verse": 57,
            "text": "A dali jsme vás zastínit mračnu a seslali jsme vám manu a křepelky. \"Jezte z těchto pokrmů výtečných, jež jsme vám uštědřili!\" Neublížili nám, ale sami sobě ukřivdili"
        },
        {
            "chapter": 2,
            "verse": 58,
            "text": "A hle, pravili jsme: \"Vejděte do města tohoto a pojídejte tam, kdekoliv se vám zachce, až dosyta. Vejděte do bran, skloňte se a rcete:, Odpuštění!? A My odpustíme vám hříchy vaše a rozmnožíme dobrodiní těm, kdož dobré konali"
        },
        {
            "chapter": 2,
            "verse": 59,
            "text": "Avšak ti, kdož byli nespravedliví, zaměnili slovo Naše něčím jiným, než bylo jim řečeno. A seslali jsme na ty, kdož nespravedliví byli, trest z nebes za to, že byli zkažení"
        },
        {
            "chapter": 2,
            "verse": 60,
            "text": "A hle, poprosil Mojžíš o vodu pro lid svůj a pravili jsme: \"Udeř holí svou do skály!\" A vytrysklo z ní dvanáct pramenů, takže každý (z kmenů) věděl, kde jest mu píti. \"Jezte a pijte z toho, co Bůh vám uštědřil, nebuďte však těmi, kdož na zemi šíří pohoršení"
        },
        {
            "chapter": 2,
            "verse": 61,
            "text": "A hle, řekli jste: \"Mojžíši, nelze nám snášet stále potravu jedinou. Popros Pána svého za nás, aby pro nás dal vyrůst z toho, co plodí země, zelenině, okurkám, česneku, čočce a cibuli!\" I řekl Mojžíš: \"Přejete si vyměnit to, co lepší je, za mnohem horší? Sestupte do Egypta, tam budete mít to, co si žádáte!\" A postihl je nedostatek a bída a pocítili hněv Boží, a to proto, že ve znamení Boží nevěřili a že proroky nespravedlivě zabíjeli. A také za to, že byli neposlušní a vzpurní"
        },
        {
            "chapter": 2,
            "verse": 62,
            "text": "Věru ti, kdož uvěřili, a ti, kdož jsou židy, křesťany a sabejci, ti, kdož uvěřili v Boha a v den soudný a konali zbožné skutky - ti naleznou odměnu u Pána svého a nemusí mít strach a nebudou zarmouceni"
        },
        {
            "chapter": 2,
            "verse": 63,
            "text": "A když jsme s vámi uzavřeli úmluvu a vztyčili nad vámi horu Sinaj, řekli jsme: \"Přidržujte se toho, co jsme vám dali, co nejpevněji a zapamatujte si dobře, co obsahuje - snad budete bohabojní"
        },
        {
            "chapter": 2,
            "verse": 64,
            "text": "Pak jste se však odvrátili, a kdyby nebylo přízně a milosrdenství Božího vůči vám, byli byste již věru mezi těmi, kdož ztrátu utrpěli"
        },
        {
            "chapter": 2,
            "verse": 65,
            "text": "Zajisté znali jste ty mezi sebou, kdož sobotu znesvětili a jimž jsme řekli: \"Buďte opicemi opovrženými"
        },
        {
            "chapter": 2,
            "verse": 66,
            "text": "A učinili jsme je trestem výstražným pro ty, kteří žili předtím i potom, i varováním pro bohabojné"
        },
        {
            "chapter": 2,
            "verse": 67,
            "text": "A hle, pravil Mojžíš lidu svému: \"Bůh vám přikazuje, abyste obětovali krávu!\" Řekli: \"Neděláš si z nás posměšky?\" Odpověděl: \"Utíkám se k Bohu, abych nebyl tak pošetilý"
        },
        {
            "chapter": 2,
            "verse": 68,
            "text": "Řekli: \"Popros za nás Pána svého, aby nám vysvětlil, jaká má být!\" Odpověděl: \"Hle, Pán praví: A má to být kráva ani příliš stará, ani jalovice mladá, nýbrž věku středního mezi nimi. Učiňte tedy to, co bylo vám přikázáno"
        },
        {
            "chapter": 2,
            "verse": 69,
            "text": "Řekli: \"Popros za Nás Pána svého, aby nám vysvětlil, jakou má mít barvu!\" Odpověděl: \"Hle, Pán praví: Nechť je to kráva žluté jasné barvy pro radost všem, kdož na ni se dívají"
        },
        {
            "chapter": 2,
            "verse": 70,
            "text": "Řekli: \"Popros za nás Pána svého, aby nám vysvětlil, jaká ještě má být, neboť všechny krávy se nám zdají mezi sebou podobné; a pak budeme - jestliže Bohu se zachce - správně vedeni"
        },
        {
            "chapter": 2,
            "verse": 71,
            "text": "Odpověděl: \"Hle, Pán praví: Nechť kráva ta není znavena obděláváním země a zavodňováním polí, ať je zachovalá, bez vady.\" Řekli: \"Nyní jsi nám přinesl pravdu.\" A obětovali krávu, když to málem byli neučinili"
        },
        {
            "chapter": 2,
            "verse": 72,
            "text": "A hle, když zabili jste někoho, sváděli jste to jeden na druhého. Však Bůh odhalil, co jste skrývali"
        },
        {
            "chapter": 2,
            "verse": 73,
            "text": "Tehdy jsme řekli: \"Udeřte mrtvého částí této krávy obětované!\" A takto Bůh oživuje mrtvé a ukazuje vám znamení svá - snad budete rozumní"
        },
        {
            "chapter": 2,
            "verse": 74,
            "text": "Vaše srdce se však od té doby zatvrdila a stala se jakoby kameny skal aneb ještě tvrdšími, neboť mezi skalami jsou takové, z nichž tryskají potoky, a jsou mezi nimi jiné, jež pukají a vytéká z nich voda, a další, jež převracejí se ze strachu před Bohem. A není Bohu lhostejné, co děláte"
        },
        {
            "chapter": 2,
            "verse": 75,
            "text": "Jak můžete žádat, aby s vámi uvěřili tito lidé, z nichž část poté, co uslyšela slovo Boží, vědomě je překroutila, když mu porozuměla"
        },
        {
            "chapter": 2,
            "verse": 76,
            "text": "A když potkají ty, kdož uvěřili, říkají: \"Uvěřili jsme!\", avšak když sami jsou mezi sebou, tu hovoří: \"Chcete jim vyprávět o tom, co vám Bůh odkryl, aby tak měli důkazy proti vám ohledně toho před Pánem vaším? Což nebudete rozumní"
        },
        {
            "chapter": 2,
            "verse": 77,
            "text": "Cožpak nevědí, že Bůh dobře zná jak to, co skrývají, tak i to, co odhalují"
        },
        {
            "chapter": 2,
            "verse": 78,
            "text": "Mezi nimi jsou lidé neučení, kteří neznají z Písma nic než \"ameny\" a kteří mají jen své domněnky"
        },
        {
            "chapter": 2,
            "verse": 79,
            "text": "Běda těm, kteří Písmo vlastníma rukama sepisují a potom hovoří: \"Toto od Boha pochází!\", aby tak nakoupili za nízkou cenu. Běda jim za to, co psaly ruce jejich! Běda jim za to, co provádějí"
        },
        {
            "chapter": 2,
            "verse": 80,
            "text": "A říkají: \"Oheň se nás nedotkne, leda na dobu omezenou.\" Rci: \"Uzavřeli jste snad o tom smlouvu s Bohem? Bůh nikdy nezruší smlouvu svou; anebo říkáte o Bohu něco, o čem nemáte ponětí"
        },
        {
            "chapter": 2,
            "verse": 81,
            "text": "Ba naopak ti, kdož zlého se dopustili, a ti, kdož obklopeni jsou hříchy svými, ti stanou se ohně obyvateli a budou v něm nesmrtelní"
        },
        {
            "chapter": 2,
            "verse": 82,
            "text": "Ti však, kdož uvěřili a zbožné skutky konali, ti budou ráje obyvateli a budou tam nesmrtelní"
        },
        {
            "chapter": 2,
            "verse": 83,
            "text": "A hle, uzavřeli jsme úmluvu s dítkami Izraele: \"Nebudete uctívat nikoho kromě Boha jediného! Buďte dobří k rodičům, příbuzným, sirotkům a nuzným! Mluvte laskavě s lidmi, dodržujte modlitbu a dávejte almužnu!\" Potom jste se však odvrátili - kromě několika málo z vás - a vzdálili"
        },
        {
            "chapter": 2,
            "verse": 84,
            "text": "A hle, uzavřeli jsme s vámi úmluvu řkouce: \"Nebudete prolévat krev vlastní a nebudete se vzájemně vyhánět z příbytků svých!\" A vy jste to potom potvrdili a dosvědčili"
        },
        {
            "chapter": 2,
            "verse": 85,
            "text": "A pak jste se stali těmi, kdo se mezi sebou zabíjejí, a vyhnali jste část lidu svého z obydlí jejich, pomáhajíce si vzájemně proti nim hříchem a bezprávím. A když k vám přijdou jako zajatci, vykupujete je a je vám zakázáno je vyhánět. Zdaž věříte v jednu část Písma, zatímco druhou popíráte? Jaká bude odměna těch z vás, kteří si takto počínají, ne-li hanba v životě pozemském; a v den zmrtvýchvstání budou uvrženi do muk nejhorších. A není Bohu lhostejné, co činíte"
        },
        {
            "chapter": 2,
            "verse": 86,
            "text": "A to jsou ti, kdož koupili život pozemský za život budoucí; těm nebude trest ulehčen a nebude jim pomoženo"
        },
        {
            "chapter": 2,
            "verse": 87,
            "text": "A již kdysi jsme dali Mojžíšovi Písmo a po něm jsme i jiné posly vyslali; a dali jsme Ježíšovi, synu Marie, důkazy jasné a podpořili jsme jej Duchem svatým. A kdykoliv přišel k vám posel s něčím, co duše vaše si nepřály, zpyšněli jste: jedny jste prohlásili za lháře a druhé jste zabili"
        },
        {
            "chapter": 2,
            "verse": 88,
            "text": "I pravili: \"Neobřezána jsou srdce naše!\" Však nikoliv! Proklel je Bůh za nevíru jejich; jak málo oni věří"
        },
        {
            "chapter": 2,
            "verse": 89,
            "text": "A když se jim nyní dostalo od Boha Písma, jež potvrzuje pravdivost zjevení, které již měli a přitom předtím prosili o rozhodnutí proti nevěřícím - když k nim tedy přišlo to, o čem již byli zpraveni, sami v to neuvěřili. Kéž prokletí Boží padne na nevěřící"
        },
        {
            "chapter": 2,
            "verse": 90,
            "text": "Jak hnusné je to, zač prodali duše své! Nevěří v to, co seslal Bůh, z čiré závisti, že Bůh seslal něco z dobrodiní Svého těm ze služebníků Svých, jež si vyvolil. A uvalili na sebe hněv za hněvem, a trest ponižující je určen pro nevěřící"
        },
        {
            "chapter": 2,
            "verse": 91,
            "text": "A když je jim řečeno: \"Věřte v to, co nyní seslal Bůh!\", tu hovoří: \"Věříme jen v to, co bylo nám sesláno dříve!\" A nevěří v to, co bylo sesláno později, ačkoliv je to pravda, jež potvrzuje pravdivost zjevení, která již mají. Rci: \"Proč tedy jste zabíjeli dříve posly Boží, jste-li věřící"
        },
        {
            "chapter": 2,
            "verse": 92,
            "text": "Vždyť věru přišel k vám Mojžíš s jasnými znameními, a přesto jste si za jeho nepřítomnosti vzali tele a stali jste se nespravedlivými"
        },
        {
            "chapter": 2,
            "verse": 93,
            "text": "A hle, uzavřeli jsme přece s vámi úmluvu a vztyčili nad vámi horu řkouce: \"Přidržujte se toho, co jsme vám dali, co nejpevněji a poslouchejte! I řekli: \"Slyšeli jsme a neuposlechli jsme.\" A byla srdce jejich napojena teletem za nevíru jejich. Rci: \"Jak hnusné je to, co přikazuje vám víra vaše, jste-li věřící"
        },
        {
            "chapter": 2,
            "verse": 94,
            "text": "Rci: \"Je-li příbytek poslední u Boha vyhrazen jen pro vás a ne pro ostatní lidi, pak žádejte si smrt, jste-li pravdomluvní"
        },
        {
            "chapter": 2,
            "verse": 95,
            "text": "Však oni o to nikdy nepožádají kvůli tomu, co ruce jejich dříve spáchaly. A Bůh dobře zná nespravedlivé"
        },
        {
            "chapter": 2,
            "verse": 96,
            "text": "Vskutku pak shledáš, že jsou to lidé, kteří nejvíce touží po životě, ba více než modloslužebníci; některý z nich by si přál, aby život jeho trval tisíc let. Avšak ani kdyby tak dlouho živ byl, neodvrátilo by to od něho trest - vždyť Bůh jasně zří, co dělají"
        },
        {
            "chapter": 2,
            "verse": 97,
            "text": "Rci: \"Kdo je nepřítelem Gabriela... neboť on seslal - z dovolení Božího - do srdce tvého zjevení jako potvrzení pravdivosti poselství i jako správné vedení i zvěst radostnou pro věřící"
        },
        {
            "chapter": 2,
            "verse": 98,
            "text": "Ten, kdo je nepřítelem Boha a andělů a poslů Jeho a Gabriela a Michaela... vždyť i Bůh je nepřítelem nevěřících"
        },
        {
            "chapter": 2,
            "verse": 99,
            "text": "A seslali jsme ti věru znamení jasná, jež popírají pouze hanebníci"
        },
        {
            "chapter": 2,
            "verse": 100,
            "text": "Což pokaždé, když uzavřou úmluvu nějakou, musí být mezi nimi část, která ji odvrhne? Nikoliv, většina z nich jsou nevěřící"
        },
        {
            "chapter": 2,
            "verse": 101,
            "text": "A když přišel k nim nyní posel od Boha potvrzující pravdivost zjevení, které již měli, skupina z těch, jimž bylo dáno Písmo, odvrhla Písmo Boží za záda svá, jako by je neznali"
        },
        {
            "chapter": 2,
            "verse": 102,
            "text": "A následovali to, co hlásali satani v době vlády Šalomounovy. Šalomoun nebyl nevěřící, avšak satani jimi byli, učíce lidi kouzelnictví a tomu, co bylo v Babylóně sesláno dvěma andělům, Hárútovi a Márútovi. Ti dva nezačali nikoho učit, aniž řekli: \"My jsme toliko pokušitelé, nebuď tedy nevěřící!\" A od nich dvou se naučili, jak se zasévá rozkol mezi muže a manželku jeho - avšak oni tím neuškodí nikomu, leda z dovolení Božího. A naučili se lidé tomu, co jim škodí, ale neprospívá; a věděli, že ten, kdo toto koupí, nebude mít podíl na životě budoucím. Jak hnusně pro sebe nakoupili - kéž by to byli věděli"
        },
        {
            "chapter": 2,
            "verse": 103,
            "text": "Kdyby byli uvěřili a byli bohabojní, věru by byla odměna Boží lepší - kéž by to byli věděli"
        },
        {
            "chapter": 2,
            "verse": 104,
            "text": "Vy, kteří věříte, neříkejte: \"Rá`iná!\"\" nýbrž říkejte: \"Unzurná!\" Poslouchejte, neboť pro nevěřící je určen trest bolestný"
        },
        {
            "chapter": 2,
            "verse": 105,
            "text": "Ti, kdož nevěří z vlastníků Písma a modloslužebníků, si nepřejí, aby na vás sestoupilo dobrodiní od Pána vašeho. Avšak Bůh vyznamenává milosrdenstvím Svým, koho chce - a Bůh vládcem je přízně nesmírné"
        },
        {
            "chapter": 2,
            "verse": 106,
            "text": "Kdykoliv zrušíme verš nějaký či dáme ti naň zapomenout, přineseme jiný, lepší anebo podobný. Což nevíš, že Bůh je všech věcí mocen"
        },
        {
            "chapter": 2,
            "verse": 107,
            "text": "Což nevíš, že Bohu náleží království nebes i země a že nemáte kromě Boha ochránce ani pomocníka žádného"
        },
        {
            "chapter": 2,
            "verse": 108,
            "text": "Či chcete se vyptávat posla svého, tak jako byl předtím Mojžíš dotazován? Ten, kdo víru zaměňuje nevírou, ten zbloudil z cesty rovné"
        },
        {
            "chapter": 2,
            "verse": 109,
            "text": "Mnozí z vlastníků Písma by si přáli učinit z vás znovu nevěřící poté, co dostalo se vám víry, ze závisti, jež je v nich, i když se pravda stala již zjevnou. Vymažte a odpusťte jim, pokud nepřijde Bůh s rozkazem Svým - a Bůh věru je mocný nade věcmi všemi"
        },
        {
            "chapter": 2,
            "verse": 110,
            "text": "Dodržujte modlitbu a dávejte almužnu, neboť cokoliv dobrého pro sebe připravíte, to u Boha naleznete - a Bůh jasně vidí, co děláte"
        },
        {
            "chapter": 2,
            "verse": 111,
            "text": "Říkají: \"Nevejde do ráje nikdo kromě toho, kdo je židem či křesťanem!\" Takové je jen přání jejich; ty však rci: \"Přineste mi důkazy své, jste-li pravdomluvní"
        },
        {
            "chapter": 2,
            "verse": 112,
            "text": "Však nikoliv! Ten, kdo odevzdaně se obrací k tváři Boží a koná dobré, ten nalezne odměnu u Pána svého a nemusí mít strach a nebude zarmoucen"
        },
        {
            "chapter": 2,
            "verse": 113,
            "text": "Říkají židé: \"Křesťané nemají v ničem pravdu!\" a křesťané zase tvrdí: \"Židé nemají v ničem pravdu!\" a přitom přec ti i oni čtou Písmo. A hovoří ti, kdož nic nevědí, podobně jako oni. V den zmrtvýchvstání však Bůh rozsoudí mezi nimi to, oč se hádali"
        },
        {
            "chapter": 2,
            "verse": 114,
            "text": "Kdo je nespravedlivější než ten, jenž zabraňuje, aby se v modlitebnách Božích vzývalo jméno Jeho, a snaží se o jejich zničení? Patřilo by se, aby do nich vstupovali naplněni bázní; hanba jim bude patřit na tomto světě a v životě budoucím je trest strašný očekává"
        },
        {
            "chapter": 2,
            "verse": 115,
            "text": "Bohu náleží východ i západ, a ať se obrátíte kamkoliv, všude je tvář Boží. A Bůh věru je všezahrnující, vševědoucí"
        },
        {
            "chapter": 2,
            "verse": 116,
            "text": "A říkají: \"Bůh vzal si dítě!\" Při slávě Jeho, není tomu tak! Jemu náleží vše, co na nebesích i zemi je, a všichni se před ním pokorně sklánějí"
        },
        {
            "chapter": 2,
            "verse": 117,
            "text": "On stvořitelem je nebes a země, a když rozhodne věc nějakou, pak řekne toliko \"Staniž se!\" a stane se"
        },
        {
            "chapter": 2,
            "verse": 118,
            "text": "Říkají ti, kdož nic nevědí: \"Proč pak s námi Bůh nepromluví anebo proč k nám nepřijde se znamením?\" A hovořili ti, kdož byli před nimi, jazykem podobným a i srdce jejich jsou si podobna. A My ukázali jsme znamení jasná lidu, jenž je pevně přesvědčen"
        },
        {
            "chapter": 2,
            "verse": 119,
            "text": "Seslali jsme tě s pravdou jako hlasatele zvěsti radostné i jako varovatele, však nebudeš zodpovědný za ty, kdož pekla obyvateli budou"
        },
        {
            "chapter": 2,
            "verse": 120,
            "text": "Nebudou s tebou spokojeni ani židé, ani křesťané, pokud nebudeš následovat náboženství jejich. Rci: \"Vedení Boží je jediné správné vedení!\" Budeš-li však následovat učení jejich scestná poté, co dostalo se ti vědění, nenalezneš pak proti Bohu ani ochránce, ani pomocníka žádného"
        },
        {
            "chapter": 2,
            "verse": 121,
            "text": "Ti, jimž jsme dali Písmo a kteří je čtou způsobem pravdivým, ti v ně uvěřili, zatímco ti, kdož v ně nevěří, ti ztrátu utrpí"
        },
        {
            "chapter": 2,
            "verse": 122,
            "text": "Dítka Izraele, pomněte milosti Mé, jíž jsem vás zahrnul, i toho, že vyznamenal jsem vás před lidstvem veškerým"
        },
        {
            "chapter": 2,
            "verse": 123,
            "text": "Bojte se dne, kdy duše žádná nebude odměněna ničím za duši jinou a nebude od ní přijato výkupné žádné a nebude jí přímluva nic platná a nebude jí pomoženo"
        },
        {
            "chapter": 2,
            "verse": 124,
            "text": "A hle, Pán zkoušel Abrahama slovy, a když je on splnil, řekl Pán: \"Věru tě učiním vůdcem pro lidi.\" I zeptal se: \"A co potomstvo mé?\" Pravil: \"Úmluva Má je pro nespravedlivé neplatná"
        },
        {
            "chapter": 2,
            "verse": 125,
            "text": "A hle, učinili jsme chrám tento místem návštěv i útočištěm pro lidi a řekli jsme: \"Učiňte si místo Abrahamovo modlitebnou!\" A uložili jsme Abrahamovi a Ismaelovi v úmluvě, aby udržovali chrám Můj v čistotě pro ty, kdož obcházení konají, kdož se u něho zdržují a kdož se sklánějí a na tvář padají"
        },
        {
            "chapter": 2,
            "verse": 126,
            "text": "A hle, pravil Abraham: \"Pane můj, učiň zemi tuto bezpečnou a obdaruj obyvatele její plody - ty z nich, kdož v Boha a v den soudný uvěřili!\" I odvětil Pán: \"Těm pak, kdož neuvěřili, těm krátké užívání poskytnu a potom je do trestu pekelného uvrhnu. Jak hnusný to bude cíl konečný"
        },
        {
            "chapter": 2,
            "verse": 127,
            "text": "Když pak Abraham a Ismael kladli základy chrámu, zvolali: \"Pane náš, přijmi jej od nás, vždyť Tys věru slyšící, vševědoucí"
        },
        {
            "chapter": 2,
            "verse": 128,
            "text": "Pane náš, učiň, ať jsme do vůle Tvé odevzdáni, a učiň z potomků našich obec Tobě oddanou; ukaž nám obřady naše a vyslyš pokání naše, vždyť Tys věru odpouštějící, slitovný"
        },
        {
            "chapter": 2,
            "verse": 129,
            "text": "Pane náš, vyšli mezi obyvatele města tohoto posla ze středu jejich, aby jim sděloval znamení Tvá, naučil je Písmu a vědění a očistil je, vždyť Tys věru mocný i moudrý"
        },
        {
            "chapter": 2,
            "verse": 130,
            "text": "A kdo jiný může mít odpor vůči náboženství Abrahamovu než ten, kdo v duši své je pošetilý? My vyvolili jsme si Abrahama již na tomto světě a na onom světě on věru je mezi bezúhonnými"
        },
        {
            "chapter": 2,
            "verse": 131,
            "text": "A hle, když Pán jeho mu pravil: \"Odevzdej se do vůle Mé!\", odvětil: \"Odevzdávám se do vůle Pána lidstva veškerého"
        },
        {
            "chapter": 2,
            "verse": 132,
            "text": "A odkázal víru tuto Abraham synům svým, a také Jakub pravil: \"Synové moji, Bůh pro vás věru vyvolil náboženství, a proto nesmíte zemřít, aniž se do vůle Jeho odevzdáte"
        },
        {
            "chapter": 2,
            "verse": 133,
            "text": "Byli jste svědky toho, když smrt přišla k Jakubovi a když se otázal synů svých: \"Co budete uctívat po smrti mé?\" Odvětili: \"Budeme uctívat Boha tvého a Boha předků tvých, Abrahama, Ismaela a Izáka, jako Boha jediného a do vůle Jeho budeme odevzdáni"
        },
        {
            "chapter": 2,
            "verse": 134,
            "text": "Obec tato již zmizela; jí dostane se toho, co si vysloužila, a i vám patří to, co jste si vysloužili. A nebudete tázáni na to, co oni dělali"
        },
        {
            "chapter": 2,
            "verse": 135,
            "text": "Říkají: \"Buďte židy, nebo křesťany, a tehdy budete správnou cestou vedeni!\" Odpověz: \"Nikoliv! Následujte náboženství Abrahama, jenž hanífem byl a mezi modloslužebníky nepatřil"
        },
        {
            "chapter": 2,
            "verse": 136,
            "text": "Rcete: \"Uvěřili jsme v Boha a v to, co seslal nám, i v to, co seslal Abrahamovi, Ismaelovi, Izákovi, Jakubovi a kmenům, i v to, co bylo dáno Mojžíšovi, Ježíšovi, a v to, co bylo dáno prorokům od Pána jejich. My nečiníme rozdíl mezi nimi a do vůle Pána svého jsme odevzdáni"
        },
        {
            "chapter": 2,
            "verse": 137,
            "text": "Jestliže uvěří v něco podobného tomu, čemu vy věříte, pak půjdou po cestě správné; jestliže se však odvrátí, pak věru jsou v rozkolu. Však Bůh ti proti nim postačí, vždyť Bůh je věru slyšící vševědoucí"
        },
        {
            "chapter": 2,
            "verse": 138,
            "text": "Toto je pomazání Boží, a kdo lepší je než Bůh v pomazání? A Jemu sloužíme"
        },
        {
            "chapter": 2,
            "verse": 139,
            "text": "Rci: \"Chcete se s námi přít o Bohu? Vždyť On Pánem je naším i Pánem je vaším, my skutky své máme a vy skutky své máte. My jen Jemu zasvěcujeme svou víru upřímnou"
        },
        {
            "chapter": 2,
            "verse": 140,
            "text": "Chcete snad říci, že Abraham, Ismael, Izák, Jakub a kmeny byli židé či křesťané?\" Rci: \"Kdo to ví lépe, vy, anebo Bůh? Kdo je nespravedlivější než ten, kdo pro sebe ukrývá svědectví, jehož se mu dostalo od Boha? A není Bohu lhostejné, co děláte"
        },
        {
            "chapter": 2,
            "verse": 141,
            "text": "Obec tato již zmizela; jí dostane se toho, co si vysloužila, a i vám patří to, co jste si vysloužili. A nebudete tázáni na to, co oni dělali"
        },
        {
            "chapter": 2,
            "verse": 142,
            "text": "Budou říkat hlupáci mezi lidmi: \"Co odvrátilo je od qibly jejich, k níž dříve se obraceli?\" Odpověz: \"Bohu patří východ i západ a On vede, koho chce, ke stezce přímé"
        },
        {
            "chapter": 2,
            "verse": 143,
            "text": "A takovýmto způsobem jsme vás učinili obcí vzdálenou krajností, abyste byli svědky o lidech a aby posel byl svědkem o vás. A ustanovili jsme qiblu, k níž až dosud jste se obraceli, jedině proto, abychom rozeznali ty, kdož následují posla, od těch, kdož odvracejí se od stop jeho. A není to nesnází velkou pro ty, které vede Bůh, vždyť Bůh nechce, aby zanikla víra vaše, neboť Bůh vůči lidem je blahovolný a slitovný"
        },
        {
            "chapter": 2,
            "verse": 144,
            "text": "Vídáme tě často obracet tvář svou k nebi sem a tam a obrátíme tě proto ke qible, jež se ti bude líbit. Obrať tedy tvář svou směrem k Mešitě posvátné! A kdekoliv budete, obracejte tvář svou ve směru jejím! Věru ti, jimž dostalo se Písma, vědí dobře, že to je pravda od Pána jejich přicházející. A není Bohu lhostejné, co dělají"
        },
        {
            "chapter": 2,
            "verse": 145,
            "text": "A i kdybys přinesl těm, jimž dostalo se Písma, jakékoliv znamení, nebudou se řídit qiblou tvou a ty se nebudeš řídit qiblou jejich. A někteří z nich se ani neřídí qiblou ostatních. Budeš-li pak následovat učení jejich scestná poté, co dostalo se ti vědění, budeš věru jedním z nespravedlivých"
        },
        {
            "chapter": 2,
            "verse": 146,
            "text": "Ti, jimž jsme dali Písmo, je znají tak, jako znají syny své. A přece jedna skupina z nich utajuje pravdu zcela vědomě"
        },
        {
            "chapter": 2,
            "verse": 147,
            "text": "Pravda přichází od Pána tvého, nebuď tedy jedním z pochybovačů"
        },
        {
            "chapter": 2,
            "verse": 148,
            "text": "Každý má směr svůj, k němuž se obrací. Snažte se vzájemně překonávat v dobrých skutcích! Ať již jste kdekoliv, Bůh vás všechny přivede a Bůh věru nad věcmi všemi moc má"
        },
        {
            "chapter": 2,
            "verse": 149,
            "text": "A ať vyjdeš odkudkoliv, obracej tvář svou směrem k Mešitě posvátné, neb ona je vskutku pravdou od Pána tvého. A není Bohu lhostejné, co děláte"
        },
        {
            "chapter": 2,
            "verse": 150,
            "text": "A ať vyjdeš odkudkoliv, obracej tvář svou směrem k Mešitě posvátné; a kdekoliv budete, obracejte tváře své ve směru jejím, aby lidé neměli důvod vám něco vytknout, kromě těch z nich, kdož jsou nespravedliví, avšak těch se neobávejte! Obávejte se Mne, abych mohl dovršit dobrodiní své vůči vám - snad budete správnou cestou vedeni"
        },
        {
            "chapter": 2,
            "verse": 151,
            "text": "A takto jsme vám poslali posla ze středu vašeho, který vám přednáší znamení Naše, očišťuje vás, učí vás Písmu a moudrosti a učí vás tomu, co jste vůbec neznali"
        },
        {
            "chapter": 2,
            "verse": 152,
            "text": "Buďte Mne pamětlivi a já budu pamětliv vás, děkujte Mi a nebuďte nevděční"
        },
        {
            "chapter": 2,
            "verse": 153,
            "text": "Vy, kteří věříte, hledejte pomoc v trpělivosti a v modlitbě, vždyť Bůh je věru s trpělivými"
        },
        {
            "chapter": 2,
            "verse": 154,
            "text": "A neříkejte o těch, kdož byli zabiti na stezce Boží: \"Jsou mrtvi!\" Nikoliv; oni živi jsou, avšak vy to netušíte"
        },
        {
            "chapter": 2,
            "verse": 155,
            "text": "Budeme vás zkoušet trochu strachem a hladem a ztrátou na majetku i lidech a plodech - avšak oznam zvěst radostnou trpělivým"
        },
        {
            "chapter": 2,
            "verse": 156,
            "text": "kteří, když postihne je neštěstí, hovoří: \"My Bohu patříme a my k Němu se navrátíme"
        },
        {
            "chapter": 2,
            "verse": 157,
            "text": "A to jsou ti, jimž patří požehnání a milosrdenství Pána jejich, to jsou ti, kdož správnou cestou jsou vedeni"
        },
        {
            "chapter": 2,
            "verse": 158,
            "text": "As-Safá a al-Marwa věru patří k posvátným místům Božím; a kdo plní povinnost pouti k Chrámu nebo koná malou pouť, ten nedopustí se hříchu, když vykoná obcházení okolo obou těch míst. A kdokoliv dobrovolně koná dobré,... vždyť Bůh je za díky uznalý a vševědoucí"
        },
        {
            "chapter": 2,
            "verse": 159,
            "text": "Ty, kdož zatajují to, co jsme seslali z jasných důkazů a správného vedení, poté, co jsme je lidem v Písmu vysvětlili, věru ty Bůh prokleje a proklejí je i proklínající"
        },
        {
            "chapter": 2,
            "verse": 160,
            "text": "kromě těch, kdož kajícně se obrátí, polepší se a jasně to projeví; těm popřeji sluchu, vždyť Já jsem vyslyšující, slitovný"
        },
        {
            "chapter": 2,
            "verse": 161,
            "text": "Nad těmi, kdož jsou nevěřící a jako nevěřící zemřou, bude vyneseno prokletí Boha, andělů i lidí všech"
        },
        {
            "chapter": 2,
            "verse": 162,
            "text": "a budou v něm navěky a nebude jim trest ulehčen a nedostane se jim odkladu"
        },
        {
            "chapter": 2,
            "verse": 163,
            "text": "Váš Bůh je Bůh jediný a není božstva kromě Něho, milosrdného, slitovného"
        },
        {
            "chapter": 2,
            "verse": 164,
            "text": "Vskutku je ve stvoření nebes a země, ve střídání noci a dne, v lodi, jež pluje po moři s tím, co užitečné je lidem, ve vodě, již Bůh z nebe sesílá a kterou znovu oživuje zem po smrti její - a na ní všechna zvířata se rozptylují - a v pohybu větrů a oblacích podrobených mezi nebem a zemí - v tom všem jsou věru znamení pro lid rozumný"
        },
        {
            "chapter": 2,
            "verse": 165,
            "text": "Jsou mezi lidmi někteří, kdož berou si vedle Boha jiné, jemu na úroveň postavené, a které milují, jako milují Boha. Avšak ti, kdož uvěřili, ti v lásce své k Bohu jsou silnější. Kéž by viděli ti, kdož jsou nespravedliví, až spatří trest, že síla je jedině u Boha a že Bůh strašný je ve svém trestání"
        },
        {
            "chapter": 2,
            "verse": 166,
            "text": "A až se zřeknou ti, kteří byli následováni, těch, kdož je následovali, a až spatří trest a svazky jejich vzájemné budou zpřetrhány"
        },
        {
            "chapter": 2,
            "verse": 167,
            "text": "zvolají ti, kdož je následovali: \"Kéž bychom se mohli navrátit a zříci se jich tak, jako oni se nyní zříkají nás!\" A takto jim Bůh ukáže činy jejich k zármutku jejich. A nebude pro ně úniku z ohně pekelného"
        },
        {
            "chapter": 2,
            "verse": 168,
            "text": "Lidé, jezte dovolené a dobré z toho, co na zemi je, a nenásledujte stopy satanovy, vždyť on vaším nepřítelem je zjevným"
        },
        {
            "chapter": 2,
            "verse": 169,
            "text": "On přikazuje vám jen špatnosti a hanebnosti, a abyste o Bohu říkali něco, o čem nemáte ponětí"
        },
        {
            "chapter": 2,
            "verse": 170,
            "text": "A když je nevěřícím řečeno: \"Následujte to, co Bůh seslal!\", odpovídají: \"Nikoliv, my budeme následovat zvyklosti, jež u otců svých jsme nalezli.\" Avšak což když otcové jejich ničemu nerozuměli a nebyli správnou cestou vedeni"
        },
        {
            "chapter": 2,
            "verse": 171,
            "text": "Ti, kdož jsou nevěřící, se podobají dobytku, na nějž se volá a který slyší jedině křik a výzvy: hluší, němí, slepí - ničemu nerozumějí"
        },
        {
            "chapter": 2,
            "verse": 172,
            "text": "Vy, kteří věříte, jezte z výtečných pokrmů, jež jsme vám uštědřili, a děkujte Bohu, jste-li Jeho služebníky"
        },
        {
            "chapter": 2,
            "verse": 173,
            "text": "Bůh zakázal vám jedině zdechliny, krev, vepřové maso a to, co bylo zasvěceno někomu jinému než Bohu. Kdo však byl donucen jísti toto, aniž po tom toužil nebo přestupníkem byl, na tom nebude hříchu, vždyť Bůh je odpouštějící, slitovný"
        },
        {
            "chapter": 2,
            "verse": 174,
            "text": "Ti, kdož zatajují to, co Bůh seslal z Písma, a prodávají to za nízkou cenu, ti budou krmit břicha svá jen ohněm a Bůh s nimi vůbec nepromluví v den soudný a neočistí je; pro ně určen je trest bolestný"
        },
        {
            "chapter": 2,
            "verse": 175,
            "text": "To jsou ti, kdož koupili zbloudění místo stezky přímé a potrestání místo odpuštění. Jak budou pak trpěliví vůči ohni"
        },
        {
            "chapter": 2,
            "verse": 176,
            "text": "A to je proto, že Bůh seslal Písmo pravdu obsahující; ti, kdož se o Písmo hádají, ti věru jsou v rozkolu hlubokém"
        },
        {
            "chapter": 2,
            "verse": 177,
            "text": "Zbožnost nespočívá v tom, že obracíte tváře své směrem k východu či západu, nýbrž zbožný je ten, kdo uvěřil v Boha, v den soudný, v anděly, Písmo a proroky a rozdává z majetku svého bez ohledu na lásku k Němu příbuzným, sirotkům, nuzným, po cestě (Boží) jdoucímu, žebrákům a na otroků vykoupení, a ten, kdo modlitbu dodržuje a almužnu udílí. A zbožní jsou ti, kdož úmluvy své dodržují, když je jednou uzavřeli a v protivenství, v neštěstí a v dobách násilí jsou trpěliví - to jsou ti, kdož víru pravou mají, a to jsou bohabojní"
        },
        {
            "chapter": 2,
            "verse": 178,
            "text": "Vám, kteří věříte, jest předepsán zákon krevní msty za zabití: muž svobodný za muže svobodného, otrok za otroka, žena za ženu. A bude-li komu sleveno něco bratrem jeho, pak nechť následován je zvyk uznaný a budiž zaplacení přijato s dobrou vůlí. A toto je ulehčení a milost od Pána vašeho; kdo pak přestoupí toto nařízení, tomu dostane se trestu bolestného"
        },
        {
            "chapter": 2,
            "verse": 179,
            "text": "V zákonu krevní msty je pro vás život, ó nadaní rozmyslem! Snad budete bohabojní"
        },
        {
            "chapter": 2,
            "verse": 180,
            "text": "Jest vám předepsáno, že když dostaví se smrt k některému z vás a on zanechá vám majetek, má učinit závěť ve prospěch rodičů a příbuzných podle zvyklosti uznané - a to je povinností pro bohabojné"
        },
        {
            "chapter": 2,
            "verse": 181,
            "text": "A kdo změní závěť poté, co ji uslyšel, bude potrestán a vina za změnu tuto padne jen na ty, kdož tak učinili, vždyť Bůh je věru slyšící, všemohoucí"
        },
        {
            "chapter": 2,
            "verse": 182,
            "text": "Ten, kdo se obává, že odkazující byl zaujatý nebo dopustil se chyby, a přičiní se o urovnání mezi dědici, na tom nebude lpět hřích žádný, vždyť Bůh je věru odpouštějící, slitovný"
        },
        {
            "chapter": 2,
            "verse": 183,
            "text": "Vy, kteří věříte, předepsán vám jest půst, tak jako byl již předepsán těm, kdož před vámi byli - snad budete bohabojní"
        },
        {
            "chapter": 2,
            "verse": 184,
            "text": "Postěte se jen po určený počet dní! Ten z vás, kdo je nemocen anebo na cestách, nechť postí se stejný počet dní později. Ti, kdož mohou se postit, však nečiní tak, ti nechť se vykoupí nakrmením jednoho chudého. Kdo však dobrovolně učiní více dobrého, bude to přičteno k jeho dobru. A půst je pro vás lepší - jste-li rozumní"
        },
        {
            "chapter": 2,
            "verse": 185,
            "text": "Postním měsícem je měsíc ramadán, v němž Korán byl seslán jako vedení správné pro lidi a jako vysvětlení tohoto vedení i jako spásné rozlišení. Kdo z vás spatří na vlastní oči měsíc, nechť se postí! Ten z vás, kdo je nemocen nebo na cestách, nechť postí se stejný počet dní později; Bůh si přeje vám to usnadnit a nechce na vás obtížné. Dodržujte plně tento počet a chvalte Boha za to, že správně vás vede - snad budete vděční"
        },
        {
            "chapter": 2,
            "verse": 186,
            "text": "Když se tě zeptají služebníci Moji na Mne, věz, že jsem blízko a že odpovím na prosbu prosícího, když mne poprosí. Nechť však na výzvu Mou odpoví a nechť ve Mne věří - snad půjdou cestou správnou"
        },
        {
            "chapter": 2,
            "verse": 187,
            "text": "Jest vám dovoleno přiblížit se v noci postní k manželkám svým - ony jsou pro vás oděvem a vy jste oděvem pro ně. Bůh poznal, že křivdíte sami sobě, avšak obrátil se k vám a odpustil vám. Nyní tedy souložte s nimi a usilujte o to, co Bůh vám předepsal. Jezte a pijte až do chvíle, kdy od sebe rozeznáte bílou a černou nit na úsvitu, potom dodržujte plný půst až do noci. A nesouložte s nimi, zatímco se zdržujete v rozjímání v modlitebnách! Toto jsou ohraničení Boží, nepřibližujte se k nim! A takto Bůh činí srozumitelnými znamení svá pro lidi - snad budou bohabojní"
        },
        {
            "chapter": 2,
            "verse": 188,
            "text": "Nepohlcujte vzájemně majetky své podvodným způsobem! Nedávejte z nich dary soudcům, abyste tak hříšně připravili lidi o část majetku, jsouce si toho vědomi"
        },
        {
            "chapter": 2,
            "verse": 189,
            "text": "A budou se tě ptát na novoluní. Odpověz: \"To jsou znamení času pro lidi a pro stanovení poutě.\" Zbožnost nespočívá v tom, že přicházíte do domů svých zadní stranou, nýbrž zbožnost je u těch, kdož jsou bohabojní. Vcházejte do domů svých předními dveřmi a bojte se Boha - snad budete blažení"
        },
        {
            "chapter": 2,
            "verse": 190,
            "text": "A bojujte na stezce Boží proti těm, kdož bojují proti vám, avšak nečiňte bezpráví, neboť Bůh nemiluje ty, kdož se bezpráví dopouštějí"
        },
        {
            "chapter": 2,
            "verse": 191,
            "text": "Zabíjejte je všude, kde je dostihnete, a vyžeňte je z míst, odkud oni vás vyhnali, vždyť svádění od víry je horší než zabití. Avšak nebojujte s nimi poblíže Mešity posvátné, dokud oni s vámi zde nezačnou bojovat. Jestliže však vás tam napadnou, zabte je - taková je odměna nevěřících"
        },
        {
            "chapter": 2,
            "verse": 192,
            "text": "Jestliže však přestanou... tedy Bůh věru je odpouštějící, slitovný"
        },
        {
            "chapter": 2,
            "verse": 193,
            "text": "A bojujte proti nim, dokud nebude konec svádění od víry a dokud nebude všechno náboženství patřit Bohu. Jestliže však přestanou, pak skončete nepřátelství, ale ne proti nespravedlivým"
        },
        {
            "chapter": 2,
            "verse": 194,
            "text": "Měsíc posvátný proti měsíci posvátnému; i věci posvátné podléhají zákonu krevní msty! Kdokoliv proti vám vystoupí nepřátelsky, pak i vy proti němu tak vystupte, podobně jako on vystupoval proti vám. A bojte se Boha a vězte, že Bůh stojí na straně bohabojných"
        },
        {
            "chapter": 2,
            "verse": 195,
            "text": "Rozdávejte na stezce Boží, avšak nevrhejte se do zkázy vlastníma rukama! Konejte dobré skutky, neboť Bůh miluje ty, kdož dobré skutky konají"
        },
        {
            "chapter": 2,
            "verse": 196,
            "text": "Konejte pečlivě pouť i malou pouť kvůli Bohu! Je-li vám v tom zabráněno, tedy se vykupte tím, co je pro vás snadné jako oběť! Neholte si hlavy své, pokud oběť nedospěje na místo své! Bude-li někdo z vás nemocen nebo postižen bolestí hlavy, a oholí se, ten se může vykoupit postem nebo almužnou či obětním darem. A jste-li bezpečni, ať ten, kdo použil příležitosti vykonat malou pouť spolu s velkou, se vykoupí tím, co je pro něj snadné jako oběť. Kdo nenalezne obětní zvíře, ať se vykoupí třídenním postem během pouti a sedmidenním po návratu svém, úhrnem plných deset dní. To platí pro toho, jehož rodina není přítomna v Mešitě posvátné. A bojte se Boha a vězte, že Bůh je strašný ve svém trestání"
        },
        {
            "chapter": 2,
            "verse": 197,
            "text": "Pouť budiž konána v měsících známých. Ten, kdo se zavázal vykonat v nich pouť, nechť zdržuje se žen, prostopášnosti a hádek během pouti! Ať cokoliv dobrého učiníte, Bůh se o tom dozví; a zásobte se na cestu, však nejlepší zásobou na cestu je bohabojnost! Buďte tedy bohabojní, vy, kdož nadaní jste rozmyslem"
        },
        {
            "chapter": 2,
            "verse": 198,
            "text": "Není pro vás hříchem, budete-li usilovat o přízeň Pána svého na trzích pouti. A když provádíte běh z Arafátu, vzpomínejte Boha poblíže místa posvátného! Vzpomeňte, že On vás uvedl na správnou cestu, zatímco předtím jste byli z těch, kdož bloudí"
        },
        {
            "chapter": 2,
            "verse": 199,
            "text": "Potom proveďte běh tudy, kudy jej provádějí ostatní lidé, a proste Boha za odpuštění, neboť Bůh věru je odpouštějící, slitovný"
        },
        {
            "chapter": 2,
            "verse": 200,
            "text": "A když skončíte poutní obřady své, vzpomeňte Boha, tak jako vzpomínáte na otce své, a ještě usilovně ji! A jsou mezi lidmi někteří, kdož říkají: \"Pane náš, obdaruj nás na tomto světě,\" ale ti věru nebudou mít podíl žádný v životě budoucím"
        },
        {
            "chapter": 2,
            "verse": 201,
            "text": "A jsou mezi nimi někteří, kdož říkají: \"Pane náš, daruj nám dobré na tomto světě i dobré v životě budoucím a ušetří nás muk trestu ohnivého"
        },
        {
            "chapter": 2,
            "verse": 202,
            "text": "Těm dostane se podílu z toho, co si vysloužili, neboť Bůh věru jest rychlý v účtování"
        },
        {
            "chapter": 2,
            "verse": 203,
            "text": "Vzpomínejte Boha ve stanovených dnech! A kdo si pospíší o dva dny, nebude to hřích, a kdo se opozdí o dva dny, ani to nebude hříchem! A to platí pro toho, kdo je bohabojný. A bojte se Boha a vězte, že u Něho budete shromážděni"
        },
        {
            "chapter": 2,
            "verse": 204,
            "text": "A mezi lidmi jest i takový, jehož řeči o životě pozemském se ti líbí a jenž dovolává se svědectví Božího o tom, co je v srdci jeho; avšak přitom je to protivník nejtvrdošíjnější"
        },
        {
            "chapter": 2,
            "verse": 205,
            "text": "A když se odvrátí zády, chodí po zemi, aby šířil pohoršení a ničil sadbu i dobytek; Bůh však nemiluje pohoršení"
        },
        {
            "chapter": 2,
            "verse": 206,
            "text": "A když se mu řekne \"Boj se Boha!\", zmocní se ho hříšná pýcha. A údělem jeho bude peklo, a jak hnusné to bude lože"
        },
        {
            "chapter": 2,
            "verse": 207,
            "text": "Mezi lidmi jest i takový, jenž prodá i sebe sama v úsilí dosáhnout zalíbení Božího - a Bůh věru je blahovolný k služebníkům svým"
        },
        {
            "chapter": 2,
            "verse": 208,
            "text": "Vy, kteří věříte, vejděte všichni v mír a nenásledujte kroky satanovy, vždyť on je pro vás nepřítelem zjevným"
        },
        {
            "chapter": 2,
            "verse": 209,
            "text": "A jestliže klopýtnete poté, co se vám dostalo jasných znamení, tedy vězte, že Bůh je mocný i moudrý"
        },
        {
            "chapter": 2,
            "verse": 210,
            "text": "Což mohou čekat něco jiného, než že k nim přijde Bůh a andělé v temnotě mračen? Pak bude věc rozhodnuta; a k Bohu vracejí se věci všechny"
        },
        {
            "chapter": 2,
            "verse": 211,
            "text": "Zeptej se dítek Izraele na to, kolik jsme jim dali znamení jasných! Jestliže však někdo zfalšuje milost Boží poté, co k němu přišla, pak je Bůh strašný ve svém trestání"
        },
        {
            "chapter": 2,
            "verse": 212,
            "text": "Byl zkrášlen život pozemský těm, kdož nevěří, a ti se posmívají těm, kdož uvěřili. Avšak ti, kdož jsou bohabojní, budou nad ně povýšeni v den zmrtvýchvstání. Bůh věru uštědřuje, komu chce, bez počítání"
        },
        {
            "chapter": 2,
            "verse": 213,
            "text": "Lidé byli národem jediným a poslal Bůh proroky jako hlasatele zvěsti radostné i jako varovatele a seslal s nimi Písmo s pravdou, aby rozsoudil mezi lidmi to, v čem se rozcházeli. A byli ve sporu jedině ti, jimž bylo Písmo darováno poté, co přišla k nim znamení jasná, a to ze vzájemné závisti. A nyní Bůh přivedl z dovolení Svého ty, kdož uvěřili, k pravdě, o níž se dříve rozcházeli v názorech. A Bůh vede, koho chce, ke stezce přímé"
        },
        {
            "chapter": 2,
            "verse": 214,
            "text": "Domníváte se, že vstoupíte do ráje, ač jste dosud nezakusili nic podobného tomu, co zakusili ti, kdož byli před vámi? Byli postiženi neštěstím a bídou a třásli se strachem, až konečně posel a ti, kdož s ním uvěřili, zvolali: \"Kdy přijde vítězná pomoc Boží?\" Což není pomoc Boží blízká"
        },
        {
            "chapter": 2,
            "verse": 215,
            "text": "Dotazují se tě na to, co mají rozdávat. Rci: \"To, co rozdáváte z majetku, je pro rodiče, příbuzné, sirotky, nuzné a jdoucího po cestě Boží. A cokoliv dobrého učiníte, Bůh zajisté o tom ví"
        },
        {
            "chapter": 2,
            "verse": 216,
            "text": "A je vám předepsán také boj, i když je vám nepříjemný. Je však možné, že je vám nepříjemné něco, co je pro vás dobré, a je možné, že milujete něco, co je pro vás špatné; jedině Bůh to zná, zatímco vy to neznáte"
        },
        {
            "chapter": 2,
            "verse": 217,
            "text": "Dotazují se tě na posvátný měsíc a na bojování v jeho průběhu. Rci: \"Bojovat v něm je hřích těžký, avšak odvracet od stezky Boží, nevěřit v Něj a v Mešitu posvátnou a vyhánět obyvatele jejich z ní je ještě těžší hřích před Bohem; svádět od víry je horší než zabíjet. Nevěřící nepřestanou proti vám bojovat, dokud vás neodvrátí od náboženství vašeho, budou-li toho schopni. Pro ty z vás, kdož od náboženství svého odpadnou a jako nevěřící zemřou, marné bude jejich konání na tomto i onom světě - ti ohně obyvateli se stanou a nesmrtelní v něm budou"
        },
        {
            "chapter": 2,
            "verse": 218,
            "text": "Avšak ti, kdož uvěřili, vystěhovali se a na cestě Boží bojují, ti mohou doufat v milost Boží - a Bůh věru je odpouštějící, slitovný"
        },
        {
            "chapter": 2,
            "verse": 219,
            "text": "Dotazují se tě na víno a na hru majsir. Rci: \"V obou z nich je pro lidi hřích těžký i užitek, avšak jejich hřích je větší než užitek.\" A dotazují se tě na to, co mají rozdávat. Rci: \"Přebytek!\" A takto vám Bůh objasňuje znamení - snad budete přemýšlet"
        },
        {
            "chapter": 2,
            "verse": 220,
            "text": "o tomto i o onom světě. A dotazují se tě na sirotky; odpověz: \"Spravedlivě se k nim chovat je dobré; jestliže s nimi jednáte, nechť jsou jako bratři vaši!\" Bůh rozeznává dobře toho, kdo pohoršení šíří, od toho, kdo dobré skutky činí. A kdyby chtěl, mohl by vás věru postihnout neštěstím, neboť Bůh je věru mocný, moudrý"
        },
        {
            "chapter": 2,
            "verse": 221,
            "text": "Nevstupujte ve sňatek s modloslužebnicemi, pokud neuvěří; a věřící otrokyně je věru lepší než modloslužebnice, i když se vám tato více líbí. Neprovdávejte dcery své za modloslužebníky, pokud tito neuvěří; a věřící otrok je věru lepší než modloslužebník, i když se vám tento více líbí. Takoví lidé vás zvou do ohně pekelného, zatímco Bůh vás zve do ráje a k odpuštění, s dovolením Svým, a objasňuje znamení Svá lidem - snad si to připomenou"
        },
        {
            "chapter": 2,
            "verse": 222,
            "text": "A dotazují se tě na menstruaci. Rci: \"To je neduh; zdržujte se tedy žen svých po dobu menstruace a nepřibližujte se k nim, dokud se neočistí. A když se očistí, přicházejte k nim tak, jak Bůh vám to přikázal. A Bůh věru miluje ty, kdož se kají, a miluje ty, kdož se očišťují"
        },
        {
            "chapter": 2,
            "verse": 223,
            "text": "Ženy vaše jsou pro vás polem; vcházejte tedy na pole své, odkud chcete, však učiňte předtím něco pro duše své a bojte se Boha a vězte, že se s Ním setkáte! Oznam tuto zvěst radostnou věřícím"
        },
        {
            "chapter": 2,
            "verse": 224,
            "text": "A nečiňte Boha předmětem přísah svých, že budete zbožní a bohabojní a že se budete snažit o zlepšení vztahů mezi lidmi, neboť Bůh věru je slyšící, vševědoucí"
        },
        {
            "chapter": 2,
            "verse": 225,
            "text": "Bůh vás nepotrestá za nevážnost řeči vaší v přísahách, ale potrestá vás za to, co srdce vaše si vysloužila. Bůh věru je odpouštějící, laskavý"
        },
        {
            "chapter": 2,
            "verse": 226,
            "text": "Těm, kteří přísahají, že rozvedou se svými ženami, těm určena je lhůta čekací čtyř měsíců. Jestliže však odvolají přísahu svou, vždyť Bůh je odpouštějící, slitovný"
        },
        {
            "chapter": 2,
            "verse": 227,
            "text": "Jestliže se však rozhodnou pro rozvod, vždyť Bůh je věru slyšící, vševědoucí"
        },
        {
            "chapter": 2,
            "verse": 228,
            "text": "A rozvedené ženy nechť samy čekají po tři periody a není jim dovoleno zatajovat to, co Bůh stvořil v lůnech jejich, věří-li v Boha a v den soudný. A je spravedlivější, jestliže manželé jejich si je vezmou nazpět v tomto stavu, pokud si přejí usmíření. A ony mají pro sebe stejné právo jako oni podle zvyklosti, nicméně muži jsou o stupeň výše - a Bůh je mocný, moudrý"
        },
        {
            "chapter": 2,
            "verse": 229,
            "text": "Rozvod je možný dvakrát, potom lze podržet manželku podle správné zvyklosti nebo ji propustit v dobré vůli. Není vám dovoleno vzít nic z toho, co jste jí dali, leda že oba se obáváte, že nedodržíte omezení Bohem daná. Jestliže se obáváte, že nedodržíte omezení Bohem daná, tedy nebude pro žádného z obou vás hříchem, jestliže žena se vykoupí. Toto jsou omezení Bohem daná, nepřekračujte je! Ti, kdož překračují Boží omezení, ti jsou nespravedliví"
        },
        {
            "chapter": 2,
            "verse": 230,
            "text": "Jestliže zapudí muž ženu svou, není mu potom dovolena dříve, než byla vdána za jiného muže. A když tento se s ní rozvede, není pro žádného z obou hříchem, jestliže se k sobě vrátí, domnívají-li se, že budou dodržovat omezení Bohem daná. A toto jsou omezení Boží a On je činí jasnými pro lid vědoucí"
        },
        {
            "chapter": 2,
            "verse": 231,
            "text": "Když se rozvedete se svými ženami a přijde lhůta jejich, pak si je buď ponechejte podle zvyklosti, anebo je propusťte podle zvyklosti, avšak nezdržujte je násilím, překračujíce tak omezení Boží. Kdo tak činí, ten sám sobě škodí. A nepokládejte znamení Boží za žert, nýbrž pomněte dobrodiní Božího vůči vám a toho, co seslal vám z Písma a moudrosti, napomínaje vás tím! A bojte se Boha a vězte, že Bůh je všech věcí znalý"
        },
        {
            "chapter": 2,
            "verse": 232,
            "text": "Když se rozvedete se svými ženami a přijde lhůta jejich, nebraňte jim vstoupit v manželství s jejich novými manžely, jestliže se dohodli podle zvyklosti. A to je napomenutí tomu z vás, kdo v Boha i v den soudný uvěřil; a toto je pro vás jednání nejctnostnější a nejčistší. Bůh ví, avšak vy nevíte"
        },
        {
            "chapter": 2,
            "verse": 233,
            "text": "Matky kojí děti své plné dva roky, a to je pro toho, kdo chce, aby bylo dovršeno kojení. Na otci dítěte pak spočívá výživa i oblékání matek podle zvyklosti uznané. A není nikomu uloženo nad možnosti jeho; nechť matka žádná není zkrácena kvůli dítěti svému a nechť není otec žádný zkrácen kvůli dítěti svému. A dědici připadá stejná povinnost. Jestliže oba si přejí odstavení dítěte po vzájemné dohodě a poradě, pak to pro ně není hříchem. A jestliže chcete vzít pro dítě kojnou, není to pro vás hříchem pod podmínkou, že zaplatíte to, co dáváte podle zvyklosti. A bojte se Boha a vězte, že Bůh jasně vidí vše, co děláte"
        },
        {
            "chapter": 2,
            "verse": 234,
            "text": "Pro ty, kdož k Bohu byli povoláni a zanechali manželky, platí, že ony mají vyčkat samy o sobě čtyři měsíce a deset dní. A když dosáhnou lhůty své, nebude pro vás hříchem, jestliže si budou počínat samy se sebou podle zvyklosti uznané. A Bůh dobře ví, co děláte"
        },
        {
            "chapter": 2,
            "verse": 235,
            "text": "A není pro vás hříchem, jestliže se budete ucházet o tyto ženy či budete-li mít podobný skrytý úmysl v duších svých. Bůh ví dobře, že si na ně budete myslit, avšak nesmlouvejte se s nimi v tajnosti, leda promluvíte-li slova zvyklostí uznaná. A nečiňte rozhodnutí o svazku manželském (s vdovou), pokud neuplyne lhůta předepsaná, a vězte, že Bůh dobře zná, co skryto je ve vašich duších! Střezte se Ho a vězte, že Bůh je odpouštějící, slitovný"
        },
        {
            "chapter": 2,
            "verse": 236,
            "text": "Není pro vás hříchem, rozvedete-li se s ženami svými, dříve než jste se jich dotkli anebo dříve než jste jim určili obvěnění. Dejte jim však zaopatření - zámožný podle prostředků svých a chudý podle prostředků svých - podle zvyklosti uznaných. A to je povinností pro ty, kdož dobré konají"
        },
        {
            "chapter": 2,
            "verse": 237,
            "text": "Jestliže se s nimi rozvedete dříve, než jste se jich dotkli, ale již jste jim určili obvěnění - pak jim patří polovina toho, k čemu jste se zavázali, pokud se toho nevzdají nebo se toho nevzdá ten, v jehož rukou je uzavření manželské smlouvy. A vzdát se toho je blíže k bohabojnosti. A nezapomínejte si vzájemně prokazovat velkomyslnost, vždyť Bůh jasně vidí vše, co děláte"
        },
        {
            "chapter": 2,
            "verse": 238,
            "text": "Dodržujte modlitby a modlitbu prostřední a stůjte před Bohem, pokorně mu oddáni"
        },
        {
            "chapter": 2,
            "verse": 239,
            "text": "A máte-li strach, pak ji konejte stojíce na nohou anebo v sedle, jste-li však v bezpečí, tedy vzpomínejte Boha tak, jak vás tomu naučil - tomu, co dříve jste neznali"
        },
        {
            "chapter": 2,
            "verse": 240,
            "text": "Ti z vás, kteří budou ke Mně povoláni a zanechají manželky, nechť odkáží manželkám svým zaopatření na celý rok, aniž je nutí odejít z domu. Jestliže však odejdou, potom není pro vás hříchem to, co samy se sebou učiní podle zvyklostí uznaných. A Bůh věru je mocný, moudrý"
        },
        {
            "chapter": 2,
            "verse": 241,
            "text": "Rozvedeným ženám pak náleží zaopatření podle zvyklostí uznaných, a to povinností je pro bohabojné"
        },
        {
            "chapter": 2,
            "verse": 242,
            "text": "A takto vám Bůh objasňuje znamení Svá - snad budete rozumní"
        },
        {
            "chapter": 2,
            "verse": 243,
            "text": "Viděl jsi ty, kdož v tisících vyšli z příbytků svých, smrti se bojíce? I řekl jim Bůh: \"Zemřete!\" a potom jim znovu život dal, neboť Bůh věru je pln milosti k lidem, avšak většina lidí vděčná není"
        },
        {
            "chapter": 2,
            "verse": 244,
            "text": "Bojujte na stezce Boží a vězte, že Bůh je slyšící, vševědoucí"
        },
        {
            "chapter": 2,
            "verse": 245,
            "text": "Kdokoliv dá Bohu půjčku výhodnou, tomu bude vrácena mnohonásobně; Bůh zavírá a otevírá dlaň svou a k Němu budete navráceni"
        },
        {
            "chapter": 2,
            "verse": 246,
            "text": "Cožpak jsi neviděl velmože z dítek Izraele, když po Mojžíšově smrti pravili jednomu z proroků svých: \"Ustanov mezi námi krále, abychom mohli bojovat na stezce Boží!\" I odvětil: \"Možná, že až vám bude předepsáno bojovat, vy bojovat nebudete!\" Odpověděli: \"A proč bychom neměli bojovat na stezce Boží, když jsme byli vyhnáni ze sídel svých i od synů svých?\" Avšak když jim bylo předepsáno bojovat, obrátili se zády s výjimkou několika málo z nich. A Bůh dobře zná nespravedlivé"
        },
        {
            "chapter": 2,
            "verse": 247,
            "text": "A řekl jim prorok jejich: \"Bůh vám posílá Saula (Talút) jako krále.\" Pravili: \"Jak by nám tento mohl vládnout, když my máme větší nárok na vládu než on, jenž nemá dostatek majetku?\" Odvětil: \"Bůh jej pro vás vyvolil a obohatil jej ve vědění i v síle tělesné. Bůh dává vládu Svou tomu, komu chce, a Bůh je nesmírný, vševědoucí"
        },
        {
            "chapter": 2,
            "verse": 248,
            "text": "I pravil jim prorok jejich: \"Věru znamením vlády jeho bude to, že přijde k vám schránka úmluvy, v níž je bezpečí od Pána vašeho a ostatky toho, co zanechala rodina Mojžíšova a rodina Árónova, a ponesou ji andělé. A bude to pro vás věru znamení, jste-li věřící"
        },
        {
            "chapter": 2,
            "verse": 249,
            "text": "A když Saul vytáhl s vojsky, pravil jim: \"Bůh vás bude zkoušet u jedné řeky. Ten, kdo z ní se napije, patřit k mým nebude; ale ten, kdo z ní neokusí, ten bude patřit k mým kromě těch, kdož napijí se z dlaně.\" A napili se z ní všichni kromě malého počtu. Když pak Saul a ti, kdož s ním uvěřili, přešli přes ni, zvolali: \"Nemáme dnes sílu k boji proti Goliášovi a vojskům jeho!\" Avšak ti, kdož pevně byli přesvědčeni o setkání svém s Bohem, vykřikli: \"Kolikrát již nepočetné oddíly zvítězily nad početnějšími z dovolení Božího, vždyť Bůh je věru na straně trpělivých"
        },
        {
            "chapter": 2,
            "verse": 250,
            "text": "A když vytáhli proti Goliášovi a vojskům jeho, zvolali: \"Pane náš, dodej nám vytrvalosti a zpevni paty naše a pomoz nám k vítězství nad lidem nevěřícím"
        },
        {
            "chapter": 2,
            "verse": 251,
            "text": "A zahnali je na útěk z dovolení Božího a David zabil Goliáše a Bůh dal mu pak moc královskou i moudrost a naučil jej tomu, čemu chtěl. A kdyby Bůh nechránil mezi lidmi jedny před druhými, věru by země dospěla do záhuby, však Bůh je pln laskavosti k lidstvu veškerému"
        },
        {
            "chapter": 2,
            "verse": 252,
            "text": "Toto jsou znamení Boží a sdělili jsme ti je spolu s pravdou, neboť tys věru jedním z poslů"
        },
        {
            "chapter": 2,
            "verse": 253,
            "text": "A dali jsme některým z těchto poslů přednost před jinými. A jsou mezi nimi někteří, s nimiž Bůh hovořil, a jiní, jež v hodnostech povznesl. A dali jsme Ježíšovi, synu Marie, znamení jasná a posílili jsme jej Duchem svatým: A kdyby byl Bůh chtěl, pak by se nebyli navzájem zabíjeli ti, kdož po nich přišli poté, co dostalo se jim jasných znamení. Avšak dostali se do rozporů a byli mezi nimi ti, kdož uvěřili, a byli mezi nimi i ti, kdož byli nevěřící. A kdyby byl Bůh chtěl, nebyli by se vzájemně zabíjeli, avšak Bůh věru činí, co chce"
        },
        {
            "chapter": 2,
            "verse": 254,
            "text": "Vy, kteří věříte, dávejte almužny z toho, co jsme vám uštědřili, dříve než přijde den, kdy nebude ani obchodování, ani přátelství, ani přímluvy. A nevěřící jsou věru nespravedliví"
        },
        {
            "chapter": 2,
            "verse": 255,
            "text": "Bůh - není božstva kromě Něho, živého, trvalého! Nepadá naň ani dřímota, ani spánek, Jemu náleží vše, co na nebesích je i na zemi! Kdo může se u Něho přimluvit jinak, než s dovolením Jeho? On zná, co je před rukama jejich i co je za zády jejich, zatímco oni neobejmou z vědění Jeho nic leda to, co On chce. Trůn Jeho obepíná nebesa i zemi a střežení jich mu potíží nečiní - On vznešený je a mohutný"
        },
        {
            "chapter": 2,
            "verse": 256,
            "text": "Nebudiž žádného donucování v náboženství! A již bylo jasně rozlišeno správné vedení od bloudění! Ten, kdo nevěří v Tághúta a věří v Boha, ten uchopil se rukojeti spolehlivé, jež nikdy se neutrhne. A Bůh je slyšící, vševědoucí"
        },
        {
            "chapter": 2,
            "verse": 257,
            "text": "Bůh je ochráncem těch, kdož uvěřili, a dal jim vyjít z temnot ke světlu. Avšak ochráncem těch, kdož neuvěřili, jsou Tághútové, kteří je vyvedou ze světla do temnot - a takoví budou ohně pekelného obyvateli a v něm budou nesmrtelní"
        },
        {
            "chapter": 2,
            "verse": 258,
            "text": "Což jsi neviděl toho, jenž hádal se s Abrahamem ohledně Pána jeho jen proto, že Bůh mu dal království? A hle, pravil Abraham: \"Pán můj je ten, jenž život i smrt dává.\" A odvětil: \"Já jsem ten, kdo život i smrt dává!\" I řekl Abraham: \"Bůh přivádí slunce od východu, dej mu tedy vyjít ty na západě!\" A byl zmaten ten nevěřící - a Bůh nevede cestou správnou lid nespravedlivý"
        },
        {
            "chapter": 2,
            "verse": 259,
            "text": "Anebo jsi neviděl toho, jenž prošel okolo místa, jež zničeno bylo do základů, a zvolal: \"Jak by mohl Bůh opět přivést k životu toto město poté co je mrtvé?\" A usmrtil jej Bůh na sto let, potom jej vzkřísil a zeptal se jej: \"Jak dlouho jsi takto setrval?\" Odvětil: \"Setrval jsem tak den anebo část dne.\" - \"Nikoliv,\" odvětil Pán, \"setrvals tak sto let. Pohleď na potravu svou a nápoj svůj - nejsou zkaženy! A pohleď na osla svého! A věru jsme tě učinili znamením pro lidi. A pohleď na tyto kosti, jak je zvedneme a potom je masem obalíme!\" A když se mu to stalo jasným, zvolal: \"Nyní vím, že Bůh je mocný nad věcmi všemi"
        },
        {
            "chapter": 2,
            "verse": 260,
            "text": "A hle, pravil Abraham: \"Pane můj, ukaž mi, jak oživuješ mrtvé!\" I odpověděl: \"Což ty mi nevěříš?\" Řekl: \"Ano, avšak je to pro uklidnění srdce mého!\" Pravil: \"Vezmi čtyři ptáky a přitiskni je k sobě, potom umísti na každé hoře část z nich a posléze je zavolej - a přiletí rychle k tobě. A věz, že Bůh je mocný, moudrý"
        },
        {
            "chapter": 2,
            "verse": 261,
            "text": "Ti, kdož vydávají jmění své na stezce Boží, jsou podobni zrnu, z něhož vyrůstá sedm klasů, z nichž každý má sto zrn. A Bůh mnohonásobně odplácí tomu, komu chce, neboť Bůh je velkorysý, vševědoucí"
        },
        {
            "chapter": 2,
            "verse": 262,
            "text": "Těm, kdož vydávají jmění své na stezce Boží, aniž potom doprovázejí to, co vydali, výčitkami či špatností, těm dostane se odměny u Pána jejich a nemusí mít strach a nebudou zarmouceni"
        },
        {
            "chapter": 2,
            "verse": 263,
            "text": "Laskavé slovo a odpuštění je lepší než almužna, za níž následuje špatnost. A Bůh je soběstačný a laskavý"
        },
        {
            "chapter": 2,
            "verse": 264,
            "text": "Vy, kteří věříte, nezmařte almužny své výčitkami a špatností jako ten, kdo rozdává ze jmění svého z licoměrnosti před lidmi, aniž uvěřil v Boha a den soudný. Podobá se skále pokryté prstí: když přijde liják, zanechá ji holou. A takoví lidé nemají vliv žádný na to, co jednou si již vysloužili, vždyť Bůh nepovede lid nevěřící"
        },
        {
            "chapter": 2,
            "verse": 265,
            "text": "Avšak ti, kdož rozdávají ze jmění svého usilujíce získat zalíbení Boží a pro upevnění duší svých, ti podobají se zahradě na kopci: když přijde liják, přinese plody své dvakrát, když liják nepřijde, je zde alespoň rosa... A Bůh věru jasně vidí vše, co děláte"
        },
        {
            "chapter": 2,
            "verse": 266,
            "text": "Přeje si někdo z vás, aby měl zahradu palem a vinné révy, pod níž řeky tekou, a v ní měl všechny druhy ovoce a aby jej potom zastihlo stáří a měl slabé potomstvo, a kdyby tehdy postihla zahradu vichřice ohnivá, jež spaluje? Takovým způsobem vám Bůh objasňuje znamení - snad budete o tom přemýšlet"
        },
        {
            "chapter": 2,
            "verse": 267,
            "text": "Vy, kteří věříte, rozdávejte almužnu z dobrých věcí, jež jste si vysloužili, a z toho, čemu jsme pro vás dali vzejít ze země. A nevybírejte to nejhorší, abyste to rozdali, a to, co sami byste nevzali, leda byste nad tím zavřeli obě oči. A vězte, že Bůh je soběstačný a chvályhodný"
        },
        {
            "chapter": 2,
            "verse": 268,
            "text": "Satan vám vyhrožuje chudobou a přikazuje vám hanebnosti, avšak Bůh vám slibuje odpuštění Své a laskavost - a Bůh věru je velkorysý, vševědoucí"
        },
        {
            "chapter": 2,
            "verse": 269,
            "text": "On dává moudrost tomu, komu chce. A komu byla dána moudrost, tomu bylo dáno velké dobro, avšak pouze ti, kdož nadáni jsou rozumem, si to připomenou"
        },
        {
            "chapter": 2,
            "verse": 270,
            "text": "Ať dáte almužnu na jakékoliv vydání nebo ať učiníte jakýkoliv slib obětní, Bůh o tom věru ví. A nespravedliví nebudou mít pomocníky"
        },
        {
            "chapter": 2,
            "verse": 271,
            "text": "Jestliže dáváte almužny veřejně, je to krásné, jestliže však to činíte skrytě a dáváte chudým, je to pro vás lepší a vymaže vám to špatné skutky vaše. A Bůh je dobře zpraven o tom, co činíte"
        },
        {
            "chapter": 2,
            "verse": 272,
            "text": "Není povinností tvou, abys je vedl, ale Bůh vede toho, koho chce. To, co rozdáváte dobrého, je ve prospěch vás samých, avšak vydávejte jen z touhy popatřit na tvář Boží. A to, co vydáte dobrého, bude vám plně nahrazeno a nebude vám ukřivděno"
        },
        {
            "chapter": 2,
            "verse": 273,
            "text": "Chudáky, kteří se dostali do tísně na stezce Boží a nemohou se po zemi pohybovat za obchodem, pokládají hlupáci za bohaté kvůli zdrženlivosti jejich; ty však poznáš je podle známek jejich, byť i drze neprosili lidi. A co dobrého těmto rozdáte, Bůh o tom dobře ví"
        },
        {
            "chapter": 2,
            "verse": 274,
            "text": "Ti, kdož rozdávají almužnu z majetku svého za noci i za dne, skrytě i veřejně, těm dostane se odměny u Pána jejich; takoví nemusí mít strach a nebudou zarmouceni"
        },
        {
            "chapter": 2,
            "verse": 275,
            "text": "Ti, kdož pohlcují zisk z lichvy, vstanou z mrtvých jako ten, koho satan potřísnil svým dotekem. A to proto, že říkali: \"Vždyť prodávání je podobné lichvě!\" Bůh však dovolil prodávání a zakázal lichvu. Tomu, komu dostalo se varování od Pána jeho a který přestal s lichvou, bude zachováno to, čeho předtím nabyl, a rozhodnutí o něm bude patřit Bohu. Ti však, kdož vrátí se k lichvě, ti se stanou ohně obyvateli a budou v něm nesmrtelní"
        },
        {
            "chapter": 2,
            "verse": 276,
            "text": "Bůh zničí lichvu, avšak zúročí almužny. Bůh nemiluje žádného nevěřícího hříšného"
        },
        {
            "chapter": 2,
            "verse": 277,
            "text": "Ti, kdož uvěřili, zbožné skutky konali, modlitbu dodržovali a almužnu dávali, dostanou odměnu od Pána svého a nemusí mít strach a nebudou zarmouceni"
        },
        {
            "chapter": 2,
            "verse": 278,
            "text": "Vy, kteří věříte, bojte se Boha a zanechte poslední zbytky lichvy, jste-li věřícími"
        },
        {
            "chapter": 2,
            "verse": 279,
            "text": "Jestliže tak neučiníte, připravte se na válku od Boha a posla Jeho. Jestliže však se kajícně obrátíte, pak vám zůstane váš kapitál - a nebudete tím škodit a nebudete tím poškozeni"
        },
        {
            "chapter": 2,
            "verse": 280,
            "text": "Je-li dlužník váš v tísni, vyčkejte, až se mu uleví; a dáte-li mu to jako almužnu, je to pro vás lepší, jste-li vědoucí"
        },
        {
            "chapter": 2,
            "verse": 281,
            "text": "A bojte se toho dne, v němž k Bohu se navrátíte, kdy duše každá bude odměněna podle toho, co si vysloužila, a kdy lidem nebude ukřivděno"
        },
        {
            "chapter": 2,
            "verse": 282,
            "text": "Vy, kteří věříte, dáváte-li úvěr dlužníkovi na lhůtu stanovenou, zapište to! Nechť písař to mezi vámi sepíše spravedlivě, nechť žádný písař neodmítne to napsat tak, jak jej tomu Bůh naučil, a nechť zapisuje, zatímco mu bude dlužník diktovat, a nechť bojí se Boha, Pána svého, a nechť ničeho z dluhu neubere! A jestliže dlužník je choromyslný či slabý anebo nemůže sám diktovat, nechť diktuje jeho poručník, a to spravedlivě! A žádejte svědectví dvou svědků z mužů vašich, a nemáte-li dva muže, pak vezměte jednoho muže a dvě ženy z těch, které uznáte za vhodné svědkyně; aby, kdyby jedna z nich se zmýlila, druhá ji mohla připomenout. A nechť se svědkové nezdráhají, jsou-li přizváni. Nezanedbávejte zapsat dluh, ať již je malý či velký, až do lhůty jeho! A toto je u Boha spravedlivější a přímější pro svědectví a jistější pro potlačení pochybností, pokud se ovšem nejedná o přímý obchod mezi vámi; tehdy není pro vás hříchem, jestliže to nezapíšete. A berte svědky, jestliže mezi sebou obchodujete, avšak neubližujte ani písaři, ani svědkovi. Jestliže tak učiníte, jest to hanebnost. A bojte se Boha, vždyť Bůh vás věru učí a ví o všech věcech"
        },
        {
            "chapter": 2,
            "verse": 283,
            "text": "Jste-li na cestách a nenaleznete-li písaře, pak berte zástavu! A jestliže někdo z vás svěří něco druhému, nechť ten, jenž přijal svěřené, to vrátí a nechť bojí se Boha, Pána svého! A nezatajujte svědectví, neboť kdo svědectví zatajuje, je v srdci svém hříšníkem - a Bůh dobře ví, co děláte"
        },
        {
            "chapter": 2,
            "verse": 284,
            "text": "Bohu náleží vše, co na nebesích je i na zemi. A ať již dáváte najevo to, co je v duších vašich, či to skrýváte, Bůh požádá vás o počet z toho. On odpustí, komu bude chtít, a potrestá toho, koho bude chtít - On nade všemi věcmi je mocný"
        },
        {
            "chapter": 2,
            "verse": 285,
            "text": "Uvěřil posel v to, co od Pána jeho mu bylo sesláno, a uvěřili všichni věřící v Boha, anděly Jeho i Písma Jeho i posly Jeho - a My neděláme rozdíl mezi posly Jeho - a řekli: \"Slyšeli jsme a uposlechli jsme; o odpuštění Tvé prosíme, Pane náš, a u Tebe je konečný cíl náš"
        },
        {
            "chapter": 2,
            "verse": 286,
            "text": "Bůh ukládá duši jen to, co je pro ni možné; dostane se jí odměny za to, co si pro sebe i proti sobě vysloužila. \"Pane náš, neměj nám za zlé, jestliže jsme zapomněli či chybili! Pane náš, nenakládej na nás břímě tíživé, podobné tomu, jež jsi naložil na ty, kdož byli před námi! Pane náš, nenakládej nám břemena, která nemůžeme unést, a vymaž nám chyby naše, smiluj se nad námi a odpusť nám! Tys ochráncem naším, pomoz nám k vítězství nad lidem nevěřícím"
        },
        {
            "chapter": 3,
            "verse": 1,
            "text": "Alif lám mím"
        },
        {
            "chapter": 3,
            "verse": 2,
            "text": "Bůh - není božstva kromě Něho - je živý stále trvající"
        },
        {
            "chapter": 3,
            "verse": 3,
            "text": "On seslal ti Písmo s pravdou, potvrzující pravdivost dřívějšího, a On seslal i Tóru a Evangelium"
        },
        {
            "chapter": 3,
            "verse": 4,
            "text": "již předtím jako správné vedení pro lidi a seslal spásné rozlišení. Zajisté ty, kdož ve znamení Boží nevěří, očekává trest strašný, neboť Bůh věru mocný je a pán pomsty"
        },
        {
            "chapter": 3,
            "verse": 5,
            "text": "Před Bohem není skryto nic ani na zemi, ani na nebi"
        },
        {
            "chapter": 3,
            "verse": 6,
            "text": "a je to On, jenž utváří vás v lůnech podle přání svého. A není božstva kromě Něho, mocného, moudrého"
        },
        {
            "chapter": 3,
            "verse": 7,
            "text": "On je ten, jenž seslal ti Písmo, v němž některé verše jsou pevně stanovené, a ty jsou podstatou Písma, zatímco jiné jsou víceznačné. Ti, v jejichž srdcích je odchýlení, následují to, co je v něm víceznačné, usilujíce tak o rozkol a snažíce se o svévolný výklad toho; však nezná výklad toho nikdo kromě Boha. Ti však, kdož pevni jsou ve vědění, hovoří: \"My v ně jsme uvěřili; vše, co obsahuje, od Pána našeho je!\" A připomínají si to jedině ti, kdož rozmyslem jsou obdařeni"
        },
        {
            "chapter": 3,
            "verse": 8,
            "text": "Pane náš, nedej odchýlit se srdcím našim poté, cos uvedl nás na cestu správnou, daruj nám milost, jež od Tebe vychází, vždyť Tys věru dárce největší"
        },
        {
            "chapter": 3,
            "verse": 9,
            "text": "Pane náš, Ty věru shromáždíš lidi v den, o němž pochyby není; a Bůh zajisté slib svůj nezruší"
        },
        {
            "chapter": 3,
            "verse": 10,
            "text": "V ten den nebudou nevěřícím majetky ani děti jejich proti Bohu nic platny a stanou se palivem pro oheň pekelný"
        },
        {
            "chapter": 3,
            "verse": 11,
            "text": "Osud jich bude jako osud rodu Faraónova, a těch, kdož před nimi byli a kteří znamení Naše za lež prohlásili; Bůh je uchvátil za hříchy jejich a Bůh strašný je ve svém trestání"
        },
        {
            "chapter": 3,
            "verse": 12,
            "text": "Rci těm, kdož neuvěřili: \"Budete přemoženi a do pekla zahnáni - a jak hnusné to bude místo odpočinku"
        },
        {
            "chapter": 3,
            "verse": 13,
            "text": "Dostalo se vám již znamení v dvou houfech, jež se střetly: jeden houfec bojoval na stezce Boží, zatímco druhý byl nevěřící. A zdál se jim druhý houfec na pohled dvojnásobný počtem; a Bůh poskytuje pomoc Svou tomu, komu chce, a věru je v tom poučení pro ty, kdož jsou jasnozřiví"
        },
        {
            "chapter": 3,
            "verse": 14,
            "text": "Je okrášlena pro lidi láska vášnivá k ženám, k synům, k nahromaděným kintárům zlata a stříbra, k čistokrevným koním, ke stádům i k polím obdělaným. To vše je však jen užívání života pozemského, zatímco u Boha je útočiště nejkrásnější"
        },
        {
            "chapter": 3,
            "verse": 15,
            "text": "Rci: \"Mám vás zpravit o tom, co lepší je než toto? Pro ty, kdož jsou bohabojní, u Pána jejich připraveny jsou zahrady, pod nimiž řeky tekou a v nichž nesmrtelní budou, a manželky čisté a zalíbení Boží. A Bůh jasně zří služebníky Své"
        },
        {
            "chapter": 3,
            "verse": 16,
            "text": "kteří hovoří:, Pane náš, uvěřili jsme; odpusť nám naše viny a ochraň nás před trestem ohně pekelného"
        },
        {
            "chapter": 3,
            "verse": 17,
            "text": "trpělivé, pravdomluvné, pokorně oddané, almužny rozdávající a za úsvitu o odpuštění prosící"
        },
        {
            "chapter": 3,
            "verse": 18,
            "text": "Bůh sám svědčí, že není božstva kromě Něho; a dosvědčují to i andělé a ti, jimž dáno bylo vědění. On stará se o spravedlnost - a není božstva kromě Něho, mocného, moudrého"
        },
        {
            "chapter": 3,
            "verse": 19,
            "text": "Náboženstvím jediným u Boha jest věru islám. Ti, jimž dáno bylo Písmo, se dostali do sporu teprve tehdy, když přišlo k nim vědění, následkem vzájemné řevnivosti. A kdo nevěří ve znamení Boží, zjistí, že Bůh věru je rychlý v účtování"
        },
        {
            "chapter": 3,
            "verse": 20,
            "text": "A jestliže se s tebou hádají, rci: \"Odevzdal jsem se do vůle Boží stejně jako ti, kdož mne následují.\" A zeptej se těch, jimž dostalo se Písma, a lidu neučeného: v \"Odevzdáváte se do vůle Boží?\" A jestliže se odevzdají do vůle Boží, pak budou vedeni cestou správnou, avšak jestliže se odvrátí... vždyť tobě přísluší jen předání poselství. A Bůh jasně zří služebníky Své"
        },
        {
            "chapter": 3,
            "verse": 21,
            "text": "Však těm, kdož nevěří ve znamení Boží a neoprávněně zabíjejí proroky a zabíjejí ty z lidí, kteří přikazují spravedlnost, těm oznam zvěst radostnou o trestu bolestném"
        },
        {
            "chapter": 3,
            "verse": 22,
            "text": "A to jsou ti, jejichž činy budou marné na tomto i na onom světě, a nebudou mít pomocníky žádné"
        },
        {
            "chapter": 3,
            "verse": 23,
            "text": "Což jsi neviděl ty, jimž dostalo se části Písma? Když voláni byli k Písmu Božímu, aby mezi nimi rozhodlo, skupina z nich se zády obrátila a vzdálila"
        },
        {
            "chapter": 3,
            "verse": 24,
            "text": "A to proto, že řekli: \"Nedotkne se nás oheň, leda na dobu omezenou.\" A byli obelstěni v náboženství svém tím, co si sami vymyslili"
        },
        {
            "chapter": 3,
            "verse": 25,
            "text": "Ale jak jim bude, až je shromáždíme v den, o němž pochyby není, a kdy každé duši dostane se jen podle toho, co si vysloužila - a nebude jim ukřivděno"
        },
        {
            "chapter": 3,
            "verse": 26,
            "text": "Rci: \"Bože veliký, vládce království! Ty dáváš vládu, komu chceš, a odebíráš ji, komu chceš; Ty povyšuješ, koho chceš, a ponižuješ, koho chceš, v ruce Tvé je dobro a Tys věci každé mocen"
        },
        {
            "chapter": 3,
            "verse": 27,
            "text": "Ty dáváš přejit noci v den a dáváš přejít dni v noc, Ty dáváš vzejít živému z mrtvého a mrtvému ze živého a uštědřuješ, komu chceš, bez počítání"
        },
        {
            "chapter": 3,
            "verse": 28,
            "text": "Nechť si věřící neberou nevěřící za přátele místo věřících! Kdo tak učiní, nedostane se mu od Boha ničeho, leda v případě, že byste se od nich obávali nějaké hrozby. A Bůh vás varuje před sebou samým a u Boha je cíl konečný"
        },
        {
            "chapter": 3,
            "verse": 29,
            "text": "Rci: \"Ať již skrýváte to, co je v hrudích vašich, či to dáváte najevo, Bůh dobře o tom ví a On zná vše, co na nebesích je i na zemi - a Bůh je všech věcí mocen"
        },
        {
            "chapter": 3,
            "verse": 30,
            "text": "V ten den nalezne každá duše před sebou to, co vykonala dobrého, i to, ca provedla špatného, a tehdy zatouží, aby mezi ní a oním byla vzdálenost velká. Bůh vás varuje před sebou samým a Bůh je shovívavý k služebníkům Svým"
        },
        {
            "chapter": 3,
            "verse": 31,
            "text": "Rci: \"Milujete-li Boha, pak mne následujte a Bůh vás za to bude milovat a odpustí vám viny vaše, vždyť Bůh je odpouštějící, slitovný"
        },
        {
            "chapter": 3,
            "verse": 32,
            "text": "Rci: \"Poslouchejte Boha a posla Jeho! Jestliže se obrátíte zády... Bůh věru nemá rád nevěřící"
        },
        {
            "chapter": 3,
            "verse": 33,
            "text": "Bůh vskutku vyvolil Adama, Noa, rod Abrahamův i rod Imránův nad lidstvo veškeré"
        },
        {
            "chapter": 3,
            "verse": 34,
            "text": "jako pokolení, jež vzešla jedno z druhého. A Bůh je slyšící, vševědoucí"
        },
        {
            "chapter": 3,
            "verse": 35,
            "text": "A hle, pravila manželka ´Imránova: \"Pane můj, zaslibuji Ti, co je v lůně mém, aby se zasvětilo Tobě. Přijmi to ode mne, vždyť Tys slyšící, vševědoucí"
        },
        {
            "chapter": 3,
            "verse": 36,
            "text": "A když to přivedla na svět, zvolala: \"Pane můj, přivedla jsem na svět dceru\" - a Bůh dobře věděl, co přivedla na svět, vždyť pohlaví mužské není jako ženské - \"a nazvala jsem ji Marií. A svěřuji ji i potomstvo její do ochrany Tvé před satanem prokletým"
        },
        {
            "chapter": 3,
            "verse": 37,
            "text": "A přijal ji Bůh přijetím laskavým a dal jí vzrůst vzrůstem krásným; a svěřil ji Zachariášovi. A kdykoliv za ní vešel Zachariáš do svatyně, nalezl u ni potravu. I zeptal se: \"Marie, odkud to máš?\" Odpověděla: \"To přichází od Boha a Bůh věru uštědřuje obživu, komu chce, aniž počítá"
        },
        {
            "chapter": 3,
            "verse": 38,
            "text": "Tehdy tam Zachariáš poprosil Pána svého: \"Pane můj, dej mi z milosti Své potomstvo výtečné, vždyť Ty jsi ten, jenž rád prosby vyslyšuje"
        },
        {
            "chapter": 3,
            "verse": 39,
            "text": "A zavolali na něj andělé, zatímco stál a modlil se ve svatyni: \"Bůh ti oznamuje zvěst radostnou o narození Jana, jenž potvrdí pravdivost slova Božího a bude pánem, bude zdrženlivý, bude prorokem a jedním z bezúhonných"
        },
        {
            "chapter": 3,
            "verse": 40,
            "text": "Pravil: \"Pane můj, jak bych mohl mít chlapce, když již jsem dospěl do věku vysokého a manželka má je neplodná?\" Řekl: \"Takto Bůh činí to, co chce"
        },
        {
            "chapter": 3,
            "verse": 41,
            "text": "Pravil Zachariáš: \"Pane můj, učiň mi znamení!\" Odvětil: \"Znamením tvým bude, že nebudeš po tři dny mluvit s lidmi jinak než posunky. A vzývej často Pána svého a chval Jej za večera i za jitra"
        },
        {
            "chapter": 3,
            "verse": 42,
            "text": "A hle, pravili andělé: \"Marie, Bůh si tě věru vyvolil a čistou tě učinil a vyznamenal tě mezi ženami lidstva veškerého"
        },
        {
            "chapter": 3,
            "verse": 43,
            "text": "Marie, buď Pánu svému pokorně oddaná, padej na tvář svou a skláněj se s těmi, kdož poklekají"
        },
        {
            "chapter": 3,
            "verse": 44,
            "text": "A toto je jeden z příběhů nepoznatelných, jež ti zjevujeme. Tys nebyl mezi nimi, když vrhali losy třtinami o to, kdo z nich se ujme Marie, a nebyla mezi nimi, když se hádali"
        },
        {
            "chapter": 3,
            "verse": 45,
            "text": "A hle, pravili andělé: \"Marie, Bůh ti oznamuje zvěst radostnou o Slovu, jež od Něho přichází, jehož jméno je Mesiáš, Ježíš syn Mariin, a bude blahoslavený na tomto i onom světě a též jedním z těch, kdož k Bohu budou přiblíženi"
        },
        {
            "chapter": 3,
            "verse": 46,
            "text": "A bude mluvit s lidmi již v kolébce i jako dospělý a bude patřit mezi bezúhonné"
        },
        {
            "chapter": 3,
            "verse": 47,
            "text": "Pravila: \"Pane můj, jak bych mohla mít syna, když se mne smrtelník žádný dosud nedotkl?\" Pravil: \"Takto Bůh tvoří to, co chce; když o věci nějaké rozhodne, řekne toliko \"Staniž se!\", a stane se"
        },
        {
            "chapter": 3,
            "verse": 48,
            "text": "A naučí jej Bůh Písmu a Moudrosti a Tóře a Evangeliu"
        },
        {
            "chapter": 3,
            "verse": 49,
            "text": "A byl poslem k dítkám Izraele: \"Přišel jsem k vám se znamením Pána vašeho. Utvořím pro vás z hlíny něco podobného ptáku a vdechnu tomu život, a stane se to skutečným ptákem z dovolení Božího. A vyléčím slepého i malomocného a vzkřísím mrtvé z dovolení Božího. A sdělím vám, co jíte a co shromažďujete v příbytcích svých. A věru je v tomto pro vás znamení, jste-li věřící"
        },
        {
            "chapter": 3,
            "verse": 50,
            "text": "A přišel jsem, abych potvrdil pravdivost toho, čeho se vám dostalo přede mnou z Tóry, a aby vám byla dovolena část z toho, co vám bylo zakázáno. A přicházím k vám se znamením od Pána vašeho - bojte se Boha a poslouchejte mne"
        },
        {
            "chapter": 3,
            "verse": 51,
            "text": "Zajisté Bůh je Pánem mým i Pánem vaším, uctívejte Jej tedy - a to je stezka přímá"
        },
        {
            "chapter": 3,
            "verse": 52,
            "text": "A když Ježíš pocítil nevíru jejich, pravil: \"Kdo budou pomocníky mými na cestě Boží?\" I odpověděli apoštolové: \"My pomocníky Božími budeme, my v Boha věříme, a ty podej svědectví, že do vůle Jeho odevzdáni jsme"
        },
        {
            "chapter": 3,
            "verse": 53,
            "text": "Pane náš, uvěřili jsme v to, cos nám seslal, a následujeme posla; zapiš nás tedy mezi ty, kdož pravdu dosvědčují"
        },
        {
            "chapter": 3,
            "verse": 54,
            "text": "I strojili mu úklady, avšak i Bůh strojil lest a Bůh nejlépe umí strojit lest"
        },
        {
            "chapter": 3,
            "verse": 55,
            "text": "A hle, pravil Bůh: \"Ježíši, nyní tě odvolám a povznesu tě k Sobě a očistím tě od (špíny) těch, kdož neuvěřili. A ty, kdož tě následovali, učiním vyššími než ty, kdož nevěřili, až do dne zmrtvýchvstání. A pak se ke Mně všichni navrátíte a rozsoudím mezi vámi to, v čem jste se rozcházeli"
        },
        {
            "chapter": 3,
            "verse": 56,
            "text": "A ty, kdož neuvěřili, potrestám trestem přísným na tomto i na onom světě a nebudou mít žádné pomocníky"
        },
        {
            "chapter": 3,
            "verse": 57,
            "text": "zatímco těm, kdož uvěřili a zbožné skutky konali, se dostane odměny jejich - a Bůh věru nemá rád nespravedlivé"
        },
        {
            "chapter": 3,
            "verse": 58,
            "text": "A přednášíme ti toto ze znamení a z moudrého připomenutí"
        },
        {
            "chapter": 3,
            "verse": 59,
            "text": "A podobá se Ježíš před Bohem Adamovi: On stvořil jej z prachu a potom mu řekl \"Budiž!\" a on byl"
        },
        {
            "chapter": 3,
            "verse": 60,
            "text": "Pravda tato od Pána tvého přichází - nebuď tedy jedním z pochybovačů"
        },
        {
            "chapter": 3,
            "verse": 61,
            "text": "Tomu, kdo se bude s tebou o tom přít poté, co ti bylo dáno vědění, odpověz: \"Pojďme, přizveme syny naše a syny vaše, ženy naše a ženy vaše, nás i vás; potom vzájemně si budeme přísahat a přivoláme prokletí Boží na lháře"
        },
        {
            "chapter": 3,
            "verse": 62,
            "text": "A toto je skutečně příběh pravdivý - a není božstva kromě Boha a Bůh je mocný, moudrý"
        },
        {
            "chapter": 3,
            "verse": 63,
            "text": "Jestliže se obrátí zády... vždyť Bůh dobře zná ty, kdož pohoršení šíří"
        },
        {
            "chapter": 3,
            "verse": 64,
            "text": "Rci: \"Vlastníci Písma! Pojďte ke slovu rovnému pro nás i pro vás a shodněme se, že nebudeme sloužit nikomu leč Bohu a nebudeme k Němu nic přidružovat a že si nebude brát jeden druhého za Pána místo Boha!\" Obrátí-li se však zády, pak jim řekněte: \"Dosvědčte, že my jsme do vůle Boží odevzdáni"
        },
        {
            "chapter": 3,
            "verse": 65,
            "text": "Vlastníci Písma! Proč se hádáte o Abrahama, když přece Tóra i Evangelium byly seslány až po něm? Což tomu nerozumíte"
        },
        {
            "chapter": 3,
            "verse": 66,
            "text": "Hle, zde jste těmi, kteří se hádali o tom, o čem mají nějaké vědění. Proč se tedy hádáte o něčem, o čem vědění nemáte - a Bůh zná nejlépe, zatímco vy neznáte"
        },
        {
            "chapter": 3,
            "verse": 67,
            "text": "Abraham nebyl ani židem, ani křesťanem, avšak byl hanífem odevzdaným do vůle Boží; a nepatřil mezi modloslužebníky"
        },
        {
            "chapter": 3,
            "verse": 68,
            "text": "A nejblíže k Abrahamovi byli věru ti, kdož jej následovali, a tento posel a ti, kdož v něj uvěřili. A Bůh je blízkým druhem věřících"
        },
        {
            "chapter": 3,
            "verse": 69,
            "text": "Někteří z vlastníků Písma by vás rádi uvedli v blud, avšak zabloudí jen sami, aniž to budou tušit"
        },
        {
            "chapter": 3,
            "verse": 70,
            "text": "Vlastníci Písma! Proč nevěříte ve znamení Boží, když sami jste jejich svědky"
        },
        {
            "chapter": 3,
            "verse": 71,
            "text": "Vlastníci Písma! Proč odíváte pravdu do lži a proč tajíte vědomě pravdu"
        },
        {
            "chapter": 3,
            "verse": 72,
            "text": "Někteří z vlastníků Písma říkají: \"Věřte na počátku dne v to, co bylo sesláno věřícím, a na jeho konci to popřete, snad se oni odvrátí od víry své"
        },
        {
            "chapter": 3,
            "verse": 73,
            "text": "Nevěřte nikomu kromě těch, kdož následují náboženství vaše!\" Rci: \"Jediné správné vedení je vedení Boži! Vy se obáváte, aby se nikomu nedostalo podobného tomu, čeho se dostalo vám, anebo aby se věřící nepřeli s vámi ohledně Pána vašeho.\" Rci: \"Milost je věru v rukou Božích a On ji uštědřuje, komu chce - a Bůh je nesmírný, vševědoucí"
        },
        {
            "chapter": 3,
            "verse": 74,
            "text": "On milostí svou vyznamenává, koho chce; a Bůh je pln dobrodiní nesmírného"
        },
        {
            "chapter": 3,
            "verse": 75,
            "text": "Mezi vlastníky Písma jsou někteří, kterým svěříš-li qintár, vrátí ti jej, ale jsou mezi nimi i takoví, kterým svěříš dinár, a oni ti jej nevrátí, leč budeš-li nad nimi neustále stát. A to proto, že říkají: \"Nemáme žádné závazky vůči lidem nevědomým.\" Tím pronášejí vědomě o Bohu lež"
        },
        {
            "chapter": 3,
            "verse": 76,
            "text": "Však nikoliv! Kdo přesně dodržuje svou úmluvu a je bohabojný... vždyť Bůh miluje bohabojné"
        },
        {
            "chapter": 3,
            "verse": 77,
            "text": "Věru ti, kdož prodávají úmluvu s Bohem a přísahy své za nepatrnou cenu, ti nebudou mít podíl žádný v životě posmrtném a Bůh na ně v den zmrtvýchvstání nepromluví ani nepohlédne; a neočistí je a pro ně určen je trest bolestný"
        },
        {
            "chapter": 3,
            "verse": 78,
            "text": "A mezi nimi je vskutku skupina, jež překrucuje jazyky svými Písmo, abyste to pokládali za Písmo, ačkoliv to Písmo není, a říkají: \"Toto přichází od Boha!\", a přitom to vůbec není od Boha. A pronášejí tak vědomě o Bohu lež"
        },
        {
            "chapter": 3,
            "verse": 79,
            "text": "Nepřísluší smrtelníkovi, jemuž Bůh dal Písmo, vědění a prorocké poslání, aby potom lidem prohlásil: \"Buďte služebníky mými, nikoliv Boha!\" Buďte spíše rabíny v tom, že učíte Písmu, a v tom, že v něm studujete"
        },
        {
            "chapter": 3,
            "verse": 80,
            "text": "Bůh vám nepřikázal, abyste si brali anděly a proroky za pány své. Což by vám mohl přikázat nevěrectví poté, co jste se stali do vůle Jeho odevzdanými"
        },
        {
            "chapter": 3,
            "verse": 81,
            "text": "A hle, Bůh uzavřel smlouvu s proroky: \"Kdykoliv vám dám Písmo a moudrost a potom k vám přijde posel potvrzující pravdivost toho, co jste již měli, uvěřte v něj a pomáhejte mu!\" A pravil: \"Potvrzujete to a přijímáte to jako závazek vůči Mně?\" Odpověděli: \"Potvrzujeme to.\" I řekl: \"Dosvědčte to a já s vámi budu jedním ze svědků"
        },
        {
            "chapter": 3,
            "verse": 82,
            "text": "A ti, kdož se po tomto obrátí zády, jsou věru hanebníci"
        },
        {
            "chapter": 3,
            "verse": 83,
            "text": "Což si mohou přát jiné náboženství než náboženství Boží, když již se do vůle Jeho odevzdalo - chtě nechtě - vše, co na nebesích je i na zemi, a když vše se k Němu navrátí"
        },
        {
            "chapter": 3,
            "verse": 84,
            "text": "Rci: \"Uvěřili jsme v Boha i v to, co seslal nám a co seslal Abrahamovi, Ismaelovi, Izákovi, Jakubovi a kmenům, i v to, co bylo dáno Mojžíšovi a Ježíšovi a prorokům od Pána jejich. My nečiníme rozdíl mezi nimi a do vůle Jeho jsme odevzdáni"
        },
        {
            "chapter": 3,
            "verse": 85,
            "text": "Kdo touží po jiném náboženství než po islámu, nebude to od něho přijato a v životě budoucím bude mezi těmi, kdož ztrátu utrpí"
        },
        {
            "chapter": 3,
            "verse": 86,
            "text": "Jak by mohl Bůh správně vést lidi, kteří se zřekli víry poté, co uvěřili, a poté, co dosvědčili, že posel je pravdivý, a poté, co k nim přišly jasné důkazy? Bůh přece nepovede cestou správnou lid nespravedlivý"
        },
        {
            "chapter": 3,
            "verse": 87,
            "text": "A bude odměnou jejich, že padne na ně prokletí Boží a andělů i lidstva veškerého"
        },
        {
            "chapter": 3,
            "verse": 88,
            "text": "a budou v něm navěky a nebude jim zmírněn trest ani odklad dán"
        },
        {
            "chapter": 3,
            "verse": 89,
            "text": "kromě těch, kdož kajícně se potom obrátí a polepší se. A Bůh je věru odpouštějící, slitovný"
        },
        {
            "chapter": 3,
            "verse": 90,
            "text": "Kdo zřekli se víry poté, když ji přijali, a potom nevíru svou ještě rozmnožili - od těch nebude přijato pokání jejich, neboť to jsou zbloudilí"
        },
        {
            "chapter": 3,
            "verse": 91,
            "text": "Od žádného z těch, kdož neuvěřili a jako nevěřící zemřou, nebude přijata ani země zlatem naplněná, kdyby se tím chtěli vykoupit. Pro ty je určen trest bolestný a nebudou mít pomocníky žádné"
        },
        {
            "chapter": 3,
            "verse": 92,
            "text": "Nikdy nedosáhnete pravé zbožnosti, dokud nebudete rozdávat z toho, co milujete - a cokoliv z věcí rozdáte, Bůh o tom dobře ví"
        },
        {
            "chapter": 3,
            "verse": 93,
            "text": "Všechny pokrmy byly dovoleny dítkám Izraele kromě těch, jež Izrael ještě předtím, než byla seslána Tóra, sám prohlásil za zakázané. Rci: \"Přineste tedy Tóru a čtěte z ní, jste-li pravdomluvní"
        },
        {
            "chapter": 3,
            "verse": 94,
            "text": "Ti, kdož ještě potom si budou vymýšlet o Bohu lži, ti věru jsou nespravedliví"
        },
        {
            "chapter": 3,
            "verse": 95,
            "text": "Rci: \"Bůh je pravdomluvný! Následujte tedy náboženství Abrahamovo, jenž hanífem byl a mezi modloslužebníky nepatřil"
        },
        {
            "chapter": 3,
            "verse": 96,
            "text": "A věru prvním chrámem, jenž pro lidstvo byl založen, byl ten, jenž v Bakce stojí, jenž požehnáním je i vedením správným pro lidstvo veškeré. v"
        },
        {
            "chapter": 3,
            "verse": 97,
            "text": "A v něm jsou znamení jasná: místo Abrahamovo, a kdokoliv tam vstoupí, je v bezpečí. A Bůh uložil lidem pouť k chrámu tomuto pro toho, kdo k němu cestu může vykonat. Však ten, kdo nevěří... vždyť Bůh věru je soběstačný a obejde se bez lidstva veškerého"
        },
        {
            "chapter": 3,
            "verse": 98,
            "text": "Rci: \"Vlastníci Písma! Proč popíráte znamení Boží, když Bůh je svědkem všeho, co děláte"
        },
        {
            "chapter": 3,
            "verse": 99,
            "text": "Rci: \"Vlastníci Písma! Proč odvracíte z cesty Boží ty, kdož uvěřili, snažíce se ji pokřivit, ačkoliv jste svědky? A Bohu není věru lhostejné, co konáte"
        },
        {
            "chapter": 3,
            "verse": 100,
            "text": "Vy, kteří věříte! Budete-li poslouchat skupinu jednu z těch, jimž bylo dáno Písmo, obrátí vás poté, co jste již uvěřili, opět v nevěrectví"
        },
        {
            "chapter": 3,
            "verse": 101,
            "text": "Jak byste se však mohli stát opět nevěřícími, když jsou vám přednášena znamení Boží a mezi vám i posel Jeho dlí? Ten, kdo pevně se Boha přidržuje, ten veden je ke stezce přímé"
        },
        {
            "chapter": 3,
            "verse": 102,
            "text": "Vy, kteří věříte! Bojte se Boha bázní, jež Mu přísluší, a neumírejte jinak, než když jste se do vůle Jeho odevzdali"
        },
        {
            "chapter": 3,
            "verse": 103,
            "text": "Přidržujte se pevně provazu Božího všichni a nerozdělujte se! Pomněte dobrodiní Božího k vám, když byli jste nepřáteli a On opět sblížil srdce vaše a stali jste se - díky milosti Jeho - bratry; a byli jste již na okraji propasti ohnivé a On vás před ní spasil. A takto vám Bůh objasňuje Svá znamení - snad budete správně vedeni"
        },
        {
            "chapter": 3,
            "verse": 104,
            "text": "Nechť stane se z vás obec, jež bude vyzývat k dobrému, přikazovat vhodné a zakazovat zavrženíhodné. A takoví budou blažení"
        },
        {
            "chapter": 3,
            "verse": 105,
            "text": "Nebuďte jako ti, kdož se rozdělili a do sporu se dostali poté, co k nim přišly důkazy jasné; pro ty je určen trest nesmírný"
        },
        {
            "chapter": 3,
            "verse": 106,
            "text": "v den, kdy rozjasní se tváře některé, zatímco jiné se zachmuří. A těm, jejichž tváře se zachmuří, bude řečeno: \"Proč jste se stali nevěřícími poté, co přijali jste víru? Ochutnejte trest za to, že jste byli nevěřící"
        },
        {
            "chapter": 3,
            "verse": 107,
            "text": "Avšak ti, jejichž tváře se rozjasní, ti budou v milosti u Pána svého a budou v ní navěky"
        },
        {
            "chapter": 3,
            "verse": 108,
            "text": "Toto jsou znamení Boží, která ti sdělujeme podle pravdy. Bůh pak si nepřeje nespravedlnost pro nikoho z lidstva veškerého"
        },
        {
            "chapter": 3,
            "verse": 109,
            "text": "Bohu náleží vše, co na nebesích je i na zemi, a k Bohu se všechno navrátí"
        },
        {
            "chapter": 3,
            "verse": 110,
            "text": "Vy jste národ nejlepší, jenž kdy povstal mezi lidmi; vy přikazujete vhodné, zakazujete zavrženíhodné a věříte v Boha. A kdyby uvěřili vlastníci Písma, bylo by to pro ně lepší; jsou sice mezi nimi věřící, avšak mnozí z nich jsou hanebníci"
        },
        {
            "chapter": 3,
            "verse": 111,
            "text": "Nemohou vám uškodit, leda nepatrně; budou-li proti vám bojovat, obrátí se k vám brzy zády a potom už jim nebude pomoci"
        },
        {
            "chapter": 3,
            "verse": 112,
            "text": "A padne na ně ponížení, ať uchýlí se kamkoliv, kromě těch, kdož chráněni jsou provazem Božím a provazem lidí. A přivolali na sebe hněv Boží a postihla je chudoba, a to proto, že neuvěřili ve znamení Boží a neoprávněně zabíjeli proroky. A také proto, že byli neposlušní a přestupníci"
        },
        {
            "chapter": 3,
            "verse": 113,
            "text": "Nejsou všichni stejní mezi vlastníky Písma; je mezi nimi obec přímá, jejíž členové přednášejí za noci verše Boží a na tváře své padají"
        },
        {
            "chapter": 3,
            "verse": 114,
            "text": "a věří v Boha a v den soudný, přikazují vhodné a zakazují zavrženíhodné a soutěží v konání dobrých skutků; a to jsou praví zbožní"
        },
        {
            "chapter": 3,
            "verse": 115,
            "text": "Cokoliv dobrého učiní, nebude jim upřeno a Bůh dobře zná bohabojné"
        },
        {
            "chapter": 3,
            "verse": 116,
            "text": "Těm však, kdož nevěří, nic nepomohou u Boha majetky jejich ani dětí jejich a budou obyvateli ohně pekelného a budou v něm nesmrtelní"
        },
        {
            "chapter": 3,
            "verse": 117,
            "text": "To, co vydávají v tomto životě pozemském, se podobá vichřici mrazivé, jež postihla a zničila úrodu lidí, kteří sami sobě ukřivdili. Neukřivdil jim Bůh, leč oni sami sobě ukřivdili"
        },
        {
            "chapter": 3,
            "verse": 118,
            "text": "Vy, kteří věříte! Neberte si jako důvěrníky nikoho kromě lidí z vás! Nevěřící neopominou vám škodit a přáli by si, abyste upadli do nesnází. A již se stala nenávist jejich zjevnou v jejich ústech, však to, co skrývají hrudi jejich, je ještě horší. A učinili jsme vám znamení jasnými, jste-li rozumní"
        },
        {
            "chapter": 3,
            "verse": 119,
            "text": "A hle, vy jste ti, kdož tyto lidi milují, zatímco oni vás nemilují; vy věříte v Písmo v jeho celku, zatímco oni, když vás potkají, říkají \"Uvěřili jsme\", když však zůstanou sami, hryžou si prsty zlobou. Rci: \"Zemřete zlobou, vždyť Bůh zná i to, co hrudě vaše skrývají"
        },
        {
            "chapter": 3,
            "verse": 120,
            "text": "Když se vás dotkne něco dobrého, zarmucuje je to, ale když vás postihne neštěstí, radují se z toho. Budete-li však trpěliví a bohabojní, neuškodí vám nikterak úklady jejich, neboť Bůh ve vědění Svém objímá vše, co dělají"
        },
        {
            "chapter": 3,
            "verse": 121,
            "text": "Vzpomeň si, když jsi ráno odešel od rodiny své, abys postavil věřící na místa k boji; a Bůh slyšící je i vševědoucí"
        },
        {
            "chapter": 3,
            "verse": 122,
            "text": "A vzpomeň si, když dva oddíly z vás již bezmála chtěly projevit svou malomyslnost, ačkoli Bůh byl ochráncem jich obou; nechť na Boha se věřící spoléhají"
        },
        {
            "chapter": 3,
            "verse": 123,
            "text": "Bůh vám již vskutku pomohl u Badru, když jste byli ještě nepatrní. Bojte se Boha, snad Mu budete vděčni"
        },
        {
            "chapter": 3,
            "verse": 124,
            "text": "A hle, pravil jsi věřícím: \"Což vám nestačí, že vás Pán váš posílil třemi tisíci andělů z nebe vyslanými"
        },
        {
            "chapter": 3,
            "verse": 125,
            "text": "Ba ano! Budete-li vytrvalí a bohabojní; pak až nepřítel na vás prudce zaútočí, Pán váš vás podpoří pěti tisíci andělů, kteří označují známkami"
        },
        {
            "chapter": 3,
            "verse": 126,
            "text": "A Bůh učinil vám toto pouze zvěstí radostnou a pro uklidnění srdcí vašich. A není vítězné pomoci leč od Boha mocného, moudrého"
        },
        {
            "chapter": 3,
            "verse": 127,
            "text": "abyste uťali část těm, kdož jsou nevěřící, anebo aby byli potřeni a vrátili se nazpět zklamáni"
        },
        {
            "chapter": 3,
            "verse": 128,
            "text": "Ty nemáš nic společného s tou věcí: buď On přijme jejich pokání, anebo je potrestá, vždyť oni věru jsou nespravedliví"
        },
        {
            "chapter": 3,
            "verse": 129,
            "text": "A Bohu náleží vše, co na nebesích je i na zemi, a On odpouští, komu chce, a také trestá, koho chce. A Bůh je odpouštějící, slitovný"
        },
        {
            "chapter": 3,
            "verse": 130,
            "text": "Vy, kteří věříte! Neživte se lichvou rozmnožujíce dvakrát zisk, nýbrž bojte se Boha, snad budete blažení"
        },
        {
            "chapter": 3,
            "verse": 131,
            "text": "A bojte se ohně pekelného, připraveného pro nevěřící"
        },
        {
            "chapter": 3,
            "verse": 132,
            "text": "a poslouchejte Boha a posla, snad dostane se vám slitování"
        },
        {
            "chapter": 3,
            "verse": 133,
            "text": "Pospíchejte k milosti od Pána svého a k zahradě, jejíž šířka se rovná nebesům a zemi a jež připravena je pro bohabojné"
        },
        {
            "chapter": 3,
            "verse": 134,
            "text": "kteří rozdávají almužny ve štěstí i v neštěstí a kteří krotí hněv svůj a odpouštějí lidem. Bůh věru miluje ty, kdož dobro činí"
        },
        {
            "chapter": 3,
            "verse": 135,
            "text": "a ty, kteří potom, co spáchali hanebnost či sami sobě ukřivdili, vzpomínají Boha a prosí Jej za odpuštění hříchů svých - neboť kdo jiný může hříchy odpustit než Bůh - a kteří nesetrvávají vědomě v tom, co provedli"
        },
        {
            "chapter": 3,
            "verse": 136,
            "text": "A odměnou těchto bude odpuštění od Pána jejich a zahrady, pod nimiž řeky tekou a v nichž budou nesmrtelní. Jak krásná to odměna těm, kdož dobré konali"
        },
        {
            "chapter": 3,
            "verse": 137,
            "text": "Již naplnil se obvyklý osud těch, kdož před vámi byli! Cestujte po zemi a pohleďte, jaký byl konec těch, kdož posly za lháře prohlašovali"
        },
        {
            "chapter": 3,
            "verse": 138,
            "text": "Toto je jasné vysvětlení lidem i vedení a varování bohabojným"
        },
        {
            "chapter": 3,
            "verse": 139,
            "text": "Neochabujte, nermuťte se, vždyť přece budete mít vrch, jste-li věřící"
        },
        {
            "chapter": 3,
            "verse": 140,
            "text": "Jestliže jste utrpěli poranění, tedy podobné poranění utrpěli i ti druzí. Takové dny šťastné i nešťastné necháváme střídat mezi lidmi, aby Bůh rozeznal ty, kdož uvěřili, a vybral si mezi vámi mučedníky - a Bůh věru nemiluje nespravedlivé"
        },
        {
            "chapter": 3,
            "verse": 141,
            "text": "a aby Bůh dal zazářit těm, kdož uvěřili, a zavrhl nevěřící"
        },
        {
            "chapter": 3,
            "verse": 142,
            "text": "Domníváte se snad, že vejdete do ráje, dříve než Bůh rozpozná mezi vámi ty, kdož usilovně se snažili v boji, a dříve než rozpozná neochvějné"
        },
        {
            "chapter": 3,
            "verse": 143,
            "text": "Vždyť jste si věru přáli smrt, dříve než jste se s ní setkali; a nyní jste ji viděli, zatímco jste se dívali"
        },
        {
            "chapter": 3,
            "verse": 144,
            "text": "Muhammad je pouze poslem a před ním odešli již jiní poslové. A jestliže zemře anebo bude zabit, obrátíte se nazpět? Ten, kdo se obrátí nazpět, neuškodí tím vůbec Bohu, ale Bůh odmění ty, kdož byli vděční"
        },
        {
            "chapter": 3,
            "verse": 145,
            "text": "Žádná duše nemůže zemřít jinak než z dovolení Božího a podle zapsané a pevně stanovené lhůty. Kdokoli si přeje odměnu již v životě pozemském, tomu z ní něco dáme, a kdokoli si přeje odměnu v životě budoucím, tomu z ní něco dáme - a My odměníme vděčné"
        },
        {
            "chapter": 3,
            "verse": 146,
            "text": "Kolik proroků bojovalo, majíc na své straně zástupy početné? A přece neochabli na cestě Boží kvůli tomu, co je postihlo z neštěstí, ani nezeslábli a neustoupili. A Bůh miluje vytrvalé"
        },
        {
            "chapter": 3,
            "verse": 147,
            "text": "A bylo jejich řečí pouze to, že řekli: \"Pane náš, odpusť nám hříchy naše i přehánění naše v naší věci! Upevni paty naše a poskytni nám pomoc vítěznou proti lidu nevěřícímu"
        },
        {
            "chapter": 3,
            "verse": 148,
            "text": "A Bůh jim dal odměnu v životě pozemském a ještě krásnější odměnu v životě budoucím. A Bůh miluje ty, kdož dobro konají"
        },
        {
            "chapter": 3,
            "verse": 149,
            "text": "Vy, kteří věříte! Budete-li poslušní těch, kdož nevěří, věru vás oni nazpět obrátí a vy se k tomu vrátíte a ztrátu utrpíte"
        },
        {
            "chapter": 3,
            "verse": 150,
            "text": "Nikoliv! Bůh je vašim ochráncem a On nejlepší je z pomocníků"
        },
        {
            "chapter": 3,
            "verse": 151,
            "text": "Vrhneme v srdce těch, kdož nevěří, hrůzu za to, že přidružili k Bohu něco, k čemu On neseslal žádné zplnomocnění. A útulkem jejich bude oheň pekelný - a jak hnusný bude příbytek nespravedlivých"
        },
        {
            "chapter": 3,
            "verse": 152,
            "text": "I Bůh splnil vůči vám slib Svůj, když z dovolení Jeho jste je poráželi, dokud jste neztratili odvahu a neupadli mezi sebou do sporu o tu věc a nebyli neposlušní poté, když ukázal vám to, co máte rádi. A jsou mezi vámi ti, kdož touží po životě pozemském, a jsou mezi vámi jiní, kdož touží po životě budoucím. A potom vás od nich odvrátil, aby vás vyzkoušel, a věru vám již nyní odpustil - a Bůh je pln laskavosti vůči věřícím"
        },
        {
            "chapter": 3,
            "verse": 153,
            "text": "Tehdy jste stoupali nahoru neohlížejíce se na nikoho, zatímco posel vás svolával za vašimi zády - a Bůh vám odplácel jedním utrpením za druhým - abyste se nermoutili nad tím, co vám uniklo z kořisti, ani nad tím, co vás postihlo z neúspěchu. A Bůh je dobře zpraven o všem, co děláte"
        },
        {
            "chapter": 3,
            "verse": 154,
            "text": "Potom na vás Bůh seslal, po tomto utrpení, bezpečí spánku, jenž pokryl jeden oddíl z vás, zatímco druhý oddíl byl v duchu nespokojen a vyslovoval - pravdě navzdory - o Bohu domněnky, jež se podobaly domněnkám doby nevědomosti. I řekli: \"Cožpak my máme vůbec nějaké slovo v téhle věci?\" Rci: \"Všechna tato věc náleží Bohu!\" Avšak oni skryli v duších svých to, co ti najevo nedali, a řekli: \"Kdybychom měli nějaké slovo v této věci, nebylo by mezi námi zabitých.\" Rci: \"Kdybyste byli zůstali v domech svých, vskutku ti, jimž bylo předepsáno, aby byli zabiti, by byli věru vyšli k místům, kde nyní spočívají. A stalo se tak, aby Bůh vyzkoušel to, co je v hrudích vašich, a aby odhalil, co je v srdcích vašich.\" A Bůh zná dobře, co v hrudích je skryto"
        },
        {
            "chapter": 3,
            "verse": 155,
            "text": "Věru ti z vás, kdož obrátili se na útěk v den, kdy střetly se dva oddíly, byli k tomu svedeni pouze satanem za některé z hříchů, jichž se dopustili. A Bůh jim již odpustil, vždyť Bůh je věru odpouštějící, soucitný"
        },
        {
            "chapter": 3,
            "verse": 156,
            "text": "Vy, kteří věříte! Nebuďte jako ti, kdož neuvěřili a říkají o bratřích svých, když cestují po zemi nebo vydají se do boje: \"Kdyby byli zůstali doma, nebyli by zemřeli a nebyli by zabiti!\" Kéž by to Bůh učinil zármutkem v srdcích jejich! A Bůh dává život i smrt a Bůh jasně zří vše, co děláte"
        },
        {
            "chapter": 3,
            "verse": 157,
            "text": "A vskutku, kdybyste byli zabiti na cestě Boží nebo zemřeli, je odpuštění Boží i milost Jeho lepší než to, co shromažďujete"
        },
        {
            "chapter": 3,
            "verse": 158,
            "text": "A věru, ať již zemřete, anebo budete zabiti, u Boha shromážděni budete"
        },
        {
            "chapter": 3,
            "verse": 159,
            "text": "Díky milosrdenství Božímu jsi byl k nim shovívavý; kdybys byl hrubý a srdce tvrdého, byli by věru od tebe odpadli. Odpusť jim tedy a pros za ně o odpuštění a poraď se s nimi v každé záležitosti. A až dospěješ k rozhodnutí, spolehni se na Boha, neboť Bůh miluje ty, kdož na Něj se spoléhají"
        },
        {
            "chapter": 3,
            "verse": 160,
            "text": "Bude-li vám pomáhat Bůh, nikdo nemůže být nad vámi vítězem! Opustí-li vás však, kde je ten, kdo by vám mohl potom pomoci? Na Boha tedy nechť spoléhají se věřící"
        },
        {
            "chapter": 3,
            "verse": 161,
            "text": "Nesluší se na proroka, aby zpronevěřoval, však ten, kdo podvádí, přinese to, co zpronevěřil, v den zmrtvýchvstání. A potom duše každá obdrží cenu toho, co si vysloužila, a nebude nikomu ukřivděno"
        },
        {
            "chapter": 3,
            "verse": 162,
            "text": "Zdaž je ten, kdo usiluje o blahovůli Boží, roven tomu, kdo na sebe přivolal hněv Boží a jehož útočištěm bude peklo? Jak hnusný to bude cíl konečný"
        },
        {
            "chapter": 3,
            "verse": 163,
            "text": "A budou tvořit stupně různé u Boha, a Bůh jasně zří vše, co dělají"
        },
        {
            "chapter": 3,
            "verse": 164,
            "text": "Věru Bůh již prokázal přízeň věřícím, když k nim vyslal posla z řad jejich, jenž sděluje jim znamení Jeho, očišťuje je a učí je Písmu a moudrosti, zatímco předtím byli v bludu zjevném"
        },
        {
            "chapter": 3,
            "verse": 165,
            "text": "Což jste neřekli, když postihlo vás neštěstí poté, co sami jste dosáhli úspěchu dvojnásobného: \"Odkud to přišlo?\" Rci: \"Od vás samých to přišlo!\" A Bůh nade všemi věcmi je mocný"
        },
        {
            "chapter": 3,
            "verse": 166,
            "text": "To, co vás postihlo v den, kdy střetly se dva oddíly, stalo se z dovolení Božího, aby Bůh zjistil, kdo je věřící"
        },
        {
            "chapter": 3,
            "verse": 167,
            "text": "a aby poznal ty, kdož jsou pokrytci. A bylo jim řečeno: \"Pojďte, bojujte na stezce Boží, anebo odrážejte nepřítele!\" I řekli: \"Kdybychom uměli bojovat, věru bychom vás následovali.\" V ten den byli blíže k nevěrectví než k víře. A hovoří ústy svými, co není v srdcích jejich, avšak Bůh dobře zná vše, co skrývají"
        },
        {
            "chapter": 3,
            "verse": 168,
            "text": "A to jsou ti, kdož řekli o bratřích svých, zatímco sami se neúčastnili: \"Kdyby nás byli poslechli, nebyli by zabiti.\" Rci: \"Odežeňte tedy od sebe smrt, jste-li pravdomluvní"
        },
        {
            "chapter": 3,
            "verse": 169,
            "text": "A nepokládej ty, kdož na stezce Boží byli zabiti, za mrtvé! Naopak, oni jsou živí a u Pána svého odměnu svou užívají"
        },
        {
            "chapter": 3,
            "verse": 170,
            "text": "a radují se z toho, co Bůh jim z přízně Své uštědřil, a radují se, že ti, kteří je následují, avšak dosud se k nim nepřipojili, nemusí se ničeho obávat a nebudou zarmouceni"
        },
        {
            "chapter": 3,
            "verse": 171,
            "text": "A radují se z přízně Boží a laskavosti Jeho a z toho, že Bůh nedopustí, aby ztratila se odměna věřícím patřící"
        },
        {
            "chapter": 3,
            "verse": 172,
            "text": "A z těch, kdo odpověděli na výzvu Boha a posla poté, co byli utrpěli zranění - těm, kdož dobré konali a bohabojní byli, dostane se odměny nesmírné"
        },
        {
            "chapter": 3,
            "verse": 173,
            "text": "A když jim lidé řekli: \"Lidé se proti vám shromáždili, bojte se jich!\", tu zvětšila se ještě víra jejich a zvolali: \"Nám postačí Bůh, a jak výtečný On je ochránce"
        },
        {
            "chapter": 3,
            "verse": 174,
            "text": "A tak se vrátili díky přízni a laskavosti Boží a nestalo se jim nic zlého. A usilovali o to, co se líbí Bohu, a Bůh pánem je laskavosti nesmírné"
        },
        {
            "chapter": 3,
            "verse": 175,
            "text": "Hle, toto je satan, který často vám nahání strach svými přáteli, však nebojte se jich, nýbrž bojte se Mne, jste-li věřící"
        },
        {
            "chapter": 3,
            "verse": 176,
            "text": "Nermuť se pro ty, kdož do nevěrectví se řítí, vždyť oni ničím Bohu neuškodí; Bůh nehodlá dát jim podíl v životě budoucím, leč připravil pro ně trest nesmírný"
        },
        {
            "chapter": 3,
            "verse": 177,
            "text": "Ti, kdož koupili nevěrectví za víru, v ničem nemohou uškodit Bohu a je očekává trest bolestný"
        },
        {
            "chapter": 3,
            "verse": 178,
            "text": "Nechť si ti, kdož nevěří, nemyslí, že odklad, který jsme jim povolili, je pro ně dobrý; povolili jsme jim odklad jen proto, aby hříchy své ještě rozmnožili, a je očekává trest zahanbující"
        },
        {
            "chapter": 3,
            "verse": 179,
            "text": "A Bůh není takový, aby ponechal věřící v tom stavu, v jakém jste, až do doby, kdy rozdělí špatného od dobrého. A Bůh nehodlá vás seznámit s nepoznatelným, nýbrž vybírá si, koho chce ze Svých poslů. Věřte v Boha a posly Jeho, neboť budete-li věřit a bát se Boha, dostane se vám odměny nesmírné"
        },
        {
            "chapter": 3,
            "verse": 180,
            "text": "Nechť ti, kdož lakotí s tím, co jim Bůh uštědřil z laskavosti Své, se nedomnívají, že je to pro ně lepší; naopak, je to pro ně horší. A budou mít okolo šíjí v den zmrtvýchvstání to, s čím lakotili - a Bohu připadne dědictví nebes a země a Bůh je dobře zpraven o všem, co děláte"
        },
        {
            "chapter": 3,
            "verse": 181,
            "text": "Bůh věru slyšel řeči těch, kdož hovořili: \"Bůh je chudý, zatímco my jsme bohatí!\" A zapíšeme si dobře slova jejich i jejich bezprávné zabíjení proroků a pak jim řekneme: \"Ochutnejte trestu spalujícího"
        },
        {
            "chapter": 3,
            "verse": 182,
            "text": "za to, co ruce vaše předtím konaly!\" A Bůh věru není nespravedlivý ke služebníkům Svým"
        },
        {
            "chapter": 3,
            "verse": 183,
            "text": "Těm, kdož řekli: \"Vždyť Bůh nám uložil, abychom neuvěřili poslu žádnému, dokud nám nepředvede oběť, kterou oheň pozře,\" odpověz: \"Již přede mnou přišli k vám poslové s důkazy jasnými i s tím, o čem jste hovořili. Proč jste je tedy zabíjeli, jste-li pravdomluvní"
        },
        {
            "chapter": 3,
            "verse": 184,
            "text": "Jestliže tě prohlašují za lháře, nevšímej si toho, neboť již před tebou byli za ně prohlašováni poslové jiní, kteří přinesli důkazy jasné, Knihy i Písmo osvícené"
        },
        {
            "chapter": 3,
            "verse": 185,
            "text": "Každá duše okusí smrti; a teprve v den zmrtvýchvstání obdržíte plně své odměny. A kdo se vyhne ohni a bude do ráje uveden, ten dosáhl úspěchu. A život na tomto světě je pouze klamné užíváni"
        },
        {
            "chapter": 3,
            "verse": 186,
            "text": "A jistě budete vystaveni zkouškám na majetcích svých i osobách svých a uslyšíte od těch, jimž dostalo se Písma před vámi, i od modloslužebníků mnoho zlého. Budete-li však trpěliví a bohabojní, shledáte, že to patří k podstatě věcí"
        },
        {
            "chapter": 3,
            "verse": 187,
            "text": "A hle, přijal Bůh od těch, kdož dostali Písmo, úmluvu: \"Vysvětlujte je lidem a nezatajujte je!\" Avšak oni je zahodili za záda svá a koupili za ně věc ceny nepatrné. A jak hnusné je to, co koupili"
        },
        {
            "chapter": 3,
            "verse": 188,
            "text": "Nedomnívej se, že ti, kdož se radují z toho, co provedli, a rádi se nechávají chválit za to, co vůbec neudělali - nedomnívej se, že tito jsou bezpečni před trestem. Pro ně je určen trest bolestný"
        },
        {
            "chapter": 3,
            "verse": 189,
            "text": "A Bohu náleží království nebes i země a Bůh je všech věcí mocen"
        },
        {
            "chapter": 3,
            "verse": 190,
            "text": "Věru ve stvoření nebes a země a ve střídání noci a dne je znamení pro lidi rozmyslem nadané"
        },
        {
            "chapter": 3,
            "verse": 191,
            "text": "kteří vzývají Boha stojíce, sedíce i ležíce a kteří přemýšlejí o stvoření nebes a země a říkají: \"Pane náš, Tys věru nestvořil toto vše pro nic za nic - sláva Tobě! Ušetři nás trestu ohně pekelného"
        },
        {
            "chapter": 3,
            "verse": 192,
            "text": "Pane náš, Ty věru každého, koho do ohně uvrhneš, hanbou pokryješ; a nespravedliví nebudou mít pomocníků"
        },
        {
            "chapter": 3,
            "verse": 193,
            "text": "Pane náš, vskutku jsme uslyšeli hlas volajícího, zvoucího nás k víře: Věřte v Pána svého! a uvěřili jsme. Pane náš, odpusť nám hříchy naše a očisti nás od špatností našich a povolej nás k Sobě spolu s čistými"
        },
        {
            "chapter": 3,
            "verse": 194,
            "text": "Pane náš, a dej nám to, cos nám přislíbil ústy poslů svých, a nezarmuť nás v den zmrtvýchvstání, vždyť Ty neopomíjíš splnit sliby Své"
        },
        {
            "chapter": 3,
            "verse": 195,
            "text": "A Pán jejich je vyslyšel: \"Nedopustím věru, aby se ztratil skutek jediný, který kdokoliv z vás učiní, ať je to muž či žena, vždyť jeden k druhému patříte. A těm, kdož se vystěhovali a byli z domovů svých vyhnáni a na cestě mé strádali a bojovali a byli přitom zabiti, těm věru vymažu špatné činy jejich a uvedu je do zahrad, pod nimiž řeky tekou.\" To bude odměnou od Boha - a Bůh zajisté má u Sebe odměnu nejkrásnější"
        },
        {
            "chapter": 3,
            "verse": 196,
            "text": "Nechť tě neoklame to, že ti, kdož jsou nevěřící, se volně po zemi procházejí"
        },
        {
            "chapter": 3,
            "verse": 197,
            "text": "krátké bude jejich užívání a pak stane se peklo příbytkem jejich. A jak hnusné to bude místo odpočinku"
        },
        {
            "chapter": 3,
            "verse": 198,
            "text": "Avšak pro ty, kdož Pána svého se obávali, jsou určeny zahrady, pod nimiž řeky tekou - a v nichž nesmrtelní budou - jako obydlí od Boha. A to, co u Boha je, je nejlepší pro čisté"
        },
        {
            "chapter": 3,
            "verse": 199,
            "text": "A jsou mezi vlastníky Písma někteří, kteří věří v Boha i v to, co seslal vám, i v to, co seslal jim; pokorní před Bohem nekupují za znamení Boží věci ceny nepatrné. Ti dostanou odměnu svou u Pána svého a Bůh věru je rychlý v účtování"
        },
        {
            "chapter": 3,
            "verse": 200,
            "text": "Vy, kteří věříte! Buďte neochvějní a povzbuzujte se k neochvějnosti! Buďte pevní a bojte se Boha - snad budete blažení"
        },
        {
            "chapter": 4,
            "verse": 1,
            "text": "Lidé, bojte se Pána svého, jenž stvořil vás z bytosti jediné a stvořil z ní manželku její a rozmnožil je oba v množství velké mužů i žen. A bojte se Boha, v Jehož jménu se vzájemně prosíte, a dbejte na pravidla o pokrevních svazcích, neboť Bůh zajisté nad vámi je pozorovatelem"
        },
        {
            "chapter": 4,
            "verse": 2,
            "text": "A dávejte sirotkům majetky jejich a nezaměňujte špatné za dobré! Nepohlcujte jejich jmění přidávajíce je k majetkům svým, vždyť to hřích je veliký"
        },
        {
            "chapter": 4,
            "verse": 3,
            "text": "Bojíte-li se, že nebudete spravedliví k sirotkům... berte si za manželky ženy takové, které jsou vám příjemné, dvě, tři a čtyři; avšak bojíte-li se, že nebudete spravedliví, tedy si vezměte jen jednu nebo ty, jimiž vládnou pravice vaše. A tak se nejlépe vyhnete odchýlení"
        },
        {
            "chapter": 4,
            "verse": 4,
            "text": "A dávejte ženám obvěnění jako dar; jestliže vám z laskavosti dají něco z toho, tedy toho užijte ve zdraví a spokojenosti"
        },
        {
            "chapter": 4,
            "verse": 5,
            "text": "A nedávejte nerozumným jmění své, jež Bůh pro vás učinil podstatou obživy, ale dávejte jim z něho na jejich výživu a odívání a mluvte s nimi slovo vlídné"
        },
        {
            "chapter": 4,
            "verse": 6,
            "text": "A zkoušejte schopnosti sirotků, dokud nedospějí do věku sňatku; postřehnete-li pak u nich zralost úsudku, tedy jim předejte majetky jejich. A nepohlcujte z něho nadbytečně a chvatně, dokud oni nedospějí. Nechť ten, kdo je bohatý, se zdrží a nechť ten, kdo je chudý, jí z něho jen podle zvyklosti oprávněné. A když jim předáte majetky jejich, dejte si to potvrdit svědky - a Bůh postačí jako zúčtovatel"
        },
        {
            "chapter": 4,
            "verse": 7,
            "text": "Mužům náleží podíl z toho, co zůstavili rodiče a blízcí příbuzní, a ženám náleží podíl z toho, co zůstavili rodiče a blízcí příbuzní - ať již je toho málo, nebo mnoho - jako podíl určený"
        },
        {
            "chapter": 4,
            "verse": 8,
            "text": "A jsou-li přítomni při rozdělování příbuzní, sirotci a chudí, dejte jim něco z toho a promluvte s nimi slovo vlídné"
        },
        {
            "chapter": 4,
            "verse": 9,
            "text": "A nechť se střeží ti, kdož - v případě, že po sobě zanechají slabé potomstvo - se o ně budou také strachovat, utiskovat jiné! Nechť bojí se Boha a nechť hovoří slovo přímé"
        },
        {
            "chapter": 4,
            "verse": 10,
            "text": "Ti, kdož nespravedlivě pohlcuji majetky sirotků, věru pohlcují to, co v břichách jejich v oheň se promění, a spáleni budou jeho plameny"
        },
        {
            "chapter": 4,
            "verse": 11,
            "text": "A Bůh vám stanoví o dětech vašich toto: synovi podíl rovný podílu dvou dcer; a je-li dcer více než dvě, patří jim dvě třetiny toho, co zůstavil. A jestliže je dcera pouze sama, tedy jí patří polovina. A rodičům jeho: každému z nich jedna šestina toho, co zůstavil, jestliže měl mužského potomka. Jestliže neměl mužského potomka, pak po něm dědí jeho rodiče, přičemž matce jeho patří jedna třetina. A jestliže měl bratry, pak matce náleží jedna šestina toho, co zůstane po vyplacení odkazů a uhrazení dluhu\". A vy nevíte, kdo z rodičů či dětí vašich je vám užitečnější. A toto je ustanovení od Boha a věru Bůh je vševědoucí, moudrý"
        },
        {
            "chapter": 4,
            "verse": 12,
            "text": "Vám náleží polovina z toho, co zůstavily manželky vaše, jestliže neměly mužského potomka. A jestliže měly mužského potomka, patří vám z toho, co zůstavily, jedna čtvrtina poté, když byly vyplaceny odkazy a uhrazeny dluhy jejich. A manželkám patří jedna čtvrtina toho, co zůstavíte, jestliže nemáte mužského potomka. A jestliže máte mužského potomka, pak patří manželkám jedna osmina toho, co jste zůstavili po vyplacení odkazů a po uhrazení dluhů. Jestliže muž nebo žena zanechají dědictví po boční linii a mají bratra nebo sestru, pak každému z obou patří jedna šestina. A je-li jich více, pak jsou podílníky na jedné třetině po vyplacení odkazů a po uhrazení dluhů aniž se tím někomu uškodí. A toto je ustanovení od Boha a Bůh je vševědoucí, blahovolný"
        },
        {
            "chapter": 4,
            "verse": 13,
            "text": "A toto jsou omezení Boží, a kdokoliv poslouchá Boha a posla Jeho, tomu Bůh dá vstoupit do zahrad, pod nimiž řeky tekou, a v nich nesmrtelný bude - a to úspěch je nesmírný"
        },
        {
            "chapter": 4,
            "verse": 14,
            "text": "Kdo však neposlechne Boha a posla Jeho a překračuje omezení Jeho, tomu Bůh dá vstoupit do ohně a tam nesmrtelný bude - a pro něj určen je trest zahanbující"
        },
        {
            "chapter": 4,
            "verse": 15,
            "text": "Proti těm z vašich žen, jež dopustí se hanebnosti, vezměte jako svědky čtyři z vás. A jestliže tito to dosvědčí, podržte ženy v domech, dokud smrt je nezavolá anebo Bůh pro ně nepřipraví nějaké východisko"
        },
        {
            "chapter": 4,
            "verse": 16,
            "text": "Ty dva z vás, kteří se toho dopustí, potrestejte! A jestliže se pak kajícně obrátí a polepší, nechte je být! A Bůh věru je milostivý ke kajícníkům a slitovný"
        },
        {
            "chapter": 4,
            "verse": 17,
            "text": "A jedině Bohu patří rozhodnutí a pokání těch, kdož dopustili se špatného z nevědomosti a potom se kajícně obrátili v krátké době. Těm Bůh věru odpustí a Bůh je vševědoucí a moudrý"
        },
        {
            "chapter": 4,
            "verse": 18,
            "text": "Však odpuštění nebude dáno těm, kdož dopouštějí se špatností a teprve ve chvíli, když smrt se pro některého z nich dostaví, zvolají: \"a já nyní se kaji!\" A nebude také pro ty, kdož zemřou jako nevěřící - pro ty jsme připravili trest bolestný"
        },
        {
            "chapter": 4,
            "verse": 19,
            "text": "Vy, kteří věříte! Není vám dovoleno získávat ženy jako dědictví proti vůli jejich; neutiskujte je jen proto, abyste si mohli odnést část toho, co jste jim dříve darovali, leda že by se dopustily zjevné hanebnosti. A zacházejte s nimi podle zvyklostí uznaných! Jestliže k nim cítíte odpor, je možné, že cítíte odpor k něčemu, do čeho Bůh vložil velké dobro"
        },
        {
            "chapter": 4,
            "verse": 20,
            "text": "A jestliže chcete vyměnit jednu manželku za jinou a dali jste jedné z nich qintár, pak od ní neberte při rozvodu nic. Což snad byste to chtěli vzít, dopouštějíce se tak nečestnosti a hříchu zjevného"
        },
        {
            "chapter": 4,
            "verse": 21,
            "text": "A jak byste jí to mohli vzít, když jste byli jeden s druhým úzce svázáni a ony od vás již přijaly závazek pevný"
        },
        {
            "chapter": 4,
            "verse": 22,
            "text": "A neberte si za manželky ženy, jež byly provdány za vaše otce, leda že se to stalo už v minulosti. A věru je to hanebnost zavrženíhodná a způsob hnusný"
        },
        {
            "chapter": 4,
            "verse": 23,
            "text": "A jsou vám zakázány jako manželky vaše matky, vaše dcery, vaše sestry, vaše tety z otcovy i matčiny strany, vaše neteře z bratrovy a sestřiny strany, vaše kojné a vaše soukojenky a matky vašich žen a vaše nevlastní dcery, jež jsou ve vaší péči a jež se narodily z žen, k nimž jste již vešli - však jestliže jste k nim nevešli, není to pro vás hříchem - a manželky vašich synů, narozených z vašeho ledví, a dále dvě sestry současně, ledaže se to stalo již v minulosti. A Bůh je věru odpouštějící, slitovný"
        },
        {
            "chapter": 4,
            "verse": 24,
            "text": "A (jsou vám zakázány také) muhsany mezi ženami kromě těch, jichž zmocnily se vaše pravice a to je vám předepsáno Bohem! A vedle toho je vám dovoleno, abyste si hledali manželky pomocí jmění svého jako muži spořádaní, nikoliv prostopášní. A za to, co jste užívali s těmito ženami, dejte jim jejich odměnu podle ustanovení. A nebude pro vás hříchem, na čem se vzájemně dohodnete po stanovené době - a Bůh je vševědoucí, moudrý"
        },
        {
            "chapter": 4,
            "verse": 25,
            "text": "Kdo z vás se nemůže pro nedostatek prostředků oženit s věřícími muhsanami, nechť vezme si z těch, jimiž vládnou vaše pravice, věřící dívky; a Bůh zná dobře vaši víru, a že patříte jeden k druhému. Ožeňte se s nimi se svolením jejich lidí a dejte jim jejich odměnu podle uznaných zvyklostí jako muhsanám, a nikoliv jako prostopášnicím nebo jako těm, jež mají milence. A když se stanou muhsanami a dopustí se potom hanebnosti, nechť jejich trestem je poloviční trest příslušející muhsanám. A to je pro ty z vás, kdož obávají se, že dopustí se prohřešku, avšak budete-li trpěliví, bude to pro vás nejlepší. A Bůh je odpouštějící, slitovný"
        },
        {
            "chapter": 4,
            "verse": 26,
            "text": "A Bůh vás chce vést a chce vám objasnit obvyklý osud těch, kdož byli před vámi, a přijmout milostivě pokání vaše. A Bůh je vševědoucí, moudrý"
        },
        {
            "chapter": 4,
            "verse": 27,
            "text": "A Bůh chce přijmout pokání vaše, avšak ti, kdož následují vášně své, chtějí, abyste se uchýlili velkou úchylkou"
        },
        {
            "chapter": 4,
            "verse": 28,
            "text": "Bůh přeje si vám ulehčit, vždyť člověk byl věru stvořen slabým"
        },
        {
            "chapter": 4,
            "verse": 29,
            "text": "Vy, kteří věříte! Nepohlcujte si vzájemně majetky své podvodným způsobem; jiné je, jde-li o obchod na základě vzájemného souhlasu; a nepřivozujte si smrt! A věru Bůh je vůči vám slitovný"
        },
        {
            "chapter": 4,
            "verse": 30,
            "text": "A kdokoliv tak učiní jako přestupek a nespravedlivě, toho věru ohněm sežehneme - a to je pro Boha nadmíru snadné"
        },
        {
            "chapter": 4,
            "verse": 31,
            "text": "Jestliže se vystříháte těžkých hříchů, které jsou vám zakázány, věru vám vymažeme vaše špatné skutky a uvedeme vás do ráje uvedením čestným"
        },
        {
            "chapter": 4,
            "verse": 32,
            "text": "Nechovejte touhu po tom, čím Bůh vyznamenal některé z vás před jinými! Mužům dostane se části z toho, co si vysloužili, a ženám se také dostane části z toho, co si vysloužily. A proste Boha o část přízně Jeho, vždyť Bůh zná dobře všechny věci"
        },
        {
            "chapter": 4,
            "verse": 33,
            "text": "A každému jsme určili dědice, mající právo na to, co zůstavil: rodiče, blízké příbuzné a ty, s nimiž spojeni jste přísahou. Všem z nich dejte podíl jejich! Bůh věru je svědkem všeho"
        },
        {
            "chapter": 4,
            "verse": 34,
            "text": "Muži zaujímají postavení nad ženami proto, že Bůh dal přednost jedněm z vás před druhými, a proto, že muži dávají z majetků svých (ženám). A ctnostné ženy jsou pokorně oddány a střeží skryté kvůli tomu, co Bůh nařídil střežit. A ty, jejichž neposlušnosti se obáváte, varujte a vykažte jim místa na spaní a bijte je! Jestliže vás jsou však poslušny, nevyhledávejte proti nim důvody! A Bůh věru je vznešený, veliký"
        },
        {
            "chapter": 4,
            "verse": 35,
            "text": "A obáváte-li se rozvratu mezi oběma, povolejte rozhodčího z jeho rodiny a rozhodčího z její rodiny. A přejí-li si oba manželé usmíření, Bůh mezi nimi zařídí shodu, neboť Bůh je vševědoucí a dobře zpraven"
        },
        {
            "chapter": 4,
            "verse": 36,
            "text": "Ctěte Boha a nepřidružujte k Němu nic! Chovejte se vlídně k rodičům, příbuzným, sirotkům, chudým, sousedovi pokrevně spřízněnému i cizímu, příteli ze sousedství a jdoucímu po cestě Boží a těm, jimiž vládne vaše pravice! Bůh věru nemiluje ty, kdož jsou domýšliví a vychloubační"
        },
        {
            "chapter": 4,
            "verse": 37,
            "text": "ani ty, kdož jsou lakomí a lidem lakotu nařizují a skrývají to, co Bůh jim uštědřil ze Své přízně. A připravili jsme pro nevěřící trest ponižující"
        },
        {
            "chapter": 4,
            "verse": 38,
            "text": "A nemiluje ty, kdož rozdávají ze svého jmění na odiv lidem a nevěří ani v Boha, ani v soudný den. A ten, jemuž je satan přítelem, ten špatného má přítele"
        },
        {
            "chapter": 4,
            "verse": 39,
            "text": "Co by je to bylo stálo, kdyby byli uvěřili v Boha a v den soudný a rozdávali z toho, co jim Bůh uštědřil? A Bůh o nich dobře ví"
        },
        {
            "chapter": 4,
            "verse": 40,
            "text": "Bůh věru neošidí nikoho ani o váhu prášku jediného, a jde-li o skutek dobrý, oplatí jej dvojnásobně a sám od Sebe dá odměnu nesmírnou"
        },
        {
            "chapter": 4,
            "verse": 41,
            "text": "A jak jim bude, až z národa každého přivedeme svědka jednoho a přivedeme také tebe jako svědka proti těmto"
        },
        {
            "chapter": 4,
            "verse": 42,
            "text": "V ten den si budou přáteli, kdož neuvěřili a posla neuposlechli, aby se nad nimi slehla země, avšak neskryjí před Bohem událost žádnou"
        },
        {
            "chapter": 4,
            "verse": 43,
            "text": "Vy, kteří věříte! Nepřibližujte se k modlitbě, jste-li opilí, dokud nebudete vědět, co říkáte; a nekonejte ji, jste-li znečištěni polucí - leda jste-li na cestě - dokud jste se neumyli! A jste-li nemocní nebo na cestách či někdo z vás přišel ze záchodu či měl styk se ženami, a nenaleznete-li vodu, omývejte se čistým pískem a otřete si jim obličeje i ruce své! A Bůh je věru promíjející a odpouštějící"
        },
        {
            "chapter": 4,
            "verse": 44,
            "text": "Což jsi neviděl, že ti, kterým dostalo se části Písma, kupují bludy a chtějí, abyste i vy zbloudili z cesty pravé"
        },
        {
            "chapter": 4,
            "verse": 45,
            "text": "Bůh však dobře zná vaše nepřátele! A Bůh je dostatečným ochráncem i dostatečným pomocníkem"
        },
        {
            "chapter": 4,
            "verse": 46,
            "text": "Někteří z těch, kdož vyznávají židovství, překrucují smysl slov Písma a říkají \"Slyšeli jsme a neuposlechli jsme\" a \"Slyš, aniž to je slyšet\" a"
        },
        {
            "chapter": 4,
            "verse": 47,
            "text": "Vy, kterým bylo dáno Písmo, věřte v to, co jsme vám seslali jako potvrzení toho, co již máte od dřívějška, dříve než smažeme obličeje a obrátíme je nazad anebo je proklejeme, jako jsme již prokleli lid znesvěcující sobotu. A rozkaz Boží byl již vykonán"
        },
        {
            "chapter": 4,
            "verse": 48,
            "text": "Bůh věru neodpustí, je-li k Němu něco přidružováno, ale odpustí, komu chce, věci jiné než toto. A kdokoli přidružuje k Bohu, ten dopouští se hříchu těžkého"
        },
        {
            "chapter": 4,
            "verse": 49,
            "text": "Což jsi neviděl ty, kteří se vydávají za čisté? Nikoliv, jen Bůh očišťuje toho, koho chce, a nikdo nebude ošizen ani o slupku pecky datlové"
        },
        {
            "chapter": 4,
            "verse": 50,
            "text": "Pohleď, jak vymýšlejí si lži o Bohu - a to stačí k hříchu zjevnému"
        },
        {
            "chapter": 4,
            "verse": 51,
            "text": "Což jsi neviděl, že ti, kterým dostalo se části Písma, věří v Džibta a Tághúta a hovoří o těch, kdož neuvěřili: \"Tito jsou správněji vedeni než ti, kdož uvěřili"
        },
        {
            "chapter": 4,
            "verse": 52,
            "text": "To jsou ti, které Bůh proklel; pro toho pak, koho Bůh proklel, nenajdeš pomocníka žádného"
        },
        {
            "chapter": 4,
            "verse": 53,
            "text": "Anebo mají snad podíl nějaký na vládě? A i kdyby jej měli, nedali by lidem ani slupku pecky datlové"
        },
        {
            "chapter": 4,
            "verse": 54,
            "text": "Či závidí těmto lidem to, co jim Bůh dal z přízně Své? Vždyť dali jsme již rodu Abrahamovu Písmo i moudrost a propůjčili jsme jim království mocné"
        },
        {
            "chapter": 4,
            "verse": 55,
            "text": "A jsou mezi nimi někteří, kdož v ně uvěřili, a jsou mezi nimi jiní, kteří se od něho odvrátili. Však bude jim stačit peklo jako trest spalující"
        },
        {
            "chapter": 4,
            "verse": 56,
            "text": "Věru ty, kdož neuvěřili v Naše znamení, My v ohni sežehneme, a kdykoliv vyschnou kůže jejich, vyměníme je za jiné, aby tak trestu okusili. A Bůh zajisté je mocný, moudrý"
        },
        {
            "chapter": 4,
            "verse": 57,
            "text": "Ty však, kdož uvěřili a dobré skutky konali, uvedeme do zahrad, pod nimiž řeky tekou, a tam, nesmrtelní, navěky budou mít manželky čisté; a uvedeme je do stínu hustého"
        },
        {
            "chapter": 4,
            "verse": 58,
            "text": "Bůh vám přikazuje, abyste vraceli svěřené majetky jejich vlastníkům, a když soudíte mezi lidmi, abyste soudili spravedlivě. Vždyť Bůh - a jak krásné je to, k čemu vás napomíná - vždyť Bůh slyšící je i jasnozřivý"
        },
        {
            "chapter": 4,
            "verse": 59,
            "text": "Vy, kteří věříte! Poslouchejte Boha a poslouchejte posla a ty, kdož mezi vámi mají autoritu! A jste-li ve sporu o nějakou věc, předejte její rozhodnutí Bohu a poslu - jestliže věříte v Boha a v den soudný! A to bude nejlepší a povede k nejkrásnějšímu výsledku"
        },
        {
            "chapter": 4,
            "verse": 60,
            "text": "Což jsi neviděl ty, kdož tvrdí, že uvěřili v to, co ti bylo sesláno a co bylo sesláno před tebou? A přitom chtějí předkládat své spory k rozsouzení Tághútovi, ačkoliv jim bylo nařízeno, aby v něj nevěřili. A satan si přeje, aby zbloudili dalekým zblouděním"
        },
        {
            "chapter": 4,
            "verse": 61,
            "text": "A když se jim řekne: \"Pojďte k tomu, co seslal Bůh, a k poslu Jeho\", tu vidíš pokrytce, jak se snaží od tebe odvrátit lidi úplným odvratem"
        },
        {
            "chapter": 4,
            "verse": 62,
            "text": "A jak jim bude, až je neštěstí postihne za to, co ruce jejich předtím spáchaly, a až k tobě přijdou přisahajíce při Bohu: \"My přáli jsme si jen dobré a spolupráci"
        },
        {
            "chapter": 4,
            "verse": 63,
            "text": "A to jsou ti, o nichž Bůh dobře ví, co v srdcích svých tají. Odvrať se od nich a napomeň je a promluv do duší jejich slova naléhavá"
        },
        {
            "chapter": 4,
            "verse": 64,
            "text": "A nevyslali jsme posla žádného, leč aby mu byla, z dovolení Božího, prokazována poslušnost. Však jestliže k tobě přijdou poté, když sami sobě ukřivdili, prosíce Boha o slitování a žádajíce, aby posel poprosil o slitování pro ně, pak věru naleznou, že Bůh odpouští kajícníkům a je slitovný"
        },
        {
            "chapter": 4,
            "verse": 65,
            "text": "Však nikoliv, při Pánu tvém, oni nebudou věřící, pokud tě neučiní rozhodčím v tom, o čem jsou ve sporu. Potom nenaleznou v duších svých pochybnosti o tom, cos rozhodl, a podrobí se plným podrobením"
        },
        {
            "chapter": 4,
            "verse": 66,
            "text": "Kdybychom jim byli přikázali, aby se sami zabíjeli anebo aby odešli z příbytků svých, nebyli by tak - leda s výjimkou několika málo z nich - učinili. Avšak kdyby byli učinili to, k čemu jsme je napomínali, bylo by to bývalo pro ně nejlepší a účinnější pro utvrzení víry jejich"
        },
        {
            "chapter": 4,
            "verse": 67,
            "text": "Tehdy bychom jim byli darovali odměnu nesmírnou"
        },
        {
            "chapter": 4,
            "verse": 68,
            "text": "a byli bychom je uvedli na stezku přímou"
        },
        {
            "chapter": 4,
            "verse": 69,
            "text": "Ti, kdož poslouchají Boha a posla, budou spolu s proroky, bezúhonnými, mučedníky a zbožnými, jimž všem Bůh prokázal milost. A jak překrásní to budou společníci"
        },
        {
            "chapter": 4,
            "verse": 70,
            "text": "Takové je dobrodiní od Boha přicházející - a Bůh plně dostačuje jako vševědoucí"
        },
        {
            "chapter": 4,
            "verse": 71,
            "text": "Vy, kteří věříte! Buďte ostražití a vrhejte se do boje po oddílech anebo se vrhejte hromadně"
        },
        {
            "chapter": 4,
            "verse": 72,
            "text": "A věru vyskytne se mezi vámi i takový, jenž zaváhá; a když na vás dolehne neštěstí, řekne: \"Bůh mi prokázal milost, neboť jsem nebyl spolu s vámi svědkem bojování"
        },
        {
            "chapter": 4,
            "verse": 73,
            "text": "Však dostane-li se vám od Boha dobrodiní, tu jistě řekne, jako by mezi vámi a jím nebyly nikdy žádné přátelské svazky: \"Kéž bych byl býval s vámi a kéž bych byl též dosáhl úspěchu nesmírného"
        },
        {
            "chapter": 4,
            "verse": 74,
            "text": "Nechť tedy bojují na stezce Boží ti, kdož kupují za život pozemský život budoucí! A těm, kdož bojují na stezce Boží a budou zabiti či zvítězí, těm dáme odměnu nesmírnou"
        },
        {
            "chapter": 4,
            "verse": 75,
            "text": "A co je vám, že nebojujete na stezce Boží a za utištěné z mužů, žen a dětí, kteří říkají: \"Pane náš, vyveď nás z tohoto města, jehož obyvatelé jsou nespravedliví! Dej nám ochránce Tebou vybraného a pošli nám pomocníka Tebou ustanoveného"
        },
        {
            "chapter": 4,
            "verse": 76,
            "text": "Ti, kdož uvěřili, bojují na stezce Boží, a ti, kdož neuvěřili, bojují na stezce Tághúta. Bojujte proti přátelům satanovým, vždyť slabé jsou proti vám úklady satanovy"
        },
        {
            "chapter": 4,
            "verse": 77,
            "text": "Což jsi neviděl ty, jimž bylo řečeno: \"Spusťte své ruce, dodržujte modlitbu a dávejte almužnu!\" A když jim bylo předepsáno bojovat, hle, jedna skupina z nich, jež bojí se lidí tak, jak bojí se Boha, anebo ještě větším strachem, zvolala: \"Pane náš, proč jsi nám předepsal boj? Nemohl bys nám jej ještě o malou chvíli odložit?\" Rci: \"Užívání na tomto světě je jen nepatrné, zatímco onen svět je daleko lepší pro toho, jenž je bohabojný - a nebudete ošizeni ani o slupku pecky datlové"
        },
        {
            "chapter": 4,
            "verse": 78,
            "text": "Ať kdekoliv budete, smrt vás zastihne, i kdybyste byli ve věžích opevněných. Stane-li se těmto lidem něco dobrého, říkají: \"Tohle je od Boha\", však postihne-li je co zlého, tu říkají: \"Tohle je od tebe, proroku!\" Rci: \"Všechno od Boha přichází!\" A co je těmto lidem, že málem nemohou pochopit to, co se jim říká"
        },
        {
            "chapter": 4,
            "verse": 79,
            "text": "To dobré, jehož se ti dostane, pochází od Boha a to zlé, jež tě postihne, pochází od tebe samého. A vyslali jsme tě k lidem jako posla a Bůh ti stačí jako svědek"
        },
        {
            "chapter": 4,
            "verse": 80,
            "text": "Kdokoliv je poslušen posla, je poslušen i Boha, a kdokoliv se obrátí zády... vždyť jsme tě neposlali, abys byl dozorcem nad nimi"
        },
        {
            "chapter": 4,
            "verse": 81,
            "text": "Říkají \"Poslušnost!\", ale když od tebe odejdou, tu část z nich tráví noc hloubáním o něčem jiném, než jsi říkal. A Bůh zapisuje to, co v noci dělají. Straň se jich a spolehni se na Boha - a Bůh plně dostačuje jako ochránce"
        },
        {
            "chapter": 4,
            "verse": 82,
            "text": "Cožpak nepřemýšlejí o Koránu? Kdyby ten byl od někoho jiného než od Boha, věru by v něm nalezli četné rozpory"
        },
        {
            "chapter": 4,
            "verse": 83,
            "text": "A když k nim dojde nějaká zpráva týkající se bezpečnosti či strach vzbuzující, tu ji hned rozhlásí. Kdyby se však s ní obrátili na posla anebo na ty, kdož mezi nimi mají autoritu, dozvěděli by se ji tak ti, kteří se mezi nimi snaží proniknout k pravdivosti její. A kdyby nebylo dobrodiní a milosrdenství Božího vůči vám, věru byste byli všichni následovali satana, kromě několika málo"
        },
        {
            "chapter": 4,
            "verse": 84,
            "text": "Bojuj na stezce Boží, vždyť neponeseš břímě jiné než své vlastní! Povzbuzuj věřící a možná že Bůh zadrží nápor nevěřících - a Bůh je mocnější v náporu a silnější v trestáni"
        },
        {
            "chapter": 4,
            "verse": 85,
            "text": "Kdo se přimluví krásnou přímluvou, bude mít z ní podíl; kdo však se přimluví s úmyslem špatným, dostane také z toho podíl - a Bůh dává na vše dobrý pozor"
        },
        {
            "chapter": 4,
            "verse": 86,
            "text": "Když jste pozdraveni zdvořilým pozdravem, pozdravte ještě vlídněji nebo odpovězte stejným způsobem. A Bůh věru vše počítá"
        },
        {
            "chapter": 4,
            "verse": 87,
            "text": "Bůh - a není božstva kromě Něho - vás vskutku shromáždí pro den zmrtvýchvstání, o němž pochyby není. A kdo pravdivější je než Bůh ve svém vyprávění"
        },
        {
            "chapter": 4,
            "verse": 88,
            "text": "Proč jste utvořili dvě skupiny různého mínění vzhledem k pokrytcům, zatímco sám Bůh je zavrhl za to, co provedli? Chcete vést cestou správnou ty, jimž dal Bůh zbloudit? Jestliže Bůh dal někomu zbloudit, ty pro něj cestu nenalezneš"
        },
        {
            "chapter": 4,
            "verse": 89,
            "text": "A přáli by si, abyste se stali nevěřícími, jako jsou oni, a abyste byli stejní. Neberte si mezi nimi přátele, dokud se nevystěhují na stezku Boží! A jestliže se obrátí zády, pak je chyťte a zabte, kdekoliv je naleznete! A neberte si z nich ani přátele, ani pomocníky"
        },
        {
            "chapter": 4,
            "verse": 90,
            "text": "kromě těch, kteří jsou spojeni s lidem, mezi nímž a vámi jest úmluva, anebo kteří k vám přišli se stísněnými hruděmi z toho, že mají bojovat proti vám nebo proti lidu svému. Kdyby byl Bůh chtěl, byl by jim dal vládu nad vámi a oni by byli proti vám bojovali. Jestliže však se vás straní, aniž s vámi bojovali, a vzdají se vám na milost, pak Bůh vám nedává proti nim žádné oprávnění k boji"
        },
        {
            "chapter": 4,
            "verse": 91,
            "text": "A najdete i jiné pokrytce, kteří chtějí získat důvěru vaši i důvěru svého lidu. Kdykoliv se pokusí vás svést k odpadnutí, budou v tom odraženi. A jestliže se nebudou držet stranou od vás a nevzdají se vám na milost a nesloží své ruce, tedy je chyťte a zabte, kdekoliv je naleznete! A nad těmito vám dáváme pravomoc zřetelnou"
        },
        {
            "chapter": 4,
            "verse": 92,
            "text": "A nehodí se, aby věřící zabil věřícího, leda omylem. A kdokoliv zabije omylem věřícího, vykoupí se propuštěním věřícího otroka a zaplacením odškodného rodině zabitého, ledaže ta je dá jako almužnu. Jestliže byl zabitý z lidu vám nepřátelského, avšak věřící, vykoupíte se propuštěním věřícího otroka. Byl-li z lidu, mezi nímž a vámi je smlouva, vykoupíte se zaplacením odškodného jeho rodině a propuštěním věřícího otroka. Kdo však nenajde prostředek k tomuto, nechť se postí dva po sobě následující měsíce na pokání před Bohem. A Bůh je vševědoucí, moudrý"
        },
        {
            "chapter": 4,
            "verse": 93,
            "text": "Kdokoliv zabije úmyslně věřícího, bude jeho odměnou peklo a bude v něm nesmrtelný. A Bůh se naň rozhněvá a prokleje ho a připraví mu trest strašlivý"
        },
        {
            "chapter": 4,
            "verse": 94,
            "text": "Vy, kteří věříte! Když vyrazíte do boje na stezce Boží, buďte obezřetní a neříkejte každému, kdo vám nabídne mír: \"Ty nejsi věřící!\", snažíce se tak získat statky tohoto života pozemského. Vždyť u Boha je kořist hojná. Takoví jste byli dříve, avšak nyní se Bůh smiloval nad vámi. Buďte tedy obezřetní, neboť Bůh je dobře zpraven o všem, co děláte"
        },
        {
            "chapter": 4,
            "verse": 95,
            "text": "Nejsou si rovni ti věřící, kteří zůstali sedět doma - kromě těch, kdož jsou neschopní, s těmi, kdož usilovně bojují na stezce Boží majetkem svým i osobami svými. Bůh povýšil ty, kdož usilovně bojují majetkem svým i osobami svými, o stupeň výše než ty, kdož zůstali sedět doma. Všem Bůh přislíbil odměnu překrásnou, avšak vyznamenal ty, kdož usilovně bojují, nad těmi, kdož sedí doma, udělením Své odměny nesmírné"
        },
        {
            "chapter": 4,
            "verse": 96,
            "text": "a ve stupních u Sebe, v odpuštění i v milosrdenství. A Bůh je odpouštějící, slitovný"
        },
        {
            "chapter": 4,
            "verse": 97,
            "text": "Těch, kdož sami sobě ukřivdili a kteří povoláni budou anděly, se zeptají: \"V jakém stavu jste byli?\" I odvětí: \"Byli jsme poníženými na zemi.\" I řeknou jim andělé: \"Což nebyla země Boží dosti rozlehlá, že jste se nemohli vystěhovat?\" A obydlím těchto bude peklo, a jak hnusný je to cíl konečný"
        },
        {
            "chapter": 4,
            "verse": 98,
            "text": "Jen utištěným mužům, ženám a dětem, kteří nemohli použít žádné lsti k vystěhování a nemohli nalézt správnou cestu"
        },
        {
            "chapter": 4,
            "verse": 99,
            "text": "Bůh možná vymaže viny jejich, neboť Bůh je odpouštějící, milostivý"
        },
        {
            "chapter": 4,
            "verse": 100,
            "text": "Kdokoliv se vystěhuje kvůli cestě Boží, ten nalezne na zemi četné jiné možnosti i prostor. A kdo opustí dům svůj a vystěhuje se k Bohu a Jeho poslu a zastihne jej přitom smrt, toho odměnit připadá Bohu a Bůh je odpouštějící, slitovný"
        },
        {
            "chapter": 4,
            "verse": 101,
            "text": "A pohybujete-li se po zemi, není pro vás hříchem zkrátit modlitbu, obáváte-li se, že vás vystaví pokušení ti, kdož nevěří. A nevěřící jsou vskutku pro vás nepřáteli zjevnými"
        },
        {
            "chapter": 4,
            "verse": 102,
            "text": "A když budeš mezi nimi řídit pro ně modlitbu, nechť z nich jedna skupina stojí při modlitbě s tebou a vezme si zbraně své. A když vykonají padnutí na tvář, nechť potom odstoupí dozadu. Pak nechť přijde druhá skupina, která se ještě nemodlila, a nechť modlí se s tebou; a nechť jsou ostražití a vezmou si zbraně své. A přáli by si nevěřící, abyste nedávali pozor na své zbraně a zásoby, aby vás mohli napadnout jediným nenadálým úderem. A nebude pro vás hříchem, odložíte-li své zbraně, jste-li obtěžováni deštěm anebo jste-li nemocní - buďte však ostražití! A Bůh věru připravil pro nevěřící trest zahanbující"
        },
        {
            "chapter": 4,
            "verse": 103,
            "text": "A když končíte modlitbu, vzývejte Boha vstoje, vsedě i vleže! A jste-li v bezpečí, dodržujte modlitbu, neboť modlitba je pro věřící předepsána v čas stanovený"
        },
        {
            "chapter": 4,
            "verse": 104,
            "text": "Neochabujte v pronásledování těchto lidí! A jestliže vy strádáte, strádají i oni, a stejně jako vy strádáte, avšak vy doufáte od Boha v to, v co oni nemohou doufat. A Bůh je vševědoucí, moudrý"
        },
        {
            "chapter": 4,
            "verse": 105,
            "text": "A věru jsme ti seslali Písmo s pravdou, abys soudil mezi lidmi podle toho, co ti Bůh ukázal. A nebuď obhájcem zrádcům"
        },
        {
            "chapter": 4,
            "verse": 106,
            "text": "a pros Boha za odpuštění, neboť Bůh je odpouštějící, slitovný"
        },
        {
            "chapter": 4,
            "verse": 107,
            "text": "Nevstupuj s námi do sporu ve prospěch těch, kdož sami sebe podvádějí, neboť Bůh nemiluje podvodníky ani hříšníky"
        },
        {
            "chapter": 4,
            "verse": 108,
            "text": "Snaží se ukrýt před lidmi, avšak neukryjí se před Bohem, který je stále s nimi, když v noci vedou řeči, jež se Mu nelíbí - a Bůh objímá věděním Svým vše, co dělají"
        },
        {
            "chapter": 4,
            "verse": 109,
            "text": "Hle, vy jste ti, kdož přou se v prospěch jejich v životě pozemském, však kdo se bude o ně přít s Bohem v den zmrtvýchvstání či kdo bude jejich ochráncem"
        },
        {
            "chapter": 4,
            "verse": 110,
            "text": "A kdo se dopustil skutku špatného či ukřivdil sám sobě a potom poprosí Boha o odpuštění, věru shledá, že Bůh je odpouštějící, slitovný"
        },
        {
            "chapter": 4,
            "verse": 111,
            "text": "A kdo se dopustí hříchu, tedy se ho věru dopouští jen proti sobě samému - a Bůh je vševědoucí, moudrý"
        },
        {
            "chapter": 4,
            "verse": 112,
            "text": "A kdo se dopustí chyby nebo hříchu a potom z toho obviní nevinného, dopouští se tím osočování a hříchu zjevného"
        },
        {
            "chapter": 4,
            "verse": 113,
            "text": "A kdyby nebylo přízně Boží vůči tobě a milosti Jeho, věru by byla skupina z nich uvažovala o tom, aby tě zavedla v blud - avšak oni uvedli v blud jen sami sebe a nemohou ti v ničem uškodit. Bůh ti seslal Písmo a moudrost a naučil tě tomu, cos neznal - a přízeň Boží vůči tobě je nesmírná"
        },
        {
            "chapter": 4,
            "verse": 114,
            "text": "Není nic dobrého ve většině jejich tajných schůzek, leda u toho, kdo přikazuje almužnu či dobré skutky anebo svornost mezi lidmi. A kdo toto činí ve snaze dosíci zalíbení Božího, tomu dáme odměnu nesmírnou"
        },
        {
            "chapter": 4,
            "verse": 115,
            "text": "A kdo odpadne od posla poté, co mu bylo jasně ukázáno správné vedení, a sleduje pak cestu jinou než věřící, k tomu obrátíme se zády, tak jako on se obrátil, a necháme jej hořet v pekle a jak hnusný je to cíl konečný"
        },
        {
            "chapter": 4,
            "verse": 116,
            "text": "Bůh neodpustí, je-li k Němu něco přidružováno, ale odpustí vše, co je mimo toto, tomu, komu chce. A kdo přidružuje k Bohu, ten zabloudil zblouděním dalekým"
        },
        {
            "chapter": 4,
            "verse": 117,
            "text": "A nevzývají vedle Něho nikoho než bytosti ženské a tak vzývají jen satana odbojného"
        },
        {
            "chapter": 4,
            "verse": 118,
            "text": "jehož Bůh proklel. I řekl satan: \"Věru si vezmu určitou část ze služebníků Tvých"
        },
        {
            "chapter": 4,
            "verse": 119,
            "text": "a dám jim zbloudit a vzbudím v nich vášně a nařídím jim, aby uřezávali uši dobytku, a nařídím jim, aby hyzdili stvoření Boží! \" Ten, kdo si bere satana jako ochránce místo Boha, ten utrpí ztrátu zjevnou"
        },
        {
            "chapter": 4,
            "verse": 120,
            "text": "On jim slibuje a vášně v nich vzbuzuje, avšak to, co jim slibuje satan, není leč klam"
        },
        {
            "chapter": 4,
            "verse": 121,
            "text": "A příbytkem těchto lidí bude peklo a nenaleznou z něho východiska"
        },
        {
            "chapter": 4,
            "verse": 122,
            "text": "Těm však, kdož uvěřili a zbožné skutky konali, těm dáme vstoupit do zahrad, pod nimiž řeky tekou, v nichž nesmrtelní budou navěky, podle pravdivého slibu Božího. A kdo je pravdivější ve slovu svém než Bůh"
        },
        {
            "chapter": 4,
            "verse": 123,
            "text": "To nezávisí na přáních vašich ani na přáních vlastníků Písma. Ten, kdo činí zlo, bude za to odměněn a nenalezne pro sebe kromě Boha ani ochránce, ani pomocníka"
        },
        {
            "chapter": 4,
            "verse": 124,
            "text": "A ten, kdo koná dobré a je věřící - ať je to muž, či žena - ten vejde do ráje a nebude ošizen ani o slupku pecky datlové"
        },
        {
            "chapter": 4,
            "verse": 125,
            "text": "Kdo lepší má náboženství než ten, jenž odevzdal se do vůle Boží, koná dobré skutky a následuje víru Abrahama, jenž byl hanífem? A učinil Bůh Abrahama Svým přítelem"
        },
        {
            "chapter": 4,
            "verse": 126,
            "text": "Bohu náleží vše, co na nebesích je i na zemi, a Bůh objímá vše ve vědění Svém"
        },
        {
            "chapter": 4,
            "verse": 127,
            "text": "A žádají tě o vysvětlení ohledně žen. Odpověz: \"Bůh vám již dal o nich vysvětlení a je zde i to, co vám bylo přednášeno z Písma o sirotcích ženského pohlaví, kterým jste nedali to, co je pro ně předepsáno, a které si přejete vzít za manželky, a dále o dětech slabých a o spravedlivém jednání se sirotky. A o všem, co dobrého učiníte, Bůh dobře ví"
        },
        {
            "chapter": 4,
            "verse": 128,
            "text": "Jestliže se žena obává od manžela svého hrubosti či lhostejnosti, není pro ně oba hříchem, dospějí-li mezi sebou ke vzájemné dohodě, neboť dohoda je to nejlepší. A v duších je stále přítomna lakota; budete-li však konat dobré a budete-li bohabojní - vždyť Bůh věru dobře je zpraven o všem, co činíte"
        },
        {
            "chapter": 4,
            "verse": 129,
            "text": "Nikdy vám nebude možno, abyste byli spravedliví mezi ženami, i kdybyste si to přáli. Neprojevujte však jedné z nich úplnou náklonnost a nenechávejte jinou jakoby visící ve vzduchu! Dosáhnete-li dohody a budete-li bohabojní - vždyť Bůh je věru odpouštějící, slitovný"
        },
        {
            "chapter": 4,
            "verse": 130,
            "text": "Jestliže se oba manželé rozvedou, Bůh je oba obohatí ze Své hojnosti a Bůh je pln hojnosti, moudrý"
        },
        {
            "chapter": 4,
            "verse": 131,
            "text": "A Bohu náleží vše, co na nebesích je i na zemi. A věru jsme přikázali těm, jimž dostalo se Písma před vámi, i vám samým, abyste byli bohabojní. Však budete-li nevěřící - vždyť Bohu náleží vše, co na nebesích je i na zemi, a Bůh soběstačný je i chvályhodný"
        },
        {
            "chapter": 4,
            "verse": 132,
            "text": "A Bohu náleží vše, co na nebesích je i na zemi, a Bůh je ochráncem dostatečným"
        },
        {
            "chapter": 4,
            "verse": 133,
            "text": "Kdyby chtěl ó lidé - mohl by vás zničit a přivedl by místo vás jiné, neboť Bůh je toho věru mocen"
        },
        {
            "chapter": 4,
            "verse": 134,
            "text": "Kdo si přeje odměny na tomto světě, tedy u Boha je odměna jak tohoto, tak i onoho světa - a Bůh slyšící je i jasnozřivý"
        },
        {
            "chapter": 4,
            "verse": 135,
            "text": "Vy, kteří věříte! Buďte vytrvalí ve spravedlnosti, svědčíte-li před Bohem, byť i to bylo proti vám samým či rodičům anebo blízkým příbuzným a ať jedná se o bohaté či chudé, vždyť Bůh je ochráncem obojích! Nenásledujte tedy vášně své před spravedlností! A jestliže ji zkřivíte anebo od ní uhnete, tedy Bůh je dobře zpraven o všem, co děláte"
        },
        {
            "chapter": 4,
            "verse": 136,
            "text": "Vy, kteří věříte! Věřte v Boha i Jeho posla, v Písmo, které seslal poslu Svému, i v Písmo, které seslal již předtím. A kdo nevěří v Boha a Jeho anděly a Jeho Písma a Jeho posly a v den soudný, ten zbloudil zblouděním dalekým"
        },
        {
            "chapter": 4,
            "verse": 137,
            "text": "Věru ti, kdož uvěřili a potom se stali nevěřícími a znovu uvěřili a opět se stali nevěřícími a pak ještě zvětšili nevěrectví své, těm Bůh věru nemůže odpustit a nepovede je správnou cestou"
        },
        {
            "chapter": 4,
            "verse": 138,
            "text": "Oznam pokrytcům zvěst radostnou o tom, že pro ně je připraven trest bolestný"
        },
        {
            "chapter": 4,
            "verse": 139,
            "text": "Ti, kdož si berou nevěřící za přátele místo věřících, hledají snad u nich moc? Vždyť moc veškerá patří Bohu"
        },
        {
            "chapter": 4,
            "verse": 140,
            "text": "A On seslal vám již v Písmu: \"Když uslyšíte, že někdo popírá a tropí si posměch ze znamení Božích, nesedejte si s nimi, dokud se nepohrouží do jiného rozhovoru, jinak jim budete podobni.\" A Bůh věru shromáždí pokrytce i nevěřící v pekle všechny vespolek"
        },
        {
            "chapter": 4,
            "verse": 141,
            "text": "Ti, kdož vyčkávavě pozorují, co bude s vámi, říkají, když se vám dostane vítězství od Boha: \"Cožpak my nejsme s vámi?\" Když však něco z úspěchu připadne nevěřícím, tu zase těmto říkají: \"Cožpak jsme se vám nesnažili pomoci a nebránili jsme vás před věřícími!\" Avšak Bůh vás rozsoudí v den zmrtvýchvstání a Bůh nedá nevěřícím možnost zvítězit nad věřícími"
        },
        {
            "chapter": 4,
            "verse": 142,
            "text": "Pokrytci se snaží oklamat Boha, ale On oklame je. A když vstávají k modlitbě, zvedají se lenivě a jen před lidmi předstírají a vzpomínají na Boha jen nepatrně"
        },
        {
            "chapter": 4,
            "verse": 143,
            "text": "váhajíce mezi obojím, nepřiklánějíce se ani k těm, ani k oněm. A komu dal Bůh zbloudit, tomu ty cestu nenajdeš"
        },
        {
            "chapter": 4,
            "verse": 144,
            "text": "Vy, kteří věříte! Neberte si nevěřící za přátele místo věřících! Chcete snad proti sobě dát Bohu oprávnění zjevné"
        },
        {
            "chapter": 4,
            "verse": 145,
            "text": "A pokrytci budou vskutku v nejnižším stupni ohně pekelného a nenajdeš pro ně pomocníka"
        },
        {
            "chapter": 4,
            "verse": 146,
            "text": "s výjimkou těch, kdož pokání činili a napravili se, na Boha se pevně spoléhali a upřímně mu zasvětili svou víru. Tito budou patřit mezi věřící a Bůh zajisté dá věřícím odměnu nesmírnou"
        },
        {
            "chapter": 4,
            "verse": 147,
            "text": "Co by dělal Bůh s vaším trestem, budete-li vděční a uvěříte-li? Bůh věru je za vděčnost uznalý a vševědoucí"
        },
        {
            "chapter": 4,
            "verse": 148,
            "text": "Bůh nemiluje rozšiřování zlých řečí, leda u toho, jemuž bylo ukřivděno. A Bůh věru je slyšící, vševědoucí"
        },
        {
            "chapter": 4,
            "verse": 149,
            "text": "Ať již ukazujete či skrýváte dobro anebo odpouštíte zlé Bůh zajisté je odpouštějící a všemohoucí"
        },
        {
            "chapter": 4,
            "verse": 150,
            "text": "Ti, kdož nevěří v Boha a posly Jeho a chtějí oddělit Boha od poslů Jeho, říkají: \"Věříme v jednu část a v jinou nevěříme,\" a chtěli by se ubírat cestou mezitím"
        },
        {
            "chapter": 4,
            "verse": 151,
            "text": "A takoví jsou vpravdě nevěřící! A pro nevěřící jsme připravili trest ponižující"
        },
        {
            "chapter": 4,
            "verse": 152,
            "text": "Těm však, kdož věří v Boha a posly Jeho a nedělají mezi nimi rozdíl žádný, těm dáme odměny jejich a Bůh je odpouštějící, slitovný"
        },
        {
            "chapter": 4,
            "verse": 153,
            "text": "Vlastníci Písma tě žádají, abys jim snesl z nebe Písmo; a žádali již kdysi od Mojžíše více než toto, řkouce: \"Dej nám spatřit Boha zřetelně!\" A zasáhl je blesk za nespravedlnost jejich. I vzali si tele jako modlu poté, co se jim již dostalo důkazů jasných. A odpustili jsme jim to a dali jsme Mojžíšovi pravomoc zjevnou"
        },
        {
            "chapter": 4,
            "verse": 154,
            "text": "A vyzdvihli jsme nad nimi horu podle úmluvy s nimi a řekli jsme jim: \"Projděte branou poklekajíce!\" a také jsme jim řekli: \"Neznesvěcujte sobotu!\" A uzavřeli jsme s nimi smlouvu přísnou"
        },
        {
            "chapter": 4,
            "verse": 155,
            "text": "A pak prokleli jsme je za to, že porušili úmluvu svou, neuvěřili ve znamení Boží, zabíjeli nespravedlivě proroky, a také za slova jejich: \"Srdce naše jsou neobřezána.\" Ba ano, Bůh jim je zapečetil kvůli jejich nevěrectví a jen málo z nich uvěřilo"
        },
        {
            "chapter": 4,
            "verse": 156,
            "text": "a za nevěrectví jejich a za slova jejich o Marii, jež nehoráznou byla pomluvou"
        },
        {
            "chapter": 4,
            "verse": 157,
            "text": "a za slova jejich: \"Věru jsme zabili Mesiáše Ježíše, syna Mariina, posla Božího!\" Však nikoliv, oni jej nezabili ani neukřižovali, ale jen se jim tak zdálo. A věru ti, kdož jsou o něm rozdílného mínění, jsou vskutku na pochybách o něm. A nemají o něm vědomosti žádné a sledují jen dohady; a nezabili jej určitě"
        },
        {
            "chapter": 4,
            "verse": 158,
            "text": "naopak Bůh jej k sobě pozdvihl, neboť Bůh je mocný, moudrý"
        },
        {
            "chapter": 4,
            "verse": 159,
            "text": "A věru není nikdo mezi vlastníky Písma, kdo by v Něj neuvěřil předtím, než zemře - a v den zmrtvýchvstání bude pak proti nim svědkem"
        },
        {
            "chapter": 4,
            "verse": 160,
            "text": "A za nespravedlnost některých z těch, kdož vyznávají židovství, jsme jim zakázali výtečné pokrmy, jež dříve jim byly dovoleny, a také za jejich četná uchýlení od cesty Boží"
        },
        {
            "chapter": 4,
            "verse": 161,
            "text": "i za to, že brali lichvářské úroky, ačkoli jim to bylo zakázáno, a za to, že pohlcovali majetky jiných lidí podvodně. A připravili jsme pro ty, kdož mezi nimi nevěří, trest bolestný"
        },
        {
            "chapter": 4,
            "verse": 162,
            "text": "Avšak těm z nich, kdož ve vědění jsou pevní a věřící a uvěřili v to, co bylo tobě sesláno, a v to, co bylo sesláno před tebou, a dodržují modlitbu a rozdávají almužnu a věří v Boha a v den soudný, těm věru dáme odměnu nesmírnou"
        },
        {
            "chapter": 4,
            "verse": 163,
            "text": "A dali jsme ti vnuknutí, tak jako jsme je dali Noemovi a prorokům po něm; a dali jsme vnuknutí Abrahamovi, Ismaelovi, Izákovi, Jakubovi a kmenům a Ježíšovi, Jóbovi, Jonášovi, Árónovi a Šalomounovi; a Davidovi jsme dali žalmy"
        },
        {
            "chapter": 4,
            "verse": 164,
            "text": "A také jiným poslům, o nichž jsme ti již dříve vyprávěli, a dalším, o nichž jsme ti nevyprávěli - a Bůh věru hovořil s Mojžíšem řečí jasnou"
        },
        {
            "chapter": 4,
            "verse": 165,
            "text": "poslům, hlasatelům zvěsti radostné i varovatelům, aby lidé po jejich příchodu neměli výmluvy právoplatné proti Bohu. A Bůh je mocný, moudrý"
        },
        {
            "chapter": 4,
            "verse": 166,
            "text": "Avšak Bůh dosvědčí to, co ti seslal; a seslal to ve vědění Svém a andělé to též dosvědčí. Avšak Bůh stačí jako svědek"
        },
        {
            "chapter": 4,
            "verse": 167,
            "text": "Věru ti, kdož nevěří a odvracejí jiné z cesty Boží, zbloudili blouděním dalekým"
        },
        {
            "chapter": 4,
            "verse": 168,
            "text": "A těm, kdož nevěří a jsou nespravedliví, Bůh věru neodpustí a neuvede je na cestu pravou"
        },
        {
            "chapter": 4,
            "verse": 169,
            "text": "spíše na cestu do pekla, kde zůstanou nesmrtelní navěky. A to je pro Boha velmi snadné"
        },
        {
            "chapter": 4,
            "verse": 170,
            "text": "Ó lidé! Nyní přišel k vám posel s pravdou od Pána vašeho, uvěřte, a bude to pro vás lepší! Avšak neuvěříte-li... vždyť Bohu náleží vše, co na nebesích je i na zemi, a Bůh je vševědoucí, moudrý"
        },
        {
            "chapter": 4,
            "verse": 171,
            "text": "Vlastníci Písma! Nepřehánějte v náboženství svém a mluvte o Bohu jedině pravdu! Vskutku Mesiáš Ježíš, syn Mariin, je pouze poslem Božím a slovem Jeho, které vložil do Marie, a duchem z Něho vycházejícím. A věřte v Boha a posly Jeho a neříkejte: \"Trojice!\" Přestaňte, a bude to tak pro vás lepší. Bůh vskutku je jediným Bohem, On povznesen je nad to, aby měl dítě, vždyť náleží Mu vše, co na nebesích je i na zemi; a Bůh dostatečným je ochráncem"
        },
        {
            "chapter": 4,
            "verse": 172,
            "text": "Ani Mesiáš, ani andělé přiblížení neopovrhují tím, aby byli služebníky Božími"
        },
        {
            "chapter": 4,
            "verse": 173,
            "text": "Ty, kdož opovrhují službou Bohu a kteří jsou pyšní, ty Bůh shromáždí u Sebe všechny. Těm, kdož uvěřili a zbožné skutky konali, těm Bůh dá plnou odměnu jejich a rozmnoží jim z dobrodiní Svého; a ty, kdož byli pyšní a opovrhovali službou Jemu, ty potrestá trestem bolestným. A nenaleznou vedle Boha ochránce ani pomocníka žádného"
        },
        {
            "chapter": 4,
            "verse": 174,
            "text": "Ó lidé! Nyní k vám přišel důkaz zřetelný od Pána vašeho a seslali jsme vám světlo jasné"
        },
        {
            "chapter": 4,
            "verse": 175,
            "text": "A ty, kdož uvěřili v Boha a pevně se ho přidržovali, ty On uvede do milosti a slitování Svého a povede je k Sobě stezkou přímou"
        },
        {
            "chapter": 4,
            "verse": 176,
            "text": "A žádají tě o vysvětlení. Odpověz: \"Bůh vám dává toto vysvětlení o dědictví v boční linii: zahyne-li muž, aniž měl dítě, a má-li sestru, náleží jí polovina toho, co zůstavil, a také on dědí po ní, nezanechala-li ona dítě. Jestliže jsou dvě sestry, náleží jim dvě třetiny toho, co zůstavil. A má-li bratry a sestry, pak muži připadne podíl dvou žen. A Bůh vám to objasňuje, abyste nebloudili. A Bůh je vševědoucí o každé věci"
        }
    ]
}
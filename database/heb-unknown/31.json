{
    "chapter": [
        {
            "chapter": 31,
            "verse": 1,
            "text": "א.ל.מ. (אלף.לאם.מים)"
        },
        {
            "chapter": 31,
            "verse": 2,
            "text": "אלה הם אותותיו (משפטי הקוראן) של ספר החוכמה"
        },
        {
            "chapter": 31,
            "verse": 3,
            "text": "שהוא מדריך ורחמים לעושי הטוב"
        },
        {
            "chapter": 31,
            "verse": 4,
            "text": "אלה אשר מקיימים את התפילות, ונותנים זכאת (צדקת חובה) והם אכן לוקמאן (ללא שום ספק)"
        },
        {
            "chapter": 31,
            "verse": 5,
            "text": "אלה הם אשר מאמינים בעולם-הבא והם אלה אשר יצליחו מודרכים מריבונם"
        },
        {
            "chapter": 31,
            "verse": 6,
            "text": "אך בין האנשים יש גם כאלה אשר מבזבזים את זמנם בדיבורי סרק והבל, אך ורק על מנת להסיט אנשים משביל אלוהים, ובלי לדעת הם מזלזלים בו. אך לאלה צפוי להם עונש משפיל"
        },
        {
            "chapter": 31,
            "verse": 7,
            "text": "כאשר מקריאים להם את אותותינו (אותות הקוראן הקדוש,) הם מפנים את גבם ומתמלאים שאננות, כאילו מעולם לא שמעו אותם, וכאילו היו חירשים. לכן בשר לו על העונש הכואב"
        },
        {
            "chapter": 31,
            "verse": 8,
            "text": "אך אלה אשר האמינו ועשו את הטוב, להם מחכים גני העדן"
        },
        {
            "chapter": 31,
            "verse": 9,
            "text": "ושם הם ישכנו לעולם ועד. זאת הבטחת הצדק של אלוהים, והוא העזוז והחכם"
        },
        {
            "chapter": 31,
            "verse": 10,
            "text": "והוא ברא את השמים בלי עמודים אשר נראים לעין, וקבע בארץ הרים יציבים ונטועים בחזקה, כדי שהיא (הארץ) לא תנוע תחתיכם, והפיץ על פניה יצורים מכל סוג, והורדנו מים מהשמים, והצמחנו על פני האדמה את כל סוגי\tהצמחים המשובחים"
        },
        {
            "chapter": 31,
            "verse": 11,
            "text": "זאת הבריאה של אלוהים! אז הראו לי מה בראו אלה השאר ! אך המקפחים אכן נמצאים בתעייה בולטת"
        },
        {
            "chapter": 31,
            "verse": 12,
            "text": "וכבר הענקנו חכמה ללוקמאן, כי \"תשבח את אלוהים,\" כי כל המודה, רק למען עצמו יודה, ומי שאינו מכיר תודה הרי אלוהים אינו זקוק לתודתו, כי הוא העשיר המשובח"
        },
        {
            "chapter": 31,
            "verse": 13,
            "text": "ואז אמר לוקמאן לבנו כשהוא מדריך אותו: \"הוי בני! אל תשתף (אלילים) עם אלוהים, כי אכן השיתוף (עבודה זרה) הוא פשע גדול"
        },
        {
            "chapter": 31,
            "verse": 14,
            "text": "אכן ציווינו על האדם לכבד את הוריו, כי אמו נשאה אותו (ברחמה) בטרחה וכאב וטיפלה בו במשך שנתיים. לכן הבע תודה לי (לאלוהים) ולהוריך, בסוף כולם יחזרו אליי"
        },
        {
            "chapter": 31,
            "verse": 15,
            "text": "אך אם יתאמצו לאלץ אותך לצרף לי שותפים (לעבוד אלילים) אשר אינך יודע עליהם דבר, אל תשמע בקולם. אך בכל זאת, התנהג אליהם בהגינות בעולם הזה, והמשך ללכת בדרך של הצדיקים , בסוף כולכם תשובו אלי, ואני אספר לכם מה הייתם עושים"
        },
        {
            "chapter": 31,
            "verse": 16,
            "text": "הוי בני! גם אם זה (המעשה הטוב או הרע) יהיה במשקל גרגר חרדל אשר מוחבא בתוך הסלע או בשמים או בארץ, אלוהים יחשוף את זה, כי אלוהים הוא זה אשר יודע הכול והמודע לכול"
        },
        {
            "chapter": 31,
            "verse": 17,
            "text": "הוי בני! התמד בקיום התפילות, צווה לעשות את הטוב ואסור את אשר רע לעשות , והתאזר בסבלנות כלפי כל אשר פגע בך, כי אלה הן המצוות החשובות ביותר"
        },
        {
            "chapter": 31,
            "verse": 18,
            "text": "אל תפנה עורף לאנשים, ואל תתהלך מתנשא בארץ, כי אלוהים אינו אוהב את השחצן המתפאר"
        },
        {
            "chapter": 31,
            "verse": 19,
            "text": "הצטנע בהליכתך והנמך את קולך, כי הגרוע שבקולות הוא קולם של החמורים"
        },
        {
            "chapter": 31,
            "verse": 20,
            "text": "האם אינכם רואים כי אלוהים העמיד את כל אשר בשמים ובארץ לרשותכם, והעניק לכם מטובו בגלוי ובסתר? לוקמאן אך יש אנשים אשר מתנצחים בדבר אלוהים בלי דעת ובלי הדרכה ובלי ספר המביא הארה"
        },
        {
            "chapter": 31,
            "verse": 21,
            "text": "וכאשר אומרים להם: \"התנהגו בהתאם לדבר אשר אלוהים הוריד,\" הם יגידו: \"לא! אנחנו נלך בעקבות הדרך אשר בה אבותינו הלכו''! וזה גם אם השטן יקרא להם לבוא אל תוך עונשה של אש הגיהינום"
        },
        {
            "chapter": 31,
            "verse": 22,
            "text": "וכל אשר יתמסר לאלוהים (יהיה מוסלם,) והוא עושה את הטוב, בהחלט השיג אחיזה בלתי ניתנת לניתוק, שהרי התוצאות של כל הדברים צפונות אצל אלוהים"
        },
        {
            "chapter": 31,
            "verse": 23,
            "text": "ומי שכפר, אל תתאבל על כפירתו. לבסוף הם יושבו אלינו, ואז נודיע להם את אשר עשו, כי אלוהים יודע את מה שבלבבות"
        },
        {
            "chapter": 31,
            "verse": 24,
            "text": "לאחר שנאפשר להם ליהנות לזמן מה, נטיל עליהם עונש כבד"
        },
        {
            "chapter": 31,
            "verse": 25,
            "text": "אם תשאלם: \"מי ברא את השמים ואת הארץ\"? יגידו: \"אלוהים.\" אמור: \"השבח לאלוהים,\" אך רובם אינם מבינים את זה"
        },
        {
            "chapter": 31,
            "verse": 26,
            "text": "לאלוהים כל אשר בשמים ובארץ, אלוהים אינו זקוק לבריותיו, כי הוא העשיר המהולל"
        },
        {
            "chapter": 31,
            "verse": 27,
            "text": "אילו כל עצי הארץ היו עטים, והים היה דיו, ומעבר לו עוד שבעה ימים (של דיו,) גם אז לא היו אוזלים דברי אלוהים, כי אלוהים עזוז וחכם"
        },
        {
            "chapter": 31,
            "verse": 28,
            "text": "בריאת כולם והקמתם לתחייה, היא כמו בריאה והקמה לתחייה של נפש אחת, כי אלוהים שומע ורואה את הכל"
        },
        {
            "chapter": 31,
            "verse": 29,
            "text": "אינך רואה כיצד אלוהים מכניס את הלילה אל תוך היום? ואת היום אל תוך הלילה? ושהוא הכניע לרצונו את השמש ואת הירח? ושכל אחד מהם ינוע במסלולו עד למועד שנקבע לו? ושאלוהים יודע את מעשיכם"
        },
        {
            "chapter": 31,
            "verse": 30,
            "text": "זה משום שאלוהים הוא הצדק, וכל מי שיפנו אליו מלבדו הוא הבל, ואלוהים הוא העליון והכביר"
        },
        {
            "chapter": 31,
            "verse": 31,
            "text": "האם לא תראה, כי האניות שטות בים בחסד אלוהים, למען יראה לכם את אותותיו? בזה יש אות לכל בעל סבלנות שמכיר תודה"
        },
        {
            "chapter": 31,
            "verse": 32,
            "text": "וכאשר הגלים יקיפו אותם כמו צלמוות, קוראים לאלוהים, בכנות, כשהם מאמינים בו אמונה מלאה, אך כאשר הוא מציל אותם ומוביל אותם בבטחה אל היבשה, חלק מהם מתפשר באמונה. אולם אין מי שכופר באותותינו חוץ מבוגד כפוי טובה"
        },
        {
            "chapter": 31,
            "verse": 33,
            "text": "הוי האנשים! יראו את ריבונכם והירתעו מיום (יום- הדין) בו לא יועיל אב לבנו, ובן לא יועיל לאביו כלום. הבטחת אלוהים צדק היא, לכן אל יתעוכם חיי העולם-הזה ולא השטן המתעה מדרך אלוהים"
        },
        {
            "chapter": 31,
            "verse": 34,
            "text": "אכן, רק אצל אלוהים נמצאת הידיעה בנוגע למועד השעה. הוא מוריד הגשם, ויודע את מה שברחמה של כל אישה. אף אחד לא ידע מה מכין לו יום המחר, ואיש אינו יודע באיזה ארץ הוא ימות. אך אלוהים יודע הכול ובקי בכל"
        }
    ]
}
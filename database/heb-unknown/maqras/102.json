{
    "maqras": [
        {
            "chapter": 13,
            "verse": 35,
            "text": "זהו משל גן העדן אשר הובטח ליראים: נהרות זורמים מתחתיו, ופריו וצלליו מצויים בו לעולם. זה גמול אלה היראים, ואולם גמול הכופרים הוא האש (בגיהינום)"
        },
        {
            "chapter": 13,
            "verse": 36,
            "text": "ואלה אשר נתנו להם את הספר (מבין הנוצרים והיהודים, אלה שהאמינו בך) שמחים באשר הורד אליך (הקוראן,) אך הכופרים (מבין אנשי הספר) מתנכרים לחלק ממנו. אמור: \"צוויתי לעבוד רק את אלוהים ולא לצרף לו שותפים. אליו אני מתפלל, ואליו אני אחזור"
        },
        {
            "chapter": 13,
            "verse": 37,
            "text": "כמו כן הורדנו אותו (הקוראן) בערבית כמקור לדיני משפט, לכן אם תנהג לפי נטיית לבם לאחר כל הדעת שהוענקה לך, לא יהיה לך עוזר ולא מגן מפני אלוהים"
        },
        {
            "chapter": 13,
            "verse": 38,
            "text": "וכבר שלחנו שליחים לפניך, ונתנו להם בנות-זוג וילדים, ואין שליח שיכול להביא אות בלי רשותו של אלוהים. לכל תקופה יש את ספר ההשראה שלה"
        },
        {
            "chapter": 13,
            "verse": 39,
            "text": "מוחק אלוהים מה שירצה ומאשר מה שהוא רוצה, כי אצלו מקור כל המצוות"
        },
        {
            "chapter": 13,
            "verse": 40,
            "text": "בין אם נראה לך חלק מהעונש אשר הועדנו, ובין אם ִאבראהים תמות לפני זה, עליך רק להכריז, ואנחנו נערוך את החשבון"
        },
        {
            "chapter": 13,
            "verse": 41,
            "text": "האם אין הם רואים כי אנו באים אל הארץ ומצרים את גבולותיה? אלוהים שופט, ואין מי שיתנגד למשפטו, והוא מהיר בעריכת הדין והחשבון"
        },
        {
            "chapter": 13,
            "verse": 42,
            "text": "וכבר תכננו אלה אשר היו לפניהם, אך אלוהים הוא השולט בכל מזימות (הכופרים) ומבטלן. הרי הוא יודע מה מבצעת כלנפש, והכופרים עוד ידעו למי יהיה הגמול הטוב (ביום הדין)"
        },
        {
            "chapter": 13,
            "verse": 43,
            "text": "אומרים אלה אשר כפרו: \" אינך שליח מאלוהים,\"! אמור: \"די באלוהים כעד ביני ובינכם, ודי באלה אשר יש להם ידע מהספר \" ִאבראהים (אברהם) : 14 סורה"
        },
        {
            "chapter": 14,
            "verse": 1,
            "text": "א.ל.ר. (אלף.לאם.ראא) זה הספר (הקוראן) אשר הורדנו אליך (מוחמד) כדי שתוציא את האנשים מן החושך אל האור ברשות ריבונם, אל השביל של העזוז והמהולל"
        },
        {
            "chapter": 14,
            "verse": 2,
            "text": "אלוהים אשר לו כל אשר בשמים ואשר בארץ. אבוי לכופרים מן העונש הקשה"
        },
        {
            "chapter": 14,
            "verse": 3,
            "text": "אלה המעדיפים את חיי העולם הזה על פני העולם הבא, ודוחים (אנשים) מהשביל של אלוהים, ורוצים שהדת של אלוהים תהיה עקומה. כל אלה (שקועים) בטעות חמורה. אברהם"
        },
        {
            "chapter": 14,
            "verse": 4,
            "text": "ולא שלחנו שליח אלא כזה אשר מדבר בלשון עמו כדי שיבהיר להם את שליחותו. אלוהים מתעה את מי שהוא רוצה ומדריך את אשר ירצה, כי הוא העזוז והחכם"
        },
        {
            "chapter": 14,
            "verse": 5,
            "text": "וכבר שלחנו את משה עם אותותינו, (וצווינו עליו:) \"הוצא את עמך מהחושך אל האור, והזכר להם את ימי אלוהים, כי בהם אותות לכל המתאזר בסבלנות והמכיר תודה"
        },
        {
            "chapter": 14,
            "verse": 6,
            "text": "וכאשר אמר משה לבני עמו: \"זכרו את החסד אשר העניק לכם אלוהים בהצילו אתכם מאנשי פרעה אשר עינו אתכם עינוי נורא, ושחטו את בניכם והחיו את נשותיכם, ובזה מבחן מריבונכם עצום"
        },
        {
            "chapter": 14,
            "verse": 7,
            "text": "ואז ריבונכם הצהיר; אם תכירו טובה, ארבה להעניק לכם חסד, אך אם תכפרו, אכן קשה יהיה העונש"
        },
        {
            "chapter": 14,
            "verse": 8,
            "text": "ומשה אמר: \"גם אם תכפרו אתם וכל אשר חיים בארץ, הן, אלוהים הוא העשיר (אינו נזקק) המהולל"
        },
        {
            "chapter": 14,
            "verse": 9,
            "text": "האם לא שמעתם על אלה שקדמו לכם מעמי נוח, עאד ות'מוד, וכל אלה אשר באו אחריהם, אין יודע עליהם אלא אלוהים . הביאו להם השליחים אשר נשלחו אליהם אותות ברורים , אך הם נשכו את כפות ידיהם (מתוך רוגז) ואמרו: \"אנו כופרים באשר נשלחתם למסור לנו, ואנו מטילים ספק בכל אשר תקראו לנו להאמין בו"
        }
    ]
}
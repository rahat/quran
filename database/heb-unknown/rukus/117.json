{
    "rukus": [
        {
            "chapter": 6,
            "verse": 130,
            "text": "הוי השדים והאנשים! האם לא באו אליכם שליחים מקרבכם למסור לכם את אותותיי ולהזהירכם כי יומכם זה עומד להגיע? הם יאמרו, \"אנו מעידים נגד עצמנו.\" חיי העולם הזה הוליכו אותם שולל, והם יעידו על עצמם שאכן הם היו כופרים"
        },
        {
            "chapter": 6,
            "verse": 131,
            "text": "אולם ריבונך לא היה מכחיד את הערים בקיפוח, מבלי שיזהיר את האנשים חסרי המודעות"
        },
        {
            "chapter": 6,
            "verse": 132,
            "text": "ולכל אחד דרגות על-פי מעשיו, כי ריבונך אינו מתעלם מאשר הם עושים"
        },
        {
            "chapter": 6,
            "verse": 133,
            "text": "אמנם ריבונך בעל האמצעים האדירים, ובעל הרחמים, אך אם ירצה יכלה אתכם ויחליפכם באחרים שיברא כפי שברא אתכם מזרע אנשים אחרים (שקדמו לכם)"
        },
        {
            "chapter": 6,
            "verse": 134,
            "text": "מה שהובטח לכם אכן יבוא, ואתם לא תוכלו להימלט ממנו"
        },
        {
            "chapter": 6,
            "verse": 135,
            "text": "אמור, בני עמי! עשו כפי שמתחשק לכם, אמנם אני אעשה (כפי שאלוהים רוצה אותי לעשות,) ולבסוף תדעו מי יקבל את גן העדן, כי לא יצליחו (בעולם הבא) המקפחים"
        },
        {
            "chapter": 6,
            "verse": 136,
            "text": "והקדישו לאלוהים חלק ממה שברא מיבול השדה ומן המקנה, ואמרו, \"החלק הזה לאלוהים והחלק הזה לשותפים אשר צירפנו לו ,\" על פי סברת השווא שלהם. אך מה שהוקדש לשותפיהם לא יגיע אל אלוהים, ואשר הקדישו אל אלוהים הוא אל שותפיהם יגיע. וכה רעה היא דרך חשיבתם"
        },
        {
            "chapter": 6,
            "verse": 137,
            "text": "כך השטן הציג באור יפה לרבים מן המשתפים את הריגת ילדיהם שותפיהם, כדי שיביא כליה עליהם ויבלבל את דתם. אילו רצה אלוהים, לא היו עושים זאת. ולכן עזוב אותם לנפשם עם מה שבדו לעצמם"
        },
        {
            "chapter": 6,
            "verse": 138,
            "text": "והם אומרים, \" המקנה הזה ויבול השדה הזה אסורים. אסור לאיש לטעום מהם בלי שנרשה לו.\" יש גמלים אשר הם אסרו למשא ולרכיבה, ומקנה אחר אשר לא יזכירו את שם אלוהים (כאשר נזבח,) אכן, כל השקרים האלה הם ייחסו לו, ויקבלו את עונשם על אשר שיקרו"
        },
        {
            "chapter": 6,
            "verse": 139,
            "text": "הם גם אומרים \"רק לגברים אשר בינינו שמור פרי בטנו של המקנה הזה, אך אסור הוא על נשותינו.\" ואם מתים הוולדות, הכול (גברים ונשים) ישתתפו בהם. אלוהים יענישם על המנהגים הארורים הללו, כי הוא החכם והיודע"
        },
        {
            "chapter": 6,
            "verse": 140,
            "text": "כבר הפסידו אלה אשר הרגו את ילדיהם מתוך בערות וחוסר דעת, ואסרו את אשר אלוהים סיפק להם, מתוך שקר שהם יחסו לאלוהים, הם האובדים שתעו ולא היו מודרכים"
        }
    ]
}
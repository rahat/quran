{
    "rukus": [
        {
            "chapter": 5,
            "verse": 101,
            "text": "הוי אלה אשר האמינו! אל תשאלו על עניינים אשר אם יתגלו לכם יהיו קשים עליכם, ואולם אם תשאלו עליהם בזמן ירידת אותות הקוראן ייחשפו לכם. אלוהים סלח לכם מלבצע אותם, כי אלוהים הוא הסלחן והסבלן"
        },
        {
            "chapter": 5,
            "verse": 102,
            "text": "יש אנשים ששאלו על עניינים אלה לפניכם, וכשנתגלו להם כפרו בהם"
        },
        {
            "chapter": 5,
            "verse": 103,
            "text": "אלוהים לא קידש את \"הבחירה\" או \"סאאיבה\" או \"וצילה\" או \"חאמי,\" ואולם הכופרים מעלילים זאת על אלוהים שקר, כי רובם חסרי תבונה"
        },
        {
            "chapter": 5,
            "verse": 104,
            "text": "וכשנאמר להם (אלה אשר כפרו,) בואו אל אשר הוריד אלוהים (הקוראן,) ואל השליח (מוחמד,) הם אומרים, \"דיינו במה שמצאנו אבותינו עושים.\" אף כי לא ידעו אבותיהם דבר ולא היו מודרכים"
        },
        {
            "chapter": 5,
            "verse": 105,
            "text": "הוי אלה אשר האמינו! דאגו לנפשותיכם, ואם תהיו מודרכים לא יפגעו בכם התועים, כי אל אלוהים שובכם כולכם, ואז יודיעכם את אשר עשיתם"
        },
        {
            "chapter": 5,
            "verse": 106,
            "text": "הוי אלה אשר האמינו! מי מכם אשר עומד למות עליו להעמיד שני אנשים ישרים מקרבכם עדים על צוואתו לפני מותו, או אם יקרה והמוות יתקיף אתכם בנוסעכם בדרך, העמידו שני אנשים זרים עדים (אם לא תמצאו שני אנשים מביניכם.) ואם אינכם בטוחים בהם, עכבו אותם לאחר התפילה, ודרשו מהם שיישבעו באלוהים, \"לא נשנה את עדותנו זו בעד כל מחיר, גם אם זה יהיה למען קרוב משפחה, ולא נסתיר דבר מעדותנו שהתחייבנו בפני אלוהים לשמור, ואם כך נעשה, אכן נהיה מהחוטאים"
        },
        {
            "chapter": 5,
            "verse": 107,
            "text": "אך אם יתגלה אחר-כך שהם אשמים (בשינוי עדותם,) אז יישבעו באלוהים שני יורשים, \"עדותינו אמתית יותר מעדותם של שני העדים (בשעת המוות,) ולא קיפחנו אף אחד משאר היורשים, ואם עשינו זאת, נהיה מהמקפחים"
        },
        {
            "chapter": 5,
            "verse": 108,
            "text": "שבועה כזו תבטיח מסירת עדות אמת, על-ידי החשש שעדות כוזבת תבוטל על-ידי שבועתם של היורשים. יראו את אלוהים והישמעו לו, כי אלוהים לא ידריך את האנשים המושחתים"
        }
    ]
}
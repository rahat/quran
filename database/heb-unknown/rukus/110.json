{
    "rukus": [
        {
            "chapter": 6,
            "verse": 71,
            "text": "אמור, \"הנתפלל אל מישהו אחר מלבד אלוהים? אל מי שלא יועיל ולא יזיק לנו? ונחזור אל הכפירה לאחר שאלוהים הדרכנו? (ונהיה) כמו זה אשר התעוהו השטנים בארץ\tונהיה במבוכה (למרות) שחבריו קראו לו אל ההדרכה באומרם \"בוא אלינו?\" אמור, \"רק הדרכת אלוהים היא ההדרכה הנכונה, וצווינו להיכנע (להתמסר) לריבון העולמים"
        },
        {
            "chapter": 6,
            "verse": 72,
            "text": "ואכן צווינו, \"קיימו את התפילה ויראו ממנו, כי אליו תקובצו"
        },
        {
            "chapter": 6,
            "verse": 73,
            "text": "והוא אשר ברא את השמים ואת הארץ באמת. ביום אשר אמר \"היה,\"! והכל נהיה, כל אמרותיו אמת. ולו המלכות ביום אשר ייתקע בשופר. יודע הנסתר והנגלה, והוא החכם הבקי"
        },
        {
            "chapter": 6,
            "verse": 74,
            "text": "וכאשר אמר אברהם לאביו אזר, \"הלוקח אתה פסלים כאלים? אני רואה אותך ואת בני עמך (נמצאים) בתעייה מובהקת"
        },
        {
            "chapter": 6,
            "verse": 75,
            "text": "והראינו לאברהם את מלכות השמים והארץ למען יהיה מן הבטוחים באמונתם"
        },
        {
            "chapter": 6,
            "verse": 76,
            "text": "וכאשר ירד עליו הלילה, ראה כוכב , ואמר, \"זה ריבוני.\" וכאשר שקע, אמר, \"אינני אוהב את השוקעים"
        },
        {
            "chapter": 6,
            "verse": 77,
            "text": "וכאשר ראה את הירח עולה, אמר, \"זה ריבוני.\" ואולם כאשר שקע, אמר, \"אם ריבוני לא ידריכני, אהיה אני מן התועים"
        },
        {
            "chapter": 6,
            "verse": 78,
            "text": "וכאשר ראה את השמש עולה, אמר, \"זה ריבוני, זה גדול יותר מכולם.\" ואולם כאשר שקעה, אמר \"בני עמי! אני מתנער ממה שאתם משתפים (עם אלוהים)"
        },
        {
            "chapter": 6,
            "verse": 79,
            "text": "אני נושא את פניי בדבקות אל אשר ברא את השמים ואת הארץ, ואין אני מהמשתפים (עבודה זרה)"
        },
        {
            "chapter": 6,
            "verse": 80,
            "text": "וכשבני עמו התנצחו אתו (על עבודת אלוהים,) אמר, \"התתנצחו אתי על אלוהים, אשר הדריך אותי (לעבודתו?) אינני מפחד ממה שאתם משתפים עמו, אלא אם ירצה ריבוני דבר (אכן יהיה.) וריבוני מקיף בידיעתו כל דבר. האם לא תיזכרו"
        },
        {
            "chapter": 6,
            "verse": 81,
            "text": "ואיך אני אפחד ממה שאתם משתפים (עם אלוהים,) ואינכם מפחדים שאתם משתפים עם אלוהים, אשר הוא לא הוריד אליכם כל סמכות או אישור. לכן, איזה משני הצדדים בעל זכות יתר לביטחון, האם יודעים אתם"
        },
        {
            "chapter": 6,
            "verse": 82,
            "text": "אלה אשר האמינו ולא עירבו את אמונתם בקיפוח, להם הביטחון והם המודרכים"
        }
    ]
}
{
    "chapter": [
        {
            "chapter": 58,
            "verse": 1,
            "text": "אכן, אלוהים שמע את דבריה של האישה אשר התנצחה אתך בנוגע לבעלה ואשר התלוננה לאלוהים. ואלוהים שמע את שיחתכם, כי אכן אלוהים הכול שומע והכול רואה"
        },
        {
            "chapter": 58,
            "verse": 2,
            "text": "אלה מקרבכם אשר נמנעים מנשותיהם, הן לא אימהותיהם, כי אין להם אימהות מלבד אלה אשר ילדו אותם! ואכן הם אומרים דבר מגונה וכוזב, ואכן אלוהים חנון המרבה לסלוח"
        },
        {
            "chapter": 58,
            "verse": 3,
            "text": "ואלה מקרבכם אשר מונעים מעצמם את נשיהם, כאילו היו אימהותיהם, ולאחר מכן חוזרים בהם מדבריהם, יפדו עבד לפני שיגעו שוב זה בזה. בזה אתם מוזהרים, ואלוהים בקי היטב בכל אשר אתם עושים"
        },
        {
            "chapter": 58,
            "verse": 4,
            "text": "וזה אשר אינו מוצא, יצום חודשיים ברציפות, לפני שישובו לגעת זה בזה. וזה אשר אינו יכול, יאכיל שישים עניים. זאת, כדי שתאמינו (באמונה שלמה) באלוהים ובשליחו. אלו הם החוקים אשר חוקק אלוהים, ולכופרים יהיה עונש כואב"
        },
        {
            "chapter": 58,
            "verse": 5,
            "text": "אכן, אלה אשר מתנגדים לאלוהים ולשליחו, יושפלו ויבוזו כפי שהושפלו ובוזו אלה שהיו לפניהם. ואכן, הורדנו אותות בהירים, ולכופרים יהיה עונש משפיל"
        },
        {
            "chapter": 58,
            "verse": 6,
            "text": "יום שבו אלוהים יקים את כולם לתחייה, ויודיע להם כל אשר עשו. אלוהים מנה את זה והם שכחו את זה. ואלוהים עד לכל"
        },
        {
            "chapter": 58,
            "verse": 7,
            "text": "אינך רואה שאלוהים יודע את אשר בשמיים ובארץ, ולא יהיה סוד בין שלושה, אלא שהוא הרביעי שאיתם, ולא בין חמישה, אלא שהוא השישי שאיתם. ולא פחות ולא יותר מכך, אלא כשהוא איתם היכן שיהיו. ולאחר מכן, הוא יגיד להם את כל אשר עשו, ביום תחיית המתים, אכן אלוהים יודע הכול"
        },
        {
            "chapter": 58,
            "verse": 8,
            "text": "הלא ראית את אלה אשר נאסרה עליהם ההסתודדות? ולאחר מכן שבים למה שנאסר עליהם, ודנים ביניהם בסתר על חטאים ואלימות ומרדנות בשליח? וכאשר הם באים אליך, הם מברכים אותך לשלום, אך לא כמו שאלוהים ציווה לברך אותך, ואז תוהים בינם לבין עצמם: ''מדוע אלוהים אינו מעניש אותנו על דברינו,''? אך הגיהינום תספיק להם, בה הם יישרפו, ומר יהיה גורלם"
        },
        {
            "chapter": 58,
            "verse": 9,
            "text": "הוי אלה אשר האמינו, כאשר אתם משוחחים המתנצחת בפרטיות, אל תסתודדו בחטא, ברשעות ובמרדנות בשליח, אלא שוחחו על צדק ועל חסד, ויראו מאלוהים אשר אליו תשובו"
        },
        {
            "chapter": 58,
            "verse": 10,
            "text": "התקבצויות חשאיות הן מהשטן, וזאת כדי להסב צער לאלה אשר האמינו , אך הוא אינו יכול לפגוע בהם, אלא אך ורק ברשות אלוהים. ועל אלוהים צריכים להישען המאמינים"
        },
        {
            "chapter": 58,
            "verse": 11,
            "text": "הוי אלה אשר האמינו, כאשר נאמר לכם לפנות מקום באסיפה, פנו מקום, ואלוהים יפנה לכם מקום. וכאשר נאמר לכם לקום, קומו. אלוהים יעלה בדרגות את אלה מקרבכם אשר האמינו ואת אלה אשר ניתן להם הידע, כי אלוהים בקי באשר אתם עושים"
        },
        {
            "chapter": 58,
            "verse": 12,
            "text": "הוי אלה אשר האמינו, כאשר אתם נועדים עם השליח, הקדימו לתת צדקה לפני ההתייעצות איתו. ואם לא תמצאו (מה לתת,)ואכן אלוהים הוא הסולח והרחום"
        },
        {
            "chapter": 58,
            "verse": 13,
            "text": "ואם פוחדים אתם להתרושש אם תקדימו לתת צדקה לפני השיחה הפרטית עם הנביא, יסלח לכם אלוהים אם תקפידו לקיים את התפילה, ושלמו את הזכאת ושמעו בקול אלוהים ושליחו, כי אלוהים יודע את מעשיכם"
        },
        {
            "chapter": 58,
            "verse": 14,
            "text": "הלא ראית את אלה אשר כרתו ברית עם האנשים אשר אלוהים זעם עליהם? הם אינם מכם ואינם מהם, ויישבעו שקר (שהם מוסלמים) ביודעין"
        },
        {
            "chapter": 58,
            "verse": 15,
            "text": "אלוהים הכין להם עונש חמור, כי אכן מרושע הוא המעשה אשר הם עושים"
        },
        {
            "chapter": 58,
            "verse": 16,
            "text": "הם לקחו לעצמם את שבועת השקר שלהם כמחסה, וידיחו אנשים מדרכו של אלוהים, ולכן מחכה להם עונש נוראי"
        },
        {
            "chapter": 58,
            "verse": 17,
            "text": "לא יועילו נכסיהם וילדיהם בכלל להם בפני אלוהים. הם שוכני האש, ובאש לעולם ועד ישכנו"
        },
        {
            "chapter": 58,
            "verse": 18,
            "text": "ביום אשר יקים אלוהים את כולם לתחייה, ישבעו לו כפי שהם נשבעים לכם, ויחשבו שהם הגיעו להישג , אך ללא ספק הם שקרנים"
        },
        {
            "chapter": 58,
            "verse": 19,
            "text": "השטן השתלט עליהם והשכיח מהם את זכרו של אלוהים. אלה הם המחנה של השטן, הלא אכן (ודאי) המחנה של השטן הם המפסידים"
        },
        {
            "chapter": 58,
            "verse": 20,
            "text": "אכן, אלו אשר מתנגדים לאלוהים ולשליחו יהיו הכי מושפלים ובזויים"
        },
        {
            "chapter": 58,
            "verse": 21,
            "text": "אלוהים קבע, \"אכן אני אהיה המנצח, אני ושליחיי,\" כי אלוהים הוא העזוז והחזק"
        },
        {
            "chapter": 58,
            "verse": 22,
            "text": "לא תמצא אנשים שמאמינים באלוהים וביום האחרון שמתחברים עם המתנגדים לאלוהים ולשליחו, ולו אפילו אם הם היו אבותיהם או בניהם או אחיהם או בני שבטם. אלוהים החדיר בלבבם את האמונה וסייע להם באמצעות רוח ממנו. הוא יכניס אותם אל גנים אשר נהרות זורמים מתחתיהם, שם הם ישכנו לעולם ועד. אלוהים מסופק מהם והם מסופקים ממנו. אלה הם במחנה של אלוהים, ואכן המחנה של אלוהים הם המצליחים"
        }
    ]
}
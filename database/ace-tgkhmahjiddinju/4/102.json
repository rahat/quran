{
    "chapter": 4,
    "verse": 102,
    "text": "Meu gata rame keumeung seumbahyang Saboh rombongan tayue dong bagah Pubuet seumbahyang sigo ngon gata Teuma seunjata bek roh jikeubah â€˜Oh lheuh jisujud saboh rakaÊ»at U likot ligat keudeh jilangkah Rombongan laen teuma seumbahyang Seunjata sajan pih bek jikeubah Meujaga sabe meugantoe-gantoe Seumbahyang meunoe cit tapeurintah Di kaphe jipreh-preh silap gata Jicok seunjata deungon blah bicah U ateuh gata jiteugom laju Na bek tateumeung meubuot langkah Jan na halangan umpama ujeun Saket pih meunan tacok keu ilah Nyan jeut takeubah siat seunjata Tajaga-jaga beu got that leupah Teuma di Tuhan ka Neuseudia Azeub that hina keu kaphe jadah"
}
{
    "chapter": [
        {
            "chapter": 40,
            "verse": 1,
            "text": "HaMim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 40,
            "verse": 2,
            "text": "Kitab nyan tron bak Allah Taʻala Nyang that Perkasa hana ban peugah Dumpeue Neuteupue Allah Taʻala"
        },
        {
            "chapter": 40,
            "verse": 3,
            "text": "Neuampon dacha ureueng nyang salah Lom Neuteurimong tobat dum hamba Watee Neusiksa pih brat that leupah Nikmat karonya sit milek Tuhan Tan laen Tuhan meulengkan Allah Bandum teuh tawoe keudeh bak Tuhan"
        },
        {
            "chapter": 40,
            "verse": 4,
            "text": "Dum ayat Tuhan hana soe bantah Nyang bantah cit meukaphe ceulaka Teuma bek gata pih ek jihilah Bek roh teutipee gata ngon kaphe Jijak-jak sabe sang seunang leupah Takalon kaphe di dalam nanggroe Jijak-jak jiwoe hana soe bantah"
        },
        {
            "chapter": 40,
            "verse": 5,
            "text": "Dilee kawom Noh pih saban ngon jih Han jitem pateh peue nyang Noh peugah Kawom nyang dudoe nibak awaknyan Saban lagee nyan sit hana ubah Jimeung drop jipoh Rasul awaknyan Meupakat jihnyan jipubuet salah Deungon buet salah jiboh nyang beuna Jeut jihnyan teuma Lon hukom bagah Pakriban taeu Lon bri hukoman"
        },
        {
            "chapter": 40,
            "verse": 6,
            "text": "Kaphe pih meunan bandum geubalah Cit ka meuteuntee hukom Po gata Asoe nuraka kaphe seurakah"
        },
        {
            "chapter": 40,
            "verse": 7,
            "text": "Ureueng me ‘arasy dum malaikat Ngon rakan sahbat silingka ‘arasy Geukheun le teusbeh pujoe Po gopnyan Bandum meuiman turot peurintah Geulakee ampon lom di ureueng nyan Keu ureueng mukmin nyang na buet salah Hai Tuhan kamoe rahmat Neuh le that ‘Eleumee meuhat pih le that leupah Neuampon dacha urueng nyang tobat Jalan nyang teupat jiikot sudah Jalan Droeneuh nyang jiikot le jih Neuplihara jih bak apui mirah Bek Neubri keu jih azeub nuraka"
        },
        {
            "chapter": 40,
            "verse": 8,
            "text": "Dalam churuga keudeh Neukeubah l Ka lIheuh Neujanji wahe Po kamoe Neubri keu jih nyoe churuga indah Soe-soe nyang saleh nibak awaknyan Tamong dum keunan sapat ngon ayah Ayah-ayah jih ngon peurumoh jih Aneuk cuco jih bandum meutuah Droeneuh Tuhanku Maha Perkasa Ngon bijaksana areh sileupah"
        },
        {
            "chapter": 40,
            "verse": 9,
            "text": "Neuplihara jih nibak nyang jeuheut Uroenyan jih jeut geunaseh Allah Barangsoe nyang ka jih Neuplihara Rahmat Droeneuh ka keu jih Neuruah Nyan keumenangan nyang raya that-that"
        },
        {
            "chapter": 40,
            "verse": 10,
            "text": "Nyang kaphe meuhat muruka Allah Geuhei jih teuma Tuhan Neubeunci Raya that Neubri muruka keu kah Leubeh nibak droekeuh beunci keudroe Keuh salah that droekeuh han ban peugah Geuyue meuiman di kah kakaphe"
        },
        {
            "chapter": 40,
            "verse": 11,
            "text": "Teuma jikheun le wahe ya Allah Ka Neupeumate kamoe dua go Udep dua go pih kamoe sudah Kamoe meungaku dum dacha kamoe Jeut teuma jinoe kamoe Neupeuglah Ek na ret teubiet nibak teumpat nyoe"
        },
        {
            "chapter": 40,
            "verse": 12,
            "text": "Atra bandum nyoe dilee kabantah Di kah kakaphe keubit wateenyan ‘Oh geuyue Tuhan sidroe kaseumah Meunyo geuyue kah seumah peue laen Laju sit katem kaiman bagah Jinoe hukomnyan bandum bak Tuhan Nyang Maha Manyang ngon raya leupah"
        },
        {
            "chapter": 40,
            "verse": 13,
            "text": "Neupeuleumah dum ayat droe Tuhan Droeneuh nyang peutren raseuki mudah Di langet sideh asai raseuki Keu gata Neubri bandum le Allah Nyang ingat sit nyan ureueng nyang tobat Ureuengnyan meuhat nyang tueng phaedah"
        },
        {
            "chapter": 40,
            "verse": 14,
            "text": "Teuma talakee dumpeue bak Tuhan Agama teuh nyan beu bit ikheulah Beuthat jibeunci le awak kaphe"
        },
        {
            "chapter": 40,
            "verse": 15,
            "text": "Deurajat tinggi cit meuhat Allah : Tuhan Po ‘arasy Neukirem waki Nyan keuh Jibrai nyang ba peurintah i Ho nyang hʻ‘eut Tuhan keunan Neuyue ba Bak rasul hamba Neuh nyang meutuah Akan meureumpok uroe kiamat Neuyue peuingat dum hamba Allah"
        },
        {
            "chapter": 40,
            "verse": 16,
            "text": "Uroenyan bandum jak peuleumah droe Hana meusidroe jeut mita hilah Hana nyang meusom sapeue bak Tuhan Leumah Neukalon bah ubit leupah Keu soe keurajeun teuma uroenyoe Keu Tuhan sidroe nyang kha that leupah Tuhan nyang Esa Maha Perkasa"
        },
        {
            "chapter": 40,
            "verse": 17,
            "text": "Uroenyoe teuma bandum Neubalah RENE N NUE L MN I TaN T Ta T TT Neubalah bandum keu manusia Ban nyang usaha masa nyang sudah Bandum uroenyoe hana elanya Hisab keunira leupah that bagah Keunira Tuhan sit bagah that-that"
        },
        {
            "chapter": 40,
            "verse": 18,
            "text": "Jih tapeuinagt uroe toe leupah Uroenyan teuma that haro-hara ; Ate dum sang ka bak uram lidah Ate meutot-tot saket hanaban Awak nyang laen hana soe peuglah Hana le rakan hana chupheuʻat Meu kon Hadharat nyang bri peurintah"
        },
        {
            "chapter": 40,
            "verse": 19,
            "text": "Meu takhianat bandum Neuteupue Hana meusapeue pih na meuilah Peue nyang lam dada hana leumah roe Bandum Neutukri meunyo le Allah"
        },
        {
            "chapter": 40,
            "verse": 20,
            "text": "Tuhan nyang hukom deungon sibeuna Laen dum teuma sit hana salah č Peue nyang jiseumah nyang bukon Tuhan Seungap dum yohnyan han jeut seumeugah Han jeut jihukom di jih meusapeue Nyang deungo dumpeue cit sidroe Allah Neudeungo dumpeue Neukalon dumpeue Hana meusapeue pih na meuilah"
        },
        {
            "chapter": 40,
            "verse": 21,
            "text": "Pakon han jijak di dalam bumoe Jikalon bagoe ureueng nyang salah Pakri akibat dum dilee masa Kawom nyang teuga ngon beuho leupah Takalon euncit jih dalam bumoe Nibak awaknyoe leubeh jih meugah Teuma le Tuhan bandum Neusiksa Nyang pubuet dacha bandum Neubalah Meu ka Neuhukom teuma le Tuhan Hana le jalan soe keumeung peuglah"
        },
        {
            "chapter": 40,
            "verse": 22,
            "text": "Atranyan sabab troh rasul bak jih Geujakba bak jih peurintah Allah ę& Teuma jikaphe han jitem pateh Neuhukom treuk jih teuma le Allah Teuga that Tuhan meunyo Neusiksa Han peue takira sit brat sileupah"
        },
        {
            "chapter": 40,
            "verse": 23,
            "text": "Yoh dilee Kamoe meukirem Musa Mangat geujakba keudeh risalah Ngon ayat Kamoe keunan geujakba Mvu'ʻjizat raya lom geupeuleumah"
        },
        {
            "chapter": 40,
            "verse": 24,
            "text": "Ubak Peuraʻun Haman ngon Karun s Teuma jih bandum hana jipapah Jikheun nyan sihe narit sulet that"
        },
        {
            "chapter": 40,
            "verse": 25,
            "text": "Bak kawom ligat teuma jipeugah ‘Oh ban troh bak jih nyang keubenaran Asai bak Tuhan nyang Maha Murah Jikheun dum aneuk ureueng meuiman Meunyo nyang agam bek le kakeubah Nyang inong mantong bek kapoh mate Keubit sikaphe sisat sileupah Tipee daya jih hana roe ase"
        },
        {
            "chapter": 40,
            "verse": 26,
            "text": "Peuraʻun kheun le teuma jipeugah Bah kupoh mate keudeh Musa nyan Nak jihoi Tuhan jih jiyue peuglah Di lon kutakot agama gata Jikeumeung tuka jiyue nyang salah Jimeung peurusak dum dalam bumoe"
        },
        {
            "chapter": 40,
            "verse": 27,
            "text": "Musa kheun meunoe teuma geupeugah Keubit di lon nyoe lonlakee lindong Ubak Tuhanlon nyang Maha Murah Po lon Po gata sinan lonlakee Neupeumeusilee nibak si jadah Sombong teukabo hana meuiman Uroe hisab tan di jih jipeugah"
        },
        {
            "chapter": 40,
            "verse": 28,
            "text": "Teuma na sidroe kawom Peuraʻun Nyang na meuiman gopnyan keu Allah r Hana leumah roe gopnyan meuiman n Geukheun le gopnyan meunoe geupeugah Keu peue tameupoh teuma ureueng nyan Nyang peugah Tuhan sit sidroe Allah Geuba bak gata dali nyang nyata Nibak Po gata bandum geupeugah Meu sulet gopnyan salah droe gopnyan Meu beuna gopnyan raya musibah Bala nyang raya keunong keu gata Lagee bak gata janji geupeugah Han Neupeutunyok teuma le Tuhan Ureueng nyang lalem jipubuet salah Nyang tukang sulet saban cit meunan"
        },
        {
            "chapter": 40,
            "verse": 29,
            "text": "Gata hai rakan keurajeun luah Uroenyoe gata nyang mat keurajeun Lam bumoe Tuhan gata peurintah o. Soe nyang ek tulong teuma gatanyoe : Meunyo troh keunoe azeub bak Allah Peuraʻun jikheun di lon bak gata Meu lon peunyata peue nyang lonpeugah Lon bri peutunyok keu bandum gata Jalan nyang rata mangat bek salah"
        },
        {
            "chapter": 40,
            "verse": 30,
            "text": "Ureueng meuiman kheun lom bak kawom Wahe rakanlon lontakot leupah Lontakot keunong ubak dum gata Saban ngon bala masa nyang sudah Awak nyang dilee pih sapeue pakat"
        },
        {
            "chapter": 40,
            "verse": 31,
            "text": "Kawom Noh ngon ‘Ad Tsamud seurakah Meunan pih kawom dudoe nibaknyan Bandum awaknyan ka abeh sudah Tan napsu Tuhan elanya hamba"
        },
        {
            "chapter": 40,
            "verse": 32,
            "text": "Lontakot gata pih saban leupah Lontakot gata han got akibat Uroe kiamat han ek soe peuglah Tameuhoi bantu bandum uroenyan"
        },
        {
            "chapter": 40,
            "verse": 33,
            "text": "Taplueng dum yohnyan droe tapeusiblah Han ek soe peuglah teuma dum gata Meunyo Neusiksa gata le Allah Barangsoe nyang ka Tuhan peusisat Han soe peuteupat kawom meutuah"
        },
        {
            "chapter": 40,
            "verse": 34,
            "text": "Yoh dilee Yusuf ka troh bak gata Geuba bak gata peurintah Allah Geuba ngon dali nyang trang ngon nyata Teuma di gata ragu that leupah Sabe chok gata keu peue nyang geuba Hingga gopnyan ka geuwoe bak Allah Di likot gopnyan pih ka lheuh takheun Hana le ureueng nyang ba risalah Han le Neukirem rasul le Tuhan Meunan keuh macam meunyo ka salah Ureueng nyang lalem ngon ragu jih that Sit Neupeusisat jihnyan le Allah"
        },
        {
            "chapter": 40,
            "verse": 35,
            "text": "Jibantah di jih dum ayat Tuhan Hana alasan peue nyang jipeugah Keu jih raya that muruka Tuhan Mukmin dum meunan pih hana ubah Musoh jih Tuhan ngon ureueng mukmin Ka Neucap meunan keu jih le Allah Soe nyang teukabo Neucap lam ate Sabab jipike droejih kha leupah"
        },
        {
            "chapter": 40,
            "verse": 36,
            "text": "Peuraʻun jikheun teuma hai Haman Kapeugot sinan geudong nyang meugah Kumeung ek keudeh kapeugot rinyeun Beumanyang rinyeun kapeugot bagah"
        },
        {
            "chapter": 40,
            "verse": 37,
            "text": "U pinto langet kapeuek keudeh Kumeung eu sideh Tuhan jipeugah Kumeung jakkalon pat Tuhan Musa Bit sulet raya jihnyan beurakah Meunan keuh jeuħeut Peuraʻun pubuet Teuma jipeujeut jisangka indah Jitham bek jijak bak jalan teupat Keubit rugoe that Peuraʻun jadah Tipee daya jih jeut sia-sia"
        },
        {
            "chapter": 40,
            "verse": 38,
            "text": "Geumarit teuma ureueng meutuah Ureueng meuiman geukheun bak kawom Taikot kheun lon kawom meutuah Lontunyok gata bak jalan teupat Bek roh lam sisat tapubuet salah"
        },
        {
            "chapter": 40,
            "verse": 39,
            "text": "Udep lam donya wahe kawomlon Seunang meu bak phon akhe jih susah Nanggroe akhirat nyan keuh nyang keukai"
        },
        {
            "chapter": 40,
            "verse": 40,
            "text": "Soe nyang brok amai brok cit geubalah Soe nyang got amai agam ngon inong Lom jimeuiman keupada Allah Ureueng nyan teuma tamong churuga c Han ek takira raseuki mudah"
        },
        {
            "chapter": 40,
            "verse": 41,
            "text": "Wahe kawomlon pakon dum gata Watee lon maba han tatem langkah Lon maba gata bak jalan teupat Di gata meuhat taba bak salah Tamaba jak lon dalam nuraka"
        },
        {
            "chapter": 40,
            "verse": 42,
            "text": "Lon nyoe tamába kaphe keu Allah Tapeucharikat Tuhan ngon laen Nyang han lon tuban tayue jak seumah Di lon lonmaba gata bak Tuhan Nyan keuh nyang Tuhan Perkasa leupah Maha Pengampon sigala dacha"
        },
        {
            "chapter": 40,
            "verse": 43,
            "text": "Nyang gata maba ka trang that salah Ka trang that di jih nyan hana daya Hana kuasa meuube seupah Di dalam donya jih tan kuasa Akhirat teuma hana peue peugah Gata nyoe bandum tawoe bak Tuhan Teuma nyang lalem lam apui mirah Nyang elanya droe asoe nuraka"
        },
        {
            "chapter": 40,
            "verse": 44,
            "text": "Dudoe cit nyata peue nyang lonpeugah Akan taingat peue nyang lonkheun nyoe Di lon lonjok droe keudeh bak Allah Urusan lon nyoe pulang bak Tuhan Nyang deuh Neukalon buet hamba Allah"
        },
        {
            "chapter": 40,
            "verse": 45,
            "text": "Teuma ureueng nyan Tuhan plihara Jikeumeung siksa han ek jihilah Kawom Peuraʻun nyang laen bandum Tuhan peukeunong azeub that leupah"
        },
        {
            "chapter": 40,
            "verse": 46,
            "text": "Beungoh ngon seupot jieu nuraka Leumah di mata jih apui mirah Uroe kiamat Neuyue peutamong Kawom Peuraʻun lam azeub leupah"
        },
        {
            "chapter": 40,
            "verse": 47,
            "text": "Wateenyan bandum jih lam nuraka Jipeugot dawa peusalah-salah Kheun awak leumoh ubak keupala Kamoe dum taba dilee bak salah Kamoe yoh dilee meuikot gata Jinoe teh daya kamoe tapeuglah Peutubiet kamoe nibak nuraka"
        },
        {
            "chapter": 40,
            "verse": 48,
            "text": "Seuot keupala hana le hilah Bandum geutanyoe asoe nuraka Teurimong saja hukoman Allah Ka putoh hukom Neubri keu hamba"
        },
        {
            "chapter": 40,
            "verse": 49,
            "text": "Asoe nuraka teuma dum peugah Jikheun abk ureueng kawai nuraka Pakriban daya kamoe beuleupah Talakee siat ubak Po gata Neupeuphui hamba azeub that leupah Neupeuphui azeub si uroe mantong"
        },
        {
            "chapter": 40,
            "verse": 50,
            "text": "Seuot ureueng nyan kon ka geupeugah Kon ka lheuh geujak rasul bak gata Geupeutrang nyata bandum peurintah Jikheun bit ka lheuh kheun treuk ureueng nyar Meuduʻa kaman laju dum di kah Duʻa si kaphe pane geutemtueng Awaknyan bandum sisat sileupah"
        },
        {
            "chapter": 40,
            "verse": 51,
            "text": "Kamoe meutulong dum rasul kamoe Mukmin sinaroe pih hana ubah Lam udep donya sampoe “an dudoe ‘Oh teuka uroe nyang hebat leupah Uroenyan saksi rame that teuka"
        },
        {
            "chapter": 40,
            "verse": 52,
            "text": "Hana le guna peue nyang tapeugah Awak nyang lalem jilakee ampon Uroenyan bandum hana phaedah Ka geubri keu jih kutok ngon laknat Lom brok that teumpat keu jih geukeubah"
        },
        {
            "chapter": 40,
            "verse": 53,
            "text": "Kamoe peutunyok dilee keu Musa Meubri pusaka lom nyang got leupah Bani Israil meubri pusaka Kitab nyang raya keu jih meukeubah"
        },
        {
            "chapter": 40,
            "verse": 54,
            "text": "Peutunyok Tuhan haba peuingat Saket ngon mangat sinan geupeugah Soe-soe nyang lisek jeut keu peuingat"
        },
        {
            "chapter": 40,
            "verse": 55,
            "text": "Di gata meuhat saba that leupah Tasaba beu got taingat janji Tuhanku Rabbi ka lheuh Neupeugah Nyang janji Tuhan sit that sibeuna Neuampon dacha talakee bagah Takheun teuseubeh tapujoe Tuhan Talakee ampon barang nyang salah Seupot ngon beungoh tapujoe Tuhan"
        },
        {
            "chapter": 40,
            "verse": 56,
            "text": "Teuma awaknyan cit ka lam salah Di jih jibantah dum ayat Tuhan Hana alasan peue nyang jipeugah i Dalam dada jih teukabo that-that Napsu jih that-that di jih keu meugah Han troh napsu jih hana soe tulong Talakee lindong teuma bak Allah Di Tuhan teuma Neudeunge dumpeue Neukalon dumpeue hana meuilah"
        },
        {
            "chapter": 40,
            "verse": 57,
            "text": "Tuhan Neupeujeut langet ngon bumoe Neupeujeut tanyoe leubeh that mudah Leubeh that mudah Neupeujeut insan Nibak atranyan nyang pueh sileupah Teuma nyang le that dum manusia Hana jikira ʻeleumee Allah Hana jiteupue kuasa Tuhan"
        },
        {
            "chapter": 40,
            "verse": 58,
            "text": "Hana roe saban ureueng nyang salah Ureueng nyang buta ngon nyang deuh kalon a Pane ek saban laen that leupah i Ureueng meuiman lom geupubuet got Teuntee laen that ngon ureueng salah Pane ek saban ngon ureueng jeuhuet Teuma nit roe that nyang tueng phaedah Nit that dum gata jeut keu peuingat"
        },
        {
            "chapter": 40,
            "verse": 59,
            "text": "Uroe kiamat sit troh le bagah Hana peue tachok uroe kiamat Cit troh le siat Neubri le Allah Tapi nyang le that takalon insan Han jimeuiman di jih keu Allah"
        },
        {
            "chapter": 40,
            "verse": 60,
            "text": "Po gata neukheun talakee bak Lon Meuhat Lon tulong gata dum bagah Sit Lon teurimong duʻa dum gata Asai bek gata teukabo leupah Soe nyang teukabo han jiibadat Nyang Lon yue meuhat di jih jikeubah Dudoe jih dilop dalam nuraka Ayeb ngon hina hanaban peugah"
        },
        {
            "chapter": 40,
            "verse": 61,
            "text": "Tuhan nyang peujeut keu gata malam Bak taeh teunang tapiyoh payah Neupeujeut uroe peungeuh meukuprak Mangat tajak-jak mita napakah Karonya Tuhan keu manusia Hana jikira chuko keu Allah"
        },
        {
            "chapter": 40,
            "verse": 62,
            "text": "Allah keuh Tuhan Po gata bandum Nyang peujeut bandum alam blah bicah Bandum peukara peuneujeut Tuhan Tan laen Tuhan meulengkan Allah Pakon sit gata ek jipeupaleng"
        },
        {
            "chapter": 40,
            "verse": 63,
            "text": "Meunan keuh lazem ureueng nyang salah Soe nyang meuungki keu ayat Tuhan Sit jipeupaleng le chetan jadah"
        },
        {
            "chapter": 40,
            "verse": 64,
            "text": "Tuhan Neupeujeut bumoe keu gata Mangat tamita sinan napakah Jeut teumpat tanuep sinan dum gata Langet Neubina leupah that luah Neupeujeut langet saboh bangunan Gata pih meunan rupa dum indah Neupeujeut rupa indah han sakri Neubri raseuki teuh dumpeue mudah Raseuki nyang got cita ngon rasa Nyan keuh Po gata cit sidroe Allah Maha Suci Droeneuh Po dum alam s"
        },
        {
            "chapter": 40,
            "verse": 65,
            "text": "Nyan keuh nyang Tuhan meusipheut hayah 4 Udep Neuh sabe tan kesudahan Tan laen Tuhan meulengkan Allah Talakee duʻa teuma bak Tuhan Agama teuh nyan beu bit ikheulah Sigala pujoe meuwoe bak Tuhan Nyang Po dum alam deungon blah bicah"
        },
        {
            "chapter": 40,
            "verse": 66,
            "text": "Takheun lon Neutham lonseumah laen f Nyang takheun Tuhan nyang bukon Allah Ayat nyang nyata ka troh ubak lon Sideh bak Po lon teuka peurintah Neuyue lonjok droe keudeh bak Tuhan Nyang Po dum alam deungon blah bicah"
        },
        {
            "chapter": 40,
            "verse": 67,
            "text": "Asai bak tanoh Neupeujeut gata Allah Taʻala kuasa leupah Lheuh nyan Neupeujeut bak ie saboh tep Darah saboh cep ‘oh Iheuhnyan sudah Teuma lahe jeut keu aneuk ubit Lheuh nyan rayek bit gata ka gagah ‘Oh Iheuh nyan gata ka tuha ladom Nyang mate gohlom tuha that leupah Nyang ladom teuma preh-preh troh ajai Nak jeut ngon akai tatueng phaedah"
        },
        {
            "chapter": 40,
            "verse": 68,
            "text": "Tuhan peuudep Tuhan peumate Sinan tapike kuasa Allah ‘Oh Neumeung peujeut uleh Hadharat Barangpeue hajat Neumeung peurintah Neukheun jeut di kah jinoe le ligat Ase le siat hana meupayah"
        },
        {
            "chapter": 40,
            "verse": 69,
            "text": "Peue hana taeu roe dum awaknyan Keu ayat Tuhan bandum jibantah Pakri ek di jih dum jipeupaleng"
        },
        {
            "chapter": 40,
            "verse": 70,
            "text": "Sulet lom jikheun keu kitab Allah Peue nyang meuyue ba bak rasul Kamoe Sulet cit dum nyoe di jih jipeugah Akan jiteupue akibat teuma"
        },
        {
            "chapter": 40,
            "verse": 71,
            "text": "Watee geusukla ngon rante mirah Geusukla takue jih geuboh rante Geuhei keudeh le lam apui bagah"
        },
        {
            "chapter": 40,
            "verse": 72,
            "text": "Lam ie tutong that Iheuh nyan lam apui Keunan geubalui azeub sileupah"
        },
        {
            "chapter": 40,
            "verse": 73,
            "text": "Geukheun toh dum nyang ka peucharikat"
        },
        {
            "chapter": 40,
            "verse": 74,
            "text": "Kakheun Hadharat nyang bukon Allah Jikheun hana jih sinoe ngon kamoe Dilee pih kamoe hana meuseumah Hana meuseumah dilee meusapeue Kaphe beurakah sisat sileupah Meunan keuh kaphe Tuhan peusisat"
        },
        {
            "chapter": 40,
            "verse": 75,
            "text": "Dilee galak that di bumoe di kah Nyang hana beutoi dilee kapubuet Seunang ngon mangat galak keuh leupah"
        },
        {
            "chapter": 40,
            "verse": 76,
            "text": "Jaklop treuk dalam pinto nuraka Sinan rok masa keukai dum di kah Ureueng teukabo teumpat cit brok that"
        },
        {
            "chapter": 40,
            "verse": 77,
            "text": "Di gata meuhat saba beu leupah Tasaba beu that preh janji Tuhan Nyang janji Tuhan han tom meuubah Nyang Kamoe janji keu jih dum siksa Kadang bak gata Kamoe peuleumah Siksa nyan ladom taeu le gata Nyang ladom gata tawoe bak Allah Di jih pih jiwoe bandum bak Kamoe Hana meusidroe pih nyang na leupah"
        },
        {
            "chapter": 40,
            "verse": 78,
            "text": "Rasul dum dilee ka Kamoe kirem Teuma nyang ladom ka Kamoe peugah Nyang ladom hana Kamoe peuhaba Keunan bak gata hana meukisah Teuma di rasul ‘oh geuba ayat Bandum nyan meuhat ngon izin Allah Oh watee ka troh peurintah Tuhan Bandum putusan hana soe ubah Putusan Tuhan beuna ade that Yohnyan rugoe that awak nyang salah Nyang pubuet bateu raya that rugoe"
        },
        {
            "chapter": 40,
            "verse": 79,
            "text": "Tuhanku sidroe kuasa leupah Tuhan nyang peujeut binatang ternak Ladom tagiduek ho tameulangkah Ladom tapajoh sie jih pih mangat"
        },
        {
            "chapter": 40,
            "verse": 80,
            "text": "Le that munaphaʻat tatueng phaedah Peue nyang tahajat di dalam dada Teuka le sigra hana meupayah Ateuh jih taduek ngon ateuh kapai Tame ngon beukai ho tameulangkah"
        },
        {
            "chapter": 40,
            "verse": 81,
            "text": "Tuhan peuleumah ayat keu gata Nyang toh di gata nyang takheun salah Nyang toh taungki dum ayat Tuhan"
        },
        {
            "chapter": 40,
            "verse": 82,
            "text": "Pakon han tuan tajak ziarah Pakon han jijak di dalam bumoe Jikalon bagoe dum ureueng salah Ureueng nyang dilee le lom nibak jih Teuga nibak jih hanaban peugah Di dalam bumoe euncit jih le that Hana munaphaʻat keu jih phaedah"
        },
        {
            "chapter": 40,
            "verse": 83,
            "text": "‘Oh teuka rasul ubak awaknyan Geujakba keunan peurintah Allah Di jih that seunang ngon peue nyang ka na ‘Eleumee donya bak jih le leupah Jiulok-ulok bandum ureueng nyan Jinoe atranyan bandum geubalah"
        },
        {
            "chapter": 40,
            "verse": 84,
            "text": "‘Oh ban jikalon dum azeub Kamoe | jikheun treuk kamoe meuiman bagah Kamoe meuiman keu Tuhan sidroe Han le dì kamoe laen meuseumah Nyang kamoe dilee meupeucharikat Meukaphe meuhat keu jihnyan sudah"
        },
        {
            "chapter": 40,
            "verse": 85,
            "text": "Hana guna le iman jih yohnyan $ Meu ka jikalon azeub that leupah Meu ka Kamoe bri azeub keu jihnyan Nyan sunnah Tuhan han jeut meuubah Nyan sunnah Tuhan keu bandum hamba Ka dilee masa saban that leupah Watee nyan kaphe jeut rugoe that-that Binasa meuhat hana soe peuglah"
        }
    ]
}
{
    "manzils": [
        {
            "chapter": 26,
            "verse": 1,
            "text": "Tha Sin Mim Tuhan nyang teupeue meukeusud ayat Sabab Hadharat hana Neupeugah"
        },
        {
            "chapter": 26,
            "verse": 2,
            "text": "Nyoekeuh dum ayat di dalam kitab Qur’an nyoe meuhat cit trang sileupah"
        },
        {
            "chapter": 26,
            "verse": 3,
            "text": "Sang-sang digata gadoh seumangat Watee taingat jipeubuet salah Pakon jih batat han jimeuiman"
        },
        {
            "chapter": 26,
            "verse": 4,
            "text": "Sabe sit meunan dum kaphe jadah Meu Kamoe kheundak Meupeutron ayat Saboh muʻjizat nyang hebat leupah Sideh di langet Meupeutron ayat Mangat jih teupat jiteukui bagah"
        },
        {
            "chapter": 26,
            "verse": 5,
            "text": "Beurangpeue ayat teuka lom bak jih Teutap sit dijih hana jipapah Ayat nyang baro teuka bak Tuhan Han jipeureumeun jipaleng bagah"
        },
        {
            "chapter": 26,
            "verse": 6,
            "text": "Ka jikheun sulet han jitem pateh Dudoe bak droejih teuma geupeugah Bandum geubalah teuma nyan dijih Nyang jipeu-eleh jikheun beurakah"
        },
        {
            "chapter": 26,
            "verse": 7,
            "text": "Peue hana jieu di dalam bumoe Bak kayee sinoe hijo dum indah Kamoe peuudep dumna tanaman Meupasang-pasang galakteuh leupah"
        },
        {
            "chapter": 26,
            "verse": 8,
            "text": "Bandum atra nyan sit jeuet keu tanda Allah Taʻala Maha Peumurah Teuma le that jih han jimeuiman Dijih bandum nyan hana phaedah"
        },
        {
            "chapter": 26,
            "verse": 9,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 10,
            "text": "Watee Neumeuhei uleh Po gata b4 Tajak hai Musa keudeh talangkah 4 Kaom nyang lalem kaphe keu Tuhan"
        },
        {
            "chapter": 26,
            "verse": 11,
            "text": "Kaom Peuraʻeun nyang that seurakah Pakon bandum jih han jitakwa"
        },
        {
            "chapter": 26,
            "verse": 12,
            "text": "Geukheun le Musa wahe ya Allah Lon takot sulet jipeugah keu lon Han jipateh lon jikheun beurakah"
        },
        {
            "chapter": 26,
            "verse": 13,
            "text": "Seumpet dada lon han glah lidah lon Neukirem Harun lom Neuyue peugah"
        },
        {
            "chapter": 26,
            "verse": 14,
            "text": "Dilon na salah pih bak awak nyan Takot jipoh lon jimeung tueng balah"
        },
        {
            "chapter": 26,
            "verse": 15,
            "text": "Neukheun hana peue tajak bandua Ò Kamoe bri tanda nyang raya tuah Kamoe Meudeungo peue-peue nyang jikheun"
        },
        {
            "chapter": 26,
            "verse": 16,
            "text": "Ubak Peuraʻeun keudeh tapeugah Kamoe nyoe Rasul Tuhan Po alam"
        },
        {
            "chapter": 26,
            "verse": 17,
            "text": "Awak kamoe nyan Neuyue peuleupah Bani Israil tajok keu kamoe"
        },
        {
            "chapter": 26,
            "verse": 18,
            "text": "Jiseuot meunoe laju jipeugah Kon gata dilee kamoe peulahra Yoh mantong gata si manyak mirah Padum thon sabe taduek ngon kamoe"
        },
        {
            "chapter": 26,
            "verse": 19,
            "text": "Tapeubuet dudoe buet nyang that salah oi Dum guna kamoe hana tapike Tatem jak kaphe hana tapeugah"
        },
        {
            "chapter": 26,
            "verse": 20,
            "text": "Geukheun buet lon nyan sabab meularat Watee nyan sisat lon ka roh salah"
        },
        {
            "chapter": 26,
            "verse": 21,
            "text": "Nyankeuh jeuet lon plueng keudeh u lua Takot keu gata tameung tueng balah Teuma di sideh Tuhan bri keu lon Hikmah keu lon Neubri got leupah Neupeujeuet treuk lon keu Rasul Tuhan"
        },
        {
            "chapter": 26,
            "verse": 22,
            "text": "Teuma nikmat nyan nyang gata peugah Tapeulahra lon yoh mantong ubit Ka tapeunamiet dum hamba Allah Bani Israil dum tapeunamiet Lalem that keubit elanya leupah"
        },
        {
            "chapter": 26,
            "verse": 23,
            "text": "Peuraʻeun tanyong boh nyang toh Tuhan Nyang Po dum alam bunoe tapeugah"
        },
        {
            "chapter": 26,
            "verse": 24,
            "text": "Geukheun Tuhan Po langet ngon bumoe Ngon bandum asoe bandum blah bicah Meu tatem pateh nyankeuh nyang Tuhan"
        },
        {
            "chapter": 26,
            "verse": 25,
            "text": "Peuraʻeun jikheun bak ngon jih bagah Nyan na tadeungo roe gata bandum"
        },
        {
            "chapter": 26,
            "verse": 26,
            "text": "Musa kheun Tuhan kuasa leupah Tuhan gata dum ngon yah-yah gata Nyang dilee masa dum ka beh leupah"
        },
        {
            "chapter": 26,
            "verse": 27,
            "text": "Jikheun Rasul nyan nyang jak bak gata Jih nyan ka gila akai ka ubah"
        },
        {
            "chapter": 26,
            "verse": 28,
            "text": "Geukheun Tuhan Po timu ngon barat Bandum lat batat peuneujeuet Allah Meunyo tapike ngon akai nyang got"
        },
        {
            "chapter": 26,
            "verse": 29,
            "text": "Jikheun bek le that haba tapeugah Meu takheun tuhan laen nibak lon Gata lam palong keudeh kukeubah Dalam glap seupot kupasoe gata"
        },
        {
            "chapter": 26,
            "verse": 30,
            "text": "Teuma kheun Musa deungo lon peugah Meunyo ek lon bri dali nyang nyata Teuma peue gata tatem meunyeurah"
        },
        {
            "chapter": 26,
            "verse": 31,
            "text": "Jikheun jok keunoe dali bak gata Meunyo bit beuna lagee tapeugah"
        },
        {
            "chapter": 26,
            "verse": 32,
            "text": "Geutiek treuk tungkat ka jeuet keu naga Uleue be raya nyata that leupah"
        },
        {
            "chapter": 26,
            "verse": 33,
            "text": "Geusuet ngon jaroe puteh meukeuprak Soe nyang ngieng rusak mata jih mirah"
        },
        {
            "chapter": 26,
            "verse": 34,
            "text": "Jikheun treuk laju bak rakan lingka Nyoe sihe raya carong jih leupah"
        },
        {
            "chapter": 26,
            "verse": 35,
            "text": "Jimeung peuteubiet gata lam nanggroe Teuh ngon sihe nyoe gata jirajah Boh peue tapeugot teuma keu jih nyoe"
        },
        {
            "chapter": 26,
            "verse": 36,
            "text": "Tayue preh jih nyoe teuma jipeugah Í Ngon aduen jih nyan tayue preh siat Ditanyoe rakyat jinoe dum takrah Ban saboh nanggroe meusapat keunoe"
        },
        {
            "chapter": 26,
            "verse": 37,
            "text": "Sihe geutanyoe pih carong leupah d Sihe nyang utoh bandum tayue jak"
        },
        {
            "chapter": 26,
            "verse": 38,
            "text": "Bandum treuk jijak keunan dum bagah Bak watee uroe nyang ka jimaklum"
        },
        {
            "chapter": 26,
            "verse": 39,
            "text": "Jitanyong bandum ka troh talangkah"
        },
        {
            "chapter": 26,
            "verse": 40,
            "text": "Mangat taikot bandum sihe nyan Meunyo ek meunang lagee jipeugah"
        },
        {
            "chapter": 26,
            "verse": 41,
            "text": "‘Ohban troh keunan dum tukang sihe Ka jitanyong le jilakee upah Jilakee upah ubak Peuraʻeun Meu kamoe meunang peue na hadiah"
        },
        {
            "chapter": 26,
            "verse": 42,
            "text": "Jikheun hadiah cit na keu gata Gata ngon raja lom toe that leupah"
        },
        {
            "chapter": 26,
            "verse": 43,
            "text": "Geukheun le Musa boh tiek peue nyang na Nyang keunoe taba ‘oh Iheueh tarajah"
        },
        {
            "chapter": 26,
            "verse": 44,
            "text": "Jitiek treuk taloe ngon tungkat jih dum Deumi Peuraʻeun raja nyang meugah Geutanyoe meunang meunan dum jikheun"
        },
        {
            "chapter": 26,
            "verse": 45,
            "text": "Geutiek treuk keunan tungkat meutuah ‘Ohban ka geutiek tungkat le Musa Jiʻuet treuk sigra peue nyang meurimbah Abeh dum jiʻuet sihe awak nyan"
        },
        {
            "chapter": 26,
            "verse": 46,
            "text": "Teukeujet yoh nyan tukang meurajah Si tukang sihe bandum jisujud Í Sabab teukeujet jikalon ulah"
        },
        {
            "chapter": 26,
            "verse": 47,
            "text": "Jikheun treuk bandum kamoe meuiman Tuhan Po alam kuasa leupah"
        },
        {
            "chapter": 26,
            "verse": 48,
            "text": "Tuhan Po Musa ngon Tuhan Harun"
        },
        {
            "chapter": 26,
            "verse": 49,
            "text": "Beungeh Peuraʻeun jikheun treuk bagah Peue kameuiman laju keu jih nyan Gohlom kuizin le lon dum keu kah i Keubit gureekah jih nyang raya that Sihe dum meuhat jipeurunoe kah Nyoe beu kateupeue hukoman kubri Jaroe ngon gaki kukoh kutarah Jaroe ngon gaki kusurang sareng Lheueh nyan kupateng beu manyang leupah Bandum kuteupang u ateuh sula Nak bek biasa lawan peurintah"
        },
        {
            "chapter": 26,
            "verse": 50,
            "text": "Seuot awak nyan hana meularat Kamoe dum meuhat meuwoe bak Allah Ubak Po kamoe keudeh dum muewoe"
        },
        {
            "chapter": 26,
            "verse": 51,
            "text": "Neuampon kamoe meulakee bagah Raya that deecha kamoe baroekon Kamoe meuiman jinoe ya Allah Nyoekeuh dum kamoe nyang phon meuiman"
        },
        {
            "chapter": 26,
            "verse": 52,
            "text": "Bak Musa yoh nyan Kamoe kheun bagah Bak watee malam tateubiet sigra Bandum ngon hamba Lon nyang meutuah Gata nyoe bandum jilet di likot"
        },
        {
            "chapter": 26,
            "verse": 53,
            "text": "Keubit jiseutot Peuraʻeun jadah Bansaboh nanggroe jikrah dum rakyat"
        },
        {
            "chapter": 26,
            "verse": 54,
            "text": "Awak nyan meuhat sit nit sileupah"
        },
        {
            "chapter": 26,
            "verse": 55,
            "text": "Jimeung peubeungeh bandum geutanyoe"
        },
        {
            "chapter": 26,
            "verse": 56,
            "text": "Tajaga jih nyoe beu got that leupah"
        },
        {
            "chapter": 26,
            "verse": 57,
            "text": "Kamoe peuteubiet treuk bandum jih nyan Tinggai treuk taman jih dum nyang luah Tinggai mata ie teumpat jimanoe"
        },
        {
            "chapter": 26,
            "verse": 58,
            "text": "Geudong meuasoe bandum jikeubah Tinggai dum pangkat jih nyang mulia"
        },
        {
            "chapter": 26,
            "verse": 59,
            "text": "Bandum pusaka tinggai le leupah Kamoe bri bandum keu cot Israil"
        },
        {
            "chapter": 26,
            "verse": 60,
            "text": "Dijih peureugi jiseutot bagah Ka teubiet uroe keudeh jiseutot"
        },
        {
            "chapter": 26,
            "verse": 61,
            "text": "‘Oh ban meusapat jieu ka leumah Geukheun dum yoh nyan le rakan Musa Musoh ka teuka jehpat le leupah Tanyoe jiteumee han jipeulheueh le"
        },
        {
            "chapter": 26,
            "verse": 62,
            "text": "Musa geukheun le bek sosah-sosah Tuhan lon sajan Neutunyok keu lon À Sit Neubri jalan tanyoe Neupeuglah"
        },
        {
            "chapter": 26,
            "verse": 63,
            "text": "Kamoe bri wahyu teuma bak Musa Nyan tungkat gata tapoh ie bagah Tapoh ie laot ngon tungkat gata Teuhah le sigra jalan dum luah Sang gunong raya dum dalam laot Meuikot-ikot gata meung bagah"
        },
        {
            "chapter": 26,
            "verse": 64,
            "text": "Awak nyang seutot teuma di likot Kamoe peuikot ka toe that leupah"
        },
        {
            "chapter": 26,
            "verse": 65,
            "text": "Kamoe peuleupah Musa ngon rakan"
        },
        {
            "chapter": 26,
            "verse": 66,
            "text": "Laen dum karam lam laot luah"
        },
        {
            "chapter": 26,
            "verse": 67,
            "text": "Bandum atra nyan sit jeuet keu tanda Allah Taʻala kuasa leupah < Teuma le that jih han jimeuiman Dijih bandum nyan hana phaedah>"
        },
        {
            "chapter": 26,
            "verse": 68,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 69,
            "text": "Teuma tapeugah lom bak awak nyan Haba Ibrahim ureueng meutuah"
        },
        {
            "chapter": 26,
            "verse": 70,
            "text": "Geukheun bak ayahgeuh ngon bak kaom d Geuh gata bandum peue nyan taseumah"
        },
        {
            "chapter": 26,
            "verse": 71,
            "text": "Jikheun dum kamoe meuseumah patong Beurhala bandum han kamoe keubah"
        },
        {
            "chapter": 26,
            "verse": 72,
            "text": "Geukheun boh na deuh jideungo gata Watee tabaca peue tameung peugah"
        },
        {
            "chapter": 26,
            "verse": 73,
            "text": "Ek jibri le jih peue nyang munapheu“ʻat í Got pih meularat teuh ek jipeuglah"
        },
        {
            "chapter": 26,
            "verse": 74,
            "text": "Jikheun dum kamoe meu-eu yah kamoe Bandum atra nyoe dilee geuseumah A"
        },
        {
            "chapter": 26,
            "verse": 75,
            "text": "Geukheun taeukeuh nyang taseumah nyan"
        },
        {
            "chapter": 26,
            "verse": 76,
            "text": "Le gata dum nyan ngon ayah-ayah Ngon yah-yah gata dum nyang ka dilee"
        },
        {
            "chapter": 26,
            "verse": 77,
            "text": "Bandum nyan sitree lon musoh leupah 1 Meulengkan Tuhan nyang Po alam nyoe"
        },
        {
            "chapter": 26,
            "verse": 78,
            "text": "Nyang peujeuet lon nyoe phon manyak leupah Neubri peutunyok keu lon ‘oh lheueh nyan"
        },
        {
            "chapter": 26,
            "verse": 79,
            "text": "Neubri makanan ngon ie puleh grah"
        },
        {
            "chapter": 26,
            "verse": 80,
            "text": "Watee saket lon Neupeupuleh le"
        },
        {
            "chapter": 26,
            "verse": 81,
            "text": "Lon Neupeumate pih han soe teugah Neupeuudep lon lom ‘oh Iheueh mate"
        },
        {
            "chapter": 26,
            "verse": 82,
            "text": "Neuampon sabe watee lon salah Meunapsu lon that Neuampon dacha Jan haro hara watee Neubalah Uroe kiamat haro hara that"
        },
        {
            "chapter": 26,
            "verse": 83,
            "text": "Neubri hikmat keu lon ya Allah € Neupeusapat lon ngon ureueng shaleh"
        },
        {
            "chapter": 26,
            "verse": 84,
            "text": "Neupeujroh leubeh nan lon gop peugah Bak ureueng dudoe nan lon beu beuna"
        },
        {
            "chapter": 26,
            "verse": 85,
            "text": "Neubri pusaka churuga indah Churuga nikmat lon tueng pusaka Neubri keu hamba wahe ya Allah"
        },
        {
            "chapter": 26,
            "verse": 86,
            "text": "Lom Neupeuampon dacha ayah lon Sabab ayah lon sisat ka salah"
        },
        {
            "chapter": 26,
            "verse": 87,
            "text": "Lom pih ulon nyoe bek Neubri ‘ayeb Uroe geubangket malee lon leupah"
        },
        {
            "chapter": 26,
            "verse": 88,
            "text": "Atra ngon aneuk hana guna le ‘Oh uroe page ka teuka sudah"
        },
        {
            "chapter": 26,
            "verse": 89,
            "text": "Meulengkan soe-soe nyang jak bak Tuhan Ate jih iman nyang gleh sileupah"
        },
        {
            "chapter": 26,
            "verse": 90,
            "text": "Teuma geupeutoe keunan churuga Bak ureueng takwa iman keu Allah"
        },
        {
            "chapter": 26,
            "verse": 91,
            "text": "Diureueng sisat leumah nuraka"
        },
        {
            "chapter": 26,
            "verse": 92,
            "text": "Geutanyong sigra ho ka tuhankah Peue nyang ka seumah nyang bukan Tuhan"
        },
        {
            "chapter": 26,
            "verse": 93,
            "text": "Ho ka dum jih nyan kacuba peugah ž Na jitulong kah atawa droejih"
        },
        {
            "chapter": 26,
            "verse": 94,
            "text": "Geulungkop dum jih lam apui mirah Awak nyang sisat meusapat ngon jih"
        },
        {
            "chapter": 26,
            "verse": 95,
            "text": "Lom tentra Iblih sinan geukeubah Sipai Iblih bandum di sinan"
        },
        {
            "chapter": 26,
            "verse": 96,
            "text": "Meudawa yoh nyan meuplah-plah babah"
        },
        {
            "chapter": 26,
            "verse": 97,
            "text": "Deumi nyo Tuhan kamoe nyoe sisat"
        },
        {
            "chapter": 26,
            "verse": 98,
            "text": "Gata dum meuhat kamoe jak seumah Sabab meupeusa gata ngon Tuhan Nyang Po dum alam nyang Maha Murah"
        },
        {
            "chapter": 26,
            "verse": 99,
            "text": "Kon ureueng laen peusisat kamoe Nyoekeuh awak nyoe nyang peubuet salah"
        },
        {
            "chapter": 26,
            "verse": 100,
            "text": "Hana chupeuʻat le soe keu kamoe"
        },
        {
            "chapter": 26,
            "verse": 101,
            "text": "Rakan dum nyang toe pih tan le leumah"
        },
        {
            "chapter": 26,
            "verse": 102,
            "text": "Adak meu geutem geupeuwoe kamoe Meuiman kamoe jinoe le bagah"
        },
        {
            "chapter": 26,
            "verse": 103,
            "text": "Bandum atra nyan cit jeuet keu tanda Allah Taʻala Kuasa leupah Teuma le that jih han jimeuiman Keu jih bandum nyan hana phaedah"
        },
        {
            "chapter": 26,
            "verse": 104,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 105,
            "text": "Kaom Noh jikheun sulet dum Rasul Han jitem kaboe watee Noh peugah"
        },
        {
            "chapter": 26,
            "verse": 106,
            "text": "Chedara jih Noh geukheun bak jih nyan Pakon gata han takwa keu Allah"
        },
        {
            "chapter": 26,
            "verse": 107,
            "text": "Lon nyoe bit Rasul jeuet tapeucaya"
        },
        {
            "chapter": 26,
            "verse": 108,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 109,
            "text": "Hana bak gata lon lakee upah Bak Po dum alam upah lon ka na"
        },
        {
            "chapter": 26,
            "verse": 110,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 111,
            "text": "Jiseuot sigra peue tajak peugah Ek kamoe pateh nyan narit gata Nyang ikot gata cit awak reundah Rakan gata dum cit hina dina"
        },
        {
            "chapter": 26,
            "verse": 112,
            "text": "Geukheun boh hana nyang jeuet lon peugah Hana lon teupeue dum buet ureueng nyan"
        },
        {
            "chapter": 26,
            "verse": 113,
            "text": "Keunira gopnyan sideh bak Allah Meunyo tateupeue Po lon nyang kira"
        },
        {
            "chapter": 26,
            "verse": 114,
            "text": "Ureueng nyan teuma han jeuet lon keubah Han roe lon use ureueng meuiman"
        },
        {
            "chapter": 26,
            "verse": 115,
            "text": "Peuingat mantong dilon lon peugah Lon nyoe peuingat sagai nyang nyata"
        },
        {
            "chapter": 26,
            "verse": 116,
            "text": "Jikheun treuk boh ka bek le tapeugah Meunyo han taiem hai Noh digata Meurajam gata jinoe le bagah"
        },
        {
            "chapter": 26,
            "verse": 117,
            "text": "Kheun Noh Tuhanku pakri kaom lon Han jipateh lon jikheun beurakah"
        },
        {
            "chapter": 26,
            "verse": 118,
            "text": "Neubuka jalan keu lon nibak jih Neubri lon bak jih jinoe le beu glah Ngon dum rakan lon ureueng meuiman"
        },
        {
            "chapter": 26,
            "verse": 119,
            "text": "Teuma Noh lheueh nyan Kamoe peuleupah Ngon rakan gopnyan geu-ek lam kapai Nyang peunoh beukai dum ngon blah bicah"
        },
        {
            "chapter": 26,
            "verse": 120,
            "text": "Awak nyang tinggai laen nibak nyan Kamoe peukaram lam laot luah"
        },
        {
            "chapter": 26,
            "verse": 121,
            "text": "Atra nyan bandum sit jeuet keu tanda Allah Taʻala Kuasa leupah Teuma le that jih han jimeuiman Dijih bandum nyan hana phaedah"
        },
        {
            "chapter": 26,
            "verse": 122,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 123,
            "text": "Jikheun lom le ‘Ad sulet dum Rasul Han jitem kaboi peue nyang Hud peugah"
        },
        {
            "chapter": 26,
            "verse": 124,
            "text": "Chedara jih Hud geukheun bak jih nyan Pakon gata han takwa keu Allah"
        },
        {
            "chapter": 26,
            "verse": 125,
            "text": "Lon nyoe bit Rasul jeuet tapeucaya"
        },
        {
            "chapter": 26,
            "verse": 126,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 127,
            "text": "Hana bak gata lon lakee upah Bak Po dum alam upah lon ka na"
        },
        {
            "chapter": 26,
            "verse": 128,
            "text": "Pakon tabina geudong dum meugah Pat-pat tanoh cot tapeudong geudong Teumpat tameuʻen meumewah-mewah"
        },
        {
            "chapter": 26,
            "verse": 129,
            "text": "Tapeugot kota dum ban saboh nyan Takira dum nyan han le takeubah f Tapike keukaiteuh sinan sabe Sang han le mateteuh meunan ulah"
        },
        {
            "chapter": 26,
            "verse": 130,
            "text": "‘Oh tapeuleumah droeteuh kuasa Angkara murka lalem sileupah Leupah that keujam buetteuh di gata"
        },
        {
            "chapter": 26,
            "verse": 131,
            "text": "Teuma takwa jinoe keu Allah Tataʻat keu lon nyang Rasul gata"
        },
        {
            "chapter": 26,
            "verse": 132,
            "text": "Nikmat keu gata Neubri le leupah d Tateupeue nikmat le that keu gata Nyankeuh tatakwa mantong keu Allah"
        },
        {
            "chapter": 26,
            "verse": 133,
            "text": "Padum na Neubri binatang teurnak Neubri ngon aneukteuh le sileupah"
        },
        {
            "chapter": 26,
            "verse": 134,
            "text": "Padum na keubon ngon ie mon mata"
        },
        {
            "chapter": 26,
            "verse": 135,
            "text": "Teuma keu gata lon takot salah Lon takot azeueb Neubri keu gata Bak uroe gata teurimong balah Uroe kiamat haro hara that"
        },
        {
            "chapter": 26,
            "verse": 136,
            "text": "Jiseuot leugat peue roe tapeugah Tabri nasehat keunoe keu kamoe À Saban bak kamoe ngon han tapeugah Saban ngon hana tabri nasehat"
        },
        {
            "chapter": 26,
            "verse": 137,
            "text": "Buet nyoe cit adat masa nyang sudah Ureueng dileekon pih buetgeuh meunoe"
        },
        {
            "chapter": 26,
            "verse": 138,
            "text": "Teuma keu kamoe han roe geubalah Hana geuazeueb bandum na kamoe"
        },
        {
            "chapter": 26,
            "verse": 139,
            "text": "Meu gata sidroe nyang sulet leupah Keu Rasul Kamoe jikheun doseuta Meupeubinasa treuk jih dum bagah Atra nyan bandum pih jeuet keu tanda Allah Taʻala Kuasa leupah Teuma le that jih han jimeuiman Keu jih bandum nyan hana phaedah"
        },
        {
            "chapter": 26,
            "verse": 140,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 141,
            "text": "Tsamud pih jikheun sulet dum Rasul Han jitem kaboi peue Shaleh peugah"
        },
        {
            "chapter": 26,
            "verse": 142,
            "text": "Geukheun le Shaleh chedara jih nyan Pakon gata han takwa keu Allah"
        },
        {
            "chapter": 26,
            "verse": 143,
            "text": "Lon nyoe bit Rasul jeuet tapeucaya"
        },
        {
            "chapter": 26,
            "verse": 144,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 145,
            "text": "Hana bak gata lon lakee upah Upah lon ka na bak Po dum alam"
        },
        {
            "chapter": 26,
            "verse": 146,
            "text": "Ek gata aman sinoe geukeubah Peue han meuminah gata dum sinoe Dalam nanggroe nyoe amanteuh leupah"
        },
        {
            "chapter": 26,
            "verse": 147,
            "text": "Lam keubon-keubon ngon ie mon mata"
        },
        {
            "chapter": 26,
            "verse": 148,
            "text": "Lom nyang tapula tanaman indah Mayam keureuma meuayon-ayon Ngon leumiek leumbon galakteuh leupah"
        },
        {
            "chapter": 26,
            "verse": 149,
            "text": "Tapeugot rumoh tapheuet dum gunong Tapeubuet ceumong ngon reuoh reuah Hekteuh ngon payah hana takira"
        },
        {
            "chapter": 26,
            "verse": 150,
            "text": "Teuma takwa jinoe keu Allah Tataʻat keu lon nyang Rasul gata"
        },
        {
            "chapter": 26,
            "verse": 151,
            "text": "Bek le digata tapeubuet salah Awak nyang lalem bek le taikot"
        },
        {
            "chapter": 26,
            "verse": 152,
            "text": "Jipeubuet karot di bumoe Allah Jipeubuet fased kon jipeubuet got"
        },
        {
            "chapter": 26,
            "verse": 153,
            "text": "Jiseuot leugat peue roe tapeugah Ka jipeusihe gata dih lagoe"
        },
        {
            "chapter": 26,
            "verse": 154,
            "text": "Gata ngon kamoe saban that leupah Gata ngon kamoe sit manusia Boh teh keu tanda peuleumah bagah Meu nyo bit gata ureueng nyang beuna"
        },
        {
            "chapter": 26,
            "verse": 155,
            "text": "Nyoe saboh unta Shaleh kheun bagah Dijih na watee jijeb ie keudroe Digata keudroe tajeb puleh grah Uroe ie gata bagi bandua"
        },
        {
            "chapter": 26,
            "verse": 156,
            "text": "Teuma bek gata tapeubuet salah Bek taelanya teuma unta nyan Keu gata Tuhan teuma Neubalah Uroe kiamat uroe that raya Neuʻazeueb gata teuma le Allah"
        },
        {
            "chapter": 26,
            "verse": 157,
            "text": "Jitop ngon leumbeng teuma unta nyan Dijih ‘oh lheueh nyan meunyeusai teulah"
        },
        {
            "chapter": 26,
            "verse": 158,
            "text": "Teuma geuʻazeueb treuk dum awak nyan Sabab buet jih nyan raya that salah Bandum atra nyan pih jeuet keu tanda Allah Taʻala Kuasa leupah Teuma le that jih han jimeuiman Kon na atra nyan jitueng phaedah"
        },
        {
            "chapter": 26,
            "verse": 159,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 160,
            "text": "Kaom Luth jikheun sulet cit Rasul Han jitem kaboi peue nyang geupeugah"
        },
        {
            "chapter": 26,
            "verse": 161,
            "text": "Chedara jih Luth geukheun bak jih nyan Pakon gata han takwa keu Allah"
        },
        {
            "chapter": 26,
            "verse": 162,
            "text": "Lon nyoe bit Rasul jeuet tapeucaya"
        },
        {
            "chapter": 26,
            "verse": 163,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 164,
            "text": "Hana bak gata lon lakee upah Bak Po dum alam upah lon ka na"
        },
        {
            "chapter": 26,
            "verse": 165,
            "text": "Pakon dum gata tapeubuet salah Tamita agam dum manusia Nyang aneuk dara bandum takeubah"
        },
        {
            "chapter": 26,
            "verse": 166,
            "text": "Takeubah inong peurumoh gata Nyang ka keu gata Neubri le Allah Jeuet gata teuma kaom elanya"
        },
        {
            "chapter": 26,
            "verse": 167,
            "text": "Jiseuot sigra peue roe tapeugah Hai Luth digata meu han tapiyoh Keudeh meuparoh dalam blang luah Meunyo han taiem meuuse gata"
        },
        {
            "chapter": 26,
            "verse": 168,
            "text": "Geukheun treuk sigra dilon ka sudah Buet gata dum nyan dilon that beunci"
        },
        {
            "chapter": 26,
            "verse": 169,
            "text": "Tuhanku Neubri lon nyoe beu leupah Lon ngon ahli lon bek roh bak buet jih Keubit dum buet jih raya that salah"
        },
        {
            "chapter": 26,
            "verse": 170,
            "text": "Kamoe peuleupah treuk teuma gopnyan Ngon ahli gopnyan laju Meupeuglah"
        },
        {
            "chapter": 26,
            "verse": 171,
            "text": "Meulengkan inong peurumoh gopnyan Roh lam kawan nyan awak nyang salah"
        },
        {
            "chapter": 26,
            "verse": 172,
            "text": "Nyang laen bandum Meupeubinasa"
        },
        {
            "chapter": 26,
            "verse": 173,
            "text": "Ujeuen kreueh raya keu jih Meuruah Ngon ujeuen batee Kamoe geulawa Sabab keu jih ka geuba peurintah Sijeuheut ujeuen keu jih jirasa Jikheun dusta keu Rasul Allah"
        },
        {
            "chapter": 26,
            "verse": 174,
            "text": "Atra nyan bandum pih jeuet keu tanda Allah Taʻala Kuasa leupah Teuma le that jih han jimeuiman Hana atra nyan jitueng phaedah"
        },
        {
            "chapter": 26,
            "verse": 175,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 176,
            "text": "Kaom Aikah pih peusulet Rasul Han jitem kaboi peue nyang geupeugah"
        },
        {
            "chapter": 26,
            "verse": 177,
            "text": "Geukheun le Syuʻib ubak awak nyan Pakon gata han takwa keu Allah"
        },
        {
            "chapter": 26,
            "verse": 178,
            "text": "Lon nyoe bit Rasul jeuet tapeucaya"
        },
        {
            "chapter": 26,
            "verse": 179,
            "text": "Teuma takwa gata keu Allah Tataʻat keu lon nyang Rasul gata"
        },
        {
            "chapter": 26,
            "verse": 180,
            "text": "Hana bak gata lon lakee upah Upah lon ka na bak Po dum alam"
        },
        {
            "chapter": 26,
            "verse": 181,
            "text": "Teuma sukatan bek tapeusalah Beu santeut are ‘oh tabloe peubloe Bek tapeurugoe dum hamba Allah"
        },
        {
            "chapter": 26,
            "verse": 182,
            "text": "Ngon ceng nyang beutoi watee tatimang Bek miyup manyang on ceng dua blah"
        },
        {
            "chapter": 26,
            "verse": 183,
            "text": "Barang-barang gop bek tapeukureueng Buet nyan that hareuem beu tapeusiblah Bek peubuet jeuheut di dalam bumoe"
        },
        {
            "chapter": 26,
            "verse": 184,
            "text": "Takwa jinoe laju keu Allah Tuhan nyang peujeuet gata nyoe bandum Angkatan jameun pih hana ubah Ureueng nyang dilee pih Tuhan peujeuet"
        },
        {
            "chapter": 26,
            "verse": 185,
            "text": "Jiseuot leugat peue roe tapeugah Ka jipeusihe gata uroe nyoe"
        },
        {
            "chapter": 26,
            "verse": 186,
            "text": "Gata ngon kamoe kon saban leupah Gata ngon kamoe sit manusia Meukira gata sang sulet leupah"
        },
        {
            "chapter": 26,
            "verse": 187,
            "text": "Peurhot bak kamoe geureupeng langet Meu beuna keubit peue nyang tapeugah"
        },
        {
            "chapter": 26,
            "verse": 188,
            "text": "Geukheun Tuhan lon bandum Neuteupeue Buetteuh beurangpeue Neuteupeue sudah"
        },
        {
            "chapter": 26,
            "verse": 189,
            "text": "Jikheun treuk sulet Syuʻib Rasul jih Geuazeueb treuk jih nyang brat sileupah Uroe meuawan uroe kiamat Haro hara that hana ban peugah"
        },
        {
            "chapter": 26,
            "verse": 190,
            "text": "Atra nyan bandum pih jeuet keu tanda € Allah Taʻala kuasa leupah Teuma le that jih han jimeuiman Hana atra nyan jitueng phaedah"
        },
        {
            "chapter": 26,
            "verse": 191,
            "text": "Keubit Po gata Maha Peurkasa Lom pih Po gata Maha Peumurah"
        },
        {
            "chapter": 26,
            "verse": 192,
            "text": "Keubit Qur'an Tuhan nyang peutron Nyang Po dum alam deungon blah bicah"
        },
        {
            "chapter": 26,
            "verse": 193,
            "text": "Ruhul-Amin ba peutron bak gata"
        },
        {
            "chapter": 26,
            "verse": 194,
            "text": "Lam ate gata geupasoe bagah Mangat jeuet gata ureueng peuingat"
        },
        {
            "chapter": 26,
            "verse": 195,
            "text": "Ngon bahsa Arab nyang trang sileupah"
        },
        {
            "chapter": 26,
            "verse": 196,
            "text": "Atra nyan dilee sit na lam kitab Ureueng awai that geuteupeue sudah"
        },
        {
            "chapter": 26,
            "verse": 197,
            "text": "Peue teuma keu jih han jeuet keu tanda Bandum ulama jih ka jipeugah c Bandum ulama Bani Israi Jiteupeue sare bandum nyan sudah"
        },
        {
            "chapter": 26,
            "verse": 198,
            "text": "Meunyo Meupeutron teuma Qur'an Bak ureueng ‘ajam ladom Meupeugah"
        },
        {
            "chapter": 26,
            "verse": 199,
            "text": "Teuma geubaca atra nyan keu jih Han sit jipateh peue nyang geupeugah Beurangban dijih han jimeuiman"
        },
        {
            "chapter": 26,
            "verse": 200,
            "text": "Cit kakeuh meunan ate jih salah Di dalam ate awak meudacha Kamoe peuteuka bit meunan ulah"
        },
        {
            "chapter": 26,
            "verse": 201,
            "text": "Meu goh lom jieu azeueb nyang peudeh Han sagai dijih iman keu Allah"
        },
        {
            "chapter": 26,
            "verse": 202,
            "text": "Ban tanjo teuka treuk azeueb bak jih ‘Oh jithee dijih teukeujet leupah Hana jithee-thee nyan teuka bak jih"
        },
        {
            "chapter": 26,
            "verse": 203,
            "text": "Watee nyan dijih baro jipeugah Peue hana tanggoh watee keu kamoe"
        },
        {
            "chapter": 26,
            "verse": 204,
            "text": "Peue cit bak Kamoe jilakee bagah Jilakee azeueb bagah Kamoe bri"
        },
        {
            "chapter": 26,
            "verse": 205,
            "text": "Nyang ka Kamoe bri seunang jih leupah Meubri meuthon-thon seunang jih raya"
        },
        {
            "chapter": 26,
            "verse": 206,
            "text": "Lheueh nyan meuteuka treuk keu jih balah Peue nyang geujanji laju ka teuka"
        },
        {
            "chapter": 26,
            "verse": 207,
            "text": "Hana le guna udep nyang mewah Seunang baroekon hana guna le Sapeue tan hase keu jih phaedah"
        },
        {
            "chapter": 26,
            "verse": 208,
            "text": "Di-Kamoe sit han Meupeubinasa Nanggroe ngon banda meu hana salah Ureueng peuingat Meukirem dilee"
        },
        {
            "chapter": 26,
            "verse": 209,
            "text": "Jiingat teuntee jitueng phaedah Han meuelanya sagai di-Kamoe"
        },
        {
            "chapter": 26,
            "verse": 210,
            "text": "Qur'an nyang nyoe teuma kon salah Kon Qur’an nyoe tron nibak cheitan"
        },
        {
            "chapter": 26,
            "verse": 211,
            "text": "Hana sipadan meu ube seupah Han sagai patot jih nyan nyang peutron Han ek jipeutron leumoh jih leupah"
        },
        {
            "chapter": 26,
            "verse": 212,
            "text": "Jak deungo-deungo hana le bak jih Hana le keu jih Neubri le Allah"
        },
        {
            "chapter": 26,
            "verse": 213,
            "text": "Teuma bek tacok tuhan nyang laen Takheun na laen sajan ngon Allah Bek teuma dudoe geuazeueb gata"
        },
        {
            "chapter": 26,
            "verse": 214,
            "text": "Bak ahli gata bandum tapeugah Famili nyang toe beu tapeuingat Saket ngon mangat bek dudoe teulah"
        },
        {
            "chapter": 26,
            "verse": 215,
            "text": "Ureueng meuiman nyang ikot gata Mameh suara beu got tapeugah Tapeumiyup droeteuh ngon ureueng nyan"
        },
        {
            "chapter": 26,
            "verse": 216,
            "text": "Teuma awak nyan nyang peubuet salah Nyang han tem pateh peue narit gata Takheun dilon ka lheueh lon peurintah Peue nyang tapeubuet kon le salah lon Karena dilon ka lheueh lon peugah"
        },
        {
            "chapter": 26,
            "verse": 217,
            "text": "Teuma tajok droe bak Hak Taʻala Nyang that peurkasa lom that Peumurah"
        },
        {
            "chapter": 26,
            "verse": 218,
            "text": "Tuhan Neukalon bak watee tadong Peubuet seumbahyang taseumah Allah"
        },
        {
            "chapter": 26,
            "verse": 219,
            "text": "Hana tapiyoh taruku‘ sujud Peue nyang tapeubuet Neu-eu le Allah"
        },
        {
            "chapter": 26,
            "verse": 220,
            "text": "Keubit roe Tuhan Neudeungo dumpeue Neuteupeue dumpeue hana meuilah"
        },
        {
            "chapter": 26,
            "verse": 221,
            "text": "Lon peugah teuma jinoe bak gata Ho jijak teuka cheitan seurakah Bak soe jijak jih jikheun jimeung tron"
        },
        {
            "chapter": 26,
            "verse": 222,
            "text": "Keudeh jijak tren bak awak salah Awak nyang sulet nyang peuna-peuna Nyang peubuet dacha lawan peurintah"
        },
        {
            "chapter": 26,
            "verse": 223,
            "text": "Peue nyang jideungo jipeugah laju Narit palsu sulet that leupah Le that awak nyan nyang keubit sulet Dijih peunyaket leupah that parah"
        },
        {
            "chapter": 26,
            "verse": 224,
            "text": "Teuma ureueng nyang meupanton-panton Meualon-alon haba jipeugah Nyang ikot jih nyan dum awak sisat"
        },
        {
            "chapter": 26,
            "verse": 225,
            "text": "Takalon meuhat ho dum jilangkah Dalam urong gle jimeutualang"
        },
        {
            "chapter": 26,
            "verse": 226,
            "text": "Jipubuet dum tan peue nyang jipeugah"
        },
        {
            "chapter": 26,
            "verse": 227,
            "text": "Meulengkan ureueng nyang na meuiman Teuma ureueng nyan hana meusalah Amai nyang got-got geupeubuet sabe Geukheun ngon ziker geuingat Allah Le that jan watee geuingat Tuhan Ureueng nyan meunang Neubri le Allah Dileekon gopnyan dum jielanya ‘Oh meunang teuma seunang that leupah Awak nyang lalem akan jiteupeue Ho teuma jiwoe ho jimeung langkah AN-NAML (SIDOM) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 27,
            "verse": 1,
            "text": "Tha Sin Tuhan nyang teupeue meukeusud ayat Sabab Hadharat hana Neupeugah Nyankeuh dum ayat dalam Qur'an Lam kitab geutrang bandum peurintah"
        },
        {
            "chapter": 27,
            "verse": 2,
            "text": "Haba peutunyok haba geumbira Keu mukmin dumna ureueng meutuah"
        },
        {
            "chapter": 27,
            "verse": 3,
            "text": "Peubuet seumbahyang ngon geuboh zakeuet Uroe akhirat geuyakin leupah"
        },
        {
            "chapter": 27,
            "verse": 4,
            "text": "Teuma awak nyan nyang han meuiman Akhirat pih tan dijih jipeugah Kamoe peuindah dum buet awak nyan Sang-sang buet jih nyan kon buet nyang salah Kakeuh meul‘ueh p‘ueh treuk jih di sinan"
        },
        {
            "chapter": 27,
            "verse": 5,
            "text": "Jeuet keu awak nyan azeueb that leupah Rugoe that dijih uroe akhirat"
        },
        {
            "chapter": 27,
            "verse": 6,
            "text": "Keu gata meuhat geubri peurintah Geubri Qur'an keunan keu gata Nibak Po gata nyang Maha Murah Nyang Bijaksana hana teukira Seugala rupa Neuteupeue sudah"
        },
        {
            "chapter": 27,
            "verse": 7,
            "text": "Bak watee Musa geukheun bak ahli Geuh sang-sang meuri apui hu mirah Bah lon jak kalon lon jak peunyata Watee lon gisa euntreuk lon peugah Kadang na apui lon peuwoe bacut Meu na meukeusud tatueng phaedah"
        },
        {
            "chapter": 27,
            "verse": 8,
            "text": "‘Oh ban troh Musa geudeungo ligat Keubit beureukat ureueng troh langkah Ureueng toe apui ngon lingka gopnyan Beureukat keunan Neubri le Allah Maha Suci that Tuhan Po alam"
        },
        {
            "chapter": 27,
            "verse": 9,
            "text": "Hai Musa sinan sinoe lon Allah Lon that Peurkasa ngon Bijaksana"
        },
        {
            "chapter": 27,
            "verse": 10,
            "text": "Nyan tungkat gata tatiek leh bagah ‘Oh ban geukalon ka meugrak tungkat Uleue raya that jihah ngon babah Geuplueng u likot hana geungieng-ngieng Hai Musa pakon teumakot leupah Bek yoteuh Rasul hanjeuet teumakot Bak Lon nyan hanjeuet pantang that leupah"
        },
        {
            "chapter": 27,
            "verse": 11,
            "text": "Meulengkan ureueng nyang buet jih lalem ‘Oh Iheueh nyan jitem toubat bak Allah Buet jih nyang jeuheut jigantoe ngon got Teuma buet nyang got han le jikeubah Nyan di-Lon teuma Maha Peungampon Meunan pih sit Lon Maha Peumurah"
        },
        {
            "chapter": 27,
            "verse": 12,
            "text": "Tapeulop jaroeteuh lam keh bajee ‘Oh tasuet teuntee puteh that leupah Kon puteh supak puteh meukilat Sikureueng ayat Neubri le Allah Atra nyan taba ubak Peuraʻeun Ngon kaom jih dum nyang fasek leupah"
        },
        {
            "chapter": 27,
            "verse": 13,
            "text": "‘Oh ban ka teuka dum ayat Kamoe Ubak kaom nyoe jikalon sudah Jikheun laju nyoe sihe raya that"
        },
        {
            "chapter": 27,
            "verse": 14,
            "text": "Jiungki leugat bandum peurintah Dalam ate jih jiyakin beuna Tapi elanya jih mbong that leupah Teuma takalon pakri akibat Ureueng nyang jeuheut jipubuet salah"
        },
        {
            "chapter": 27,
            "verse": 15,
            "text": "Meubri keu Daud deungon Sulaiman ‘Eleumee gopnyan Kamoe bri luah Geukheun bandua pujoe keu Tuhan Karonya-Neuh nyan le han ban peugah Leubeh keu kamoe nibak nyang laen Í Dum ureueng mukmin nyang hamba Allah"
        },
        {
            "chapter": 27,
            "verse": 16,
            "text": "Sulaiman geutueng pusaka Daud Bandum geuturot peue nyang geupeugah Geukheun treuk teuma wahe dum insan Peungetahuan kamoe le leupah Neubri keu kamoe ‘eleumee Tuhan Meuteupeue rijang peue cicem peugah Neubri keu kamoe bandum peukara Nyoekeuh kurnia nyang nyata leupah"
        },
        {
            "chapter": 27,
            "verse": 17,
            "text": "Geupeusapat treuk tentra Sulaiman Jen deungon insan dum hamba Allah Meunan pih cicem bandum meubareh"
        },
        {
            "chapter": 27,
            "verse": 18,
            "text": "Hingga troh keudeh dum geumeulangkah ‘Oh ban troh keudeh bak gampong sidom ` Kheun saboh sidom rakan meutuah Talop lam umpung gata nyoe bandum J Nak bek geugidong le hamba Allah Tentra Sulaiman dum gidong gata Hana geusahja bak geubet langkah"
        },
        {
            "chapter": 27,
            "verse": 19,
            "text": "Sulaiman deungo teukhem teuseunyom Bit rakyat sidom utoh sileupah Geukheun Tuhanku Neubri lon chukor Nikmat-Neuh that le keu lon Neuruah Meunan pih nikmat keu ma ngon ku lon Ka Neubri keu lon dum le that leupah"
        },
        {
            "chapter": 27,
            "verse": 20,
            "text": "Teuma dum cicem geujak pareksa Geukheun treuk ho ka hud-hud tan leumah Peue jih ka jijak hana meu haba"
        },
        {
            "chapter": 27,
            "verse": 21,
            "text": "Keubit ceulaka jipeubuet salah Kuazeueb jih nyan beu saket that-that Ho jibeurangkat hana jipeugah Adak han kusie kukoh takue jih f Atawa dijih na peue jipeugah Meu na alasan dijih nyang nyata t Han keunong seksa meu ek jipeuglah"
        },
        {
            "chapter": 27,
            "verse": 22,
            "text": "‘Oh ban troh hud-hud sinan jipiyoh Hana that jioh ngon Nabiyyullah Jikheun na haba nyang han neuteupeue Dilon lon teupeue ka troh lon langkah Lon ba di Sabak haba nyang yakin Leupah that peunteng deungo lon peugah"
        },
        {
            "chapter": 27,
            "verse": 23,
            "text": "Lon kalon sideh na raja inong Nyang mat keurajeuen nanggroe pih luah Bandum peukara geubri keu gopnyan Meuligoe gopnyan raya that leupah"
        },
        {
            "chapter": 27,
            "verse": 24,
            "text": "Gopnyan ngon kaomgeuh lam nanggroe nyoe Bak mata uroe bandum geuseumah Bandum geusujud kon ubak Tuhan Buet nyan le chetan ka jipeuindah Buet nyan got that-that jikheun le chetan Gob dum jiyue tham bak jalan Allah Hana peutunyok dum keu ureueng nyan"
        },
        {
            "chapter": 27,
            "verse": 25,
            "text": "Jisujud dum nyan kon ubak Allah A Tuhan nyang peujeuet langet ngon bumoe Neupeudeuh asoe jih nyang tan leumah Peue-peue nyang tasom bandum Neuteupeue Nyang lahe dumpeue pih hana ubah"
        },
        {
            "chapter": 27,
            "verse": 26,
            "text": "Tan tuhan laen nibak Hadharat ‘Arasy raya that sit milek Allah"
        },
        {
            "chapter": 27,
            "verse": 27,
            "text": "Sulaiman geukheun takalon teuma 4 Peue gata beuna atawa salah Meu gata sulet tahukom teuma"
        },
        {
            "chapter": 27,
            "verse": 28,
            "text": "Jinoe jak sigra keudeh talangkah Tatiek surat lon ubak awak nyan d Takalon lheueh nyan pakri jipeugah"
        },
        {
            "chapter": 27,
            "verse": 29,
            "text": "Kheun raja inong wahe dum rakyat Dilon na surat saboh jroh leupah"
        },
        {
            "chapter": 27,
            "verse": 30,
            "text": "Raja Sulaiman nyang kirem surat Asoe jih meuhat ngon nama Allah Nyang that Geumaseh donya akhirat d Tuhan Hadharat nyang Maha Murah"
        },
        {
            "chapter": 27,
            "verse": 31,
            "text": "Bek na mbong gata u ateueh lon nyoe Islam jinoe keunoe talangkah"
        },
        {
            "chapter": 27,
            "verse": 32,
            "text": "Kheun raja inong wahe dum rakyat Pakriban pakat tacuba peugah Hana tom lon cok saboh putosan Meu gata tuan gohlom troh langkah Meu gohlom tabri keu lon timbangan"
        },
        {
            "chapter": 27,
            "verse": 33,
            "text": "Kheun treuk awak nyan tanyoe that meugah Teuga ngon beuhe geutanyoe sit that Putosan meuhat ban gata peugah Peue tapeurintah kamoe meuikot"
        },
        {
            "chapter": 27,
            "verse": 34,
            "text": "Teuma geuseuot le putroe ceudah Dum raja-raja ‘oh talo musoh Hana geupiyoh laju geujajah Lheueh geupeurusak bandum peue nyang na Bandum jeuet hina ureueng nyang meugah Tanyoe pih teuntee geupeugot meunan"
        },
        {
            "chapter": 27,
            "verse": 35,
            "text": "Lon pike seunang tabri hadiah ‘Oh lIheueh takirem tapreh peue haba Watee jigisa pakri jipeugah"
        },
        {
            "chapter": 27,
            "verse": 36,
            "text": "‘Oh troh utosan ubak Sulaiman Geukheun peue dum nyan tame hadiah Di sinoe bak lon le that atra nyan Kurnia Tuhan keu lon le leupah Digata seunang ngon hadiah nyan"
        },
        {
            "chapter": 27,
            "verse": 37,
            "text": "Tajak woe kaman keudeh beu bagah Kamoe jak keudeh ngon bala tentra Han ek takira nyang jai that leupah Kamoe peuteubiet bandum di nanggroe Hina beurangsoe nyang dilee meugah Bandum jeuet ubit nyang dilee raya"
        },
        {
            "chapter": 27,
            "verse": 38,
            "text": "Teuma meusabda Sulaiman bagah Wahe dum rakyat tapeugah jinoe Soe ek ba keunoe meuligoe indah Meuligoe putroe tabeu-et keunoe Yoh gohlom keunoe jijak meunyeurah"
        },
        {
            "chapter": 27,
            "verse": 39,
            "text": "Kheun jen Ifret dilon ek lon ba Yoh gohlom gata tabeudoh bagah Teuga ngon aman lon lon ba keunoe Yoh droeneuh sinoe gohlom neulangkah"
        },
        {
            "chapter": 27,
            "verse": 40,
            "text": "Kheun sidroe ureueng nyang na ‘eleumee Lam kitab dilee geuteupeue sudah Dilon ek lon ba lam siklep mata Keubit troh sigra meuligoe indah ‘Oh ban ka geu-eu meuligoe sinan Nabi Sulaiman geukheun le bagah Atra nyoe meuhat karonya Tuhan Neukeumeung kalon pakri ban ulah Peue na lon chukor atawa hana Teuma meunyo na teuntee jroh leupah Soe nyang tem chukor munapheuʻat keu droe Cheitan peulaloe ka ek geubantah Teuma nyang kaphe han jitem chukor Han ek jiato napsu jiteugah Nyan di-Tuhanlon keubit that kaya Lom that mulia hana ban peugah Hana meuhajat chukor beurangsoe Tuhanku sidroe Maha Peumurah"
        },
        {
            "chapter": 27,
            "verse": 41,
            "text": "Geukheun taubah bacut meuligoe Takalon jinoe pakriban ulah Ek jituri lom meuligoe jih nyan Atawa sit han sabab ka ubah"
        },
        {
            "chapter": 27,
            "verse": 42,
            "text": "Teuma geutanyong ‘oh ban troh putroe Peue nyo lagee nyoe meuligoe indah Meuligoe gata peue saban ngon nyoe Sang-sang atra nyoe geuseu-ot bagah Sang meuligoe lonka geuba keunoe Teuma sit kamoe meuteupeue sudah Yoh gohlom dilee ka meu-Islam"
        },
        {
            "chapter": 27,
            "verse": 43,
            "text": "Teuma na soe tham jeuetkeuh roh salah Sabab putroe kon jiseumah Tuhan Ka roh lam kawan kaphe seurakah"
        },
        {
            "chapter": 27,
            "verse": 44,
            "text": "Geukheun boh tamong dalam meuligoe Teuma diputroe hireuen that leupah Geusangka geubloh dalam ie laot ; Ija geubeu-ot beuteh ka leumah Sulaiman kheun nyoe meuligoe kaca Meulaen rupa takalon ubah Putroe kheun Tuhan lon elanya droe Jinoe lon jok droe bak droe-Neuh Allah Ka lon Islam sajan Sulaiman Tuhan Po alam jinoe lon seumah"
        },
        {
            "chapter": 27,
            "verse": 45,
            "text": "Teuma bak Tsamud ka Kamoe kirem Chedara jih nyan Shaleh meutuah Geupeugah bak jih taseumah Tuhan Meu jeuet treuk jih nyan dua kabilah Dua awak nyan jipeudong dawa"
        },
        {
            "chapter": 27,
            "verse": 46,
            "text": "Shaleh kheun sigra teuma geupeugah Pakon dum gata talakee nyang brok Talakee beu troh jinoe beu bagah Pakon han nyang got talakee phon-phon Talakee ampon deecha bak Allah Mangat jeuet rahmat Neubri keu gata"
        },
        {
            "chapter": 27,
            "verse": 47,
            "text": "Jiseuot sigra gata nyang salah Ceulaka kamoe ngon sabab gata Ngon rakan gata bandumteuh salah Geukheun ceulaka cit bak droe gata Han tatakwa gata keu Allah Keunong fitnah keu bandum gata Raya that bala Neubri le Allah"
        },
        {
            "chapter": 27,
            "verse": 48,
            "text": "Na sikureueng droe ureueng lam kuta Awak nyan kha-kha jipubuet salah Sinan di bumoe jipubuet jeuheut Hana nyang got buet jih meu be seupah"
        },
        {
            "chapter": 27,
            "verse": 49,
            "text": "Jikheun meusumpah tanyoe ngon Tuhan Kamoe poh malam jih han meukeubah Ngon ahli jih nyan kamoe poh malam Bak wali jih nyan teuma meupeugah Hana tanyoe eu awak nyan ho ka Saleh binasa kadang ka reubah Nyang tanyoe peugah tanyoe beuna that"
        },
        {
            "chapter": 27,
            "verse": 50,
            "text": "Keubit jeuheut that jipeubuet salah Jitipee bandum meunan jikira Hana jisangka ka Kamoe balah"
        },
        {
            "chapter": 27,
            "verse": 51,
            "text": "Takalon pakri akibat keu jih Sabab jeuheut jih jipubuet salah Kamoe peuhanco jih ngon kaom jih Abeh bandum jih han Kamoe keubah"
        },
        {
            "chapter": 27,
            "verse": 52,
            "text": "Rumoh-rumoh jih runtoh dum meukr‘um Sabab jih lalem hana ban peugah Atra nyan bandum pih jeuet keu tanda Keu kaom nyang na jitueng phaedah Kaom nyang teupeue Kuasa Tuhan"
        },
        {
            "chapter": 27,
            "verse": 53,
            "text": "Ureueng meuiman Kamoe peuleupah Bandum ureueng nyan hana binasa Sabab takwa gopnyan keu Allah"
        },
        {
            "chapter": 27,
            "verse": 54,
            "text": "Nabi Luth teuma geukheun bak kaom Geuh peue gata dum tapubuet salah Tapubuet keuji sit ka takalon"
        },
        {
            "chapter": 27,
            "verse": 55,
            "text": "Tamita agam tatueng keu makah Han tatueng inong bandum digata Tapi buet gata jahe that leupah"
        },
        {
            "chapter": 27,
            "verse": 56,
            "text": "Kon laen jaweueb le kaom gopnyan Peuteubiet jih nyan keudeh beu bagah Use wareh Luth bandum di sinoe Lam nanggroe tanyoe jih bek takeubah Ureueng gleh that jih kon lagee tanyoe"
        },
        {
            "chapter": 27,
            "verse": 57,
            "text": "Teuma di-Kamoe gopnyan Meupeuglah Meupeuglah gopnyan ngon ahli gopnyan Peurumoh gopnyan teuma ka salah Ka roh lam kawan awak binasa Ka Kamoe kada sinan Meukeubah"
        },
        {
            "chapter": 27,
            "verse": 58,
            "text": "Kamoe rhom bandum ngon ujeuen batee Sabab ka dilee geubri peurintah Beurangsoe nyang ka lheueh geupeuingat Ujeuen jeuheut that keu jih geubalah"
        },
        {
            "chapter": 27,
            "verse": 59,
            "text": "(Takheun dum pujoe meuwoe keu Tuhan Keu hamba-Neuh nyan saleuem Neupeugah QUZ 20) Hamba-Neuh nyan dum nyang ka Neupileh Soe got Tuhan jih teuma ngon Allah Tuhan jih dum nyang jipeucharikat"
        },
        {
            "chapter": 27,
            "verse": 60,
            "text": "Boh soe nyang peujeuet bumoe nyang li Soe nyang peujeuet dum langet ngon bumoe Soe peutren keunoe ujeuen geuruah Kamoe peuhudep dumna tanaman Di dalam taman takalon indah Hana gata ek peutimoh kayee Na laen teuntee Tuhan tapeugah Sajan ngon Allah na laen Tuhan Tapi awak nyan dum ka meusalah"
        },
        {
            "chapter": 27,
            "verse": 61,
            "text": "Soe peujeuet bumoe teumpat diaman Ngon krueng dum sinan di ceulah-ceulah Neupeujeuet gunong dum be-be raya Ie laot dua pih Neupeusiblah Di teungoh-teungoh sit ka meutanda Na laen teuma Tuhan tapeugah Sajan ngon Allah na laen Tuhan Tapi laen nyan jahe that leupah Hana jiteupeue bandum atra nyan"
        },
        {
            "chapter": 27,
            "verse": 62,
            "text": "Soe peuglah jih nyan ‘oh watee sosah Watee meularat jilakee doʻa ‘Oh teuka bala soe nyang ek peuglah Nyang peujeuet gata raja di sinoe Di dalam bumoe jeuet keu khaliphah Sajan ngon Allah na laen Tuhan Nit that gata nyan tatueng phaedah"
        },
        {
            "chapter": 27,
            "verse": 63,
            "text": "Soe nyang peutunyok gata lam seupot Darat ngon laot ‘oh seupot leupah Soe peulheueh angen haba geumbira Yoh goh troh teuka rahmat bak Allah Dang jitoh ujeuen rahmat bak Tuhan Na laen Tuhan sajan ngon Allah Maha Suci-Neuh Tuhan Hadharat Nibak charikat lagee jih peugah"
        },
        {
            "chapter": 27,
            "verse": 64,
            "text": "Soe nyang phon peujeuet dum makhluk nyoe Lheueh nyan Neupeuwoe keudeh le Allah Soe bri raseuki keu bandum gata Di langet teuka sideh neuruah Di bumoe pih le karonya Tuhan Na laen Tuhan sajan ngon Allah Takheun ba keunoe dali bak gata Meunyo bit beuna lagee tapeugah"
        },
        {
            "chapter": 27,
            "verse": 65,
            "text": "Takheun nyang ghaeb hana soe teupeue Hanya nyang teupeue sit droe-Neuh Allah Soe nyang di langet got pih di bumoe Hana nyang teupeu ileumee Allah Hana jiteupeue pajan geubangket"
        },
        {
            "chapter": 27,
            "verse": 66,
            "text": "Uroe akhirat meubaro teuhah Uroe akhirat baro jiteupeue Tapi jih jinoe ragu that leupah Bahkan jih buta han deuh jikalon"
        },
        {
            "chapter": 27,
            "verse": 67,
            "text": "Dikaphe jikheun peue geujak peugah Ka jeuet keu tanoh bandun geutanyoe Ngon du-du tanyoe ka abeh sudah Ek na geubangket lom digeutanyoe Tateubiet sinoe akan geubalah"
        },
        {
            "chapter": 27,
            "verse": 68,
            "text": "Bitka geujanji keu bandum tanyoe Ngon yah-yah tanyoe masa nyang sudah Teuma atra nyoe cit kon peue laen Meulengkan dongeng haba beurakah Bandum nyoe dongeng bak ureueng jameun"
        },
        {
            "chapter": 27,
            "verse": 69,
            "text": "Boh jak leh takheun lam bumoe Allah Tajak lam bumoe takalon meuhat Pakri akibat kaom nyang salah"
        },
        {
            "chapter": 27,
            "verse": 70,
            "text": "Bek sosah gata teuma keu jih nyan Sabab buet jih nyan lawan peurintah Bek seumpet dadateuh deungon tungang"
        },
        {
            "chapter": 27,
            "verse": 71,
            "text": "Lom jikheun dijih pajan geubalah Nyang janjiteuh nyan pajan troh teuka Meunyo bit beuna lagee tapeugah"
        },
        {
            "chapter": 27,
            "verse": 72,
            "text": "Takheun sang kadang cit teuka ladom Peue nyang gata dum talakee bagah"
        },
        {
            "chapter": 27,
            "verse": 73,
            "text": "Po gata Neubri le that karonya Keu manusia dum le that leupah Tapi le that jih han jitem chukor"
        },
        {
            "chapter": 27,
            "verse": 74,
            "text": "Neuteupeue laju teuma le Allah Peue-peue nyang jisom lam dada nyan Got pih atra nyang deuh jipeuleumah Bandum Neuteupeue Allah Taʻala"
        },
        {
            "chapter": 27,
            "verse": 75,
            "text": "Nyang ghaeb teuma pih hana ubah Ghaeb di langet got pih di bumoe Bandum atra nyoe Neuteupeue sudah Lam kitab Tuhan bandum cit ka na"
        },
        {
            "chapter": 27,
            "verse": 76,
            "text": "Qur'an nyoe teuma pih na geukisah Le that dum kisah Bani Israi Nyang jimeupake meupisah-pisah Geupeugah keu jih bandum atra nyan"
        },
        {
            "chapter": 27,
            "verse": 77,
            "text": "Ureueng meuiman teuma meutuah Jeuet keu peutunyok bandum ureueng nyan Rahmat keu gopnyan pih dum meulimpah"
        },
        {
            "chapter": 27,
            "verse": 78,
            "text": "Po gata teuma peuputoh hukom d Keu jih nyan bandum ban hukom Allah Maha Peurkasa cit sidroe Tuhan ‘Eleumee Tuhan leupah that luah"
        },
        {
            "chapter": 27,
            "verse": 79,
            "text": "Teuma tawakkal gata bak Tuhan f Buet gata dum nyan beuna that leupah"
        },
        {
            "chapter": 27,
            "verse": 80,
            "text": "Ureueng nyang mate han deuh jideungo Peue tapeudeungo hana phaedah d Peue tapeudeungo bak ureueng tuloe Tahoi tayue woe jijak lom bagah Muka jipaleng ngon jipeulikot Bäh dum ek tadhot hana phaedah"
        },
        {
            "chapter": 27,
            "verse": 81,
            "text": "Ureueng nyang buta meunyo ka sisat Han ek peuteupat meunyo ka salah Ureueng meuiman keu ayat Kamoe Peudeungo keunoe nyan le phaedah Bak Kamoe laju dum geupeujok droe"
        },
        {
            "chapter": 27,
            "verse": 82,
            "text": "Laen awak nyoe nyang peubuet salah ‘Oh troh putosan ateueh awak nyoe Teubiet lam bumoe makhluk Allah Saboh binatang Kamoe peuteubiet Teuma jimarit laju jipeugah Soe nyang han yakin dum manusia Nyang han peucaya keu ayat Allah"
        },
        {
            "chapter": 27,
            "verse": 83,
            "text": "Uroe nyan teuma Kamoe peusapat Bak jeuep-jeuep ummat saboh parikah Nyang peugah sulet dum ayat Kamoe Bandum awak nyoe akan geupisah"
        },
        {
            "chapter": 27,
            "verse": 84,
            "text": "Geukheun treuk bak jih ‘oh troh dum keunoe Peue ayat Kamoe kakheun beurakah Kapeugah sulet ‘eleumeekeuh tan Pakon jeuet meunan bandum kapeugah Peue sit kapubuet teuma uroejeh"
        },
        {
            "chapter": 27,
            "verse": 85,
            "text": "Teuma bandum jih ka abeh kisah Putosan ka na han jeuet marit le Dilee jih sabe lalem that leupah"
        },
        {
            "chapter": 27,
            "verse": 86,
            "text": "Han jieu malam Kamoe bri teunang Jeuet ji-eh seunang jipiyoh payah Meupeujeuet uroe watee keurija Taeu jeuep banda peungeuh trang leupah Atra nyan bandum sit jeuet keu tanda Keu kaom nyang na iman keu Allah"
        },
        {
            "chapter": 27,
            "verse": 87,
            "text": "Uroe nyan geuyup ngon sangkai kala Teukeujet lanja dum hamba Allah Nyang na di langet got nyang di bumoe Meulengkan soe-soe nyang kheundak Allah Keudeh bak Tuhan bandum jiteuka Teukui dum rata han sapeue peugah"
        },
        {
            "chapter": 27,
            "verse": 88,
            "text": "Taeu dum gunong tasangka teutap Jijak dum meuhat sit bagah-bagah Bagah that jijak saban ngon awan Peuneujeuet Tuhan ‘ajib that leupah Watee Neupeujeuet dum beurangkapeue Leungkap that dumpeue hana meusalah Keubit sit Tuhan dumpeue Neumaklum Buet gata bandum Neuteupeue sudah"
        },
        {
            "chapter": 27,
            "verse": 89,
            "text": "Soe nyang pubuet got balasan pih got Leubeh that lom got watee geubalah Watee teukeujet ‘oh troh uroe nyan Ureueng nyoe aman teunang sileupah"
        },
        {
            "chapter": 27,
            "verse": 90,
            "text": "Nyang pubuet jeuheut teuma yoh dilee Geupeugom ulee lam apui mirah Muka geugom dalam nuraka Lagee keurija meunan geubalah"
        },
        {
            "chapter": 27,
            "verse": 91,
            "text": "Dilee nyoe geuyue lon seumah Tuhan Nyang Po bandum nyan takalon luah Nyang Po nanggroe nyoe nanggroe nyang suci Mulya that lagi nanggroe meutuah Laen dum teuma bandum peukara Allah Taʻala milek nyang sah Dilee nyoe Neuyue beu lon peujok droe Islam jinoe mangat bek salah"
        },
        {
            "chapter": 27,
            "verse": 92,
            "text": "Lom pih Qur’an Neuyue lon baca Keu manusia nyang na hidayah Nyang puebuet lagee peutunyok Tuhan Keu droe ureueng nyan teurimong balah Takheun lom teuma bak ureueng sisat Lon nyoe peuingat mantong bek salah"
        },
        {
            "chapter": 27,
            "verse": 93,
            "text": "Takheun lom pujoe bandum keu Tuhan Dum ayat Tuhan sit Neupeuleumah Akan Neupeudeuh bandum bak gata Tateupeue sigra hana meuilah Po gata hantom lale meu siat Buet gata meuhat Neungieng le Allah f Al-QASHASH (KISAH) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 28,
            "verse": 1,
            "text": "Tha Sin Mim Tuhan nyang teupeue meukeusud ayat Sabab Hadharat hana Neupeugah"
        },
        {
            "chapter": 28,
            "verse": 2,
            "text": "Nyankeuh dum ayat di dalam kitab Nyata ngon trang that hana meusalah"
        },
        {
            "chapter": 28,
            "verse": 3,
            "text": "Kamoe baca nyan u ateueh gata Pakriban haba Musa meutuah Deungon Peuraʻeun haba riwayat Haba beuna that raya phaedah Jeuet keu peuingat keu kaom mukmin Nyang ka meuiman keupada Allah"
        },
        {
            "chapter": 28,
            "verse": 4,
            "text": "Keubit Peuraʻeun leupah teukabo Hana jichukor meu bube seupah Ahli nanggroe di dalam bumoe Bandum meupaloe jipeucah-peucah Saboh golongan jijaga keubit Bandum aneukmiet mate meudarah Abeh dum jisie aneukmiet agam Aneuk nyang inong mantong jikeubah Keubit Peuraʻeun leupah that jeuheut"
        },
        {
            "chapter": 28,
            "verse": 5,
            "text": "Kamoe meukeusud meukeumeung peugah Kamoe bri nikmat keu kaom leumoh Bek le that mehmoh sabe jijajah Jeuet keu peumimpin teuma awak nyoe Pusaka dum nyoe keu jih Meukeubah"
        },
        {
            "chapter": 28,
            "verse": 6,
            "text": "Kamoe peujeuet jih teuma nyang teuga Jimat kuasa di bumoe Allah Kamoe peuleumah ubak Peuraʻeun Peue nyang Kamoe kheun beuna that leupah L Peuraʻeun Haman deungon tentra jih Yo that bandum jih meubalek ulah Peue nyang ditakot jinoe ka teuka Jinoe nyang teuga ureueng jih jajah"
        },
        {
            "chapter": 28,
            "verse": 7,
            "text": "Ubak ma Musa Kamoe bri wahi a Susu beu tabri keu aneuk lidah Meunyo cit gata meunyum teumakot Tatiek u laot jih nyan takeubah Dalam krueng raya jih tapeuhanyot Bek le teumakot bek gata sosah Kamoe peuwoe jih teuma bak gata Jeuet meubahgia jih Rasulullah"
        },
        {
            "chapter": 28,
            "verse": 8,
            "text": "Ahli Peuraʻeun nyang cok aneuk nyan Keu musoh nyan teuma jikeubah Dudoe jih sosah ngon musoh jih nyan Peuraʻeun yoh nyan keubit that salah Deungon tentra pih bandum saban"
        },
        {
            "chapter": 28,
            "verse": 9,
            "text": "Peurumoh jih nyan teuma geupeugah Inong Peuraʻeun geukheun ubak jih Beu got tagaseh nyan aneuk lidah Boh ate tanyoe lon deungon gata Bek na elanya jih nyan takeubah Tatueng keu aneuk jih le geutanyoe Meuhat jih dudoe raya phaedah Hana jiteupeue pakriban dudoe"
        },
        {
            "chapter": 28,
            "verse": 10,
            "text": "Ma Musa jinoe teuma lam sosah Sang-sang boh ate hana le meuwoe Karab meupaloe geumeung jak peugah O Adak kon gopnyan Kamoe peuteunang Lam ate gopnyan mangat bek sosah Mangat jeuet gopnyan ureueng meuiman"
        },
        {
            "chapter": 28,
            "verse": 11,
            "text": "Geukheun le gopnyan teuma geupeugah Chedara Musa sidroe nyang inong Bak jih nyan geukheun le ma meutuah Kaseutot jih nyan beu jioh kadong Ho jiba jih nyan teuma kapeugah Teuma jijak treuk jikalon ligat Hana soe lihat aneuk meutuah"
        },
        {
            "chapter": 28,
            "verse": 12,
            "text": "Musa phon teuma han jipʻiep susu Kamoe peulaku han jihah babah d Bak lon na ureueng nyang tem peulahra Meunan le cutda Musa jipeugah Ureueng tem peumom na nibak kamoe"
        },
        {
            "chapter": 28,
            "verse": 13,
            "text": "Teuma Meupuwoe bak mageuh bagah Kamoe peuwoegeuh ubak ma gopnyan Hingga ma gopnyan ka gadoh sosah Seunang boh ate ka woe bak ma droe Mangat geuteupeue nyan janji Allah Teuma le ureueng hana jiteupeue Janji Tuhanku hana meuubah"
        },
        {
            "chapter": 28,
            "verse": 14,
            "text": "‘Oh ban troh umu Musa meuakai Kamoe bri beukai teuma le bagah Meubri hikmah ‘eleumee le that Ureueng peubuet got meunan Meubalah"
        },
        {
            "chapter": 28,
            "verse": 15,
            "text": "Teuma geutamong u dalam kuta Dum ureueng jaga pih hana leumah Geu-eu dua droe ureueng meupake Awak Israi geukalon siblah Sidroe treuk teuma awak Peuraʻeun Musoh phon jameun Peuraʻeun jadah Israi teuma jilakee bantu Geujak treuk laju Musa tueng balah Ban tanjo geupoh awak Peuraʻeun Mate jih sinan laju ka reubah Geukheun le Musa teuma ‘oh heueh nyan Buet lon nyoe chetan bak lon jijak s‘ah Keubit sit chetan musoh raya that Lon jipeusisat nyata that leupah"
        },
        {
            "chapter": 28,
            "verse": 16,
            "text": "Geukheun Tuhanku pakri keu lon nyoe Lon elanya droe lon peubuet salah Lon lakee ampon bak droe-Neuh Tuhan Teuma le Tuhan Neuampon sudah Keubit roe Tuhan Maha Peungampon Lagi pih Tuhan Maha Peumurah"
        },
        {
            "chapter": 28,
            "verse": 17,
            "text": "Geukheun Tuhanku ka Neubri nikmat Keu lon nyoe le that hana ban peugah $ Dilon nyoe han le lon pubuet dacha Han le lon bela ureueng nyang salah"
        },
        {
            "chapter": 28,
            "verse": 18,
            "text": "Teuma geusom droe sinan lam kuta Teumakot Musa na ureueng peugah ‘Oh ban geukalon ka ureueng baroe Jiyue tulong droe meukarat leupah Kheun Musa bak jih bit nyo kah sisat Keubit nyata that kah peubuet salah"
        },
        {
            "chapter": 28,
            "verse": 19,
            "text": "‘Oh ban geumeung poh musoh ureueng nyan Jikheun treuk yoh nyan laju jipeugah Peue napsu gata tapeumate lon l Lagee rakan lon baroe ka tewaih Ka mate sidroe buet jaroe gata Bit napsu gata jeuet keupeunjajah Tameung kuasa gata di bumoe Buet gata baroe raya that salah Kon napsu peugot buetteuh digata"
        },
        {
            "chapter": 28,
            "verse": 20,
            "text": "Teuma troh teuka ureueng jak peugah Troh sidroe ureueng bak ujong kuta Geukheun bak Musa tajak plueng bagah À Ka jimeupakat jimeung poh gata Nyang got u lua keudeh talangkah Nyoekeuh nasehat lon bri keu gata"
        },
        {
            "chapter": 28,
            "verse": 21,
            "text": "Teumakot Musa geujak treuk bagah Sira geusom droe geuteubiet laju Geukheun Tuhanku lon nyoe Neupeuglah Kaom nyoe lalem jielanya lon"
        },
        {
            "chapter": 28,
            "verse": 22,
            "text": "Keudeh u Madyan teuma geulangkah Geukheun lom teuma mudah-mudahan Beu leumah jalan Neubri le Allah Tuhan lon Neubri jalan nyang teupat"
        },
        {
            "chapter": 28,
            "verse": 23,
            "text": "Troh le bak teumpat ureueng le leupah Troh u Madyan bak saboh kulam Ureueng di sinan meureupah-reupah Ureueng jak cok ie rame dum sinan Dua droe inong geukalon leumah Jimat ngon kameng jidong di lua Han jijeuet teuka ureueng le leupah Teuma geutanyong pakon jih meunan Jiseuot yoh nyan han jijeuet langkah ‘Oh abeh teubiet bandum gop geuwoe Meubaro keunoe meujeuet jak bagah Ayah kamoe pih ureueng ka tuha"
        },
        {
            "chapter": 28,
            "verse": 24,
            "text": "Beudoh treuk Musa keunan geulangkah ‘Oh Iheueh geubri ie keu jih nyan dua Geupaleng sigra jak piyoh payah Geujak bak reului geukheun Tuhanku Dilon that napsu rahmat Neulimpah Neupeutron rahmat keu lon nyoe jinoe"
        },
        {
            "chapter": 28,
            "verse": 25,
            "text": "Teuka treuk keunoe dara nyang ceudah Dara nyang dua teuka lom sidroe Jikheun lon jak nyoe peusan bak ayah Ngon malee-malee bak jipeugah nyoe Buet droeneuh bunoe neukeumeung balah Sabab neucok ie neutulong kamoe Diayah kamoe teuringat leupah ‘Oh bantroh keudeh bak ayah nyan Dum peungalaman teuma neukisah Geukheun le ayah bek le tatakot Gata ka lupot bak awak salah Ka leupah gata bak kaom lalem"
        },
        {
            "chapter": 28,
            "verse": 26,
            "text": "Sidara jikhem jikheun bak ayah Hai ayah neubri buet keu ureueng nyan Neu-eu ureueng nyan teuga that leupah Teuga ngon aman jeuet tapeucaya Neubri keurija neuyue tueng upah"
        },
        {
            "chapter": 28,
            "verse": 27,
            "text": "Kheun ayah dilon napsu keu gata Sidroe si dara lon meung peunikah PPT D PRÄPARATE p Lam dua nyan keu gata sidroe Jeunamee nyoe tajak tueng upah Upah lapan thon beu takeurija Lon jok si dara keu gata nyang sah Meu ek tapeutroh siploh go haji Keu droeteuh bagi tapeubuet payah Dilon kon napsu peusosah gata Janji ngon gata dilon han ubah Lon nyoe shaleh that meu kheundak Tuhan"
        },
        {
            "chapter": 28,
            "verse": 28,
            "text": "Geuseuot yoh nyan Musa meutuah Ka lon teurimong janji geutanyoe Dua watee nyoe lon peubuet bagah Dilon nyoe hana napsu lon tulak Ban nyang Neukheundak pulang bak Allah"
        },
        {
            "chapter": 28,
            "verse": 29,
            "text": "‘Oh ka abeh buet ban lagee janji Musa ngon ahli teuma geulangkah Bak geujak geu-eu rap ngon buket Thur Sang-sang apui hu geukalon mirah Geukheun bak ahligeuh tapreh gata Apui lon mita kadang na mudah ‘Oh lon woe euntreuk lon peugah haba Kadang peue atra nyang lon eu mirah Got pih na apui bacut lon peuwoe Jeuet digeutanyoe tatueng phaedah Got pih tamadeueng peuseuuem badan"
        },
        {
            "chapter": 28,
            "verse": 30,
            "text": "Geujak treuk lheueh nyan laju geulangkah ‘Oh troh bak urong bineh rot uneun Bak kayee sinan geukalon bagah Teumpat beureukat ka troh geuh keunan Geudeungo yoh nyan saboh peurintah Lon nyoekeuh Tuhan nyang Po dum alam"
        },
        {
            "chapter": 28,
            "verse": 31,
            "text": "Nyan tungkatteuh nyan tatiek leh bagah Oh ban geukalon tungkat nyan meugrak Sang-sang uleue jak raya that leupah Geuplueng treuk laju hana geungieng-ngieng Hai Musa tangieng keunoe leh bagah Bek yoteuh gata sinoe that aman"
        },
        {
            "chapter": 28,
            "verse": 32,
            "text": "Laen nibak nyan jaroe tapeuhah p Dalam keh bajee taculok jaroe ‘Oh tasuet jinoe jeuet puteh leupah ‘Oh tasuet jaroeteuh puteh meuprak Kon sabab supak cahya trang leupah Meu yoteuh tagruep jaroe bak badan Teuh bandua nyan dali bak Allah Ubak Peuraʻeun deungon kaom h Keubit bandum fasek sileupah"
        },
        {
            "chapter": 28,
            "verse": 33,
            "text": "Geukheun Tuhanku sidroe awak nyan Ka lon poh jih nyan sinan ka reubah Lon takot jipoh lon jinoe teuma Jikheun jibela jih jitueng balah"
        },
        {
            "chapter": 28,
            "verse": 34,
            "text": "Aduen lon Harun jeuet peugah haba Í Neubri seureuta ngon lon geulangkah Peue nyang lon peugah jeuet geupeubeuna Bek jikheun teuma lon sulet leupah Teumakot dilon jikheun lon sulet"
        },
        {
            "chapter": 28,
            "verse": 35,
            "text": "Tuhan Neukheun jeuet lagee tapeugah Aduenteuh Harun jeuet keu ngon gata Meutamah teuga gata jeuet sudah Han troh jaroe jih u ateuh gata i: Bandua gata kuat sileupah Hijazah Kamoe ubak jih taba Soe ikot gata bandum meutuah Meuhat nyang meunang gata bandua Nyang ikot gata lom hamba Allah"
        },
        {
            "chapter": 28,
            "verse": 36,
            "text": "‘Oh ban troh Musa ubak awak nyan d Mukjizat nyang trang ka geupeuleumah Jikheun laju nyan ileumee sihe c Dileekon sabe hana soe peugah Bak du-du tanyoe nyang awai-awai Hana tom sagai nyoe tadeungo gah"
        },
        {
            "chapter": 28,
            "verse": 37,
            "text": "Kheun Musa teuma Tuhan lon sidroe t Leubeh Neutusoe nyang ba peurintah p Nyang ba peutunyok asai bak Tuhan Soe lom nyang meunang ‘oh akhe sudah Keubit si lalem han meubahgia"
        },
        {
            "chapter": 28,
            "verse": 38,
            "text": "Jikheun le sigra Peuraʻeun jadah Peuraʻeun jikheun hai rakan bandum Dilon tan meuphom Tuhan jipeugah Jikheun na Tuhan laen nibak lon ; Hai Haman keu lon tapeudep bagah Tapeuduek batee laju tasuson Meuligoe keu lon beu manyang leupah Kumeung ek keudeh kumeung jak kalon Teupat toh Tuhan Musa jipeugah Dilon teujalokku jih nyan sulet"
        },
        {
            "chapter": 28,
            "verse": 39,
            "text": "Teukabo keubit Peuraʻeun jadah Ngon tentra dum sinoe di bumoe Bandum jih sinoe jipeubuet salah Nyang kon hak sagai buet lagee nyoe Sang han le jiwoe di bak Allah Jisangka di bandum han jiwoe Keudeh bak Kamoe teuma Meubalah"
        },
        {
            "chapter": 28,
            "verse": 40,
            "text": "Kamoe hukom treuk ngon tentra Karam bandum lam laot luah Kamoe tiek bandum dalam laot Nyankeuh akibat soe peubuet salah Meunan akibat ureueng nyang lalem"
        },
        {
            "chapter": 28,
            "verse": 41,
            "text": "Jinoe jih imum takalon gagah Jih imum jihue dalam nuraka ‘Oh dudoe teuma raya that sosah Uroe kiamat hana soe bantu"
        },
        {
            "chapter": 28,
            "verse": 42,
            "text": "Laknat Tuhanku keu kaphe jadah Laknat lam donya Kamoe bri keu Dudoe lom di meularat leupah Teuboh jih brok that uroe kiamat"
        },
        {
            "chapter": 28,
            "verse": 43,
            "text": "Keu Musa meuhat Kamoe bri tuah Kamoe bri kitab teuma keu Musa ‘Oh Iheueh binasa kurun nyang sudah Jeuet keu peudoman keu bandum insan Peutunyok jalan nyang teupat leupah r Lom pih jeuet rahmat dum keu awak nyan Meunyo awak nyan jitueng phaedah"
        },
        {
            "chapter": 28,
            "verse": 44,
            "text": "Bineh rot barat sit hana gata Watee keu Musa Meubri peurintah Hana takalon bandum atra nyan f"
        },
        {
            "chapter": 28,
            "verse": 45,
            "text": "Teutapi Kamoe Meupeujeuet sudah Lom hana gata bak ahli Madyan Padum boh kuron Kamoe peuleupah 2 Hana tabaca ayat keu jih nyan Umu panyang teuma ka sudah 3 Tapi di-Kamoe Meukirem Rasul Mangat jikaboi peue nyang geupeugah"
        },
        {
            "chapter": 28,
            "verse": 46,
            "text": "Hana roe gata bineh buket Thur Yoh Kamoe meusu Meubri peurintah r Tapi nyoe rahmat nibak Po gata Bak kaom gata mangat tapeugah 5 Jeuet tapeuingat dum kaom gata Dileekon goh na soe ba peurintah Yoh goh lom gata tan soe peuingat k Kadang teuingat jitueng phaedah"
        },
        {
            "chapter": 28,
            "verse": 47,
            "text": "Lom nak bek jikheun ‘oh teuka azeueb Sabab jih peubuet keu jih geubalah d Pakon han Neubri wahe Po kamoe Rasul keu kamoe jak ba peurintah Jeuet kamoe ikot ayat-ayat Droe Neuh lom jeuet kamoe meuiman bagah"
        },
        {
            "chapter": 28,
            "verse": 48,
            "text": "‘Oh troh Qur’an keu jih bak Kamoe 2 Teuma sit meunoe laju jipeugah Pakon han geubri lagee keu Musa Yoh dilee masa hebat sileupah 4 Kon ka jikaphe dilee keu Musa Sihe bandua gopnyan jipeugah Meubantu-bantu gopnyan bandua f Han jipeucaya bandum nyan sudah Bandum jikaphe han jitem pateh"
        },
        {
            "chapter": 28,
            "verse": 49,
            "text": "Takheun beu meuceh boh peuna dikah Me keunoe dikah kitab bak Tuhan Nyan got nibak nyan asoe jih ceudah Got nibak kitab ureueng nyan dua Peutunyok hamba bak jalan Allah Mangat lon ikot nyan kitab gata Meunyo bit beuna lagee tapeugah"
        },
        {
            "chapter": 28,
            "verse": 50,
            "text": "Meunyo atra nyan han ek ji peuna Tateupeue teuma narit jih salah Peuturot napsu mantong dum di jih Kakeuh jeuet dum jih sisat sileupah Soe teuma laen nyang leubeh sisat Meu kon nyang ikot napsu seurakah Hana peutunyok keu jih bak Tuhan Sabab di-Tuhan ka Iheueh Neupeugah Han Neupeutunyok ureueng nyang lalem"
        },
        {
            "chapter": 28,
            "verse": 51,
            "text": "Cit kaem lazem sabe Meupeugah Meuulang-ulang Kamoe peuingat Mangat teuingat jih bek roh salah"
        },
        {
            "chapter": 28,
            "verse": 52,
            "text": "Na sit awak nyang Kamoe bri kitab Yoh dilee meuhat jiiman bagah Goh tren Qur'an sit ka jiiman"
        },
        {
            "chapter": 28,
            "verse": 53,
            "text": "‘Oh ban geukheun nyan seunang jih leupah Jikheun dikamoe cit ka meuiman Beuna atra nyan nyo nibak Allah Yoh goh lom teuka atra nyan kamoe Ka uleh kamoe laju meunyerah Kamoe Islam laju awai that"
        },
        {
            "chapter": 28,
            "verse": 54,
            "text": "Ureueng nyan meuhat pahla le leupah Keu gopnyan geubri dua seuen pahla Sabab geusaba bek roh meusalah Geutulak jeuheut deungon buet nyang got Peue nyang na leugat geubri nafakah Nibak raseuki nyang ka Kamoe bri"
        },
        {
            "chapter": 28,
            "verse": 55,
            "text": "Meunyo buet keuji geupaleng bagah Geukheun dikamoe ban amai kamoe Digata keudroe amaiteuh salah Seulamat mantong meukheun keu gata Kamoe han suka buet jaheliah"
        },
        {
            "chapter": 28,
            "verse": 56,
            "text": "Han ek tatunyok soe nyang tagaseh Atra nyan meuceh urosan Allah Soe nyang Neukheundak Neubri peutunyok Soe nyang Neutunyok Neuteupeue sudah Nyang Neupeutunyok sit ka Neutusoe"
        },
        {
            "chapter": 28,
            "verse": 57,
            "text": "Teuma awak nyoe laen jipeugah Meu kamoe ikot peutunyok Tuhan Ngon gata sajan turot peurintah Kamoe cit jidrop lam nanggroe kamoe Han jeuet disinoe kamoe jipeugah Kon ka Kamoe bri keu jih nyan teumpat Di aman that sinan di Makkah Bak tanoh hareuem ngon le boh kayee Raseuki teuntee keu jih Meukeubah Tapi le jih nyan hana jiteupeue"
        },
        {
            "chapter": 28,
            "verse": 58,
            "text": "Padum le nanggroe nyang dilee salah Padum le nanggroe Meupeubinasa Seunang lam donya udep jih mewah Teumpat jih tinggai jinoe dum ka soh Na saboh-saboh nyang Kamoe keubah Laen dum Kamoe nyang tueng pusaka"
        },
        {
            "chapter": 28,
            "verse": 59,
            "text": "Teuma Po gata hana meuilah Hana nanggroe nyang Neupeubinasa Meu goh lom teuka utosan Allah Meu goh Neukirem Rasul nyang nyata Bak ibu kota geuba risalah Geubaca keu jih dum ayat Kamoe Bek salah Kamoe teuma jipeugah Hana nanggroe nyang Meupeubinasa Meu goh lom nyata lalem jih leupah"
        },
        {
            "chapter": 28,
            "verse": 60,
            "text": "Beurangkapeue nyang geubri keu gata Nyan hudep donya seunang be seupah Ngon perhiasan galakteuh raya Leubeh got teuma nyang Tuhan keubah Nyang na bak Tuhan pih leubeh keukai Taci ngui akai tatueng phaedah"
        },
        {
            "chapter": 28,
            "verse": 61,
            "text": "Beurangsoe nyang ka Kamoe janji got Meuteumee that got keu jih beunalah Peue ek sa gopnyan ngon nyang jih teuma í Nyang seunang donya galak jih leupah Lam hudep donya Meubri seunang that Uroe kiamat teuma jih sosah Geuba jih keudeh dalam nuraka"
        },
        {
            "chapter": 28,
            "verse": 62,
            "text": "Uroe nyan teuma Neuhei le Allah Ho ka tuhankah dum charikat Lon Nyang dilee jih nyan bandum kaseumah"
        },
        {
            "chapter": 28,
            "verse": 63,
            "text": "Awak nyang ka na putosan keu Jikheun treuk le jih teuma jipeugah Wahe Po kamoe awak nyan meuhat Kamoe peusisat meuyue buet salah Lagee droe kamoe ka awai sisat Droe kamoe meuhat jinoe meupeuglah Nyang bit kon kamoe jiseumah le"
        },
        {
            "chapter": 28,
            "verse": 64,
            "text": "Geukheun treuk bak jih jak hei leh bagah Jak hei tuhankah dum keunoe kaba ‘Oh ji hoi teuma han jitem langkah Han jijak bak jih ka jipeulheueh droe Azeueb treuk jinoe jikalon leumah Adak meu dilee jih lam peutunyok Kon han geuseunyok lam apui mirah"
        },
        {
            "chapter": 28,
            "verse": 65,
            "text": "Geutanyong bak jih lom bak uroe nyan Pakriban kakheun keu Rasulullah"
        },
        {
            "chapter": 28,
            "verse": 66,
            "text": "Teuma jih buta haba uroe nyan Meu sapeue pih han na jeuet jipeugah Jikeumeung tanyong pih han jitupat"
        },
        {
            "chapter": 28,
            "verse": 67,
            "text": "Ureueng nyang toubat nyan nyang meutuah Toubat meuiman amai pih got that Ureueng nyan meuhat seunang that leupah Meubahgia that bandum ureueng nyan"
        },
        {
            "chapter": 28,
            "verse": 68,
            "text": "Po gata Tuhan kuasa leupah Ban nyang h‘eut Tuhan peue nyang Neupeujeu Neucok roe nyang hʻeut hana soe teugah Awak nyan bandum han jeuet jipileh Tuhan nyang pileh beuna ngon salah Maha Suci that Allah Taʻala Charikat hana lagee jih peugah"
        },
        {
            "chapter": 28,
            "verse": 69,
            "text": "Neuteupeue bandum uleh Po gata Peue nyang lam dada jitroh jikeubah Nyang jipeulahe keunoe u lua Allah Taʻala Neuteupeue sudah"
        },
        {
            "chapter": 28,
            "verse": 70,
            "text": "Droe-Neuh nyan sidroe nyankeuh nyang Tuhar Tan laen tuhan meulengkan Allah Keu Droeneuh pujoe donya akhirat Hukom pih meuhat bak jaroe Allah Bandumteuh tawoe keudeh bak Tuhan"
        },
        {
            "chapter": 28,
            "verse": 71,
            "text": "Takheun pakriban meunyo Neuubah Meunyo Neupeujeuet malam keu gata Sipanyang masa seupot that leupah Jinoekon sampe uroe kiamat Soe ek peuteupat teuma geuubah Soe ek gantoe nyan ngon cahya uroe Tadeungo jinoe teuma tapeugah"
        },
        {
            "chapter": 28,
            "verse": 72,
            "text": "Takheun pakri lom meunyo Neutuka Sipanyang masa uroe trang leupah Jinoekon sampe uroe kiamat Soe ek peuteupat teuma geuubah Soe ek gantoe nyan teuma ngon malam Bak tach seunang tapiyoh payah Peue hana taeu ngon peurhatian"
        },
        {
            "chapter": 28,
            "verse": 73,
            "text": "Nyan rahmat Tuhan dum le sileupah Tuhan Neupeujeuet malam ngon uroe Tapiyoh sinoe mita napakah Uroe tamita kurnia Tuhan Teuma ‘oh malam tapiyoh payah Mangat lom gata chukor keu Tuhan"
        },
        {
            "chapter": 28,
            "verse": 74,
            "text": "Teuma uroe nyan Neuhei le Allah Ho ka tuhankah dum charikat Lon Nyang dilee jih nyan bandum kaseumah"
        },
        {
            "chapter": 28,
            "verse": 75,
            "text": "Teuma Kamoe cok bak jeuep-jeuep ummat Saksi meuhat Kamoe peuleumah Kamoe kheun teuma boh toh bukti Uroe nyoe kabri keu Lon beu bagah Baro jiteupeue Tuhan nyang beuna Peue nyang jih peuna sisat dum salah"
        },
        {
            "chapter": 28,
            "verse": 76,
            "text": "Teuma di Karun jih kaom Musa Teuma elanya di jih that leupah Keu kaom jih dum hana meuguna Beuthat areuta di jih le leupah Areuta jih le meugudang-gudang Gunci jih mantong le han ban peugah Saboh pasukan ureueng me gunci Dumnan le guncijih jibeureukah Tukang me gunci nyang teuga-teuga Mangat ek jiba ho jipeurintah Kaom jikheun bak jih watee nyan Bek leupah seunang tahudep mewah Ureueng mewah that han galak Tuhan"
        },
        {
            "chapter": 28,
            "verse": 77,
            "text": "Tamita jalan tawoe bak Allah , Hareuta Neubri keu gata le that Beu na taingat akan Neubalah Taingat beukai uroe akhirat Haro hara that bek jeuet keu sosah Teuma keu donya pih beu taingat Bek teuwo meuhat mita napakah Lom tapeubuet got keu ureueng laen Lagee di-Tuhan pih got that leupah Tuhan pih got that Neubri keu gata Bek darohaka di bumoe Allah Bek peubuet jeuheut di bumoe Tuhan Han galak Tuhan keu ureueng salah"
        },
        {
            "chapter": 28,
            "verse": 78,
            "text": "Jikheun dilon nyoe ngon carong droe lon Hana tom dilon lon piyoh payah Peue han jiteupeue padumna le ka Neupeubinasa kaom le Allah Padum le kurun dum dilee nyang ka Nyang leubeh teuga ngon leubeh mewah Leubeh le rakyat nibak jih jinoe Teuma jeuet rugoe sabab buet salah Hana peue tanyong jipeubuet dacha Ubit ngon raya hana jikeubah"
        },
        {
            "chapter": 28,
            "verse": 79,
            "text": "Jiteubiet Karun ubak kaom jih Ngon pakaian jih leupah that mewah Ureueng nyang galak keu udep donya Jikheun adak na Neubri le Allah Adak meu Neubri roe keu geutanyoe Lagee Karun nyoe seunang that leupah Seunang that di jih raya that bagi"
        },
        {
            "chapter": 28,
            "verse": 80,
            "text": "Teuma geukheun le ureueng meutuah Ureueng nyang teupeue ‘eleumee pih na Ceulaka gata peue nyan tapeugah Nyang leubeh that got pahla bak Tuhan Soe nyang meuiman keunan hidayah Soe nyang peubuet got lom pih jisaba Meu hana saba hankeuh na tuah"
        },
        {
            "chapter": 28,
            "verse": 81,
            "text": "Meupeureuhung treuk bumoe bak jidong Meu rhet treuk Karon lam bumoe bagah Rumoh-rumoh ka rhet lam bumoe Hana meu sidroe pih ek jak peuglah Hana soe tulong jih meu kon Tuhan Droe pih meunan hana le hilah"
        },
        {
            "chapter": 28,
            "verse": 82,
            "text": "Ureueng nyang napsu lagee jih baroe Jikheun treuk jinoe ceulaka leupah Keubit cit Tuhan Neujok raseuki Keu soe nyang Neubri roe nyang h‘eut Allah Ladom keu hamba-Neuh hana Neubri Adak meu Neubri ceulaka sudah Adak kon rahmat Neubri le Tuhan Tanyoe pih meunan sit keunong teulah Teuntee meutanom tanyoe lam bumoe Adak kon tanyoe na rahmat Allah Hana bahgia keubit soe kaphe"
        },
        {
            "chapter": 28,
            "verse": 83,
            "text": "Bahgia akhe soe nyang meutuah Nanggroe akhirat keu ureueng nyang got Nyang han tem seutot nyang udep mewah Hana peumbong droe dalam bumoe Buet-buet nyang paloe bandum jikeubah Buet keujeuhatan hana jipubuet Tapi jipubuet nyang rila Allah Akibat nyang jroh keu soe nyang takwa"
        },
        {
            "chapter": 28,
            "verse": 84,
            "text": "Nyang got keurija got that Neubalah Leubeh got nibak nyang jih keurija Neubalah jasa keu jih le Allah Nyang pubuet jeuheut balah pih jeuheut Ban nyang jipubuet meunan Neubalah"
        },
        {
            "chapter": 28,
            "verse": 85,
            "text": "Soe nyang peuwajeb u ateuh gata Qur’an tabaca hukom tapeugah Teuntee Droeneuh nyan nyang peuwoe gata Bak teumpat gata dilee Neukeubah Takheun Tuhan lon nyang leubeh teupeue Soe nyang ba keunoe peutunyok Allah Neuteupeue sit soe nyang dalam sisat Nyang nyata meuhat jipubuet salah"
        },
        {
            "chapter": 28,
            "verse": 86,
            "text": "Dilee cit gata hana taharap Neupeutron kitab keunoe le Allah Tapi nyan rahmat nibak Po gata Teuma bek gata tatulong salah Bek sagai gata tulong si kaphe"
        },
        {
            "chapter": 28,
            "verse": 87,
            "text": "Bek jitham teuh le bak ayat Allah Bek jitham gata tapeutroh ayat ‘Oh lheueh tren kitab keu gata sudah Tameuhei dum jih ubak Hadharat Bek peucharikat sagai keu Allah"
        },
        {
            "chapter": 28,
            "verse": 88,
            "text": "Bek roh taseumah tuhan nyang laen Takheun na laen sajan ngon Allah Hana meusidroe pih laen Tuhan Meulengkan Tuhan nyang Maha Murah Nyang laen bandum meuhat binasa Nyang han binasa sit sidroe Allah Seugala hukom bak Tuhan keu droe Gata pih tawoe bandum bak Allah a e e e A a AL-‘ANKABUT (RAMBIDEUEN) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 29,
            "verse": 1,
            "text": "Alif Lam Mim Tuhan nyang teupeue meukeusud ayat Sabab Hadharat hana Neupeugah"
        },
        {
            "chapter": 29,
            "verse": 2,
            "text": "Peue na jisangka dum manusia Ek geupeumada iman di babah ‘Oh ban lheueh jikheun kamoe meuiman Jih teuma lheueh nyan han sapeue payah Hana geuuji jih teuma dilee"
        },
        {
            "chapter": 29,
            "verse": 3,
            "text": "Ureueng nyang dilee le that ka sudah Le that dum dilee nyang ka Meuujoe Tuhan Neuteupeue beuna ngon salah ‘Oh Iheueh Neuuji meuri nyang beuna Meuri lom teuma nyang sulet leupah"
        },
        {
            "chapter": 29,
            "verse": 4,
            "text": "Peue na jisangka le awak jeuheut Di jih ek lupot bak azeueb Allah Han leupah roe jih bak azeueb Kamoe Soe nyang kheun meunoe raya that salah"
        },
        {
            "chapter": 29,
            "verse": 5,
            "text": "Soe-soe nyang harap meureumpok Tuhan Nyan janji Tuhan han tom na ubah Meuhat akan troh peue nyang Neujanji Watee ka meuri sideh bak Allah Dumpeue Neudeungo dumpeue Neuteupeue Hana meusapeue pih na meuilah"
        },
        {
            "chapter": 29,
            "verse": 6,
            "text": "Soe nyang berjuang meuhat keu droe Munaphevʻat keu jih bandum phaedah Tuhan that kaya hana Neuhajat Alam nyang hajat bandum keu Allah"
        },
        {
            "chapter": 29,
            "verse": 7,
            "text": "Ureueng meuiman ngon buet got that Jeuet keu kafarat buet nyang salah Kamoe teuboh jih bak buet hana got Kamoe bri nyang got keu jih beunalah Leubeh got nibak nyang ka jih peubuet"
        },
        {
            "chapter": 29,
            "verse": 8,
            "text": "Nyoe Kamoe wasiet teuma Meupeugah Kamoe wasiet nyoe bak manusia Ma-ku dua beu got jipapah Meu geuyue gata peucharikat Lon A Tateupeue pih tan peue nyang geupeugah Nyan bek taikot ureueng nyan dua Dudoe sit gata tawoe bak Allah f ‘Oh tawoe bak Lon teuma Lon tuntut Peue nyang tapeubuet bandum Lon peugah"
        },
        {
            "chapter": 29,
            "verse": 9,
            "text": "Ureueng meuiman buet pih got han ban Nyan roh lam kawan ureueng meutuah Kamoe boh sajan ureueng nyang shaleh Ureueng nyang leubeh geunaseh Allah"
        },
        {
            "chapter": 29,
            "verse": 10,
            "text": "Na manusia jikheun di jihnyan Kamoe meuiman keupada Allah Tapi ‘oh ban jih ka jielanya Sabab di jih ka turot peurintah Jikheun treuk azeueb le manusia d Keubit leupah sa ngon azeueb Allah ‘Oh ban Neutulong uleh Po gata Di jih dum teuma laen jipeugah Kamoe nyoe sabe sajan ngon gata Allah Taʻala Neuteupeue sudah Kon leubeh Tuhan nyang teupeue bandum Peue-peue nyang jisom hana jipeugah Jisom lam dada kon lagee jikheun s"
        },
        {
            "chapter": 29,
            "verse": 11,
            "text": "‘Eleumee Tuhan sit lhok sileupah Neuturi bandum soe nyang meuiman Munafek meunan Neuturi sudah"
        },
        {
            "chapter": 29,
            "verse": 12,
            "text": "Jikheun le kaphe bak ureueng mukmin Taikot jalan nyang kamoe peugah Meu tatem ikot jalan kamoe nyoe d Tanggongan kamoe ban dumna salah Dum dacha gata kamoe nyang tanggong Pane jitanggong meu ka jipeugah Meu dacha droe han ek jitanggong Keubit awak nyan sulet sileupah"
        },
        {
            "chapter": 29,
            "verse": 13,
            "text": "Jime awih droe ngon awih gop Dabeueh geuhon that di beurakah Peue nyang jipeuna Neutanyong meuhat Uroe kiamat bandum le Allah"
        },
        {
            "chapter": 29,
            "verse": 14,
            "text": "Kamoe kirem Noh bak kaom gopnyan Tinggaigeuh sinan pih trep sileupah Sikureueng reutoh ngon limong ploh thon Teuka treuk tofan nyang raya leupah Teuka ie raya sabab jih lalem"
        },
        {
            "chapter": 29,
            "verse": 15,
            "text": "Nabi Noh yoh nyan pih Kamoe peuglah Geu-ek lam kapai ngon rakan gopnyan Laen dum karam lam laot luah Kamoe peujeuet nyan keu manusia Nak jeuet keu tanda kuasa Allah"
        },
        {
            "chapter": 29,
            "verse": 16,
            "text": "Ibrahim teuma geukheun bak kaom Geuh hai rakan lon taseumah Allah Takwa bandum gata keu Tuhan Meu tatem meunan bahgia leupah Meunyo tateupeue bandum atra nyan"
        },
        {
            "chapter": 29,
            "verse": 17,
            "text": "Nyang taseumah nyan raya that salah Taseumah patong nyang bukon Tuhan Meu sapeue pih tan na jeuet jipeugah Tapeuna-peuna salah raya that Nyang kon Hadharat bandum taseumah Han ek meu sapeue jibri keu gata Raseuki gata sideh bak Allah Raseuki gata lakee bak Tuhan Teuma Droeneuh nyan mantong taseumah Chukor keu Tuhan teuma bek laloe Keudeh dum tawoe keupada Allah"
        },
        {
            "chapter": 29,
            "verse": 18,
            "text": "Meu takheun sulet han tatem pateh Sit ka uroejeh meunan jipeugah Ummat nyang dilee sigohlom gata Saban ngon gata sulet jipeugah Teuma di-Rasul geupeutroh mantong"
        },
        {
            "chapter": 29,
            "verse": 19,
            "text": "Peue han jikalon peuneujeuet Allah Phon-phon Neupeujeuet lheueh nyan Neupeuwc Keudeh ubak Droeneuh dum Neukeubah Meunyo bak Tuhan buet nyan mudah that"
        },
        {
            "chapter": 29,
            "verse": 20,
            "text": "Takheun jak leugat lam bumoe Allah Mangat takalon pakri buet Tuhan Neupeujeuet alam phon-phon Neuulah Dudoe Neupeujeuet teuma bak akhe Tuhan han sabe kuasa leupah Ateueh beurangpeue kuasa Tuhan"
        },
        {
            "chapter": 29,
            "verse": 21,
            "text": "Soe nyang hʻ‘eut Tuhan Neuʻazeueb bagah Soe nyang h‘eut Tuhan pih Neubri rahmat Dudoe dum meuhat tawoe bak Allah"
        },
        {
            "chapter": 29,
            "verse": 22,
            "text": "Han ek talawan Tuhan di bumoe Tapike sang droeteuh teuga leupah Meunan pih han ek sideh di langet Waliteuh meuhat sit sidroe Allah Hana waliteuh meunyo kon Tuhan Nyang tulongteuh han meunyo kon Allah"
        },
        {
            "chapter": 29,
            "verse": 23,
            "text": "Awak nyang kaphe keu ayat Tuhan Meurumpok pih han dijih jipeugah Hana meuteumee ngon Tuhan teuma Nyan putoh asa di ka sudah Putoh asa jih nibak rahmat Lon Keu jih azeueb Lon peudeh that leupah"
        },
        {
            "chapter": 29,
            "verse": 24,
            "text": "Jaweueb kaomgeuh kapoh mate jih Katot keudeh jih lam apui mirah Tuhan peuglahgeuh teuma bak apui Meunankeuh Rasul dum jipeubeu-ah Atra nyan bandum cit jeuet keu tanda Keu kaom nyang na iman keu Allah"
        },
        {
            "chapter": 29,
            "verse": 25,
            "text": "Ibrahim geukheun tapike untong Taseumah patong kon seumah Allah Mangat meugaseh antara gata Lam hudep donya saho talangkah Uroe kiamat hana takira Sabe chedara sumpah seurapah Peukaphe ladom peulaknat ladom Teumpatteuh bandum nuraka juah Meu sidroe hana nyang tulong gata"
        },
        {
            "chapter": 29,
            "verse": 26,
            "text": "Nabi Luth teuma meuiman bagah Geupateh laju ban Ibrahim Kheun Teuma lom geukheun lon meung meulangkah Nyoe lon beurangkat peurintah Po lon Keubit roe Po lon Peurkasa leupah Lom Bijaksana-Neuh han terkira Allah Taʻala Maha Peumurah"
        },
        {
            "chapter": 29,
            "verse": 27,
            "text": "Kamoe bri Ishak Ya‘kob keu gopnyan Ngon keuturonan bandum meutuah Aneuk ngon cuco dum jeuet keu Nabi Kitab lom Neubri bandum le Allah Pahla keu gopnyan Meubri lam donya Akhirat teuma shaleh meutuah"
        },
        {
            "chapter": 29,
            "verse": 28,
            "text": "Nabi Luth geukheun bak kaom gopnyan Pakon gata nyan jeuheut that leupah Hana meu sidroe nyang lagee gata Dum manusia masa nyang sudah"
        },
        {
            "chapter": 29,
            "verse": 29,
            "text": "Ureueng agam dum tacok keu binoe Soe nyang jak keunoe teuma tarampaih Tapeubuet jeuheut bak balee gata Teumpat dum gata tamuchawarah Teuma jijaweueb le kaom gopnyan Toh azeueb Tuhan ba keunoe bagah Meunyo bit beuna lagee takheun nyan"
        },
        {
            "chapter": 29,
            "verse": 30,
            "text": "Geukheun hai Tuhan Neubri lon beu glah Neutulong lon nyoe nibak kaom nyan Jeuheut that jih nyan hana ban peugah"
        },
        {
            "chapter": 29,
            "verse": 31,
            "text": "Utosan Kamoe troh bak Ibrahim Geupeugah saleuem bak Nabiyyullah Saleuem Tuhanku haba geumbira Neubri aneuknda nyang that meutuah Kamoe Neuyue jak lom bak nanggroe nyoe Sabab that paloe jipeubuet salah Awak nyan bandum Meupeubinasa f Buet elanya lalem that leupah"
        },
        {
            "chapter": 29,
            "verse": 32,
            "text": "Ibrahim geukheun na Luth di sinoe Seuot ureueng nyan meuteupeue sudah Kamoe peuglah Luth ngon ahli gopnyan Peurumoh gopnyan teuma meukeubah d Jih roh lam kawan ureueng binasa"
        },
        {
            "chapter": 29,
            "verse": 33,
            "text": "Utosan lanja teuma geulangkah ‘Oh troh ubak Luth keunan utosan Sosahgeuh han ban di-Luth meutuah Han ek geubela dum jameegeuh nyan Bak kaom gopnyan nyang peubuet salah Kheun dum ureueng nyan han peue tatakot Kamoe meukeusud keumeung jak peuglah Bek le tagundah kamoe troh teuka Jak peuglah gata bak awak salah Meunan pih teuma dum ahli gata Peurumoh gata mantong meukeubah Dijih roh dalam ureueng binasa"
        },
        {
            "chapter": 29,
            "verse": 34,
            "text": "Kamoe bri bala raya sileupah Ateueh nanggroe nyoe Meupeutron azeueb À Sideh di langet keunoe meuruah Sabab buet fasek bandum awak nyan"
        },
        {
            "chapter": 29,
            "verse": 35,
            "text": "Meukeubah sinan tanda trang leupah Soe nyang tem pike sit jeuet keu tanda Keubit that nyata kuasa Allah"
        },
        {
            "chapter": 29,
            "verse": 36,
            "text": "Meukirem Syuʻib keudeh u Madyan Chedara jih nyan teuma geupeugah , c Wahe kaom lon taseumah Tuhan Taharap datang uroe that sosah Haro hara that uroe akhirat Bek gata jeuheut di bumoe Allah D"
        },
        {
            "chapter": 29,
            "verse": 37,
            "text": "Jipeugah sulet teuma keu gopnyan Geumpa treuk sinan dahchat sileupah ; Di dalam rumoh jih dum binasa"
        },
        {
            "chapter": 29,
            "verse": 38,
            "text": "‘Ad Tsamud teuma pih meunan ulah Nyata takalon rumoh-rumohjih Bandum ka abeh hanco dum bicah Buet nyang jeuheut jis‘ah le chetan Nyankeuh lagee nyan nyang got that leupah Han jibri jak jih bak jalan teupat Ka trang jilihat hana jipapah"
        },
        {
            "chapter": 29,
            "verse": 39,
            "text": "Meunan pih Karon Peuraʻeun Haman Musa jak keunan geuba peurintah 7 C Bandum teukabo jih nyan di bumoe Hana meu sidroe pih jih ek leupah"
        },
        {
            "chapter": 29,
            "verse": 40,
            "text": "Bandum jih teuma Kamoe bri bala ¢ Raya that deecha jipeubuet salah í Nyang ladom Meurhom ngon ujeuen batee A Nyang ladom teuntee geulanteue kurah ¿ Meupeurh‘uep bumoe teuma nyang ladom Nyang ladom karam lam laot luah Teuma kon Tuhan elanya jih nyan Tapi droe keudroe lalem leupah"
        },
        {
            "chapter": 29,
            "verse": 41,
            "text": "Miseue awak nyan nyang han got bagi Nyang cok keu wali bukon Allah Lagee rambideuen nyang peugot rumoh Takalon mehmoh jih hek sileupah Tapi rumoh mudah that reuloh Bacut tacukeh putoh dum bagah Adak jiteupeue roe di awak nyan"
        },
        {
            "chapter": 29,
            "verse": 42,
            "text": "Keubit di-Tuhan Neuteupeue sudah Peue nyang jiseumah nyang bukon Tuhan Abeh Neutuban bandum le Allah Keubit roe Tuhan Maha Peurkasa Ngon Bijaksana-Neuh han ban peugah"
        },
        {
            "chapter": 29,
            "verse": 43,
            "text": "Kamoe peugot dum miseue-miseue nyan Keu bandum insan jitueng phaedah Ibarat keu soe nyang na ‘eleumee Meunyo'si dungu bek nyan tapeugah Han ek jipike dijih atra nyan"
        },
        {
            "chapter": 29,
            "verse": 44,
            "text": "(Langot ngon bumoe peuneujeuet Allah JUZ 21) Bandum Neupeujeuet deungon sibeuna Si mukmin teuma nyang tueng phaedah Jeuet tanda keu soe nyang na meuiman"
        },
        {
            "chapter": 29,
            "verse": 45,
            "text": "Takheun kitab nyan laju beu bagah Kitab keu gata wahyu bak Tuhan Peubuet seumbahyang pih bek takeubah Seumbahyang jitham bak buet nyang keuji Buet nyang geuungki sabab buet salah Nyang jeuheut han le roh takeurija Raya that pahla taseubot Allah Peue nyang tapeubuet Tuhan Neuteupeue"
        },
        {
            "chapter": 29,
            "verse": 46,
            "text": "Teuma taseuboe taba peurintah Bek tameudawa ngon ahli kitab Meu kon beugot-got bak jih tapeugah Meulengkan jihnyan keubit that lalem Han sapeue jitem ‘oh tapeurintah Takheun di kamoe bandum meuiman Peue nyang Neupeutron sideh le Allah Neupéutron ubak kamoe ngon gata Tuhan nyang esa nyang bri peurintah Nyan Tuhan kamoe ngon Tuhan gata Allah Taʻala nyang Maha Murah Kamoe meujok droe keunan bak gata Kamoe Iseulam hana meuilah"
        },
        {
            "chapter": 29,
            "verse": 47,
            "text": "Meunan keuh Kamoe meupeutron kitab Keu gata meuhat Kamoe peurintah Teuma awak nyang Kamoe bri kitab Meuiman ligat hana jibantah Awaknyoe pih na cit nyang meuiman Nyang han meuiman kaphe seurakah Di jih jiungki keu ayat Kamoe"
        },
        {
            "chapter": 29,
            "verse": 48,
            "text": "Nyang gata kheun nyoe sit kon beurakah Dum kitab dilee pih hana takheun Ngon jaroe uneun tuleh keureutah Meunyoe jeut takheun ngon jeut tatuleh Meuhat awakjih jikheun dum salah Meuhat chok ragu awak nyang ungki"
        },
        {
            "chapter": 29,
            "verse": 49,
            "text": "Akan teutapi beuna that leupah Ayat nyoe bandum cit trang ngon nyata Di dalam dada ureueng nyang ceudah Nyang na ‘eleumee di dalam dada Soe lalem sahja nyang jikheun salah Di jih jiungki dum ayat Kamoe"
        },
        {
            "chapter": 29,
            "verse": 50,
            "text": "Jikheum lom meunoe di jih jipeugah Pakon han geubri keu jih mukjizat Mangat jih kuat Neubri le Allah Takheun mukjizat urusan Tuhan Peuingat mantong di lon peurintah Lon nyoe sit nyata ureueng peuingat Saket ngon mangat ka lheuh lonpeugah"
        },
        {
            "chapter": 29,
            "verse": 51,
            "text": "Peue han sep di jih meupeutren kitab Ke gata meuhat raya phaedah Tabaca keu jih nyan jeut keu rahmat Haba peuingat ureueng meutuah Jeut keu peuingat keu ureueng mukmin"
        },
        {
            "chapter": 29,
            "verse": 52,
            "text": "Takheun sep Tuhan saksi nyang ceudah Tuhan keu saksi di lon ngon gata Allah Taʻala kuasa leupah Peue nyang di langet got nyang di bumoe Bandum Neuteupue hana meuilah Iman nyang bateu kaphe keu Tuhan Nyan keuh awaknyan nyang rugoe leupah"
        },
        {
            "chapter": 29,
            "verse": 53,
            "text": "Jilakee bagah bak gata azeub Lah pih ka teutap watee bak Allah Adak han azeub jinoe troh teuntee Hana jithee-thee sinan ka reubah"
        },
        {
            "chapter": 29,
            "verse": 54,
            "text": "Jilakee bagah azeub bak gata Asoe nuraka dum kaphe jadah Nuraka teumpat keu bandum kaphe"
        },
        {
            "chapter": 29,
            "verse": 55,
            "text": "Azeub bukon le hanaban peugah Uroe nyan geuple azeub ateuh jih Diyup gaki jih pih azeub leupah Kheun Tuhan rasa peue nyang kapubuet Jinoe geutuntut bandum geubalah"
        },
        {
            "chapter": 29,
            "verse": 56,
            "text": "Wahe hamba Lon nyang na meuiman Keubit bumoe Lon leupah that luah Lon nyang taseumah mantong bek laen"
        },
        {
            "chapter": 29,
            "verse": 57,
            "text": "Bandum nyang laen anco ngon bicah Nyang na meunyawong han jeut han mate Teuma jiwoe le dudoe bak Allah Bandum teuh tawoe teuma bak Kamoe"
        },
        {
            "chapter": 29,
            "verse": 58,
            "text": "Ureueng got budi teuma meubalah Ureueng meuiman lom geupubuet got Teumpat geuh that got ka Kamoe keubah Ngon juree-juree dalam churuga Diyup churuga ie krueng dum boh-bah Pahla nikmat that ureueng got amai"
        },
        {
            "chapter": 29,
            "verse": 59,
            "text": "Saba tawakai gopnyan keu Allah Bandum geujok droe ubak Po gopnyan"
        },
        {
            "chapter": 29,
            "verse": 60,
            "text": "Teuma binatang pih le deuk ngon grah Sabab ka hana raseuki di jih Raseuki keu jih Neubri le Allah Gata pih meunan Neubri raseuki Tuhanku Rabbi Maha Pemurah Neudeungo dumpeue Neuteupeue dumpeue Hana meusapeue pih na meuilah"
        },
        {
            "chapter": 29,
            "verse": 61,
            "text": "Meunyoe tatanyong bak jih dum meunoe Langet ngon bumoe soe peujeut sudah Lom mata uroe meunan pih buleuen Soe peujeut nyan dum tacuba peugah Meuhat dum jikheun Tuhan nyang peujeuet Pakri sit ek jeut teuma jih salah Ek jipeupaleng jih nyan ho laen"
        },
        {
            "chapter": 29,
            "verse": 62,
            "text": "Raseuki teuh nyan bak jaroe Allah Soe nyang Neukheundak Neubri jih kaya Ladom sikada ‘oh sep napakah Keubit roe Tuhan dumpeue Neuteupue Hana meusapeue pih na meuilah"
        },
        {
            "chapter": 29,
            "verse": 63,
            "text": "Meunyoe tatanyong soe peutron ujeun Udep reun-mareun di bumoe Allah Ek Neupeuudep tanoh nyang mate Meuhat jikheun le cit sidroe Allah Takheun dum pujoe meuwoe keu Tuhan Tapi le jihnyan han ek jipeugah Han ek jipike le akai jih nyan"
        },
        {
            "chapter": 29,
            "verse": 64,
            "text": "Udep nyoe cit tan raya phaedah Udep lam donya sit kon peue laen Tameuen-meuen tapoh beurakah Nyang keubit udep nanggroe akhirat Uroenyan meuhat hana le susah Sangkira jih nyan bandum jiteupue"
        },
        {
            "chapter": 29,
            "verse": 65,
            "text": "Teuma di jih nyoe ka roh meusalah ‘Oh jiek kapai meuteumeung bala Jilakee duʻa laju bak Allah Ikheulah ate jih keu agama ‘Oh gadoh bala jih ka meuubah Leupah jiteungoh keudeh u darat Tuhan charikat laju jiseumah"
        },
        {
            "chapter": 29,
            "verse": 66,
            "text": "Peue nyang Kamoe bri han le jiingat Kaphe keu nikmat di jih that leupah Meuseunang-seunang di jih lam donya Jiteupue teuma dudoe geupeugah"
        },
        {
            "chapter": 29,
            "verse": 67,
            "text": "Peue hana jieu nyan tanoh hareuem Kamoe peuaman keu jih that leupah Dilingka jih dum hana roe aman Jidrop jitawan ureueng tan salah Dumnoe le nikmat Neubri le Tuhan Ek sit jiiman keu peue nyang salah d Keu nikmat Tuhan di jih jikaphe"
        },
        {
            "chapter": 29,
            "verse": 68,
            "text": "Lalem bukon le hana ban peugah Na leubeh lalem nibak jih teuma Jipeuna-peuna sulet keu Allah Peurintah nyang hak ‘oh teuka bak jih Jipeugah le jih sulet that leupah Peue kon teumpat jih dalam nuraka Keunan keuh geuba dum kaphe jadah"
        },
        {
            "chapter": 29,
            "verse": 69,
            "text": "Teuma barangsoe nyang tem berjuang Bak jalan Tuhan nyang teupat leupah Jitem berjihad bak jalan Kamoe Teuntee keu jih nyoe meubri hidayah Meupeutunyok jih bak jalan Kamoe Bek roh meupaloe bak jalan salah Keubit roe Tuhan sajan ureueng got Nyang tem pubuet got amai jroh leupah S"
        },
        {
            "chapter": 30,
            "verse": 1,
            "text": "Alif Lam Mim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 30,
            "verse": 2,
            "text": "Talo dalam prang awak nanggroe Rum"
        },
        {
            "chapter": 30,
            "verse": 3,
            "text": "Awaknyan bandum nyang toe sileupah 3 ‘Oh Iheuh talo jih dudoe ka meunang"
        },
        {
            "chapter": 30,
            "verse": 4,
            "text": "Dalam padum thon sagai ka ubah Urusan Tuhan dilee ngon dudoe Hana meusidroe nyang ek peusalah Uroe nyan teuma nyang leupah seunang Ureueng meuiman keupada Allah"
        },
        {
            "chapter": 30,
            "verse": 5,
            "text": "Ngon tulong Tuhan ureueng nyan meunang Soe nyang h‘eut Tuhan Neutulong bagah Keubit roe Tuhan Maha Perkasa Allah Taʻala Maha Pemurah"
        },
        {
            "chapter": 30,
            "verse": 6,
            "text": "Atra nyan sit ka janji bak Tuhan Meu janji Tuhan han tom Neuubah Tapi nyang le that insan dum jinoe Hana jiteupue kuasa Allah"
        },
        {
            "chapter": 30,
            "verse": 7,
            "text": "Nyang na jiteupue sit udep donya Jingieng ngon mata lahe sileupah Udep akhirat hana jiingat Di jih lale that ngon udep mewah"
        },
        {
            "chapter": 30,
            "verse": 8,
            "text": "Peue han jipike bak badan Droe jih Tuhan Peujeuet jih pakri Neuulah Tuhan Neupeujeuet langet ngon bumoe Ngon bandum asoe sit beuna leupah c Teuma watee jih meuteuntee cit ka Insan dum teuma le that nyang salah Han jipeucaya meuteumee Po jih Jikaphe di jih reumpok ngon Allah"
        },
        {
            "chapter": 30,
            "verse": 9,
            "text": "Pakon han jijak dum dalam bumoe Jikalon bagoe kuasa Allah Pakri akibat ureueng nyang dilee Ureueng nyan teuntee bandum geubalah Ureueng nyan bandum leubeh that teuga Jipeugot kuta di bumoe Allah Jipeugot nanggroe makmu han tara Gampong ngon banda bandum jiulah Leubeh bandum jih nibak awaknyan Rasul dum keunan pih troh geulangkah Geuba peurintah dum keu awaknyan Tapi awaknyan jipubuet salah Teuma kon Tuhan elanya jih nyoe Tapi droe keudroe jih lalem leupah"
        },
        {
            "chapter": 30,
            "verse": 10,
            "text": "Akibat teuma keu ureueng jeuheut Nyang brok that azeub keu jih geubalah Jipeugah sulet dum ayat Tuhan Jipeueleh lom jikheun beurakah"
        },
        {
            "chapter": 30,
            "verse": 11,
            "text": "Tuhan nyang peujeut makheuluk phon-phon Teuma ‘oh lheuh nyan Neupeuwoe bagah Lheuh nyan lom keudeh teuh bandum tawoe"
        },
        {
            "chapter": 30,
            "verse": 12,
            "text": "Watee troh uroe nyang hebat leupah Uroe kiamat meu katroh teuka Nyang le that dacha leupah that susah"
        },
        {
            "chapter": 30,
            "verse": 13,
            "text": "Tuhan charikat hana meuguna Han ek jibila jih meu ube seupah Ka keuh jikaphe dum keu charikat Ka trang jilihat hana phaedah"
        },
        {
            "chapter": 30,
            "verse": 14,
            "text": "Meunyoe ka teuka uroe kiamat Bandum na umat meupisah-pisah Nyang got nyang jeuheut hana meusapat"
        },
        {
            "chapter": 30,
            "verse": 15,
            "text": "Nyang mukmin meuhat seunang sileupah Di dalam taman meusuka-suka"
        },
        {
            "chapter": 30,
            "verse": 16,
            "text": "Nyang kaphe teuma lam apoh-apah Jipeugah sulet dum ayat Kamoe Akhirat nyang nyoe pih jipeubeueh Han jipateh na uroe akhirat Bandum geu azeub lam apui mirah"
        },
        {
            "chapter": 30,
            "verse": 17,
            "text": "Suci that Allah takheun teuseubeh Seupot ngon beungoh sabe di babah"
        },
        {
            "chapter": 30,
            "verse": 18,
            "text": "Milek Droeuneuh nyan sigala pujoe ; Di langet bumoe bandum keu Allah Bak watee malam ngon watee uroe Tuhan tapujoe bek seungap babah"
        },
        {
            "chapter": 30,
            "verse": 19,
            "text": "Nibak nyang udep teubiet nyang mate Han ek tapike kuasa Allah Nibak nyang mate teubiet nyang udep Bumoe pih udep ‘oh Iheuh khueng leupah Meunan pih gata bandum geubangket Sigo teuk udep Neubri le Allah"
        },
        {
            "chapter": 30,
            "verse": 20,
            "text": "Teuma lom tanda kuasa Tuhan Neupeujeut insan mangat sileupah Neupeujeut gata bandum bak tanoh Ban tanjo singoh ka tameulangkah Abeh dum tajak keudeh ngon keunoe"
        },
        {
            "chapter": 30,
            "verse": 21,
            "text": "Meunan pih sinoe kuasa Allah Neupeujeut judo nibak droe gata Keunan tagisa tapiyoh payah Antara gata meugaseh-gaseh Rahmat meutindeh Neubri le Allah Atranyan bandum sit jeut keu tanda Keu ureueng nyang na pikiran ceudah"
        },
        {
            "chapter": 30,
            "verse": 22,
            "text": "Lom saboh tanda Neupeujeut langet ; Bumoe pih meuhat peuneujeut Allah Meulaen lidah meulaen bahsa Kulet dum gata puteh ngon mirah Wareuna kulet teuh macam-macam Tanda lom sinan kuasa Allah Keu soe nyang alem sit jeut keu tanda"
        },
        {
            "chapter": 30,
            "verse": 23,
            "text": "Meunan pih gata tapiyoh payah É Taeh ‘oh malam got pih ‘oh uroe Got pih tameugoe mita napakah Bandum tamita karonya Tuhan Tanda lom sinan kuasa Allah Soe nyang tem deunge pih jeut keu tanda Tuhan kuasa hana ban peugah"
        },
        {
            "chapter": 30,
            "verse": 24,
            "text": "Lom saboh tanda Neupeujeut kilat Takot ngon harap dum hamba Allah Teuma Neupeutron ujeun di langet Bumoe pih udep ‘oh Iheuh khueng leupah d Tanoh nyang mate ka udep teuma Sinan pih tanda kuasa Allah Ureueng jroh akai jitueng keu tanda"
        },
        {
            "chapter": 30,
            "verse": 25,
            "text": "Nyoe pih lom tanda nyang raya leupah Langet ngon bumoe ek teudong keudroe Bandum atranyoe peurintah Allah ‘Oh ban Neumeuhoi gata di bumoe Bangket sinaroe hana nyang bantah"
        },
        {
            "chapter": 30,
            "verse": 26,
            "text": "Soe nyang di langet dum ngon di bumoe Bandum sinaroe sit milek Allah Í Taʻat seumateh keu Tuhan sidroe"
        },
        {
            "chapter": 30,
            "verse": 27,
            "text": "Neupeujeut keudroe cit phon le Allah ‘Oh Iheuh Neupeujeut teuma Neupeuwoe Bak Tuhan buet nyoe leupah that mudah Sipheut mulia leupah that manyang Cit sipheut Tuhan nyang Maha Murah Sideh di langet got pih di bumoe Sipheut Droeuneuh nyoe manyang that leupah Keubit roe Tuhan Maha Perkasa Ngon bijaksana Neuh han ban peugah"
        },
        {
            "chapter": 30,
            "verse": 28,
            "text": "Tuhan boh miseu nibak droe gata Í Ngon namiet gata tabri napakah Peue jihnyan teuma charikat gata Nibak areuta karonya Allah Raseuki gata nyang ka Tuhan bri Jih nyan kameusoe nyang saban leupah Tatakot keu jih lagee droe gata Meunan umpama miseu meupaugah Meunan keuh Kamoe meupeutrang ayat Jeut keu ibarat keu soe nyang ceudah Keu kawom nyang na akai pikiran"
        },
        {
            "chapter": 30,
            "verse": 29,
            "text": "Teuma soe lalem jipeugot ulah Peuturot napsu ngon tan ‘eleumee Teuma soe nyang me peugot bek salah Soe ek peutunyok ureueng nyang sisat Ka Neupeusisat jih nyan le Allah Awaknyan teuma pih han soe tulong"
        },
        {
            "chapter": 30,
            "verse": 30,
            "text": "Teuma tajunjong agama Allah Tahadap mukateuh bak agama Allah Taʻala nyang bri peurintah Agama Tuhan keu manusia Saban ngon jiwa agama phitrah Nyang Tuhan peujeut han jeut meutuka Nyan keuh agama nyang teupat leupah Tapi le insan hana jiteupue"
        },
        {
            "chapter": 30,
            "verse": 31,
            "text": "Boh toubat jinoe laju bak Allah Takwa keu Tuhan pubuet seumbahyang Bek takheun Tuhan nyang bukon Allah Bek peucharikat sagai keu Tuhan"
        },
        {
            "chapter": 30,
            "verse": 32,
            "text": "Lagee awaknyan peupicah-picah Agama jih nyan le that peureute Maseng peureute phanatik leupah Maseng dum galak keu peureute droe Nyang kon atra droe jih bandum salah"
        },
        {
            "chapter": 30,
            "verse": 33,
            "text": "Manusia dum watee meularat Meuduʻa ligat di jih bak Allah Ngon khuchu‘ ate laju jitoubat ‘Oh ban na rahmat ka le meuubah Jipeugah le na Tuhan nyang laen"
        },
        {
            "chapter": 30,
            "verse": 34,
            "text": "Hana le jicen keu rahmat Allah Peue nyang Kamoe bri keu jih jikaphe Han jiingat le meu ube seupah Meuseunang-seunang keuh laju jinoe Ka teupue dudoe watee geubalah"
        },
        {
            "chapter": 30,
            "verse": 35,
            "text": "Peue na meupeutron keu jih alasan Jeut laen Tuhan teuma jipeugah 5 Jipeugah bak jih Tuhan charikat"
        },
        {
            "chapter": 30,
            "verse": 36,
            "text": "Insan dum meuhat pih le that ulah Watee Kamoe bri keu jih nyan rahmat Galak jih that-that hana ban peugah Meunyoe nyang jeuheut keunong ateuh jih Sabab jaroe jih nyang pubuet salah Ka putoh asa di jih watee nyan"
        },
        {
            "chapter": 30,
            "verse": 37,
            "text": "Peue han jikalon kuasa Allah Soe nyang h‘eut Tuhan Neubri areuta Jeut kaya raya udep jih mewah Soe nyang Neukheundak Neubri sikada Gasien ngon kaya teukeudi Allah Sit jeut keu tanda bandum atranyan Soe nyang meuiman jitueng phaedah s"
        },
        {
            "chapter": 30,
            "verse": 38,
            "text": "Kawom keurabat tajok hak keu jih Areuta keu jih beu tapeusiblah 4 Ureueng gasien ngon ureueng meudagang Bandum bak Tuhan keu jih takeubah Soe nyang meukeusud keu rila Tuhan Jipubuet meunan sit got sileupah 7 Nyan keuh ureuengnyan nyang meubahgia"
        },
        {
            "chapter": 30,
            "verse": 39,
            "text": "Nyang pajoh riba teuma jih salah Peue-peue nyang tacok got tajok riba Mangat areuta teuh le meutamah Hana meutamah dumnyan bak Tuhan f Teuma laen ban nyang Neupeurintah Meu tabri zakeut ikheulah ate Atrateuh sabe meutamah-tamah y Nyan keuh ureueng nyang tamah areuta Meuganda-ganda teuma phaedah"
        },
        {
            "chapter": 30,
            "verse": 40,
            "text": "Tuhanku sidroe nyang peujeut gata í Raseuki gata pih ka Neukeubah ‘Oh lheuh nyan mate teuh bandum gata Udep lom teuma Neubri le Allah Toh Tuhan gata nyang peugot meunan Nyang ek peugot nyan nyang bukon Allah Hana meubacut pih ek jipeugot Meu kon Hadharat nyang Maha Murah Maha suci that Droeuneuh Manyang that Nibak charikat lagee jih peugah"
        },
        {
            "chapter": 30,
            "verse": 41,
            "text": "Takalon rusak darat ngon laot Jipubuet karot jeuheut sileupah Neupeurasa treuk bak jih le Tuhan Sabab buet jih nyan teuka musibah Sit bacut bala nyang Neubri keu jih Sabab jaroe jih nyang pubuet salah Mangat jigisa bak jalan teupat"
        },
        {
            "chapter": 30,
            "verse": 42,
            "text": "Takheun leh siat tayue meulangkah Tayue jak kalon dum dalam bumoe Pakriban dudoe soe-soe nyang salah Le jihnyan dile jipeucharikat Tuhan Hadharat laen jipeugah"
        },
        {
            "chapter": 30,
            "verse": 43,
            "text": "Teuma muka jih jinoe tahadap Bak jalan teupat agama Allah Yoh gohlom teuka uroe nyang hebat Uroenyan meuhat han ek soe bantah Han ek soe tulak putusan Tuhan Bandum uroenyan meupisah-pisah"
        },
        {
            "chapter": 30,
            "verse": 44,
            "text": "Ureueng nyang kaphe meularat keudroe Jih bak watee nyoe keu jih geubalah Teuma nyang pubuet amai nyang saleh Di jih ka tapreh peue nyang jikeubah"
        },
        {
            "chapter": 30,
            "verse": 45,
            "text": "Ureueng meuiman amai jih pih got Karonya that got keu jih Neubalah Ureueng nyang kaphe han galak Tuhan"
        },
        {
            "chapter": 30,
            "verse": 46,
            "text": "Tanda bak Tuhan sit le sileupah Neukirem angen pih saboh tanda Haba gembira sang jijak peugah Tuhan keumeung bri rahmat keu gata Meu ka troh teuka seunang teuh leupah Kapai teuh jiplueng Neuyue le Tuhan Angen buritan jipot that bagah Hat tajak mita karonya Tuhan Raseuki teuh nyan sit ka Neukeubah Mangat tachuko mudah-mudahan Keupada Tuhan nyang Maha Murah"
        },
        {
            "chapter": 30,
            "verse": 47,
            "text": "Ka Kamoe kirem sigohlom gata Rasul mulia geuba peurintah Bak kawom gopnyan keunan geujakba Ayat nyang nyata bandum geupeugah Kamoe hukom treuk soe nyang meudacha Nyang darohaka lawan peurintah Hak Kamoe tulong ureueng meuiman"
        },
        {
            "chapter": 30,
            "verse": 48,
            "text": "Neubri treuk angen teuma le Allah Neukirem angen jiparoh awan Meusiseu treuk nyan di langet luah Awan pih jijak ho nyang h‘eutTuhan Meutamon-tamon meupisah-pisah Takalon ujeun teubiet disinan Soe nyang hʻ‘eut Tuhan cit Neubri jatah Pat nyang rhot ujeun galak jih han ban"
        },
        {
            "chapter": 30,
            "verse": 49,
            "text": "Dilee nibak nyan leupah that susah Yoh gohlom ujeun leupah meularat"
        },
        {
            "chapter": 30,
            "verse": 50,
            "text": "Boh taeu rahmat Neubri le Allah ‘Oh ban na rahmat bumoe pih udep Ka padum na trep khueng tho that leupah © Meunan pih ureueng nyang mate ka trep Jan Neupeubangket leupah that mudah Ateuh barangpeue Tuhan kuasa"
        },
        {
            "chapter": 30,
            "verse": 51,
            "text": "Angen ceulaka pih ek Neuulah Meu Kamoe kirem angen ceulaka Abeh binasa tanaman indah Jieu tanaman kuneng dum mate Di jih jikaphe sit han meuubah"
        },
        {
            "chapter": 30,
            "verse": 52,
            "text": "Ureueng ka mate ngon ureueng tuloe Tahei takilo hana phaedah Meu ka jipaleng ka jipeulikot Han le jitakot babah keu murah"
        },
        {
            "chapter": 30,
            "verse": 53,
            "text": "Ureueng nyang buta meunyoe ka sisat Bek jalan teupat keu jih tapeugah Nyang deungo gata ureueng meuiman Ubak ureueng nyan tajok peurintah Gopnyan meuiman keu ayat Kamoe Bandum geujok droe deungon ikheulah"
        },
        {
            "chapter": 30,
            "verse": 54,
            "text": "Tuhan nyang peujeut gata phon leumoh ‘Oh abeh leumoh teuga that leupah ‘Oh abeh teuga leumoh lom teuma Teuka treuk tuha ok meujeureulah Ka puteh ngon ok Neubri le Tuhan Ban nyang h‘ʻeut Tuhan han ek soe bantah Bandum Neuteupue Allah Taʻala Maha Kuasa hana ban peugah"
        },
        {
            "chapter": 30,
            "verse": 55,
            "text": "Uroe kiamat ‘oh ban troh teuka Awak meudacha pih jimeusumpah Jikheun tinggai jih cit sijeum sagai Meunan keuh prohai di jih jipeugah Jeut keumeupaleng di jih dum dilee"
        },
        {
            "chapter": 30,
            "verse": 56,
            "text": "Nyang laen lagee ureueng meutuah Ureueng nyang ka na peungetahuan Lom geumeuiman teuma geupeugah Gata dum tinggai putusan Tuhan Sampoe ‘oh datang kiamat sudah Uroe kiamat uroe geubangket Nyoe uroe bangket ka troh talangkah Tapi gata dum hana tateupue"
        },
        {
            "chapter": 30,
            "verse": 57,
            "text": "‘Oh troh uroenyoe hana le ilah Ureueng nyang lalem pubuet elanya Hana le guna jak lakee meuʻah Hana le tanggoh jak lakee toubat"
        },
        {
            "chapter": 30,
            "verse": 58,
            "text": "Miseu sit le that ka Kamoe peugah Lam Qur’an nyoe cit le that miseu Keu jih nyan miseu hana phaedah ‘Oh taba keu jih meusaboh ayat Di kaphe sisat sit jikheun salah Peue nyang taba nyan cit bandum bateu Tapeugah miseu jikheun beurakah"
        },
        {
            "chapter": 30,
            "verse": 59,
            "text": "Lam ate jihnyan nyang tan jiteupue Ka Neucap mate sinan le Allah"
        },
        {
            "chapter": 30,
            "verse": 60,
            "text": "Teuma tasaba dang janji Tuhan Meu janji Tuhan han tom meuubah Awak nyang hana yakin meuiman Bek sabab jihnyan gata jeut salah LUQMAN Ngon nama Allah Lon puphon surat Tuhan Hadharat nyang Maha Murah Tuhanku sidroe geumaseh ihat-that Donya akhirat rahmat Neulimpah"
        },
        {
            "chapter": 31,
            "verse": 1,
            "text": "Alif Lam Mim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 31,
            "verse": 2,
            "text": "Nyan keuh dum ayat di dalam kitab Le that hikeumah han ek tapeugah"
        },
        {
            "chapter": 31,
            "verse": 3,
            "text": "Jeut keu peutunyok ngon jeut keu rahmat Keu soe nyang buet got hana tom salah"
        },
        {
            "chapter": 31,
            "verse": 4,
            "text": "Pubuet seumbahyang ngon geubri zakeuet Uroe akhirat yakin geuh leupah"
        },
        {
            "chapter": 31,
            "verse": 5,
            "text": "Keu ureueng nyan dum peutunyok Tuhan Nibak Po gopnyan nyang Maha murah Nyan keuh ureueng nyan nyang meubahgia"
        },
        {
            "chapter": 31,
            "verse": 6,
            "text": "Na manusia teuma nyang salah Jijak bloe narit nyang sia-sia Gop dum jimaba bak buet nyang salah Jipeusisat gop bak jalan Tuhan ‘Eleumee jih tan jikheun beurakah Jiulok-ulok keu jalan Tuhan Azeub keu jih nyan hina sileupah"
        },
        {
            "chapter": 31,
            "verse": 7,
            "text": "Watee geubaca dum ayat Kamoe Teukabo jihnyan hana ban peugah Jipaleng sang-sang hana jideungo Adak jideungo hana jipapah Sang-sang na sumpai lam geulinyueng jih Tapeugah bak jih azeub that leupah Tapeugah keu jih azeub peudeh that"
        },
        {
            "chapter": 31,
            "verse": 8,
            "text": "Nyang mukmin meuhat nyang raya tuah Soe nyang meuiman ngon buet jih pih got Churuga nikmat ka lheuh geukeubah Churuga indah geubri keu gopnyan"
        },
        {
            "chapter": 31,
            "verse": 9,
            "text": "Keukai geuh sinan ka janji Allah Meu janji Tuhan teuntee beunar that Tuhan Hadharat kuasa leupah Keubit roe Tuhan Maha Perkasa Ngon bijaksana Neuh han ban peugah"
        },
        {
            "chapter": 31,
            "verse": 10,
            "text": "Neupeujeut langet dum hana tiang Sit takalon trang ajeb sileupah Neupeuduek gunong dum dalam bumoe Mangat gatanyoe bek apoh-apah Mangat gata dum bek that meuguncang Lom ngon binatang pih le that leupah Sideh di langet meupeutren ujeun Udep tanaman seunang teuh leupah Kamoe peutimoh bandum tanaman Galak teuh han ban takalon indah"
        },
        {
            "chapter": 31,
            "verse": 11,
            "text": "Atranyan bandum peuneujeut Tuhan å Nyang bukon Tuhan peue na phaedah $ Peue na jipeujeut le nyang kon Tuhan Nyang takheun Tuhan nyang bukon Allah Tapi soe lalem keubit jih sisat Taeu nyata that hana meuilah"
        },
        {
            "chapter": 31,
            "verse": 12,
            "text": "Ubak Luqman ka lheuh Kamoe bri Hikeumah suci chuko keu Allah Barangsoe chuko munaphaʻat keu droe Jeh laen bagoe ureueng nyang salah Soe-soe nyang kaphe pulang bak Tuhan Kaya that Tuhan hana ban peugah Tuhan nyang patot teurimong puja"
        },
        {
            "chapter": 31,
            "verse": 13,
            "text": "Lukman kheun meunoe bak aneuk lidah Geukheun hai aneuk “‘geubri nasehat Bek peucharikat sagai keu Allah Tapeucharikat Tuhan ngon laen Buet teuh nyan lalem raya that salah"
        },
        {
            "chapter": 31,
            "verse": 14,
            "text": "Lom Kamoe wasiet bak manusia Ibu ngon bapa beu got tapapah Pakriban le ma geutanggong saket Siblet dua blet gopnyan lam susah Meubaro geulhah umu dua thon Saket geutanggong hana geupeugah Tachuko keu Lon ngon ma-ku gata Dudoe tagisa keudeh bak Allah Bak Lon sit teuma keudeh tagisa"
        },
        {
            "chapter": 31,
            "verse": 15,
            "text": "Meunyoe geupaksa geuyue buet salah Geupaksa gata peucharikat Lon Gata han meuphom peue nyan geupeugah Bek roh tataʻat keu dua gopnyan Sabab atranyan raya that salah Tarakan gopnyan di dalam donya Tapeumulia geuh bek tabantah Teuma taikot ureueng nyang tobat Jalan nyang teupat tawoe bak Allah Tobat sit bak Lon tawoe pih bak Lon Lon peugah le Lon buet nyang ka leupah Buet nyang tapubuet yoh masa dilee Bandum meuteuntee akan geubalah"
        },
        {
            "chapter": 31,
            "verse": 16,
            "text": "Hai aneuk meunyoe tapeucharikat Beu that hana brat sagai tapeugah Be aneuk sawi sagai lam batee Bah ka meuseubee hana le leumah Sideh di langet got pih di bumoe Bandum Neuteupue sit nyan le Allah Keubit roe Tuhan Maha licen that Dum peue Neutupat Neumaklum sudah"
        },
        {
            "chapter": 31,
            "verse": 17,
            "text": "Hai aneuk sabe pubuet seumbahyang Yue keubajikan tatham nyang salah Teuma tasaba peue-peue nyang teuka U ateuh gata kadang musibah Sabab atranyan leupah that peunteng"
        },
        {
            "chapter": 31,
            "verse": 18,
            "text": "Bek meugeunireng peusinget babah Watee tamarit ngon manusia Bek sagai gata teukabo leupah Tajak lam bumoe pih bek teukabo Sabab teukabo han galak Allah"
        },
        {
            "chapter": 31,
            "verse": 19,
            "text": "‘Oh watee tajak beuseudang-seudang Lom bek kreuh reukueng ‘oh taseumeugah Watee tamarit beuleumoh-leumbot Ban laku patot bek salah-salah Keuleudee meusu hana got sagai Nyan beu tatinggai ‘oh taseumeugah"
        },
        {
            "chapter": 31,
            "verse": 20,
            "text": "Peue hana taeu Tuhan bri gata Ek takuasa peue nyang meurimbah Peue nyang di langet ngon nyang di bumoe Bandum atranyoe ka ek taulah Lahe ngon baten nikmat keu gata Ek takuasa Neubri le Allah Na manusia nyang bantah Tuhan ‘Eleumee jih tan meu ka jipeugah Hana peutunyok keu jih bak Tuhan Nyang jeut keuh meunan di jih lam salah Lom hana kitab di jih nyang peutrang"
        },
        {
            "chapter": 31,
            "verse": 21,
            "text": "Watee geukheun banlaju jibantah ‘Oh geuyue ikot nyang Tuhan peutron Di kamoe jikheun bah lagee ayah Ayah kamoe dum meunoe geupeugot Nyan kamoe ikot mangat bek salah Meunyoe ureueng nyan jihei le chetan Jipeugrop gopnyan lam apui mirah Peue jigrop jih lam apui nuraka"
        },
        {
            "chapter": 31,
            "verse": 22,
            "text": "Nyang meubahgia ureueng meutuah Ureueng nyang jok droe keudeh bak Tuhan j Buet keubajikan han tom jikeubah Nyan ka jimumat bak taloe kong that Teuma akibat bandum bak Allah"
        },
        {
            "chapter": 31,
            "verse": 23,
            "text": "Bek susah gata keu awak kaphe Sabab jikaphe jipubuet salah Bandum bak Kamoe jiwoe awaknyan Peue-peue buet jihnyan sit Kamoe peugah Peue nyang lam dada Tuhan Neuteupue Hana meusapeue pih na meuilah"
        },
        {
            "chapter": 31,
            "verse": 24,
            "text": "Kamoe bri seunang keu jihnyan siat Azeub nyang brat that sit ka meukeubah"
        },
        {
            "chapter": 31,
            "verse": 25,
            "text": "Meunyo tatanyong soe peujeut dum nyoe Langet ngon bumoe takalon luah Meuhat dum jikheun Tuhan peujeut nyoe Takheun dum pujoe meuwoe keu Allah Tapi le that jih hana jiteupue"
        },
        {
            "chapter": 31,
            "verse": 26,
            "text": "Bandum barangpeue sit milek Allah Peue nyang di langet ngon nyang di bumoe Tuhanku sidroe kaya that leupah Tuhan keuh mantong patot tapujoe"
        },
        {
            "chapter": 31,
            "verse": 27,
            "text": "Takira jinoe kalimah Allah Ube na kayee di bumoe Tuhan Tacui keu kalam tuleh keureutah Tacok keu daweut teuma ie laot Tujoh boh laot laen tatamah Han cit ek abeh kalimat Tuhan Keubit roe Tuhan perkasa leupah Bijaksana Neuh hana takira"
        },
        {
            "chapter": 31,
            "verse": 28,
            "text": "Neupeujeut gata pakriban ulah Neubangket gata bandum pih saban Sang sidroe insan dumnan keuh mudah Keubit roe Tuhan Neuteupue dumpeue Neukalon dumpeue hana meuilah"
        },
        {
            "chapter": 31,
            "verse": 29,
            "text": "Peue hana taeu pakri buet Tuhan Neupeulop malam dalam uroe crah Neupeulop uroe teuma lam malam Mata uroe trang hu meujeureulah Meunan pih buleun bandum jijalan Watee ka meujan hana meuubah Tuhan Neumaklum peue nyang tapubuet Barangkapeue buet Neumaklum sudah"
        },
        {
            "chapter": 31,
            "verse": 30,
            "text": "Nyan keuh bit Tuhan sidroe nyang beunar Nyang laen teuma bandum sit salah Nyang bukon Allah nyang jikheun Tuhan Nyang keubit Tuhan manyang that leupah Lagi pih Tuhan Maha Raya that"
        },
        {
            "chapter": 31,
            "verse": 31,
            "text": "Peue han talihat dum nikmat Allah Kapai meulayeu di laot raya Nikmat keu gata Neubri le Allah Neumeung peuleumah keunan bak gata Tanda kuasa Neuh han ban peugah Atranyan keubit roe jeut keu tanda Keu soe nyang saba chuko keu Allah"
        },
        {
            "chapter": 31,
            "verse": 32,
            "text": "‘Oh teuka bakat nyang lagee gunong Kapai jilambong sang-sang ka beukah Jilakee duʻa laju bak Tuhan Agama jihnyan keubit ikheulah ‘Oh ban ka leupah jiek u darat Na sit nyang teupat hana meusalah Teuma nyang ungki keu ayat Kamoe Nyan keuh awaknyoe teukabo leupah Di jih jikaphe bandum keu nikmat Hana jiingat yoh dilee susah"
        },
        {
            "chapter": 31,
            "verse": 33,
            "text": "Hai manusia takwa keu Tuhan Po gata dumnyan sit sidroe Allah Lom beu tatakot uroe nyang hebat Han le sipakat aneuk ngon ayah Ayah han jeut le geubila aneuk Meunan-pih aneuk han jeut jibalah Keu jasa ayah han jeut le ingat Janji Hadharat han jeut meuubah Teuma bek sagai jitipee gata Le udep donya seunang sileupah Lom bek jitipee gata le chetan Jiyue talawan peurintah Allah"
        },
        {
            "chapter": 31,
            "verse": 34,
            "text": "Tuhan nyang teupue pajan kiamat Ujeun tren meuhat ‘eleumee Allah Lom pih Neuteupue peue nyang lam rahim Geutanyoe laen le that nyang salah Buet tanyoe singóh pih han tateupue - Jan mate tanyoe pih pat geukeubah i Teumpat teh nanggroe geutanyoe mate Han peue tapike pat nyang hʻeut Allah Keubit roe Tuhan dumpeue Neuteupue Neumaklum dumpeue hana meuilah"
        },
        {
            "chapter": 32,
            "verse": 1,
            "text": "Alif Lam Mim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 32,
            "verse": 2,
            "text": "Neupeutron kitab hana chok waham Nibak Po alam nyang Maha Murah"
        },
        {
            "chapter": 32,
            "verse": 3,
            "text": "Teuma jipeugah geupeuna-peuna Tapi cit beuna tron nibak Allah Nibak Po gata Neupeutron kitab c Neuyue peuingat kawom nyang salah Yoh gohlom gata tan soe peuingat Kadang nyoe meuhat raya phaedah Kadang cit ek tapeutunyok keujih Tuhan bri keu jih akan hidayah"
        },
        {
            "chapter": 32,
            "verse": 4,
            "text": "Tuhan nyang peujeut langet ngon bumoe 3 Ngon bandum asoe peuneujeut Allah Neupeujeut bandum dalam nam uroe j Tuhanku sidroe kuasa leupah Di ateuh ‘arasy Neumat keurajeun Peue-peue nyang Neukheun hana mevuilah Tan laen wali teuh dum di gata Chupheuʻat hana meunyoe kon Allah Peue han di gata jeut keu peuingat"
        },
        {
            "chapter": 32,
            "verse": 5,
            "text": "Sideh di langet Neubri peurintah Peurintah neubri keunoe u bumoe Jiek ubak Droeuneuh teuma bagah Lam saboh uroe nyang kadar jihnyan Jeut siribee thon ‘oh tajumlah Keunira gata jeut siribee thon"
        },
        {
            "chapter": 32,
            "verse": 6,
            "text": "Atranyan bandum ‘eleumee Allah Nyang han deuh taeu got pih deuh taeu Bandum deuh Neueu nyan uleh Allah Keubit roe Tuhan Maha Perkasa Allah Taʻala Maha Pemurah"
        },
        {
            "chapter": 32,
            "verse": 7,
            "text": "Neupeujeut bandum peue nyang Neupeujeut Han ek tasipheut kuasa Allah Phon-phon bak tanoh Neupeujeut insan"
        },
        {
            "chapter": 32,
            "verse": 8,
            "text": "Jeut keturunan jih le that leupah Bandum Neupeujeut bak ie nyang hina"
        },
        {
            "chapter": 32,
            "verse": 9,
            "text": "‘Oh Iheuh nyan teuma jeut aneuk lidah Neubri ngon nyawong geulinyueng mata Ate lam dada bandum ka ceudah Nit that roe teuma nyang tatem chuko"
        },
        {
            "chapter": 32,
            "verse": 10,
            "text": "Di jih sit laju Tuhan jibantah Oh gadoh tanyoe keudeh lam bumoe Ek lom geupeuwoe keu laen ulah Ek jeut lom tanyoe keu makheuluk baro Hana jichuko kaphe seurakah Meureumpok ngon Po jih pih jikaphe Bandum hana le meunan jipeugah"
        },
        {
            "chapter": 32,
            "verse": 11,
            "text": "Takheun bak jih dum malikul maut Bak gata meuhat bandum geulangkah Geujak cok nyawong bandum geutanyoe Lheuh nyan geupeuwoe gata bak Allah Bandum teuh tawoe ubak Po gata"
        },
        {
            "chapter": 32,
            "verse": 12,
            "text": "Sangkira gata takalon ulah Pakriban sungkuep awak meudacha Teukui keupala han jijeut tangah Ubak Po jihnyan jilakee jinoe Wahe Po kamoe kamoe kasalah Meueu meudeungo bandum ka jinoe Neupeuwoe kamoe keudeh ya Allah Mangat meupubuet amai nyang saleh Meuyakin leubeh nibak nyang sudah Watee nyan keubit yakin that kamoe"
        },
        {
            "chapter": 32,
            "verse": 13,
            "text": "Teuma watee nyoe ban nyang hʻeut Allah Meu Kamoe kheundak meubri peutunyok Keu bandum meujok hana meuilah Tapi narit Lon ka lheuh putusan Jen deungon insan lam apui mirah Dalam nuraka bandum Lon pasoe"
        },
        {
            "chapter": 32,
            "verse": 14,
            "text": "Karasa jinoe bandum Lon balah Teuwo keuh bandum akan uroenyoe Reumpok ngon Kamoe kakheun beurakah Kamoe pih teuwo keu kah dum jinoe Karasa jinoe azeub that leupah Azeub nyang keukai droekeuh usaha Sabab keurija keuh dilee salah"
        },
        {
            "chapter": 32,
            "verse": 15,
            "text": "Ureueng meuiman keu ayat Kamoe ‘Oh jideunge nyoe galak jih leupah ‘Oh geupeuingat jih ngon ayat nyoe Jiingat Kamoe jisujud bagah Jikheun teuseubeh jipujoe Po jih Lam ate di jih khuchu‘ sileupah Hana teukabo pih sagai di jih"
        },
        {
            "chapter": 32,
            "verse": 16,
            "text": "Jareung that jieh jipiyoh payah Reunggang that lhong jih di ateuh tika Jilakee duʻa takot keu Allah Lom jiharap that keu rila Tuhan Raseuki Tuhan jibri seudeukah Nibak raseuki nyang ka Kamoe bri Zakeut pih jibri deungon napakah"
        },
        {
            "chapter": 32,
            "verse": 17,
            "text": "Hana soe teupue peue nyang ka geusom Hana geubri lom nyang indah-indah Keu jihnyan bandum ka geuseudia Nyang sijuek mata seunang that leupah Sabab yoh dilee ka jiusaha Jinoe seudia bandum geubalah"
        },
        {
            "chapter": 32,
            "verse": 18,
            "text": "Mukmin ngon pasek peue ek dih saban Hana roe saban beuna ngon salah"
        },
        {
            "chapter": 32,
            "verse": 19,
            "text": "Ureueng meuiman lom geupubuet got Meuteumeung teumpat churuga indah FARDA NA AARNA NA AAAA RRNA N A A NN, Nyan keuh beunalah buet geuh nyang dilee"
        },
        {
            "chapter": 32,
            "verse": 20,
            "text": "Nyang laen lagee soe pubuet salah Teumpat si pasek dalam nuraka Napsu keuluwa han sagai leupah ‘Oh jimeung tubiet geupeuwoe bak sot c Geukheun lom azeub rasa leh di kah Azeub nuraka dilee kakheun tan"
        },
        {
            "chapter": 32,
            "verse": 21,
            "text": "Rasa treuk dumnyan nyang phui sileupah Meubri azeub phui kon azeub raya Kadang jigisa han le buet salah"
        },
        {
            "chapter": 32,
            "verse": 22,
            "text": "Soe leubeh lalem nibak awaknyan Sagai di jih han turot peurintah ‘Oh geupeuingat ngon ayat Tuhan Jipaleng yoh nyan jiweh le bagah Kamoe balah treuk keu soe meudacha Lagee usaha droe jih nyang sudah"
        },
        {
            "chapter": 32,
            "verse": 23,
            "text": "Dilee Kamoe bri kitab keu Musa z Bek ragu gata teuma that leupah 5 Nyoe ka tateumee kitab di gata € Nyang kitab Musa dilee ka sudah Jeut keupeutunyok Bani Israil"
        },
        {
            "chapter": 32,
            "verse": 24,
            "text": "Padum droe ahli nyang ba peurintah Kamoe bri imum lam kawan jihnyan Geutunyok jihnyan beuna ngon salah Meu ek geusaba dum di ureueng nyan Yakin meuiman keu ayat Allah Geuyakin keubit keu ayat Kamoe"
        },
        {
            "chapter": 32,
            "verse": 25,
            "text": "Po gata sidroe keu hakim nyang sah Peuputoh hukom uroe kiamat Awaknyan meuhat bandum geubalah Peue nyang dilee kin jipeudong dawa"
        },
        {
            "chapter": 32,
            "verse": 26,
            "text": "Hana jikira dali le leupah Padum le kurun nyang dilee masa Meupeubinasa sabab buet salah Teungoh jijak-jak bak teumpat jihnyan Peue han jeut dum nyan keu dali nyang sah A A A A E A A a Atranyan bandum sit jeut keu dali A Peue han jideungo watee tapeugah"
        },
        {
            "chapter": 32,
            "verse": 27,
            "text": "Peue hana jieu Kamoe bri ujeun Bak tanoh ladang nyang phon tho leupah Timoh le sinan tanam-tanaman Meuret binatang hana le susah Keu droejih pih le jitueng munaphaʻat A Peue han jilihat dumnan trang leupah"
        },
        {
            "chapter": 32,
            "verse": 28,
            "text": "Boh putusan nyan pajan teuma troh Meunan keuh dawok di jih jipeugah Meunyoe bit beuna peue nyang takheun nyan"
        },
        {
            "chapter": 32,
            "verse": 29,
            "text": "Takheun atranyan pulang bak Allah ‘Oh troh uroenyoe hana guna le Iman si kaphe hana phaedah Hana le tanggoh geubri keu jihnyan Jikheun jiiman sabab ka teulah"
        },
        {
            "chapter": 32,
            "verse": 30,
            "text": "Bah meunan keudeh jih nyan disinan f Tapreh troh keunan peue nyang tapeugah Di jih pih jipreh dum lagee gata Pajan troh masa hukoman Allah s y y Á E E NI AE E A EE"
        },
        {
            "chapter": 33,
            "verse": 1,
            "text": "Wahe ya Nabi takwa keu Tuhan Bek jipadan le kaphe jadah Bek roh taikot dum awak kaphe Munaphek lagi pih hana ubah Dumpeue Neuteupue Allah Taʻala Ngon bijaksana Neuh han ban peugah"
        },
        {
            "chapter": 33,
            "verse": 2,
            "text": "Taikot wahi nyang troh bak gata Nibak Po gata nyang Maha Murah Peue nyang tapubuet Tuhan Neumaklum Hana nyang meusom meunyoe bak Allah"
        },
        {
            "chapter": 33,
            "verse": 3,
            "text": "Teuma tawakai gata bak Tuhan Cukop bak Tuhan teumpat meunyerah"
        },
        {
            "chapter": 33,
            "verse": 4,
            "text": "Bak sidroe ureueng na dua ate Hana roe Neubri meunan le Allah Ş Meunyoe ta zihar peureumoh gata r Ngon rueng ma gata takheun sa leupah Han roe Neupeujeut jih keu ma gata Meunan pih gata ngon aneuk lidah Aneuk droe han sa ngon aneuk angkat Narit nyan meuhat takheun ngon babah Di Tuhan teuma Neukheun nyang beunar Neutunyok gata bak jalan nyang sah"
        },
        {
            "chapter": 33,
            "verse": 5,
            "text": "Tameuhoi jihnyan ngon nan yah droejih Meunan nyang jeulas ade bak Allah Meunyoe yah jihnyan hana tateusoe Jeut teuma jihnyoe ban laku mudah Chedara gata dalam agama Pembantu gata pih jeut tapeugah Hana meudacha u ateuh gata Meu bek tasaja tapi meusalah Teuma nyang dacha meunyoe tasaja Lam ate gata ka awai jis‘ah Tuhan sit teuma Maha Peungampon Lagi pih Tuhan Maha Pemurah"
        },
        {
            "chapter": 33,
            "verse": 6,
            "text": "Nabi leubeh got keu ureueng mukmin Nibak droejih nyan seubagai ayah Peureumoh gopnyan ibu ureueng nyan Nyang ulul arham pamili nyang sah Ureueng nyan leubeh nibak gop laen Lam kitab Tuhan meunan geupeugah Got ureueng mukmin got muhajirin Nyan bahgi laen jeut tahadiyah Tapubuet nyang got keu rakan gata Atranyan pih na lam kitab Allah Ka Iheuh meutuleh di dalam kitab"
        },
        {
            "chapter": 33,
            "verse": 7,
            "text": "Di Kamoe meuhat janji ka sudah Janji ngon Nabi dum ka meuikat Ngon gata meuhat pih hana ubah Meunan pih ngon Noh Musa Ibrahim Aneuk Mariyam Isa meutuah Bandum ureueng nyan janji meuikat Keubit roe that brat hana ban peugah"
        },
        {
            "chapter": 33,
            "verse": 8,
            "text": "Bandum Neutanyong bak ureueng beuna Keubit sibeuna taba risalah Teuma keu kaphe ka Neuseudia Azeub that raya peudeh sileupah"
        },
        {
            "chapter": 33,
            "verse": 9,
            "text": "Hai ureueng mukmin beuna taingat Keu gata nikmat Neubri le Allah Yoh teuka musoh jijak prang gata Kamoe peuteuka angen kreuh leupah Meukirem teuntra nyang han deuh taeu Tuhan cit Neueu hana meuilah Peue nyang tapubuet Tuhan Neukalon"
        },
        {
            "chapter": 33,
            "verse": 10,
            "text": "Gata jiginton le musoh Allah Di ateuh diyup jikeupong gata j Sang seupot mata teuh dum geulisah j Ate sang jiek ka troh bak takue Hana meupeue-peue ka roh tapeugah Hana got sangka teuh le keu Tuhan"
        },
        {
            "chapter": 33,
            "verse": 11,
            "text": "Nyan keuh cubaan Neubri le Allah 3 Ujian keu dum ureueng meuiman Keubit meuguncang hebat that leupah"
        },
        {
            "chapter": 33,
            "verse": 12,
            "text": "Awak munaphek cit jikheun teuntee Janji Neutipee tanyoe le Allah Meunan pih Rasul tanyoe geutaki Lheuh geumeujanji jinoe ka ubah Soe nyang lam ate jih na peunyaket Meunan cit narit jih saban leupah"
        },
        {
            "chapter": 33,
            "verse": 13,
            "text": "Saboh golongan nibak awaknyan Jikheun bak ureueng nyang di Madinah Hai awak Yasrib di sinoe hana í Teumpat keu gata hana geukeubah Tajakwoe keudeh bek le disinan Saboh golongan jikheun le bagah Jilakee izin jijak bak Nabi Kamoe keumbali ya Rasulullah Hana soe tinggai rumoh kamoe soh Atra hana soh meuka jipeugah Napsu jimeung plueng bek roh lam kawan"
        },
        {
            "chapter": 33,
            "verse": 14,
            "text": "Meunyoe jiseurang sit yo jih leupah $ Meunyoe jikeupong ban siseun lingka Teuma jimaba lawan peurintah Meuhat jih jijak ho nyang jimaba Meu bacut hana jiiem jibantah"
        },
        {
            "chapter": 33,
            "verse": 15,
            "text": "Padahai dilee ka jimeujanji Han jipeurugoe janji ngon Allah Ka jimeujanji han roe jisurot Jiplueng u likot rakan jikeubah Janji ngon Tuhan dudoe Neutanyong Jaweub beukeunong mangat bek salah"
        },
        {
            "chapter": 33,
            "verse": 16,
            "text": "Takheun tan guna di gata taplueng Meunyo cit taplueng sinan ka reubah Taplueng bak mate takot keu jipoh Padum trep ek jroh taudep mewah Hana trep sagai seunang di gata"
        },
        {
            "chapter": 33,
            "verse": 17,
            "text": "Takheun soe bila gata bak Allah Meunyo Neumeung bri keu gata jeuheut Atawa rahmat Neukeumeung limpah Peue na soe ek tham teuma buet Tuhan Hana roe laen wali jih nyang sah Hana soe bantu meunyo kon Tuhan Hana soe tulong meunyo kon Allah"
        },
        {
            "chapter": 33,
            "verse": 18,
            "text": "Tuhan Neuteupue soe nyang penghalang Jikheun bak rakan narit nyang salah 3 Lam kawan gata sit dum awaknyan © Jikheun jak keunoe rakan meutuah Jak sajan kamoe bak prang han jijak Adak na jijak pih nit that leupah"
        },
        {
            "chapter": 33,
            "verse": 19,
            "text": "Kriet jih keu gata sapeue han jijok Meunyo prang ka troh sit yo jih leupah Takalon jingieng u ateuh gata Meuputa-puta matajih basah sang-sang ka pingsan jih keumeung mate Meunyo prang tan le laen jipeugah Lidah jih tajam jikheun keu gata Bandum buet gata sit jikheun salah Meunyo bak buet got di jih kriet that-that t Peue nyang tapakat hana jipapah Awaknyan bandum han jimeuiman Neubri hukoman treuk jih le Allah Amai jih bandum Neupeubinasa Bak Tuhan teumaʻbuet nyan that mudah"
        },
        {
            "chapter": 33,
            "verse": 20,
            "text": "Pasukan musoh jisangka mantong Hana jikalon dum jih ka leupah Sangkira teuka pasukan musoh Di jih sang beu troh u gampong bagah a a a a Napsu jimeusom lam awak gampong Teuma jitanyong pakriban sudah Jitanyeng peue hai gata jak meuprang Meu na jih sajan pih tan phaedah Adak nyang meuprang pih na padum droe Nyan pih sang jiwoe laju le bagah"
        },
        {
            "chapter": 33,
            "verse": 21,
            "text": "Keu gata bandum jeut keuteuladan Sipheut pilihan bak Rasulullah Got that keu soe nyang harap keu Tuhan Nyang tem meuiman turot peurintah Lom jimeuiman uroe akhirat Sabe jiucap jiseubot Allah"
        },
        {
            "chapter": 33,
            "verse": 22,
            "text": "‘Oh bandum mukmin geukalon ahzab Musoh sipakat keunan jilangkah Geukheun le nyoekeuh nyang janji Tuhan Ngon Rasul Tuhan ka lheuh Neupeugah Beuna that Tuhan ngon Rasul Tuhan Meutamah iman ureueng nyan bagah Maken geupeujok droegeuh bak Tuhan"
        },
        {
            "chapter": 33,
            "verse": 23,
            "text": "Na nyang meuiman teuma ka sudah Ka awai geuwoe ladom bak Tuhan Ladom geupreh jan ajai meulangkah Han cit meubalek ate ureueng nyan Teutap meuiman hana meuubah"
        },
        {
            "chapter": 33,
            "verse": 24,
            "text": "Tuhan Neubalah keu soe nyang beuna Naritgeuh beuna sabe geupeugah Ureueng munaphek pulang bak Tuhan Meunyoe h‘eut Tuhan azeub Neubalah Meunyoe h‘eut Neutueng tobat ureueng nyan Neuampon gopnyan bandum bak salah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 33,
            "verse": 25,
            "text": "Teuma soe kaphe Neupeuwoe bak droe Jih ate seungkoe hana ban peugah Beungeh jih that-that sabab ka talo Hana meuteumeung sapeue phaedah b Ureueng meuiman ka meunang lam prang Keubit sit Tuhan teuga sileupah Maha Perkasa bit sidroe Tuhan"
        },
        {
            "chapter": 33,
            "verse": 26,
            "text": "Nyang bantu jihnyan pih jatoh sudah Ahli kitab dum nyang bantu jihnyan Bak teumpat jihnyan jisurot bagah í Neutiek teumakot lam ate jihnyan Nyang mate teucang sinan ka reubah Teuma nyang laen jeut keu tawanan"
        },
        {
            "chapter": 33,
            "verse": 27,
            "text": "Bumoe awaknyan abeh tarampah Pusaka gata Neubri le Tuhan Ngon rumoh jihnyan dum abeh sudah Areuta jih dum tatueng pusaka Laen lom teuma nanggroe nyang luah Bumoe nyang han tom troh gata keunan Pusaka dumnyan Neubri le Allah Keubit sit Tuhan Maha Pengampon Bandum peukara kuasa Allah"
        },
        {
            "chapter": 33,
            "verse": 28,
            "text": "Wahe ya Nabi takheun le gata Bak judo gata bandum tapeugah Meu napsu gata dum udep donya Seunang lagoena napsu keu mewah Boh keunoe Lon bri peue nyang talakee Lon peulheuh teuntee gata dum leupah Ngon got sama got Lon cre dum gata"
        },
        {
            "chapter": 33,
            "verse": 29,
            "text": "Teuma meu gata galak keu Allah Allah ngon Rasul uroe akhirat Meunyoe nyan hajat teuh got that leupah Ka Neuseudia uleh Hadharat Keu soe nyang buet got hana buet salah Soe nyang pubuet got lam kawan gata Raya that pahla dum ka Neukeubah"
        },
        {
            "chapter": 33,
            "verse": 30,
            "text": "Wahe dum gata peureumoh Nabi Meu nyata keuji tapubuet salah Geuganda azeub teuh dua kali Meunyoe bak Rabbi leupah that mudah QUZ"
        },
        {
            "chapter": 33,
            "verse": 31,
            "text": "Teuma barangsoe lam kawan gata Taʻat seutia keupada Allah Ngon Rasul Allah lom jipubuet got Nyan pahla meuhat keu jih le leupah Dua go di jih meuteumeung pahla Kamoe seudia lom dumpeue mudah Meubri raseuki nyang that mulia"
        },
        {
            "chapter": 33,
            "verse": 32,
            "text": "Hai dumna gata inong nyang ceudah Peurumoh Nabi sit bandum gata Inong biasa laen that leupah Meunyo bit gata taplihara droe Bek peuch‘ek-ch‘ek droe ‘oh taseumeugah Meunyo leumoh that watee tamarit Di agam keubit napsu jigagah Nyang na peunyaket dalam atejih Meunapsu di jih keu buet nyang salah Teuma tamarit lagee biasa"
        },
        {
            "chapter": 33,
            "verse": 33,
            "text": "Nyang got uluwa pih bek talangkah Taduek di rumoh sinan beu teutap Tameungui meuhat bek jahiliyah Buet jahiliyah bak masa dilee Jinoe meuteuntee bandum takeubah Pubuet seumbahyang tabri ngon zakeuet Lom beu tataʻat keupada Allah Lom beu tataʻat keupada Rasul Neuh beu takabui peue nyang peurintah Mangat Neuboh dum sigala dacha Nyang le bak gata teuma le Allah Gatanyan bandum ahlul bait Nabi Neumeung peusuci gata bek salah"
        },
        {
            "chapter": 33,
            "verse": 34,
            "text": "Beuna taingat keu ayat Tuhan Hikeumah Tuhan pih le that leupah Ayat nyang geubeut di rumoh gata Bek sagai lupa teuh hai meutuah Haloh that Tuhan Neuteupue dumpeue Hana meusapeue pih na meuilah"
        },
        {
            "chapter": 33,
            "verse": 35,
            "text": "Ureueng Iseulam ngon ureueng mukmin Agam ngon inong bandum meutuah Ureueng nyang ta‘at ureueng nyang beuna Ureueng nyang saba ngon khuchu‘ leupah Geubri seudeukah ngon geupuasa Malee geujaga bek sagai salah Meunalee gopnyan that geuplihara Hana tom lupa geuingat Allah Geuseubot Tuhan sabe ureueng nyan Agam ngon inong saban that leupah Bandum ureueng nyan agam ngon inong Pahla keu gopnyan ka lIheuh Neukeubah Amponan Tuhan ka Neuseudia Pahla that raya hana ban peugah"
        },
        {
            "chapter": 33,
            "verse": 36,
            "text": "Ureueng meuiman agam ngon inong Bandum teurimong pilihan Allah Ban hukom Tuhan ngon Rasul Tuhan Bandum lageenyan han jeut meuubah Han jeut geupileh laen nibak nyan Ban hukom Tuhan ngon Rasulullah Nyang darohaka maksiet keu Tuhan Ngon Rasul Tuhan raya that salah Meuhat ureueng nyan nyata that sisat Uleh Hadharat meunan Neupeugah"
        },
        {
            "chapter": 33,
            "verse": 37,
            "text": "Yoh gata takheun bak sidroe ureueng Nyang nikmat Tuhan keu jih Neulimpah Di gata pih na nikmat teuh keu jih Nyang takheun bak jih meunoe tapeugah Gata bek tacre peurumoh gata Teuma takwa gata keu Allah Na peue nyang tasom lam ate gata Allah Taʻala teuma Neupeuhah Di gata takot keu manusia Nyang hak that gata takot keu Allah ‘Oh ban peurumoh le Zaid ka geucre Meupeukawen le ngon gata bagah Meunyo peurumoh aneuk angkat teuh Meu ka jipeulheuh nyan hana salah Meu ka cre ngon jih jeut tameukawen Bak ureueng mukmin meunan tapeugah Bek jeut keu susah dum ureueng mukmin Han jeut meukawen geupike salah Urusan Tuhan han jeut han jadi"
        },
        {
            "chapter": 33,
            "verse": 38,
            "text": "Teuma bak Nabi pih han cit salah å Peue nyang le Tuhan ka Neupeuteutap Atranyan meuhat han jeut meuubah Nyan sunnah Tuhan keu ureueng dilee Cit ka meuteuntee jeut keupeurintah Urusan Tuhan meu ka Neukada Hana kuasa soe keumeung bantah"
        },
        {
            "chapter": 33,
            "verse": 39,
            "text": "Peurintah Tuhan ureueng nyan peutroh i Hana geupiyoh geuba risalah Barangsoe lawan hana geutakot Nyang na geutakot cit sidroe Allah Cukop meu Tuhan peugot keunira Dudoe sit nyata beuna ngon salah"
        },
        {
            "chapter": 33,
            "verse": 40,
            "text": "Muhammad kon yah sidroe-droe ureueng Nyang agam-agam nyang rayek sudah Teutapi gopnyan cit Rasul Tuhan Nyang peungabesan utusan Allah Gopnyan seuneulheuh sigala Nabi Hana le Nabi peuneutop sudah Keubit roe Tuhan Neuteupue dumpeue Hana meusapeue pih na meuilah"
        },
        {
            "chapter": 33,
            "verse": 41,
            "text": "Wahe dum ureueng nyang na meuiman Taseubot Tuhan beule that leupah"
        },
        {
            "chapter": 33,
            "verse": 42,
            "text": "Takheun teuseubeh beungeh ngon seupot"
        },
        {
            "chapter": 33,
            "verse": 43,
            "text": "Keu gata rahmat Neubri le Allah Seulaweut rahmat nibak Hadharat Ngon malaikat Neuyue peurintah Lam seupot suklip Neutarek gata Neuba bak cahya nyang trang sileupah Meunyo ngon ureueng nyang na meuiman Keubit roe Tuhan Maha Pemurah"
        },
        {
            "chapter": 33,
            "verse": 44,
            "text": "Watee meureumpok gopnyan ngon Tuhan Seulamat datang laju Neupeugah Neubri ngon pahla nyang that mulia Sit ka seudia sideh Neukeubah"
        },
        {
            "chapter": 33,
            "verse": 45,
            "text": "Hai Nabi kamoe meukirem gata Keu saksi hamba beuna ngon salah Haba peusuka haba peutakot Tayue jiturot bandum peurintah"
        },
        {
            "chapter": 33,
            "verse": 46,
            "text": "Tahoi jih bandum bak jalan Tuhan Ngon izin Tuhan nyang Maha Murah Gata keuh lampu nyang trang meucahya"
        },
        {
            "chapter": 33,
            "verse": 47,
            "text": "Haba gembira teuma tapeugah Keu bandum ureueng nyang na meuiman Karonya Tuhan raya that leupah"
        },
        {
            "chapter": 33,
            "verse": 48,
            "text": "Kaphe munaphek nyan bek taikot Bek tapeuturot peue nyang jipeugah Bah jielanya gata tasaba Tawakai gata keudeh bak Allah Cukop ngon Tuhan bak tapeujok droe Laen barangsoe cit tan na ilah"
        },
        {
            "chapter": 33,
            "verse": 49,
            "text": "Hai ureueng mukmin ‘oh tameukawen Tacre inong nyan leupah that bagah Gohlom seuteuboh gata deungon jih s Teuma ateuh jih hana peue ‘iddah Hana peue jipreh ‘iddah bak gata Teuma le gata tabri hadiyah Tabri keu jihnyan peuseunang ate Beuthat tameucre bek jeut keu susah Beu jroh sama jroh watee tameucre"
        },
        {
            "chapter": 33,
            "verse": 50,
            "text": "Jinoe hai Nabi teuma lon peugah Kamoe peuhaleu inong keu gata A Peurumoh gata jeut tameunikah ó Meu ka lheuh tabri jeunamee keu jih x Nyan ka keuh jeut jih judo teuh nyang sah Atawa namiet bahgi teuh lam prang 4 Laen nibaknyan pih jeut tanikah Ngon aneuk apa aneuk abuwa Macut ngon mawa aneuk geuh nyang sah Nyang jak hijeurah dum sajan gata Meunan pih juga inong meunyerah Inong meuiman jok droe keu Nabi Meunyoe di Nabi napsu meunikah Nyan gleh keu gata kon keu gop laen Mukmin nyang laen teuma bek salah Kamoe meuteupue wajeb si mukmin Peurumoh jihnyan wajeb jipapah Kamoe peuwajeb atranyan bak jih Ngon keu namietjih pih hana ubah Bek jeut keu susah teuma keu gata Allah Taʻala jeut Neupeumudah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 33,
            "verse": 51,
            "text": "Jeut tapeutanggoh peurumoh gata Ban nyang hʻeut gata han jeut keu salah Soe nyang hʻeut gata tameuseuteuboh Han tapeutanggoh pih han cit salah Meu ka lheuh tacre Iheuhnyan tameuwoe Ban nyang galak droe jeut tapeurintah Mangat jeut seunang peurumoh gata Sijuek ngon mata hana le susah Peue nyang ka tabri jifueng ngon seunang Bandum awaknyan jeut got that leupah Tuhan Neuteupue lam ate gata Peue nyang meurimba hana meuilah Bandum Neuteupue Tuhan Hadharat Ngon halim Neuh that hana ban peugah"
        },
        {
            "chapter": 33,
            "verse": 52,
            "text": "Hana haleue le inong nyang laen Keu gata sep nyan nyang ka tanikah Han jeut tatuka pih inong gata Beuthat bak mata teuh laen ceudah Beuthat di gata harok that keu jih Sabab rupajih sang got that leupah Meulengkan namiet nyang milek gata Neuluem buet gata teuma le Allah"
        },
        {
            "chapter": 33,
            "verse": 53,
            "text": "Wahe dum ureueng nyang na meuiman Bek tamong keunan bak Rasul Allah Bek tamong keunan bak rumoh Nabi Meu hana geubri izin talangkah Tapreh makanan bek keunan tajak Meu gohlom masak dang geuboh kuah Tapi meu gata ka geuyue tamong Nyan beu tatamong bek le tabantah ‘Oh lIheuh tamakeun tatubiet laju Bek roh meuganggu keu Rasulullah Bek le di sinan tapeugah cakra Di Nabi gata han geujeut peugah Sabab di Nabi malee keu gata Allah Taʻala teuma nyang peugah Hana Neumalee teuma di Tuhan Bak keubenaran han Neukheun salah Meu na barangpeue takeumeung lakee Na nyang peureulee takeumeung peugah Di likot tabeng peurumoh Nabi Meunan nyang suci gata han salah Lam ate gata ngon ate gopnyan Han jijak keunan napsu seurakah Han jeut di gata taganggu Nabi Nyan Rasul Rabbi bek salah-salah Bek tameukawen peurumoh gopnyan Watee ka gopnyan geuwoe bak Allah Nyang nyan barangjan bek roh tapubuet Brat that Neutuntut teuma le Allah"
        },
        {
            "chapter": 33,
            "verse": 54,
            "text": "Nyang tapeulahe got pih nyang tasom Neuteupue bandum hana meuilah"
        },
        {
            "chapter": 33,
            "verse": 55,
            "text": "Hana jeut keu peue teuma ureueng nyan Geupeuhah badan geuh di keu ayah Dikeu aneukgeuh aduen adoegeuh Aneuk keumuen geuh pih hana salah Aduen adoegeuh agam ngon inong Aneuk ureueng nyan han jeut keu salah Lom sabe inong hana jeut keu peue Di keu namiet droe pih jeut geupeuhah Teuma gata dum peurumoh Nabi Bek taberhenti takwa keu Allah Dumpeue Neukalon teuma di Tuhan"
        },
        {
            "chapter": 33,
            "verse": 56,
            "text": "Seulaweut Tuhan teuma le leupah U ateuh Nabi seulaweut rahmat Lom malaikat lakee bak Allah Teuma hai gata dum nyang meuiman Seulaweut keunan pih bek takeubah Seulaweut rahmat deungon seujahtra Keu Nabi gata lakee bak Allah"
        },
        {
            "chapter": 33,
            "verse": 57,
            "text": "Nyang ganggu Tuhan ngon Rasul Tuhan Kutukan Tuhan keu jih brat leupah Donya akhirat jihnyan Neulaknat Azeub hina that keu jih Neukeubah"
        },
        {
            "chapter": 33,
            "verse": 58,
            "text": "Teuma nyang ganggu ureueng meuiman Agam ngon inong nyang hana salah Nyan salah di jih jipeuna-peuna Raya that dacha nyata that leupah"
        },
        {
            "chapter": 33,
            "verse": 59,
            "text": "Hai Nabi takheun bak judo gata Ngon aneuk darateuh dum tapeugah Meunan pih inong ureueng meuiman Ulee jih dumnyan bek tabri peuhah Jingui sileukom mangat gop turi Han le barangkri jipeugot ulah Han jijeut ganggu meu ka jitusoe Meunan keuh bagoe Neuyue le Allah Teuma sit Tuhan Maha Pengampon Lagi pih Tuhan Maha Pemurah"
        },
        {
            "chapter": 33,
            "verse": 60,
            "text": "Meu han jipiyoh awak munaphek Jipubuet pasek hana jiubah Meuhat Kamoe yue taprang awaknyan Bek le di sinan jihnyan takeubah Melengkan siat dang-dang jibongka ‘Oh lheuhnyan lanja tayue bot langkah Soe nyang lam ate jih na peunyaket Nyang haba sulet lom di Madinah Awak Munaphek ngon jihnyan saban Han jeut keu jiran teuh bek takeubah"
        },
        {
            "chapter": 33,
            "verse": 61,
            "text": "Kutukan Tuhan keu jihnyan bandum a Pat nyang meuteumeung jih tabeureukah Tadrop jih bandum tapoh ngon tacang"
        },
        {
            "chapter": 33,
            "verse": 62,
            "text": "Nyan sunnah Tuhan masa nyang sudah Keu ureueng dilee bandum ka meunan Nyan adat Tuhan han jeut taubah"
        },
        {
            "chapter": 33,
            "verse": 63,
            "text": "Teuma jitanyong le manusia Kiamat teuka pajan tapeugah Takheun atranyan ‘eleumee Tuhan Watee jih pajan sideh bak Allah Hana tateupue kadang ka toe that"
        },
        {
            "chapter": 33,
            "verse": 64,
            "text": "Teuma Neulaknat dum kaphe jadah Awaknyan bandum asoe nuraka Ka Neuseudia keu jih le Allah"
        },
        {
            "chapter": 33,
            "verse": 65,
            "text": "Keukai jih sinan silama-lama Walijih hana nyang ek jak peuglah Hana soe tulong pih jih meusidroe"
        },
        {
            "chapter": 33,
            "verse": 66,
            "text": "‘Oh teuka uroe nyang hebat leupah Muka jih geugom dalam nuraka Jikheun sangkira tataʻat Allah Adak tataʻat dilee keu Tuhan Ngon Rasul Tuhan bek roh tabantah Han roe gatanyoe meugriet lagee nyoe"
        },
        {
            "chapter": 33,
            "verse": 67,
            "text": "Jikheun lom meunoe wahe ya Allah Wahe Po kamoe kamoe meuikot Awak meupatot nyang meugah-meugah Keupala kamoe peumimpin kamoe Jiba treuk kamoe bak jalan salah Bak jalan sisat jiba dum kamoe"
        },
        {
            "chapter": 33,
            "verse": 68,
            "text": "Wahe Po kamoe jih keuh nyang salah Neuganda azeub keu jih dum ligat Dua go ligat azeub that leupah Neulaknat jihnyan beu raya that-that Kamoe nyoe sisat jih peugot ulah"
        },
        {
            "chapter": 33,
            "verse": 69,
            "text": "Wahe dum mukmin bek roh jeut gata Keu kawom Musa nyang keubit jadah l Jikheun na ayeb bak Nabi Musa Allah Taʻala teuma peuleupah Tuhan peuleumah Musa tan cacat Keubit sulet that haba jipeugah Gopnyan sit ureueng nyang terkemuka Ngon that mulia gopnyan bak Allah"
        },
        {
            "chapter": 33,
            "verse": 70,
            "text": "Wahe dum ureueng nyang na meuiman Ò Takwa keu Tuhan nyang Maha Murah Watee tamarit sabe nyang beuna"
        },
        {
            "chapter": 33,
            "verse": 71,
            "text": "Amai dum gata cit Tuhan keubah Neupeujroh amai gata le Tuhan Lom ngon amponan Neubri le Allah Neuampon dacha teuh le Hadharat Meunyoe tataʻat gata meutuah Tataʻat Tuhan ngon Rasul Tuhan Nyan keumenangan raya that leupah"
        },
        {
            "chapter": 33,
            "verse": 72,
            "text": "Dilee Kamoe jok amanah Kamoe Bak langet bumoe meuyue peurintah Meunan pih meujok bak gunong-gunong Han jitem tanggong bandum jipeugah Teumakot han ek bak jipeutimang Brat that tanggongan teumakot salah Teuma jitanggong le manusia Keubit elanya di jih that leupah Lagi pih jahe jih hana meuphom"
        },
        {
            "chapter": 33,
            "verse": 73,
            "text": "Neuazeub treuk dum jihnyan le Allah Awak munaphek agam ngon inong Muchrek pih meunan hana meuubah Bandum Neuazeub agam ngon inong Ureueng meuiman teuma meutuah Agam ngon inong bandum geutoubat Tuhan Hadharat teurimong bagah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 34,
            "verse": 1,
            "text": "Sigala pujoe milek Hadharat J Peue nyang di langet sit milek Allah Peue nyang di bumoe pih milek Tuhan Dum seukalian hana meuilah Meunan pih pujoe uroe akhirat Milek Hadharat nyang Maha Murah Tuhanku sidroe bijaksana that Dumpeue Neutupat Neumaklum sudah"
        },
        {
            "chapter": 34,
            "verse": 2,
            "text": "Peue nyang jitamong u dalam bumoe Jiteubiet sinoe got pih meuruah Nyang tron di langet nyang ek u langet Neuteupue that-that bandum le Allah Maha Pemurah Maha Pengampon Sit sidroe Tuhan geumaseh leupah"
        },
        {
            "chapter": 34,
            "verse": 3,
            "text": "Uroe kiamat han troh bak kamoe Soe kaphe teuntee meunan jipeugah Takheun han jeut han demi Tuhanlon Bak gata bandum cit troh jilangkah Tuhan Neuteupue nyang han deuh taeu Bandum deuh Neueu hana meuilah Hana nyang lupot meu ube neuk‘uet Peue nyang di langet Neukalon leumah Peue nyang di bumoe pih deuh Neukalon Ubit nibak nyan pih han meuilah Ubit ngon rayok sit na lam kitab Sinan nyata that bandum geupeugah"
        },
        {
            "chapter": 34,
            "verse": 4,
            "text": "Ureueng meuiman ngon jipubuet got Sit leupah that got keu jih Neubalah Lom Neupeuampon ube na dacha Raseuki mulia cit ka Neukeubah"
        },
        {
            "chapter": 34,
            "verse": 5,
            "text": "Teuma nyang bantah keu ayat Kamoe i Jisangka keudroe jih ek jipeuglah $ Keu jihnyan bandum Kamoe bri azeub Nyan jeuneh azeub peudeh sileupah"
        },
        {
            "chapter": 34,
            "verse": 6,
            "text": "Teuma di ureueng nyang na ‘eleumee Atranyoe teuntee beuna geupeugah Peue nyang Neupeutren nibak Po gata Nyan keuh nyang beuna nyang hana salah Nyan nyang peutunyok bak jalan teupat Jalan Hadharat nyang Maha Murah Maha Perkasa patot tapujoe Tuhanku sidroe kuasa leupah"
        },
        {
            "chapter": 34,
            "verse": 7,
            "text": "Peue meupeuleumah teuma bak gata Meunan keuh haba si kaphe peugah Ureueng nyang peugah ‘oh anco teuh nyoe Tuleung ngon asoe ka abeh bicah Jeut gata teuma makheuluk baro"
        },
        {
            "chapter": 34,
            "verse": 8,
            "text": "Peue jih ka pungo nyan jijak peugah Jipeuna-peuna kadang keu Tuhan Tapi kon meunan kaphe nyang salah Han jipateh na uroe akhirat Azeub ngon sisat ka jioh leupah"
        },
        {
            "chapter": 34,
            "verse": 9,
            "text": "Di keue di likot jih langet bumoe - Bandum atranyoe peue hana leumah N Peue hana jieu meunyoe h‘eut Kamoe Meupeurhup bumoe nak rhot jih bagah Got pih meupeurhot geurupeng langet Meupeng-peng meuhat anco dum bicah Rhot u ateuh jih jeut keu binasa Sinan pih tanda kuasa Allah Hamba nyang tobat jiwoe bak Tuhan Bandum atranyan jitueng phaedah"
        },
        {
            "chapter": 34,
            "verse": 10,
            "text": "Karonya Kamoe meubri keu Daod Kamoe yue ikot geuh gunong meugah Hai gunong-gunong bandum meuucap Sajan ngon Daod nyang gaseh Allah Meunan pih cicem meuyue le Kamoe ‘Oh geumat beusoe pih leumiek leupah"
        },
        {
            "chapter": 34,
            "verse": 11,
            "text": "Peugot hai Daod dum bajee beusoe Tamanyuem keudroe mangat got indah Lom beu tapubuet dum amai nyang got Peue nyang tapubuet Lon kalon leumah"
        },
        {
            "chapter": 34,
            "verse": 12,
            "text": "Kamoe bri angen ubak Sulaiman Jarak sibuleun jan tameulangkah Jiwoe sibuleun sang jarak jihnyan Keubit Sulaiman raja nyang meugah Kamoe peuile bijeh teumaga Gopnyan kuasa bandum geuulah Awak jen teuma pubuet keu gopnyan Ngon izin Tuhan han jeut jibantah Nyang han tem pateh lam kawan jihnyoe Peue nyang le Kamoe ka meupeurintah Kamoe peurasa keu jihnyan azeub Nuraka meuhat keu jih meukeubah"
        },
        {
            "chapter": 34,
            "verse": 13,
            "text": "(Peue-peue nyang geuyue uleh Sulaiman ) Jipubuet dum nyan hana jibantah Mihrab meusijid got patong-patong Atawa palong nyang raya leupah Palong nyang raya taeu sang kulam Kanot beulangong lungkee hana glah Tapubuet chuko hai kawom Daod Keubit that patot chuko keu Allah Teuma hamba Lon nit nyang tem chuko Di jih teukabo sang droe jih meugah"
        },
        {
            "chapter": 34,
            "verse": 14,
            "text": "Malikul maut ‘oh Kamoe kirem Geujakcok nyawong Sulaiman bagah Gopnyan ka mate hana soe teupue Adak kon Kamoe nyang peugot ulah Tungkat Sulaiman jikap le kamue Baro jiteupue gopnyan ka reubah Kheun jen sangkira tateupue gaeb Han ro dumnoe trep tanyoe geujajah Padum trep dalam azeub nyang hina Hana kuasa takeumeung bantah"
        },
        {
            "chapter": 34,
            "verse": 15,
            "text": "Bak kawom Saba‘ na saboh tanda Keubit bahgia Neubri le Allah Bak teumpat jihnyan dua boh keubon Rot wie rot uneun keubon nyang luah Pajoh raseuki nibak Po gata Tachuko teuma keupada Allah Nanggroe nyang got that ngon sidroe Tuhan Maha Pengampon peue-peue nyang salah"
        },
        {
            "chapter": 34,
            "verse": 16,
            "text": "Teuma jipaleng bandum awaknyan í Meuple treuk keunan ie raya leupah Abeh dum karam dua keubonnyan Meugantoe laen teuma le bagah Dua boh keubon laen meugantoe Teuma keu asoe boh jih phet leupah Teuma bak aron bacut bak sire"
        },
        {
            "chapter": 34,
            "verse": 17,
            "text": "Meunan keuh bahgi keu jih meubalah Sabab jih kaphe meubalah meunoe Meu han di Kamoe han roe that leupah Han that meubalah meu kon jikaphe"
        },
        {
            "chapter": 34,
            "verse": 18,
            "text": "Meupeugot treuk le nanggroe nyang luah Antara jihnyan nanggroe beureukat Padum boh teumpat lom luah-luah Kamoe boh kada keunan ‘oh jijak Hana that jarak jisinggah-singgah Boh jak leh laju ‘oh malam-malam Uroe pih meunan aman that leupah"
        },
        {
            "chapter": 34,
            "verse": 19,
            "text": "Jikheun dum teuma hai Tuhan kamoe Bah jioh kamoe bek le meusinggah Neubri beujioh meujak ngon meuwoe Jielanya droe beuroh lam salah Kamoe peujeut tretuk bandum awaknyan Tinggai mantong nan gop peugah-peugah Kamoe peucre-bre jih bandum teuma Sinan jeut tanda tatueng phaedah Keubit bandum nyan sit jeut keu tanda Keu soe nyang saba chuko keu Allah"
        },
        {
            "chapter": 34,
            "verse": 20,
            "text": "Peue nyang jisangka le iblih pande Ka beuna jinoe awaknyan salah Jiikot iblih bandum awaknyan Meulengkan mukmin saboh parikah Saboh golongan ureueng meuiman Nyan keuh ureueng nyan nyang hana salah"
        },
        {
            "chapter": 34,
            "verse": 21,
            "text": "Han ek jidaya iblih keu gopnyan Beuthat beu meunan na sit meuilah Mangat meuteupue mukmin nyang taʻat Akan akhirat jiiman bagah Mangat meuturi nyang ragu ate Keu uroe page di jih chok leupah Teuma Po gata dumpeue Neujaga Ek Neuplihara bandum blah bicah"
        },
        {
            "chapter": 34,
            "verse": 22,
            "text": "Takheun hai keunoe bandum awaknyan % Nyang takheun Tuhan nyang bukon Allah ý Hana roh pangkai di jih meubacut Meu ube neukʻeut tan na jikeubah Sideh di langet got pih di bumoe Hana roh keunoe di jih nasabah Hana roe Tuhan jibantu le jih"
        },
        {
            "chapter": 34,
            "verse": 23,
            "text": "Chupheuʻat keu jih hana phaedah Han soe chupheuʻat lakee bak Tuhan Meulengkan ureueng nyang izin Allah Hingga ‘oh gadoh takot lam ate Jih jitanyong le peue Tuhan peugah Peue roe nyang Neukheun le Tuhan gata Jijaweub sigra beuna that leupah Keubit roe Tuhan Maha manyang that Maha Raya that hana ban peugah"
        },
        {
            "chapter": 34,
            "verse": 24,
            "text": "Takheun soe nyang bri raseuki gata Hingga jeut gata seunang sileupah Sideh di langet got pih di bumoe Takheun nyang bri nyoe cit sidroe Allah Teuma di kamoe deungon dum gata Roh lam bahgia tawa salah Roh lam peutunyok atawa sisat"
        },
        {
            "chapter": 34,
            "verse": 25,
            "text": "Takheun han sapat beuna ngon salah Hana geutanyong teuma bak gata Peue nyang Kamoe na meupubuet salah Teuma bak kamoe pih han geutanyong Buet gata bandum droe teuh nyang peuglah"
        },
        {
            "chapter": 34,
            "verse": 26,
            "text": "Takheun tanyoe dum Tuhan peusapat Neuhukom ligat tanyoe nyang salah Putusan Tuhan Maha beuna that Hana meusapat pih na meuilah Droeneuhnyan ahli peuputoh hukom Dumpeue that meuphom Neuteupue leupah"
        },
        {
            "chapter": 34,
            "verse": 27,
            "text": "Takheun peuleumah bak Lon awaknyan Nyang takheun Tuhan sajan ngon Allah Takheun charikat jihnyan ngon Tuhan Bandum atranyan narit nyang salah Tapi cit Tuhan Maha Perkasa Ngon bijaksana Neuh han ban peugah"
        },
        {
            "chapter": 34,
            "verse": 28,
            "text": "Teuma di Kamoe meukirem gata g Keu manusia taba risalah 8 Gata keuh Rasul keu bandum alam Tajakba peusan peurintah Allah Haba peusuka haba peutakot Soe nyang han turot akan geubalah Teutapi le that dum manusia Jiteupue hana peue nyang geupeugah"
        },
        {
            "chapter": 34,
            "verse": 29,
            "text": "Jikheun janjinyan pajan troh teuka Meunyoe bit gata beuna that leupah"
        },
        {
            "chapter": 34,
            "verse": 30,
            "text": "Takheun keu gata bandum na janji Han jeut peuakhe ‘oh troh jilangkah Han jeut peuawai han jeut peuakhe Hana sapeue le pih jeut tapeugah Han jeut meusiat pih tameutanggoh"
        },
        {
            "chapter": 34,
            "verse": 31,
            "text": "Di kaphe biyoh teuma jibantah Jikheun di kamoe han meu meuiman Got nyan Qur’an nyang gata peugah Got pih nyang laen dilee nibaknyan g Bandum atranyan sit kamoe bantah Sangkira taeu awak lalem nyan Watee Neuyue dong teuma le Allah Awak nyoe jikheun salah awak jeh Teuma awak jeh jikheun nyoe salah Nyang leumoh jikheun ubak keutua Adak kon gata kamoe han salah Teuntee dum kamoe ka meu meuiman"
        },
        {
            "chapter": 34,
            "verse": 32,
            "text": "Jiseuot yoh nyan awak nyang meugah j Bak awak leumoh jikheun peue kamoe s Nyang tham gata nyoe turot peurintah Bek roh peutunyok keunan keu gata ‘Oh troh bak gata geuba risalah Gata roe keudroe nyang pubuet dacha"
        },
        {
            "chapter": 34,
            "verse": 33,
            "text": "Nyang leumoh teuma jiseuot bagah g Tapi gata roe nyang padan kamoe Malam ngon uroe tajak peurintah Tapadan kamoe kaphe keu Tuhan Meupeugot Tuhan nyang bukon Allah Peugot charikat bandum keu Tuhan Lam ate jihnyan meunyeusai teulah Oh jieu azeub teulah jih kon le Kamoe boh rante teuma le bagah Bak takue kaphe rante meusangkot Kon ban laku buet meunan meubalah s"
        },
        {
            "chapter": 34,
            "verse": 34,
            "text": "‘Oh Kamoe kirem ureueng peuingat | Bak saboh teumpat nanggroe nyang luah Awak nyang mewah cit jikheun meuceh Han kamoe pateh peue nyang tapeugah Takheun droe rasul keunoe bak kamoee"
        },
        {
            "chapter": 34,
            "verse": 35,
            "text": "Jikheun lom kamoe ureueng nyang meugah Areuta meuh le aneuk pih meunan Bandum ancaman ek kamoe peuglah Kamoe nyoe bandum han keunong hukom"
        },
        {
            "chapter": 34,
            "verse": 36,
            "text": "Takheun Tuhanlon kuasa leupah i Neubri le atra soe nyang h‘eut Tuhan Nyang ladom cit tan cukop napakah Teutapi nyang le dum manusia Hana jikira kuasa Allah Hana jiteupue Tuhan kuasa"
        },
        {
            "chapter": 34,
            "verse": 37,
            "text": "Hareuta gata hana phaedah Kon roe areuta ngon aneuk gata Nyang peutoe gata keudeh bak Allah t Nyang toe ngon Kamoe soe nyang meuiman 8 Laen nibaknyan amai jroh leupah Ureueng nyan teuma balah meuganda Sabab usaha masa nyang sudah Aman ureueng nyan sideh meuteuntee Lam juree-juree churuga indah"
        },
        {
            "chapter": 34,
            "verse": 38,
            "text": "Teuma nyang bantah dum ayat Kamoe Jisangka keudroe teuga sileupah Keudeh lam azeub bandum jih geuron"
        },
        {
            "chapter": 34,
            "verse": 39,
            "text": "Takheun Tuhanlon kuasa leupah 5 Soe nyang h‘ʻeut Tuhan Neubri areuta Keu ladom hamba raseuki muda Nyang ladom Neubri ube sikada Kadang cit hana meu sep napakah Teuma meu tabri areuta gata Got keu beulanja zakeuet seudeukah Neugantoe laen teuma le Tuhan Keubit roe Tuhan Maha Pemurah Sineujroh ureueng nyang bri raseuki Tuhanku Rabbi geumaseh leupah"
        },
        {
            "chapter": 34,
            "verse": 40,
            "text": "Uroenyan bandum jih geupeusapat Bak malaikat Neukheun le Allah Peue nyoe awaknyoe nyang seumah gata"
        },
        {
            "chapter": 34,
            "verse": 41,
            "text": "Geujaweub sigra wahe ya Allah Maha suci Droeneuh wali kamoe Bandum awaknyoe raya that salah Tapi di kamoe kon jih keu rakan Jen deungon chetan di jih jiseumah Jiiman keu jen nyang le awaknyan"
        },
        {
            "chapter": 34,
            "verse": 42,
            "text": "Uroenyoe keuh trang hana phaedah Hana munaphaʻat got pih meularat A Bandum nyan meuhat han ek jiilah H Ubak soe lalem Kamoe kheun ligat Rasa treu azeub nuraka juah Han ka pateh na dilee nuraka"
        },
        {
            "chapter": 34,
            "verse": 43,
            "text": "Watee geubaca dum ayat Allah í ‘Oh geukheun bak jih dum ayat Kamoe £ Bah trang su le jih jikheun beurakah J% Kon na peue laen napsu ureueng nyoe Js Jitham gata nyoe taseutot ayah 3 Peue nyang geuseumah le yah-yah gata Buet sia-sia jikheun nyan salah Jikheun kon laen atranyoe teuma Jipeuna-peuna sulet that leupah Jikheun le kaphe ‘oh troh nyang beuna Bak jihnyan teuka geuba risalah Atranyoe sihe roe kon peue laen Nyata takalon hana meuilah"
        },
        {
            "chapter": 34,
            "verse": 44,
            "text": "Di Kamoe hana meukirem kitab ý Keu jihnyan meuhat masa nyang sudah Mangat jibaca ngon jimeureunoe Gohlom di Kamoe meuyue jak peugah Hana meukirem sigohlom gata Ureueng nyang jakba keu jih peurintah"
        },
        {
            "chapter": 34,
            "verse": 45,
            "text": "Awak nyang dilee nibak awaknyoe Jikheun sit meunoe sulet sileupah Teuma keu jih nyoe hana Kamoe boh Meu bahgi siploh pih tan meukeubah Nibak nyang dilee nyang ka Kamoe bri Sulet cit lagi bandum jipeugah Jipeugah sulet dum Rasul Kamoe Rasa treuk jinoe azeub sileupah Pakriban saket azeub Lon keu jih"
        },
        {
            "chapter": 34,
            "verse": 46,
            "text": "Takheun leh bak jih jinoe tapeugah Saboh hai mantong Lon bri nasehat Tadong tahadap keudeh bak Allah Got dua-dua teuh got sidroe-droe Tapike jinoe peue nyang peurintah Rakan geutanyoe keubit kon gila Tapi geujakba peurintah Allah Keu bandum gata geujak peuingat Azeub saket that hana ban peugah Azeub nyang brat that keu gata dudoe"
        },
        {
            "chapter": 34,
            "verse": 47,
            "text": "Takheun hana roe lon lakee upah Upah tapubuet cit keu droe gata Upah lon teuma sideh bak Allah Teuma sit Tuhan bandum Neuteupue Neukalon dumpeue hana meuilllah"
        },
        {
            "chapter": 34,
            "verse": 48,
            "text": "Takheun Tuhanlon Neujok nyang beuna Neuteupue teuma peue nyang tan leumah Peue-peue nyang gaeb bandum Neuteupue"
        },
        {
            "chapter": 34,
            "verse": 49,
            "text": "Takheun nyang bateu sit gadoh bagah € Ka troh nyang beuna gadoh nyang bateu Meuhat nyang bateu han le meurimbah Han le jipuphon han le jigisa"
        },
        {
            "chapter": 34,
            "verse": 50,
            "text": "Takheun sangkira adak lon salah Adak lon sisat droelon meularat Peutunyok meuhat nyan wahi Allah Sabab na wahi sideh bak Po lon Neutunyok treuk lon bek roh lam salah Dumpeue Neudeungo teuma di Tuhan Lom pih Droeneuhnyan sit toe sileupah"
        },
        {
            "chapter": 34,
            "verse": 51,
            "text": "Adak nyang taeu watee teukeujeut i Jih that teumakot hana ban peugah ' Teuma geucok jih bak teumpat nyang toe Geuazeub jih nyoe hana soe peuglah"
        },
        {
            "chapter": 34,
            "verse": 52,
            "text": "Jikheun treuk teuma kamoe meuiman N Pakri troh jihnyan jioh sileupah z"
        },
        {
            "chapter": 34,
            "verse": 53,
            "text": "Di jih jikaphe yoh dilee ka trep Hai-hai nyang gaeb pih jijak peugah Jieu hai gaeb bak teumpat jioh Pane keuh ek troh ban nyang jih peugah"
        },
        {
            "chapter": 34,
            "verse": 54,
            "text": "Peue nyang napsu jih han Tuhan peutroh Sabab ka Neuboh binteh keu batah Lage rakan jih nyang awai dilee Nyang saban lagee sit tukang bantah Lagee jih meunan cit geupeulaku Sabab jih ragu sabe chok leupah"
        },
        {
            "chapter": 35,
            "verse": 1,
            "text": "Pujoe keu Tuhan nyang cipta langet ; 1 Bumoe pih meuhat ciptaan Allah Droeneuh nyang peujeut dum malaikat Keu rasul meuhat jakba peurintah G Neupeujeut sayeup dum malaikat Nyang ladom meuhat sayeup dua blah Nyang ladom teuma na lhee boh sayeup Nyang ladom cit peut Neubri le Allah 7 Jeut Neupeuleubeh ban nyang h‘eut Tuhan Sabab sit Tuhan kuasa leupah A Ateuh barangsoe Tuhan kuasa"
        },
        {
            "chapter": 35,
            "verse": 2,
            "text": "Rahmat Neubuka ban nyang hʻeut Allah Meu ka Neubuka dum rahmat Tuhan Han soe keumeung tham got pih jibantah Keu soe nyang Neutop han Neubri rahmat Hana seumangat soe keumeung peuhah Keubit roe Tuhan Maha Perkasa Ngon bijaksana Neuh han ban peugah"
        },
        {
            "chapter": 35,
            "verse": 3,
            "text": "Hai manusia dum beu taingat Tuhan bri nikmat keu gata sudah ! Peue ek na Khalek nyang peujeut alam À Nyang bukon Tuhan nyang carong leupah Nyang bri raseuki keu gata dumnyoe Di langet bumoe raseuki mudah Tan laen Tuhan nyang kon Droeneuhnyan Pakon cit meunan tapaleng arah Pakon han tatem peue nyang yue Tuhan"
        },
        {
            "chapter": 35,
            "verse": 4,
            "text": "Keu gata jikheun pih sulet leupah Meunyo sit jikheun sulet keu gata Yoh dilee masa cit ka jipeugah Ka jikheun sulet Rasul dum dilee Bandum nyan teuntee pulang bak Allah Bandum urusan meuwoe bak Tuhan"
        },
        {
            "chapter": 35,
            "verse": 5,
            "text": "Wahe dum insan deugo Lon peugah Nyang janji Tuhan leupah that beuna Teuma bek gata dum ek jiilah Jitipee gata ngon udep donya Chetan pih teuka jiboh seunamah Jitipee gata bak jalan Tuhan Peurangei chetan sit hana ubah"
        },
        {
            "chapter": 35,
            "verse": 6,
            "text": "Keubit roe chetan musoh keu gata Teuma bek gata ek roh meusalah Beu tacok jihnyan keu musoh gata Mangat bek jiba lam apui mirah Jimita rakan dum jikeumeung ba Dalam nuraka nyang tutong leupah Mangat na ngonjih asoe nuraka"
        },
        {
            "chapter": 35,
            "verse": 7,
            "text": "Si kaphe teuma ek jipeurintah Si kaphe bandum jipate chetan Teuma keu jihnyan azeub that leupah Ureueng meuiman lom geupubuet got Ampon Hadharat peue-peue nyang salah Pahla nyang raya lom keu ureueng nyan"
        },
        {
            "chapter": 35,
            "verse": 8,
            "text": "Ek saban gopnyan ngon awak salah Amai jih nyang brok jiyakin got that Saba jikheun got le chetan colah Soe nyang h‘eut Tuhan sit Neupeusisat Soe nyang Neuhajat Neubri hidayah Teuma bek gata takeumeung poh droe Sabab that seungkoe ate teuh susah Sabab awaknyan han jimeuiman Teuma di Tuhan Neuteupue sudah Peue nyang jipeugot bandum Neuteupue Hana meusapeue pih na meuilah"
        },
        {
            "chapter": 35,
            "verse": 9,
            "text": "Tuhan keueh sidroc nyang kirem angen Jiparoh awan treuk le jih bagah Kamoe yue jijak bak nanggroe mate Jiba keunan le ie dum jiruwah Tanoh mate nyan Kamoe peuudep Meunan keuh bangket leupah that mudah"
        },
        {
            "chapter": 35,
            "verse": 10,
            "text": "Barangsoe napsu jih keu mulia Bandum mulia sit milek Allah Ka leumah nyang got jiek bak Tuhan Amai pih meunan nyang hana salah Amai nyang saleh Tuhan peumanyang Nyang jeuheut yohnyan azeub that leupah Awak nyang padan ubak buet jeuheut Anco dum meuhat peue nyang jiulah"
        },
        {
            "chapter": 35,
            "verse": 11,
            "text": "Tuhan Neupeujeut gata bak tanoh i ‘Oh Iheuhnyan singoh bak ie siceucah Bak ie sititek sinan Neujadi 4 Lakoe isteri seunang ngon susah k Hingga jeut gata meupasang-pasang Mume nyang inong teuma le bagah Aneuk nyang lahe nibak nyang inong Bandum di Tuhan Neuteupue sudah Nyang panyang umu nyang paneuk umu Uleh Tuhanku ka lheuh Neukeubah Ka Iheuh Neutuleh di dalam kitab Ubak Hadharat leupah that mudah"
        },
        {
            "chapter": 35,
            "verse": 12,
            "text": "Dua boh laot nyang hana saban Saboh ie sinan tabeue puleh grah Mangat that tajep leupie lam reukueng Saboh treuk bulueng masen that leupah i Teuma tapajoh bak dua laot Pajoh sie eungkot udep ngon basah Tajak kuet sinan lom perhiasan Tangui pakaian meutamah indah Takalon kapai lom jijak sinan Taek le keunan mita napakah Jeut tajak mita karonya Tuhan Chuko keu Tuhan teuma le bagah"
        },
        {
            "chapter": 35,
            "verse": 13,
            "text": "Tuhan peutamong malam lam uroe Meunan pih uroe lam malam sudah , Lom mata uroe Neubri ngon buleuen Keu gata bandum peungeh sileupah Masa buleuen jak ngon mata uroe Meugantoe-gantoe hana meuubah Atranyan bandum buet Tuhan gata Keurajeun raya sit milek Allah Nyang takheun Tuhan laen di gata Meu sapeu hana di jih jikeubah Ube lhok seukeuem tan na milek jih"
        },
        {
            "chapter": 35,
            "verse": 14,
            "text": "Oh tameuhoi jih pih seungap leupah Dum ek tameuhoi han deuh jideungo s Adak jideungo han jeut jipeugah J Peue nyang tatanyong han jeut jijaweub Uroe kiamat droe jih jipeugah Jipeugah keu jih charikat gata Nyang khcun bak gata meuhat sit Allah Hana nyang teupue nyang lagee Tuhan Teuma di Tuhan maklum that leupah"
        },
        {
            "chapter": 35,
            "verse": 15,
            "text": "Hai manusia dum beu taingat Gata meuhajat sabe keu Allah Tuhan nyang kaya nyang hak tapujoe"
        },
        {
            "chapter": 35,
            "verse": 16,
            "text": "Meunyoe h'eut Neuh nyoe gata Neukeubah Neukeubah gata keudeh ho laen Neugantoe laen teuma le bagah Teuma Neugantoe makheuluk laen"
        },
        {
            "chapter": 35,
            "verse": 17,
            "text": "Nyang nyan bak Tuhan leupah that mudah Hana pueh sagai meunyoe bak Tuhan"
        },
        {
            "chapter": 35,
            "verse": 18,
            "text": "Nyang brat me beuban ureueng nyang salah Soe nyang meudacha han jeut jitanggong Dacha gop lacn nyang pubuet salah Meunyoe jilakee le si meundacha Neubantu hamba nyoe brat sileupah Hana soe bantu jak me meusiat i Bahle keurabat nyang toe that leupah 3 Di gata teuma nyang tapeuingat Ureueng nyang teupat takot keu Allah Beuthat beu Tuhan hana geukalon Pubuet seumbahyang han tom geukeubah Ureueng peugleh droe deungon ibadat Keudroe geuh meuhat meuwoe phaedah Bandum teuh tawoe keudeh bak Tuhan"
        },
        {
            "chapter": 35,
            "verse": 19,
            "text": "Teuma han saban ureueng nyang salah Ureueng nyang buta ngon nyang trang mata Teuntee hana sa han peue tapeugah"
        },
        {
            "chapter": 35,
            "verse": 20,
            "text": "Lagee han saban seupot ngon cahya"
        },
        {
            "chapter": 35,
            "verse": 21,
            "text": "Reului pih han sa ngon tutong leupah"
        },
        {
            "chapter": 35,
            "verse": 22,
            "text": "Ureueng nyang udep ngon ureueng mate Han saban cit le nyawong ka sudah Neubri deuh deungo soe nyang h‘eut Tuhan Kuasa Tuhan hana ban peugah Di gata han ek tapeudeuh deungo Ureueng lam kubu ka mate sudah"
        },
        {
            "chapter": 35,
            "verse": 23,
            "text": "Gata kon laen meu tapeuingat"
        },
        {
            "chapter": 35,
            "verse": 24,
            "text": "Haba beuna that taba risalah Meukirem gata deungon sibeuna Haba peusuka mangat tapeugah Haba peutakot pih tapeuingat Mangat bek umat jipubuet salah Hana tom sunyi ureueng peuingat Bak bandum umat haba geupeugah"
        },
        {
            "chapter": 35,
            "verse": 25,
            "text": "Meunyoe jipeugah sulet keu gata Dilee kon cit ka meunan jipeugah ‘Oh ban troh Rasul bak ureueng dilee Meunan cit lagee jipeugot ulah Ayat ngon Zabur bak jih geujakba Kitab nyang nyata sinan peurintah"
        },
        {
            "chapter": 35,
            "verse": 26,
            "text": "Lheuhnyan Lon hukom bandum si kaphe Pakri nyan akhe keu jih Lon balah"
        },
        {
            "chapter": 35,
            "verse": 27,
            "text": "Peue hana taeu pakri buet Tuhan ! Neupeutren ujeun di langet luah 7 Teuma boh kayee macam wareuna ; Teubiet le sigra takalon indah o Tanaman ijo kayee pih meuboh Gunong dum teugoh harok teuh leupah Macam wareuna taeu di gunong Gareh nyang panyang puteh ngon mirah Nyang ladom itam takalon rupa"
        },
        {
            "chapter": 35,
            "verse": 28,
            "text": "Dum manusia pih hana ubah i Binatang pih le macam wareuna 4 Teurnak pih sama puteh got mirah Nyang yo keu Tuhan dum hamba Tuhan Nyang teupue Tuhan kuasa leupah Nyan keuh ulama nyang le ‘eleumee Teumakot teuntee gopnyan keu Allah Maha Perkasa cit sidroe Tuhan Maha Pengampon keu ureueng salah"
        },
        {
            "chapter": 35,
            "verse": 29,
            "text": "Ureueng nyang baca nyan kitab Tuhan í Lom jiseumbahyang jibri napakah Zakeuet seudeukah dalam rahsia Got lahe nyata takalon leumah Nyan ureueng meukat nyang han tom rugoe"
        },
        {
            "chapter": 35,
            "verse": 30,
            "text": "Laba meukatoe Tuhan Neubalah Pahla raya that akan ureueng nyan Karonya Tuhan Neutamah-tamah Maha Pengampon Neuchuko pih that Uleh Hadharat nyang Maha Murah"
        },
        {
            "chapter": 35,
            "verse": 31,
            "text": "Nyang Kamoe wahi kitab keu gata Nyan keuh nyang beuna nyang hana salah Geupeubeuna lom kitab nyang dilee Asoe jih teuntee hana meuubah Tuhan Neumaklum bandum buet hamba Neukalon nyata hana meuilah"
        },
        {
            "chapter": 35,
            "verse": 32,
            "text": "Dudoe Kamoe bri kitab nyan teuma ọ Jeut keu pusaka ureueng nyang ceudah Keu hamba Kamoe nyang Kamoe pileh g Nyang jitem pateh akan peurintah $ Teuma nyang ladom jielanya droe Han jitem pakoe nyang Kamoe peugah Le dum jipubuet ube sikada Ube kuasa Neubri le Allah Le dum meulet-let bak keubajikan Ngon izin Tuhan galak jih leupah Nyan keuh karonya nyang raya that-that"
        },
        {
            "chapter": 35,
            "verse": 33,
            "text": "Churuga teumpat Neubri le Allah Bandum geutamong dalam churuga Meuh ngon mutiara pakaian indah Ngon gleung bak jaroe meukilat cahya Pakaian sutra haloh that leupah"
        },
        {
            "chapter": 35,
            "verse": 34,
            "text": "Geukheun dum pujoe meuwoe keu Tuhan Kamoe that seunang hana le susah Maha Pengampon Neuchuko pih that Uleh Hadharat nyang Maha Murah Ka Neupeugadoh susah bak kamoe"
        },
        {
            "chapter": 35,
            "verse": 35,
            "text": "Neupeuduek kamoe bak teumpat indah Bak teumpat keukai Neupeuduek kamoe Karonya Neuh nyoe raya that leupah Hek meuh hana le susah pih tan le"
        },
        {
            "chapter": 35,
            "verse": 36,
            "text": "Teuma si kaphe brat that Neubalah Dalam nuraka teumpat jih sinan Mate jih pih han azeub that leupah Hana geupeuphui azeub nyan keu jih Meularat that jih hana ban peugah Meunan keuh azeub keu jih dum sabe Keu soe nyang kaphe dum Kamoe balah"
        },
        {
            "chapter": 35,
            "verse": 37,
            "text": "Jigeumecek dum wahe Po kamoe Bek le di sinoe kamoe Neukeubah Neubri meuteubiet kamoe di sinoe Han le di kamoe meupubuet salah Meupubuet amai teuma nyang got that Umu panyang that kamoe bri keu kah Cukop jiingat soe nyang tem ingat Watee panyang that meu jitem papah Lom ka troh Rasul geujak peuingat Rasa treuk azeub jinoe brat leupah Ureueng nyang lalem hana soe tulong Han ek jitulong jilawan Allah"
        },
        {
            "chapter": 35,
            "verse": 38,
            "text": "Bandum nyang gaeb Tuhan Neuteupue Langet ngon bumoe bandum sit teuhah Neuteupue bandum peue nyang lam dada"
        },
        {
            "chapter": 35,
            "verse": 39,
            "text": "Neupeujeut gata dum keu khaliphah Gata khaliphah di dalam bumoe Nyang kaphe keu droe jipreh-preh balah : Maken meutamah inkar si kaphe Maken le sabe muruka Allah Meutamah rugoe keu jih sit sabe Sabab jikaphe lawan peurintah"
        },
        {
            "chapter": 35,
            "verse": 40,
            "text": "Takheun na taeu charikat teuh nyan Nyang takheun Tuhan nyang bukon Allah Peuleumah bak Lon peue na jipeujeut Peue nyang jih peugot bak bumoe Allah Atawa na jih roh meucharikat Bak peugot langet lagee nyoe luah Atawa na jih Kamoe bri kitab Mangat jiyupat peue nyang jipeugah Mangat jiteupue dum keuterangan Tapi jih dum nyan keubit ka salah Awak lalem nyan jipeugah janji Atra jitaki kon ban jipeugah Sabe keudroe-droe jih jiteumaki"
        },
        {
            "chapter": 35,
            "verse": 41,
            "text": "Tuhanku Rabbi kuasa leupah Neupeudong bek rhet langet ngon bumoe # Hana barangsoe nyang ek peurintah t Teuma meunyoe rhet langet ngon bumoe Hana meusidroe ek peudong bagah Keubit roe Tuhan leupah that halim Maha Pengampon keu ureueng salah"
        },
        {
            "chapter": 35,
            "verse": 42,
            "text": "Ka jimeusumpah dum demi Tuhan Jikheun sumpah nyan kon keubeurakah Meunyoe troh bak jih ureueng peuingat Jisambot ligat meunan jipeugah Jisambot leubeh nibak barangsoe Leubeh keu jih nyoe Neubri hidayah Teuma ‘oh ban troh ureueng peuingat Hana teuingat jih le keu sumpah Tapi meutamah ate jih batat Maken jioh that jih deungon Allah"
        },
        {
            "chapter": 35,
            "verse": 43,
            "text": "Teukabo jih that jipeurayok droe Di dalam bumoe jih nyang peurintah : r Jitipee dum gop jiyue buet jeuheut : Teuma akhe buet keudroe jih balah i Akibat jeuheut kon keu gop laen Ka meunan lazem Neubri le Allah Nyan sunnah Tuhan keu ureueng dilee Di jih pih teuntee lagee nyan sudah Hana peue jipreh teuka nyang laen Nyan sunnah Tuhan han ek taubah Nyang sunnah Tuhan han ek tagantoe"
        },
        {
            "chapter": 35,
            "verse": 44,
            "text": "Pakon jih dum roe han jimeulangkah Pakon han jijak dum dalam bumoe Jikalon bagoe balasan Allah Ureueng nyang dilee nyang leupah teuga Bandum jirasa akibat salah Peue nyang di langet di bumoe saban Han ek jilawan peurintah Allah Dumpeue Neuteupue teuma di Tuhan Lagi pih Tuhan kuasa leupah"
        },
        {
            "chapter": 35,
            "verse": 45,
            "text": "Sangkira Tuhan Neuhukom insan Ban nyang ukuran jipubuet salah Meuhat ka abeh Neupeubinasa Peue nyang meulata hana Neukeubah Insan meulata ateuh rueng bumoe Abeh sinan roe anco dum bicah Tapi di Tuhan ka Neubri tanggoh Ajai gohlom troh jipiyih payah Meu ka troh ajai hana tanggoh le Tuhan that ade Neukalon sudah Tuhan Neukalon bandum buet hamba Neueu dum nyata hana meuilah"
        },
        {
            "chapter": 36,
            "verse": 1,
            "text": "Yasin Tuhan nyang teupue meukeusud ayat Sabab Hadharat hana geupeugah"
        },
        {
            "chapter": 36,
            "verse": 2,
            "text": "Demi Qur'an nyang le hikeumat"
        },
        {
            "chapter": 36,
            "verse": 3,
            "text": "Gata Muhammad bit Rasul Allah"
        },
        {
            "chapter": 36,
            "verse": 4,
            "text": "Neupeutron ateuh jalan nyang teupat"
        },
        {
            "chapter": 36,
            "verse": 5,
            "text": "Uleh Hadharat Meugah ngon Murah"
        },
        {
            "chapter": 36,
            "verse": 6,
            "text": "Mangat tapeutron bak bandum umat Haba peuingat takot keu Allah Yah-yah jih dilee ka geupeuingat Lale dum sisat gadoh sileupah"
        },
        {
            "chapter": 36,
            "verse": 7,
            "text": "Ka kada keubit nibak Hadharat Awaknyan le that iman ka salah Han jimeuiman akan Hadharat Meunan ka teutap Neubri le Allah"
        },
        {
            "chapter": 36,
            "verse": 8,
            "text": "Kamoe boh rante bak takue meuhat Keudeh meuikat bak kudok leupah"
        },
        {
            "chapter": 36,
            "verse": 9,
            "text": "Di keu di likot Kamoe top rapat Han deuh jilihat sapeue tan leumah"
        },
        {
            "chapter": 36,
            "verse": 10,
            "text": "Teuma di kaphe meunyo ka sisat Tabri nasehat hana phaedah i Han tapeuingat got tapeuingat Di jih cit sisat iman ka salah"
        },
        {
            "chapter": 36,
            "verse": 11,
            "text": "Kon macam jihnyan nyang tapeuingat Teutapi umat nyang ikot Allah Umat nyang pateh uroe kiamat Akan Hadharat teumakot leupah Haba gembira keu jihnyan meuhat Ampon Hadharat pahla Neubalah"
        },
        {
            "chapter": 36,
            "verse": 12,
            "text": "Ureueng nyang mate Kamoe peuudep Watee Neubangket bandum le Allah Amai jih dilee yoh masa hayat Bandum meusurat beuna ngon salah Peue nyang jipubuet bandum meusurat Meuboh lam kitab nyata sileupah"
        },
        {
            "chapter": 36,
            "verse": 13,
            "text": "Tapeugot miseu wahe Muhammad ¿ Jeut keu ibarat sinan tapeugah Bak saboh nanggroe na saboh umat Rasul Hadharat keunan geulangkah"
        },
        {
            "chapter": 36,
            "verse": 14,
            "text": "Dua droe teuka rasul Hadharat Teuma di umat sulet jipeugah Hingga Neukirem uleh Hadharat Nyang keu lIhee meuhat utusan Allah Teuma geupeugah ubak dum umat Kamoe nyoe meuhat nyoe rasul Allah"
        },
        {
            "chapter": 36,
            "verse": 15,
            "text": "Umat dum jaweub gata sulet that Hana Hadharat kirem peurintah Kamoe pih insan gata pih basyar Tanyoe saban that hana meuubah"
        },
        {
            "chapter": 36,
            "verse": 16,
            "text": "Rasul dum jaweub geukheun bak umat Tuhan Hadharat teupue peurintah Kamoe bit rasul nibak Hadharat Hana bak teumpat haba beurakah"
        },
        {
            "chapter": 36,
            "verse": 17,
            "text": "Di kamoe sagai meupeutroh siat"
        },
        {
            "chapter": 36,
            "verse": 18,
            "text": "Jijaweub ligat gata nyang salah Ngon sabab gata kamoe meularat Tapiyoh ligat bek le tapeugah Meu han tapiyoh meupoh ngon tungkat Gata meularat azeub sileupah"
        },
        {
            "chapter": 36,
            "verse": 19,
            "text": "Jaweub dum rasul kamoe kon sisat Droe gata meuhat nyang hana tuah Han tatem pateh kamoe peuingat Gata nyang batat tulak peurintah"
        },
        {
            "chapter": 36,
            "verse": 20,
            "text": "Na sidroe ureueng troh keunan ligat Nanggroe jioh that sideh geulangkah Ubak kawomnyan geubri nasehat Ikot hai sahbat kheun Rasulullah"
        },
        {
            "chapter": 36,
            "verse": 21,
            "text": "(Pateh hai rakan ureueng nyoe teupat Hana meuhajat geutueng phaedah JUZ 23) Geujak peutunyok ureueng nyang sisat Hana geuhajat meubacut upah"
        },
        {
            "chapter": 36,
            "verse": 22,
            "text": "Pakon han di lon ulon ibadat Lon seumah meuhat sit sidroe Allah Tuhan peujeut lon deungon lat-batat Tawoe dum meuhat dudoe bak Allah"
        },
        {
            "chapter": 36,
            "verse": 23,
            "text": "Keu peue lon seumah tuhan charikat Lonjak ibadat bak nyang kon Allah Meunyo lon susah kheundak Hadharat Tuhan charikat han ek jiilah Han ek jilakee peulheuh lon siat Meunyo meularat han ek jipeuglah"
        },
        {
            "chapter": 36,
            "verse": 24,
            "text": "Meunyo lon pateh tuhan charikat Teuntee lon sisat nyata sileupah"
        },
        {
            "chapter": 36,
            "verse": 25,
            "text": "Di lon meuiman akan Hadharat Deungo hai sahbat peue nyang lon peugah"
        },
        {
            "chapter": 36,
            "verse": 26,
            "text": "Ureueng nyan teuma balah Hadharat Churuga meuhat tamong beu bagah Watee nyan geukheun teuma sayang that Kawom lon batat sayang that leupah Adak jiteupue balah Hadharat"
        },
        {
            "chapter": 36,
            "verse": 27,
            "text": "Neuampon ligat keu lon dum salah Neupeumulia keu lon lom that-that"
        },
        {
            "chapter": 36,
            "verse": 28,
            "text": "Kawom geuh teutap jipubuet salah 3 Di likot gopnyan hana peue le that Uleh Hadharat teuntra Neuyue krah Hana Neukirem dum malaikat Nėéuyue prang rakyat nyang pubuet salah"
        },
        {
            "chapter": 36,
            "verse": 29,
            "text": "Cukop ngon deumpek sigoe nyang that-that Bandum jih teupat nyawong meusiblah"
        },
        {
            "chapter": 36,
            "verse": 30,
            "text": "Sayang takalon nasib dum rakyat Rasul Hadharat jikheun beurakah Jiulok-ulok jikheun sulet that"
        },
        {
            "chapter": 36,
            "verse": 31,
            "text": "Hana jilihat nyang ka Neubalah Peue hana jieu padum le umat Sabab khianat dilee keu Allah Bandum binasa hana seulamat Hana woe meuhat bandum ka leupah"
        },
        {
            "chapter": 36,
            "verse": 32,
            "text": "Umat nyan bandum keudeh meusapat Ukeu Hadharat Neumeung bri balah"
        },
        {
            "chapter": 36,
            "verse": 33,
            "text": "Lom saboh tanda kuasa Neuh that Tuhan Hadharat kuasa leupah Tanoh nyang mate udep le siat Timoh le ligat kayee nyang ceudah Jimeuboh kayee rasa jih lazat Tapajoh ligat mangat sileupah"
        },
        {
            "chapter": 36,
            "verse": 34,
            "text": "Timoh di lampoh kurma ngon inab Babah han seungap tapajoh bagah Teupanca ngon krueng ie jeureuengeh that"
        },
        {
            "chapter": 36,
            "verse": 35,
            "text": "Tapajoh ligat peue nyang na mudah Pajoh boh kayee peugot bu lukat Chuko le ligat keu nikmat Allah Pakon di kaphe hana jiingat Hana meu siat chuko keu Allah"
        },
        {
            "chapter": 36,
            "verse": 36,
            "text": "Tuhanku sidroe Maha Suci that i Timoh lat-batat takalon indah Inong ngon agam meujudo meuhat Saban ngon rakyat dum hamba Allah Bandum meujudo han ek tatupat Tuhan Hadharat bandum Neuulah"
        },
        {
            "chapter": 36,
            "verse": 37,
            "text": "Teuma saboh treuk tanda raya that Kuasa meuhat sidroe Potallah Malam ngon uroe gantoe siat-at ‘Oh Iheuh trang that-that seupot sileupah"
        },
        {
            "chapter": 36,
            "verse": 38,
            "text": "Mata uroe jak sabe bak teumpat Hana meu siat meusireuk langkah Meunan Neukada uleh Hadharat Tuhan meugah that ‘eleumee luah"
        },
        {
            "chapter": 36,
            "verse": 39,
            "text": "Buleuen di langet phon-phon ubit that Teuma deuh bulat malam limong blah Dudoe meugisa ubit lom meuhat Sang mata sadeup hu meujeureulah"
        },
        {
            "chapter": 36,
            "verse": 40,
            "text": "Buleuen ngon uroe han tom meusapat Tuhan Hadharat sit Neupeusiblah 3 Han tom meureumpok bak saboh teumpat Na jalan teupat meusiblah-siblah"
        },
        {
            "chapter": 36,
            "verse": 41,
            "text": "Saboh tanda treuk teuga Hadharat Kapai nyang sarat lam laot luah Aneuk ngon cuco soe meu neurangkat Lam kapai ligat jitamong bagah"
        },
        {
            "chapter": 36,
            "verse": 42,
            "text": "Laen nibak nyan keundraan di darat Han ek tahisab macam le leupah"
        },
        {
            "chapter": 36,
            "verse": 43,
            "text": "Meunyo Neukheundak uleh Hadharat Kapai nyan siat anco ngon bicah Ureueng dum karam tulong han sapat"
        },
        {
            "chapter": 36,
            "verse": 44,
            "text": "Meu kon Hadharat hana soe peuglah Meulengkan meu na Kamoe bri rahmat Seulamat siat han mate bagah"
        },
        {
            "chapter": 36,
            "verse": 45,
            "text": "‘Oh Rasul peugah ubak dum umat Beuthat taingat kuasa Allah Kawom nyang dilee hana seulamat Dudoe pih meuhat hana meuubah Bandum atranyoe meu tatem ingat Keu gata rahmat Neubri le Allah"
        },
        {
            "chapter": 36,
            "verse": 46,
            "text": "Sayang takalon teuma dum umat ‘Oh teuka ayat tron nibak Allah Muka ho laen jipaleng ligat"
        },
        {
            "chapter": 36,
            "verse": 47,
            "text": "Lom geupeuingat teuma geupeugah Raseukiteuh le Tuhan bri meuhat Ureueng meularat tabri seudeukah Teuma jijaweub le kaphe sisat k Jikheun bak umat iman keu Allah Ureueng nyan meunan kada Hadharat Hana meuhajat di jih napakah Meunyoe Neumeu jok uleh Hadharat Kon Neubri ligat peue nyang jeut susah Keubit nyoe gata nyata that sisat"
        },
        {
            "chapter": 36,
            "verse": 48,
            "text": "Jikheun lom meuhat kaphe seurakah Janjiteuh nyang nyoe pajan taintat Meunyoe beuna that gata tapeugah"
        },
        {
            "chapter": 36,
            "verse": 49,
            "text": "Hana peue jipreh hukom Hadharat Sit troh le siat kon trep sileupah Sigo geudeumpek le malaikat Abeh dum teupat teungeh meubantah"
        },
        {
            "chapter": 36,
            "verse": 50,
            "text": "Hana meuteumee wasiet meusiat Sabab Hadharat ka Neupeurintah Hana le jiwoe ubak keurabat Tinggai dum meuhat hana peue peugah"
        },
        {
            "chapter": 36,
            "verse": 51,
            "text": "Geuyup beuragoe le malaikat f Bandum jih meuhat beudoh le bagah Bandum geubangket ngon badan bulat Geuyue meuhadap keudeh bak Allah"
        },
        {
            "chapter": 36,
            "verse": 52,
            "text": "Watee nyan jikheun le kaphe sisat Ceulaka that-that tanyoe sileupah Soe nyang peubangket tanyoe bak teumpat Teuntee Hadharat nyang Maha Murah Janji uroejeh ka teuka meuhat Rasul beuna that ban nyang geupeugah"
        },
        {
            "chapter": 36,
            "verse": 53,
            "text": "Sigo geudeumpek le malaikat Bandum meusapat keudeh bak Allah"
        },
        {
            "chapter": 36,
            "verse": 54,
            "text": "Uroe nyoe nyata Tuhan ade that Ban laku adat bandum Neubalah Hana elanya meu sidroe rakyat Amai dum meuhat keudroe jipeugah"
        },
        {
            "chapter": 36,
            "verse": 55,
            "text": "Asoe churuga jinoe seunang that Geuduek ngon sahbat meupeugah-peugah"
        },
        {
            "chapter": 36,
            "verse": 56,
            "text": "Budiyadari sajan meusapat Ngon judo meuhat bineh peuratah Di yup bak kayee nyang reului that-that Meusadeu ligat seunang sileupah"
        },
        {
            "chapter": 36,
            "verse": 57,
            "text": "Pajoh boh kayee nyang lazat-lazat Lom peue nyang hajat cit troh le bagah"
        },
        {
            "chapter": 36,
            "verse": 58,
            "text": "Seulamat datang Neukheun le ligat Uleh Hadharat nyang Maha Murah"
        },
        {
            "chapter": 36,
            "verse": 59,
            "text": "Teuma di kaphe suroh Hadharat Beumeukleh teumpat uroenyoe di kah"
        },
        {
            "chapter": 36,
            "verse": 60,
            "text": "Hai aneuk adam deunge dum beuthat i Dilee ka meuhat janji lon peugah Bek roh taseumah chetan nyang sisat Musoh raya that nyata sileupah"
        },
        {
            "chapter": 36,
            "verse": 61,
            "text": "Tapi taseumah Ulon Hadharat Jalan nyang teupat hana meuilah"
        },
        {
            "chapter": 36,
            "verse": 62,
            "text": "Hana tapike padumna rakyat Nyang ka lam sisat Neubri le Allah"
        },
        {
            "chapter": 36,
            "verse": 63,
            "text": "Nyoe keuh nuraka di kah keu teumpat Janji Hadharat ka lheuh Neupeugah"
        },
        {
            "chapter": 36,
            "verse": 64,
            "text": "Jak tamong laju hai kaphe sisat Nuraka meuhat uroenyoe di kah"
        },
        {
            "chapter": 36,
            "verse": 65,
            "text": "Uroenyoe babah ka teutop rapat Hana meusiat pih jeut jipeuhah Jaroe ngon gaki jimarit ligat Kamoe jak intat ubak buet salah Peue nyang jipubuet yoh masa hayat Bandum ban teupat anggota peugah"
        },
        {
            "chapter": 36,
            "verse": 66,
            "text": "Meunyoe Neukheundak uleh Hadharat Buta le siat mata nyang ceudah Han deuh jikalon jalan nyang teupat Pakri jilihat beuna ngon salah"
        },
        {
            "chapter": 36,
            "verse": 67,
            "text": "Meu Kamoe kheundak keumeung peusisat Rupajih meuhat meubalek bagah Hana jituho timu ngon barat Teudong bak teumpat han meubot langkah Hajat jimeuwoe rot hana meupat Jalan ka sisat ka roh nyang salah"
        },
        {
            "chapter": 36,
            "verse": 68,
            "text": "Hana jipike teuma di umat Umu panyang that tuha sileupah Meu ka that tuha akai ka singkat Meuwoe manyak that akai ka reundah"
        },
        {
            "chapter": 36,
            "verse": 69,
            "text": "Jikheun keu Nabi panton neusurat Padahai ayat nyang tron bak Allah Han patot Nabi meupanton meuhat Haba peuingat Qur'an neupeugah"
        },
        {
            "chapter": 36,
            "verse": 70,
            "text": "Ureueng nyang udep neuyue peuingat Saket ngon mangat beuna ngon salah Teuma soe kaphe ka putoh meuhat Nuraka teumpat hana meuubah"
        },
        {
            "chapter": 36,
            "verse": 71,
            "text": "Peue hana jieu binatang le that Uleh Hadharat Neupeujeut mudah Binatang ternak jitheun taikat"
        },
        {
            "chapter": 36,
            "verse": 72,
            "text": "Jipubuet ligat peue tapeurintah Ladom tagiduek ladom taikat Nyang ladom meuhat meʻue di sawah Ladom tapajoh sie jih mangat that"
        },
        {
            "chapter": 36,
            "verse": 73,
            "text": "Munaphaʻat le that raya phaedah Susu jih tajep rasa jih lazat Peu sit han umat chuko keu Allah"
        },
        {
            "chapter": 36,
            "verse": 74,
            "text": "Teuma di kaphe tuhan jih le that Buken Hadharat nyang Maha Murah Jipike sang ek tulong meularat Sabab ka le that tuhan jipeugah"
        },
        {
            "chapter": 36,
            "verse": 75,
            "text": "Han ek jitulong jihnyan dum meuhat Beuthat bak kasad teuntra jikeubah Jipike nyan keuh teuntra jih meuhat Peuglah meularat jih watee susah"
        },
        {
            "chapter": 36,
            "verse": 76,
            "text": "Bek jeut keu gundah gata jiupat Narit jih meuhat hana meubeukah Rahsia jih dum Kamoe teupue that Nyang lahe meuhat leubeh lom mudah"
        },
        {
            "chapter": 36,
            "verse": 77,
            "text": "Peue manusia hana jilihat 1 Tuhan Hadharat kuasa leupah Kamoe peujeut jih bak ie bacut that Pakon jeut sisat lawan peurintah"
        },
        {
            "chapter": 36,
            "verse": 78,
            "text": "Jikheun keu Kamoe na meucharikat Hana jilihat tubohjih indah Teuma jitanyeng bak gata ligat Sang hana teupat narit tapeugah Tuleung ka anco di dalam jeurat Udep le siat mustahe leupah"
        },
        {
            "chapter": 36,
            "verse": 79,
            "text": "Takheun ubakjih buet nyan mudah that Uleh Hadharat ka Neupeuleumah Ka lheuh Neupeujeut dilee jih meuhat Peuudep siat leubeh that mudah Tuhan Neuteupue bandum lat-batat Hana peue sasat ‘eleumee Allah"
        },
        {
            "chapter": 36,
            "verse": 80,
            "text": "Tuhan nyang peujeut kayee ijo that Meuie bak urat takalon basah Teutapi apui sinan jeut meuhat Kayee udep that tutong le bagah Peuudep apui hu jih le ligat Kheundak Hadharat bah kayee basah"
        },
        {
            "chapter": 36,
            "verse": 81,
            "text": "Tuhan nyang peujeut bandum lat-batat Kuasa that-that hana peue peugah Langet ngon bumoe Neupeujeut siat Nyang laen meuhat peue han ek mudah Neupeujeut jih dum kon buet mangat that Tuhan Hadharat ‘eleumee luah"
        },
        {
            "chapter": 36,
            "verse": 82,
            "text": "Watee Neukheundak uleh Hadharat Barangpeue hajat Neumeung peurintah Neukheun jeut di kah jinoe le ligat Ase le siat hana meupayah"
        },
        {
            "chapter": 36,
            "verse": 83,
            "text": "Tuhanku sidroe Maha Suci that Bandum lat-batat lam jaroe Allah Barangpeue kheundak ase le siat Tanyoe pih meuhat tawoe bak Allah"
        }
    ]
}
{
    "manzils": [
        {
            "chapter": 17,
            "verse": 1,
            "text": "Maha suci that Tuhan nyang Esa Neujakba hamba Neuh nyang meutuah Neujakba nibak masjidil haram Bak saboh malam Neuyue meulangkah Troh keudeh u masjidil aqsha Nanggroe mulia Neubri le Allah Ka lheuh Kamoe bri beureukat sinan Ban silingka nyan nanggroe meutuah Kamoe peuleumah bak gopnyan sinoe Dum ayat Kamoe nyang le sileupah Tuhan Neudeunge ngon deuh Neukalon Meu bacut pih kon haba nyang salah"
        },
        {
            "chapter": 17,
            "verse": 2,
            "text": "Kamoe bri kitab dilee bak Musa Peutunyok hamba beunar ngon salah Jeut keu peutunyok Bani Israil Bek cok keu wali nyang bukon Allah Laen nibak Lon bek cok keu wali Bala barangri han ek jipeuglah"
        },
        {
            "chapter": 17,
            "verse": 3,
            "text": "Dum keuturunan nyang ek sajan Noh Watee Nabi Noh Kamoe peuleupah Watee Kamoe ba Noh dalam kapai Padum droe sagai ureueng meutuah Keubit Nabi Noh nyan sidroe hamba Nyang hana reuda chuko keu Allah"
        },
        {
            "chapter": 17,
            "verse": 4,
            "text": "Ka lheuh Kamoe boh di dalam kitab Israil teutap jipubuet salah Dua go salah di gata dum nyoe Di dalam bumoe tapeugot ulah Tapeumbong droe teuh manyang ngon raya"
        },
        {
            "chapter": 17,
            "verse": 5,
            "text": "Azeub phon teuka Kamoe bri bagah Kamoe bri nyang phon azeub keu gata Meukirem hamba nyang teuga leupah Hamba Kamoe nyan han ek talawan Nanggroe gatanyan teuma jijajah Nyan janji nyang phon han jeut han teuka"
        },
        {
            "chapter": 17,
            "verse": 6,
            "text": "‘Oh dudoe teuma meubalek arah Kamoe bri gata teuma nyang teuga Ek tageulawa awaknyan kalah Meubri bantuan keu bandum gata Ka le areuta ase takeubah Aneuk teuh pih le Kamoe peujumba Hingga jeut gata rame that leupah"
        },
        {
            "chapter": 17,
            "verse": 7,
            "text": "Meu tapubuet got got keu droe gata Meunyo brok teuma droeuteuh cit salah i Meuwoe brok keu droeteuh kon ho laen Hukoman laen teuma geupeugah Meunyo ka teuka janji nyang akhe Keunan cit troh le laen parikah Jipeukrot muka teuh teuma keubit Daľam meusijid jitameng bagah Lagee jitamong yoh phon-phon dilee Meusapeue teuntee han le jikeubah Abeh jireuloh bandum peue nyang na"
        },
        {
            "chapter": 17,
            "verse": 8,
            "text": "Teuma Po gata bit that Pemurah Mudah-mudahan uleh Hadharat Keu gata rahmat Neubri lom bagah Adak meutawoe lagee set teuma Di Kamoe hana meutukri peugah Kamoe pih meuwoe cit lagee gata Ka meuseudia nuraka juah Kamoe boh kaphe lam glap nuraka Nyankeuh peunjara ureueng nyang salah"
        },
        {
            "chapter": 17,
            "verse": 9,
            "text": "Qur'an nyoe keubit peutunyok jalan Nyang rila Tuhan teupat sileupah Haba gembira pih lom di sinan Ureueng meuiman keupada Allah Soe nyang meuiman ngon jipubuet got Pahla raya that Neubri le Allah"
        },
        {
            "chapter": 17,
            "verse": 10,
            "text": "Nyang han pateh na uroe akhirat Kamoe bri azeub peudeh sileupah"
        },
        {
            "chapter": 17,
            "verse": 11,
            "text": "Insan meuduʻa keu jeuheut di jih Sa ngon duʻa jih keu bak got leupah Ka meunan sipheut si manusia Kurueng that saba leupah that bagah"
        },
        {
            "chapter": 17,
            "verse": 12,
            "text": "Malam ngon uroe cit Kamoe peujeut Dua boh sipheut nyang saban leupah Kamoe sampoh treuk nyang sipheut malam Tinggai uroe trang that meujeureulah Mangat tamita raseuki gata O Nibak Po gata nyang Maha Murah Lom nak tateupue jeut tabileung thon Uroe ngon buleun takira mudah Bandum atranyan ka Kamoe peutrang"
        },
        {
            "chapter": 17,
            "verse": 13,
            "text": "Jumba dum insan pih Kamoe keubah Bak takue insan cit Kamoe gantung Jumba ngon bulueng jih ka meukeubah Kamoe peutubiet uroe kiamat Keu jihnyan kitab jileung le bagah"
        },
        {
            "chapter": 17,
            "verse": 14,
            "text": "Boh kakheun laju kitab droekeuh nyan Uroenyan sinan keunira di kah Sep lam kitab nyan di kah keunira"
        },
        {
            "chapter": 17,
            "verse": 15,
            "text": "Soe nyang bahgia nyan nyang meutuah Nyang pubuet lagee peutunyok Tuhan Keu droe ureueng nyan teurimong balah Teuma nyang sisat meularat keu droe Jih laen han soe jeut jipeusalah Soe nyang meudacha han jeut jitanggong Dacha gob laen nyang pubuet salah Kamoe meuazeub pih han barangsoe Meu goh bak jihnyoe teuka peurintah Lheuh Kamoe kirem Rasul ubak jih Meubaroe jeut jih Kamoe peusalah"
        },
        {
            "chapter": 17,
            "verse": 16,
            "text": "Meunyo na napsu teuma di Kamoe Na saboh nanggroe keumeung peubicah Napsu nanggroe nyan meupeubinasa Bak ureueng kaya Kamoe peurintah Sabab ka le peng jipubuet sigra Peue-peue nyang hawajih pasek leupah ‘Oh ban ka cukop jipubuet dacha Ka trang ngon nyata jihnyan dum salah Yohnyan keuh nanggroe Kamoe peuanco Nyankeuh meubaro bandum jih sudah"
        },
        {
            "chapter": 17,
            "verse": 17,
            "text": "Padum le nyang ka meupeubinasa Yoh dilee masa ‘oh lheuh Noh leupah ‘Oh Iheuh Nabi Noh leupah bak bala Tophan ie raya hana ban peugah Cukop Po gata nyang that Neuteupue Hamba Neuh sinoe jipubuet salah Bandum Neukalon dacha dum hamba"
        },
        {
            "chapter": 17,
            "verse": 18,
            "text": "Nyang hʻeut keu donya Neubri le bagah Soe-soe nyang galak keu udep donya Kamoe bri lanja seunang jih leupah Peue meuh‘eut Kamoe sinapsu Kamoe Meubri le jinoe udepjih mewah ‘Oh Iheuhnyan Meubri keu jih nuraka Jitamong lanja hana soe peuglah Hina ngon saket sinan jirasa Caci ngon ceula meulimpah ruah"
        },
        {
            "chapter": 17,
            "verse": 19,
            "text": "Soe-soe nyang meuh‘eut teuma akhirat Jipubuet buet got sunggoh sileupah Lagi pih jihnyan ureueng meuiman Chuko keu jihnyan teuma le Allah"
        },
        {
            "chapter": 17,
            "verse": 20,
            "text": "Bandua pihak Kamoe bri rata Nibak Po gata bandum hadiah Barangpeue Neubri nibak Po gata Hana soe daya jikeumeung bantah"
        },
        {
            "chapter": 17,
            "verse": 21,
            "text": "Taeu nyan Kamoe peuleupah ladom Ateuh nyang ladom Kamoe peupisah Nyang leubeh raya teuma akhirat Raya that pangkat leubeh that leupah"
        },
        {
            "chapter": 17,
            "verse": 22,
            "text": "Meunyo meunapsu gata keu aman Bek tacok Tuhan laen ngon Allah Meu tatem meunan han keunong ceula Han tinggai gata teuma geukeubah"
        },
        {
            "chapter": 17,
            "verse": 23,
            "text": "Ka Neupeurintah uleh Po gata Taseumah sahja cit sidroe Allah Bek roh taseumah peue-peue nyang laen Teuma beu meucen keu ma ngon ayah c Beu got tahiroe keu ma-ku gata ‘Oh gopnyan tuha beu got tapapah Got salah sidroe got pih bandua Geuh sajan gata sapat takeubah Bek roh takheun ‘euh lom pih bek tadhot Narit nyang patot beu got tapeugah Tamarit nyang got tapeumulia"
        },
        {
            "chapter": 17,
            "verse": 24,
            "text": "Droe tapeuhina han jeut keu salah Sabab tagaseh keu ma-ku gata Talakee duʻa teuma bak Allah Tuhanku Neubri keu ma-ku lonnyoe Rahmat nibek Droeuneuh beu le leupah Lagee phon ubit lon geuplihara"
        },
        {
            "chapter": 17,
            "verse": 25,
            "text": "Teuma Po gata Neuteupue sudah Neuteupue pakri lam ate gata Meunyo bit gata niet teuh ikheulah Tuhan Pengampon keu ureueng toubat Meunyo niet teupat jih hana salah"
        },
        {
            "chapter": 17,
            "verse": 26,
            "text": "Beu na tajok hak kawom keurabat Ureueng gasien that pih beu tapapah Meunan pih teuma ureueng meudagang Bak jalan Tuhan kon jalan salah Lom bek mubazir taboh areuta Hana keunira royai teuh leupah"
        },
        {
            "chapter": 17,
            "verse": 27,
            "text": "Ureueng mubazir chedara chetan Kaphe keu Tuhan chetan seurakah k"
        },
        {
            "chapter": 17,
            "verse": 28,
            "text": "Meunyo tapaleng hana jeut tabri Kadang raseuki teuh kureueng leupah Dang tajak mita nyang laen lagi Mita raseuki rahmat bak Allah Nibak Po gata tamita rahmat Nyan narit mangat laju tapeugah Tapeugah beu got bek saket ate"
        },
        {
            "chapter": 17,
            "verse": 29,
            "text": "Jaroe meurante pih tapeusiblah Meurante jaroe bak takue gata Nyan tausaha beu ek tapeuglah Meunan pih jaroe bek leupah taleung Hana tareugam sabe tapeuhah Mangat bek gata jeut gop ceureuca ‘Oh dudoe gata meunyeusai teulah"
        },
        {
            "chapter": 17,
            "verse": 30,
            "text": "Keubit Po gata Neuleueng raseuki Soe nyang h‘eut Neubri raseuki mudah Meunan pih ladom Neukot raseuki Keu hamba Neubri ban nyang h‘ʻeut Allah Pakri hai hamba bandum Neuteupue Cit Neueu keudroe bandum le Allah"
        },
        {
            "chapter": 17,
            "verse": 31,
            "text": "Bek tapoh aneuk teumakot keu deuk Hana sep beuheuk tabri napakah Raseuki keu jih Kamoe nyang peuna Keu gata pih na cit Kamoe keubah Soe nyang poh mate aneuk dum gata Raya that dacha hana ban peugah"
        },
        {
            "chapter": 17,
            "verse": 32,
            "text": "Lom bek tapeutoe ubak buet zina Buet nyan that hina keuji sileupah Jalan nyang brok that kon jalan nyang got"
        },
        {
            "chapter": 17,
            "verse": 33,
            "text": "Tacok nyawong gop pih brat that salah Barangkasoe pih bek tapoh nyawong Ka Neupeuhareuem buet nyan le Allah Meulengkan meunyoe deungon sibeunar Meu tatueng bila hana peue salah Ureueng nyang poh gop ngon elanya Walijih teuma jeut jak tueng balah Kamoe bri hak nyan ubak si wali Tapi buet wali bek leupah-leupah Bek jitueng bila kon ban aturan Nyan tulong Tuhan ka Neubri mudah"
        },
        {
            "chapter": 17,
            "verse": 34,
            "text": "Areuta yatim pih bek tapeutoe ý Meu kon tagantoe nyang leubeh indah c Hingga troh umu jih saboh watee Tapulang teuntee janji bek ubah Peue nyang tajanji akan geutanyong Meu hana keunong meuhat geubalah"
        },
        {
            "chapter": 17,
            "verse": 35,
            "text": "Peusanteut are watee tasukat Tatimang nyang brat pih ceng bek salah Meunan keuh nyang got beutoi akibat"
        },
        {
            "chapter": 17,
            "verse": 36,
            "text": "Nyang goh tatupat bek takheun bagah j Geulinyueng mata ngon ate gata Geutanyong teuma peue nyang tapeugah Tadeungo tangieng got pih tapike Geutanyong ase peue na nyang salah"
        },
        {
            "chapter": 17,
            "verse": 37,
            "text": "Bek tajak ngon mbong di ateuh bumoe $ Han ek takilo bumoe tameung plah l Han santeut gata ngon pucok gunong Bah gata panyang badan tujoh hah"
        },
        {
            "chapter": 17,
            "verse": 38,
            "text": "Bandum atranyan larangan Tuhan Buet keujahatan nyang brok sileupah Buet brok Neubenci le Tuhan gata"
        },
        {
            "chapter": 17,
            "verse": 39,
            "text": "Nyankeuh bak gata wahyu Neupeugah Hikeumah nyang jroh wahyu Po gata Nyang bek tamita Tuhan kon Allah Bek peucharikat ngon Tuhan laen Meu hana meucen teuh apui mirah Beu na tatakot apui nuraka Keunan keuh gata geutiek geukeubah Caci ceureuca dalam nuraka Jioh lom gata ngon rahmat Allah"
        },
        {
            "chapter": 17,
            "verse": 40,
            "text": "Peue Neubri aneuk agam keu gata Le Tuhan gata nyang Maha Murah Nyang aneuk inong dum malaikat Neucok nyan meuhat keu aneuk lidah Keubit tamarit narit raya that Raya akibat raya that salah"
        },
        {
            "chapter": 17,
            "verse": 41,
            "text": "Padum na sabe teuma di Kamoe Dalam Qur’an nyoe ka Kamoe peugah < Mangat jeut jitueng dum keu peuingat Di jih maken that jioh meutamah Jipleung jioh that laju jipeujak Maken that jarak ngon jalan Allah>"
        },
        {
            "chapter": 17,
            "verse": 42,
            "text": "Takheun meunyo na Tuhan dum le that Nyang kon Hadharat lagee jih peugah Teuntee Tuhan nyan dum mita jalan Jijak bak Tuhan jih nyang Po ‘arasy"
        },
        {
            "chapter": 17,
            "verse": 43,
            "text": "Maha suci that Maha Manyang that Tuhan Hadharat kon ban jih peugah Manyang ngon raya Tuhanku sidroe"
        },
        {
            "chapter": 17,
            "verse": 44,
            "text": "Langet ngon bumoe dum pujoe Allah Ucap teuseubeh ban tujoh langet Bumoe pih meuhat hana meuubah Dum asoe langet ngon asoe bumoe Teuseubeh pujoe bandum keu Allah Tapi gata dum hana tateupue Teuseubeh jihnyoe han jeut tapeugah Keubit cit Tuhan kalim Neuh that-that Peungampon that-that keu hamba Allah"
        },
        {
            "chapter": 17,
            "verse": 45,
            "text": "‘Oh watee gata tabeuet Qur'an Meupeujeuet sinan tutop bek teuhah Gata ngon awak nyang hana iman Na binteh sinan Kamoe peusiblah Hana jipateh uroe akhirat Han jeut peusapat cit meuparikah"
        },
        {
            "chapter": 17,
            "verse": 46,
            "text": "Dalam atejih Kamoe boh tutop Han ek jiikot peue nyang tapeugah Lam geuleinyueng jih Kamoe boh sumpai Han meupłiom sagai tuloe sileupah Watee tabaca dalam Qur'an Po gata Tuhan cit sidroe Allah Jipaleng laju jijak u likot Mukajih pih krot benci jih leupah"
        },
        {
            "chapter": 17,
            "verse": 47,
            "text": "Kamoe meuteupue peue nyang jideungo Jipura deungo peue nyang tapeugah Peue nyang jimeus‘ah ngon awak lalem Nyang kheun bit jihnyan ka keunong rajah Peue taikot jih ka keunong sihe"
        },
        {
            "chapter": 17,
            "verse": 48,
            "text": "Takalon pakri gata jipeugah Jipeugot miseu macam keu gata Sisat jih raya hana le ubah Hana le keu jih jalan nyang teupat"
        },
        {
            "chapter": 17,
            "verse": 49,
            "text": "Akan geubangket pih tan jipeugah Peue ‘oh jeut kamoe keu tuleung anco Ek lom jeut baro kamoe geuubah Makheuluk baro geupeujeut kamoe Geubangket kamoe meunan tapeugah"
        },
        {
            "chapter": 17,
            "verse": 50,
            "text": "Takheun boh jeut kah jinoe keu batee Got pih keu palee beusoe kreuh leupah"
        },
        {
            "chapter": 17,
            "verse": 51,
            "text": "Atawa jeut kah makheuluk hebat Nyang hana sapat lom kadeungo gah Sit jikheun teuma soe bangket kamoe Beu ek lom meuwoe lagee nyang sudah Takheun nyang peujeuet gata phon dilee Jiasek ulee teuma le bagah Jiasek ulee u ateuh gata Boh pajan teuka jitanyong bagah Takheun ka rap troh mudah-mudahan Hana peue nyang nyan tapreh trep leupah"
        },
        {
            "chapter": 17,
            "verse": 52,
            "text": "Uroenyan teuma Neumeuhoi gata Bandum teuh sigra tapujoe Allah Tasangka bandum ban taeh siat Ban tanjo meuhat tabeudoh bagah"
        },
        {
            "chapter": 17,
            "verse": 53,
            "text": "Takheun bak hamba Lon ‘oh jimarit Narit jih keubit nyang got that leupah Teuma di chetan cit jipeupake Keudroe teuh sabe jiyue meubantah Beu na taingat keubit cit chetan Musoh ngon insan nyata sileupah"
        },
        {
            "chapter": 17,
            "verse": 54,
            "text": "Po gata cit that Neutukri gata f Neugaseh gata meunyoe h‘eut Allah Meunyoe Neukheundak Neuazeub gata Bandum na gata ek Neupeurintah Teuma di Kamoe meukirem gata Kon meuyue jaga jihnyan tapapah"
        },
        {
            "chapter": 17,
            "verse": 55,
            "text": "Lom pih Po gata bandum Neuteupue i Di langet bumoe meusoe bak Allah Kamoe peuleubeh nyang ladom Nabi Kamoe jok bahgi nyang leubeh indah Kamoe jok Zabur keu Nabi Daod Ban laku patot Kamoe bri jatah"
        },
        {
            "chapter": 17,
            "verse": 56,
            "text": "Takheun ba keunoe dum Tuhan gata Nyang gata puja nyang bukon Allah Han ek bak gata jiboh meularat Jipinah siat pih han jiilah"
        },
        {
            "chapter": 17,
            "verse": 57,
            "text": "Teuma ureueng nyan nyang jikheun Tuhan Geumita jalan cit jak bak Allah Jalan mangat toe ngon Po ureueng nyan Rahmat Droeuneuhnyan geuharap leupah Lom pih geutakot azeub Droeuneuhnyan Sabab azeubnyan han ek soe peuglah Patot tatakot azeub Po gata"
        },
        {
            "chapter": 17,
            "verse": 58,
            "text": "Nanggroe nyang raya pih anco bicah Padumna Kamoe meupeubinasa Nanggroe nyang raya nyang buet jih salah Yoh gohlom teuka uroe kiamat Kamoe bri azeub nyang brat sileupah Atranyan bandum ka lheuh meusurat Di dalam kitab sideh bak Allah"
        },
        {
            "chapter": 17,
            "verse": 59,
            "text": "Di Kamoe kon han meukirem ayat 5 Nyang jeut mukjizat keu jih tapeugah i Sabab ka dilee meukirem ayat f ‘Oh troh sulet that di jih jipeugah ” Keu kawom Tsamud Kamoe bri unta Jieu ngon matajih trang sileupah Unta inong nyan pih jielanya Padahai hana sapeue meusalah Meukirem ayat Kamoe peutakot Mangat jiturot bek le jibantah"
        },
        {
            "chapter": 17,
            "verse": 60,
            "text": "Watee Kamoe kheun dilee bak gata Dum manusia lam jaroe Allah Peue jimeupeugot u ateuh gata Le Tuhan gata cit ek Neupeuglah Nyan leumpoeteuh nyan Kamoe peuleumah Cit keu phiteunah cubaan Allah Bak kayee laknat dalam Qur’an Nyan pih cubaan nyang Kamoe peugah Kamoe peutakot dum manusia Tapi ceulaka keu jih meutamah Di jih meutamah lom darohaka Leupah that raya keu jih musibah"
        },
        {
            "chapter": 17,
            "verse": 61,
            "text": "Watee Kamoe kheun bak malaikat ; Bak Adam ligat tasujud bagah t Sujud treuk bandum meulengkan iblih Han jitem di jih turot peurintah Jikheun peue jeuneh lon sujud bak jih Ka Neupeujeut jih hina sileupah Neupeujeut jihnyan sit nibak tanoh"
        },
        {
            "chapter": 17,
            "verse": 62,
            "text": "Jikheun peue jeuneh jih Neupeumeugah Neupeumulia jih u ateuhlon Meu Neubri keu lon watee beuluah Neupeutanggoh lon sampoe kiamat Bandum jih meuhat lonba bak salah Lon meu peusisat aneuk cucojih Bandum beu abeh bek meuho arah Tinggai padum droe mantong nyang gleh-gleh"
        },
        {
            "chapter": 17,
            "verse": 63,
            "text": "Neukheun jak keudeh kaman hai di kah Soe nyang ikot kah kaba jih bandum Dalam jahannam keudeh Kubalah Bandum kah cukop sinan balasan Nyankeuh jahannam nuraka juah"
        },
        {
            "chapter": 17,
            "verse": 64,
            "text": "Kamaba dumsoe nyang ek kamaba Mameh suara beu got kapeugah Kaparoh dum jih kalet ngon guda Ngon bala teuntra bala dum kakrah Kapeucharikat jih bak areuta Lom bak aneukda galak jih leupah Kajanji keu jih dum macam-macam Meu janji chetan bandum beurakah Cit tipee bandum meu janji chetan"
        },
        {
            "chapter": 17,
            "verse": 65,
            "text": "HambaLon roe han ek kabeureukah Hana kuasa di kah ateuhjih Tuhankah keu jih sabe Neupapah"
        },
        {
            "chapter": 17,
            "verse": 66,
            "text": "Tuhan dum gata Neubri keu gata Kapai tajakba lam laot mirah Jeut tajak mita karonya Tuhan Keu gata Tuhan Neugaseh leupah"
        },
        {
            "chapter": 17,
            "verse": 67,
            "text": "Watee di laot gata meularat Hana meusapat hai jeut tapeugah Meulengkan Tuhan teumpat talakee ; Laen meuteuntee hana soe peuglah ‘Oh ban ka leupah gata u darat Tapaleng ligat Tuhan takeubah Guna baroekon han le taingat Meunan tabiʻat insan meutuah"
        },
        {
            "chapter": 17,
            "verse": 68,
            "text": "Meunyo Neulungkop tanoh bak tadong Peue gata aman nibak musibah Got pih Neukirem badei raya that Hana meusapat pih soe ek peuglah"
        },
        {
            "chapter": 17,
            "verse": 69,
            "text": "Got pih tatron lom tajak u laot Badei jibapot Neuyue le Allah Abeh dum karam gata sinan le Sabab takaphe teuwo keu Allah Han le soe seutot dum mayet gata Hana meuhoka lam laot luah Hana soe jakcok bila bak Kamoe Hana meu sidroe pih ek tueng balah"
        },
        {
            "chapter": 17,
            "verse": 70,
            "text": "Aneuk Adam dum meupeumulia Jijak uluwa Kamoe peumudah Darat ngon laot dum jih Kamoe ba Peue nyang jimita meuteumee sudah Raseuki nyang got keu jih Kamoe bri Meupeujeut lagi jih leubeh ceudah Leubeh jih nibak makheuluk laen Nyang Kamoe kirem lam alam luah"
        },
        {
            "chapter": 17,
            "verse": 71,
            "text": "Teuma Kamoe hei bandum uroenyan Bandum na insan keunoe talangkah Taba peumimpin teuh bandum keunoe Tajakcok jinoe peue nyang takeubah Soe nyang cok kitab ngon jaroe uneun Wateenyan jikheun seunang that leupah Bandum amaijih di sinan ka na Tan geuelanya jih meube seupah"
        },
        {
            "chapter": 17,
            "verse": 72,
            "text": "Teuma nyang buta atejih sinoe Akhirat dudoe buta that leupah Hana meuho jak sisat bak jalan"
        },
        {
            "chapter": 17,
            "verse": 73,
            "text": "Gata pih meuna karap-rap salah Ka rap jipadan gata jitaki Nyang Kamoe wahi dum jiyue peugah Jiyue bak gata peugot nyang laen Nyang Kamoe peutron bek le tapeugah Nyan jitueng gata teuma keu rakan"
        },
        {
            "chapter": 17,
            "verse": 74,
            "text": "Karap jipadan gata meungalah k Mungken ateteuh Kamoe peuteutap Bacut treuk karap tapateh ilah"
        },
        {
            "chapter": 17,
            "verse": 75,
            "text": "Meunyo roh meunan teuma di gata Azeub meuganda ka Kamoe keubah Meuganda udep meuganda mate Hingga hana le nyang soe ek peuglah Hana nyang beuhe u ateuh Kamoe Jeut gata sidroe han soe peuleupah"
        },
        {
            "chapter": 17,
            "verse": 76,
            "text": "Jimeung peutubiet di sinan gata Hingga rap gata ka jeut keu susah Meu jadeh di jih peutubiet gata Dilikot gata abeh jih sudah Hanajan meutrep ‘oh leupah gata Kamoe bri bala keu jih le bagah"
        },
        {
            "chapter": 17,
            "verse": 77,
            "text": "Dileekon ka jeut keu adat Kamoe Meu Rasul Kamoe le jih jibantah Adat Kamoenyan han jeut tatuka Meunan pih juga han jeut taubah"
        },
        {
            "chapter": 17,
            "verse": 78,
            "text": "‘Oh mireng uroe gata seumbahyang Oh seupot malam gohlom trep leupah Teuma ‘oh suboh jiteubiet phajar Saksi dum teuka wateenyan sudah"
        },
        {
            "chapter": 17,
            "verse": 79,
            "text": "Pubuet tahajod bak watee malam Ngon nyan seumbahyang gata meutamah Mudah-mudahan Neupeuduek gata Le Tuhan gata bak teumpat indah Teumpat nyang manyang meuteumeung pujoe"
        },
        {
            "chapter": 17,
            "verse": 80,
            "text": "Tuhanku sidroe takheun le bagah Wahe Tuhanku Neubri lontamong Bak jalan tamong nyang beunar leupah Meunan pih Neubri watee lontubiet Bek roh lontubiet baak teumpat salah Neubri kuasa bak Droeuneuh keu lon Neubantu tulong keu lon ya Allah"
        },
        {
            "chapter": 17,
            "verse": 81,
            "text": "Takheun nyang beunar ka teuka jinoe ; Bandum nyang bateu ka abeh sudah ; Bandum nyang bateu han jeut han gadoh Atra nyang teuboh hana phaedah"
        },
        {
            "chapter": 17,
            "verse": 82,
            "text": "Nibak Qur'an Kamoe bri teuma Ubat peunawar meupeutron sudah Rahmat keu ureueng nyang na meuiman Nyang han meuiman rugoe sileupah Awak nyang lalem jilawan Kamoe Di jih cit rugoe meutamah-tamah"
        },
        {
            "chapter": 17,
            "verse": 83,
            "text": "Watee Kamoe bri nikmat keu insan i Balek haluan di jih le bagah Jipeumbong droejih sabab ka kaya ‘Oh teuka bala laju meuubah ‘Oh meularat jih ngon teuka bala Cit putoh asa di jih le bagah"
        },
        {
            "chapter": 17,
            "verse": 84,
            "text": "Takheun bandum teuh tapubuet amai Ban laku akai teuh ban nyang mudah Teuma Po gata nyang leubeh teupue Antara jih soe nyang hana salah Soe nyang Neutunyok bak jalan teupat Jalan Hadharat nyang Maha Murah"
        },
        {
            "chapter": 17,
            "verse": 85,
            "text": "Teuma bak gata dum jijak tanyong Pakriban nyawong tacuba peugah Takheun nyawong nyan urusan Po lon Atranyan bak lon hana Neupeugah ‘Eleumee gata cit Neubri bacut Dum ek tatuntut han Neubri luah"
        },
        {
            "chapter": 17,
            "verse": 86,
            "text": "Meu napsu Kamoe sit ek Kamoe boh Wahyu dum gadoh Kamoe peurintah Wahyu nyang Kamoe peutron bak gata Watee nyoe lanja gadoh dum sudah ‘Oh lheuhnyan teuma tinggai treuk gata Han le soe bila talawan Allah"
        },
        {
            "chapter": 17,
            "verse": 87,
            "text": "Meulengkan rahmat nibak Po gata Leupah that raya hana ban peugah Neubri karonya le that keu gata"
        },
        {
            "chapter": 17,
            "verse": 88,
            "text": "Teuma bak nyata bak jih tapeugah Meunyoe mupakat insan deungon jen Jipeugot laen Qur’an jiubah Jipeugot laen beusaban ngon nyoe Hana meu sidroe pih ek jiilah Beuthat bandum jih meubantu-bantu Jilakee bantu bak ureueng ceudah"
        },
        {
            "chapter": 17,
            "verse": 89,
            "text": "Le that Kamoe bri keu manusia Miseu nyang nyata dum Kamoe peugah Dalam Qur’an nyoe Kamoe peunyata Keu manusia le that phaedah Teuma le that jih han jitem pike Di jih jikaphe cit jeuheut leupah"
        },
        {
            "chapter": 17,
            "verse": 90,
            "text": "Jikheun lom Kamoe han meupeucaya Peue nyang le gata bandum tapeugah Ie dalam bumoe beu ek teupanca Jeut kamoe sigra meutueng phaedah Mangat meupateh ban narit gata"
        },
        {
            "chapter": 17,
            "verse": 91,
            "text": "Atawa gata na lampoh luah Kuruma anggor dalam lampohnyan Te krueng lom sinan meulimpah ruah Tapeupanca ie di dalam krueng nyan Ile ie tajam takalon boh-bah"
        },
        {
            "chapter": 17,
            "verse": 92,
            "text": "Atawa langet tapeurhot keunoe U ateuh kamoe lagee tapeugah Ateuh kamoe dum langet tapeuro Hingga dum anco meukrek-krek beukah Atawa Tuhan ngon malaikat Taba meuhadap ngon kamoe bagah"
        },
        {
            "chapter": 17,
            "verse": 93,
            "text": "Got pih na rumohteuh meuh ngon intan Got taek rijang u langet luah Taek u langet pih han meupateh Meunyo kon sideh taba peurintah Tapeutron kitab jeut kamoe baca Nak meupeucaya peue nyang tapeugah Takheun Tuhanlon Maha Suci that Soe lon nyoe meuhat takalon sudah Lon nyoe kon laen cit sidroe insan Nyang Rasul Tuhan jakba peurintah"
        },
        {
            "chapter": 17,
            "verse": 94,
            "text": "Han jimeuiman dum manusia ‘Oh ban troh teuka peutunyok Allah Sabab jipeugah pakon di Tuhan Neukirem insan nyang ba peurintah"
        },
        {
            "chapter": 17,
            "verse": 95,
            "text": "Meu bumoe teumpat dum malaikat k Lon kirem meuhat meunan tapeugah 5 Lon peutron rasul pih malaikat Mangat jeut sapat geuba peurintah"
        },
        {
            "chapter": 17,
            "verse": 96,
            "text": "Takheun keu saksi lon deungon gata Allah Taʻala nyang Maha Murah Sep sidroe Tuhan mantong keu saksi Di lon ka lonbri peue nyang peurintah Tuhan that maklum urusan hamba Neuh Neueu nyata beunar ngon salah"
        },
        {
            "chapter": 17,
            "verse": 97,
            "text": "Soe nyang Neutunyok jih nyan le Tuhan Nyankeuh ureueng nyan nyang na hidayah Teuma barangsoe nyang Neupeusisat Hana meusapat pih ek soe peuglah Hana roe walijih nyang ek bantu Meu kon Tuhanku nyang Maha Murah Uroe kiamat meupeusapat jih Meubu muka jih saket sileupah Buta klo tuloe di jih wateenyan Teumpat jih yohnyan lam apui mirah Dalam nuraka nyang tutong sabe Kamoe peuhu le ‘oh kureueng mirah"
        },
        {
            "chapter": 17,
            "verse": 98,
            "text": "Nyankeuh balah jih kaphe keu Kamoe Dum ayat Kamoe sulet jipeugah Jikheun ‘oh Kamoe tuleung ka anco © Ek jeuet lom baro kamoe geuulah Makheuluk baro geupeujeut kamoe Geubangket kamoe meunan tapeugah"
        },
        {
            "chapter": 17,
            "verse": 99,
            "text": "Peue han jieu langet ngon bumoe Tuhan peujeuet nyoe hana meupayah Teuntee kuasa Neupeujeut lom jih Nyang sa lagee jih hana meuubah Neuepujeut ajai jih jan nyang Neucok Hana peue tachok beunar sileupah Teuma si lalem teutap jikaphe Jideungon han le peue nyang tapeugah"
        },
        {
            "chapter": 17,
            "verse": 100,
            "text": "Takheun meu gata tamilek gudang ; Rahmat Tuhanlon nyang le that leupah Meuhat tagunci han tabeulanja Takot areuta tameunapakah Takot jeut kureueng areuta gata Bit manusia bek kriet sileupah"
        },
        {
            "chapter": 17,
            "verse": 101,
            "text": "Dilee Kamoe bri keu Nabi Musa Sikureueng tanda nyang that trang leupah Tatanyong keuh bak Bani Israil Musa nyan pakri ‘oh troh geulangkah Peuraʻun jikheun di lon kusangka Gata hai Musa ka keunong rajah Ka keunong sihe jiboh keu gata"
        },
        {
            "chapter": 17,
            "verse": 102,
            "text": "Geukheun sit gata tateupue sudah Atranyoe bandum Tuhan nyang peutron Keudeh takalon hana meuilah Tuhankeuh nyang Po langet ngon bumoe Bak kira lonnyoe gata nyang salah Gata Peuraʻun akan binasa"
        },
        {
            "chapter": 17,
            "verse": 103,
            "text": "Peuraʻun teuma beungeh that leupah Jimeuuse geuh dalam nanggroe nyan Ka keuh jih karam lam laot luah Kamoe peukaram jih ngon rakanjih Abeh bandum jih hana meukubah"
        },
        {
            "chapter": 17,
            "verse": 104,
            "text": "Bak cot Israil Kamoe kheun lheuhnyan Taduek dum sinan ka seunang leupah Hingga troh teuma janji nyang akhe Bandum teuh sare meusapat sudah"
        },
        {
            "chapter": 17,
            "verse": 105,
            "text": "Nyang Kamoe peutron-kitab sibeunar Haba that beunar sinan geupeugah Kon keupue laen meukirem gata Haba gembira mangat tapeugah Haba nyang mangat keu soe nyang ikot Haba peutakot keu soe nyang bantah"
        },
        {
            "chapter": 17,
            "verse": 106,
            "text": "Teuma Qur'an nyang Kamoe peutron Siseun dua seun meupisah-pisah í Hana sigohop meupeutron keunan Mangat jeut takheun bek bagah-bagah Meupeutron keunan siseun-seun bacut Mangat tapubuet nyang le phaedah"
        },
        {
            "chapter": 17,
            "verse": 107,
            "text": "Takheun got gata tatem meuiman Akan Qur’an nyang troen bak Allah Atawa pih han tatem meuiman Saban atranyan hana meuubah Teuma di ureueng nyang na ‘eleumee Yoh masa dilee cit raya tuah Yoh hana lom tron dilee Qur’an Bandum ureueng nyan meuiman bagah ‘Oh ban geubaca ubak ureueng nyan Peuduek dhoe rijang sujud bak Allah"
        },
        {
            "chapter": 17,
            "verse": 108,
            "text": "Geukheun le Maha Suci Po kamoe Janji Po kamoe han tom meusalah"
        },
        {
            "chapter": 17,
            "verse": 109,
            "text": "Geuteukui ngon dhoe bak teumpat sujud Geumoe meuʻet-‘et geuingat Allah Meutamah khuchu‘ gopnyan keu Tuhan"
        },
        {
            "chapter": 17,
            "verse": 110,
            "text": "Takheun bak Tuhan tamohon bagah Tamohon duʻa bak Tuhan Rahman Sipheut Droeuneuhnyan nyang Maha Murah Peue nyang talakee bak tameudu‘a Sit le that nama nyang jroh keu Allah Bak tameuduʻa teuma di gata Su bek that raya hana phaedah f Teuma bek cit that halon tameusu Rayok sigitu meubek that leupah Diantaranyan tadeungo keudroe"
        },
        {
            "chapter": 17,
            "verse": 111,
            "text": "Takheuen dum pujoe meuwoe keu Allah Hana meuaneuk Tuhan Hadharat í Hana charikat keurajeuen luah Meu sidroe wali Neuh pih sit hana Meu jipeuhina hana soe balah Jak tateukeubi peuagong Tuhan Keubit sit Tuhan raya that leupah"
        },
        {
            "chapter": 18,
            "verse": 1,
            "text": "Sigala pujoe milek Hadharat Nyang peutron kitab keu Rasul Allah Hana nyang ceukok asoe lam kitab"
        },
        {
            "chapter": 18,
            "verse": 2,
            "text": "Beunar ngon teupat hana meusalah ; Neuyue peutakot ureueng nyang sisat i Azeub raya that dudoe Neubalah Neuyue peusuka mukmin nyang taʻat Amai nyang jroh that galak sileupah Tuhan Neubalah pahla nyang got that"
        },
        {
            "chapter": 18,
            "verse": 3,
            "text": "Lam sabe teutap hana meuubah"
        },
        {
            "chapter": 18,
            "verse": 4,
            "text": "Neuyue peutakot kaphe nyang sisat Haba sulet that jikheun keu Allah Jikheun na aneuk Tuhan Hadharat"
        },
        {
            "chapter": 18,
            "verse": 5,
            "text": "Keubit sulet that haba jipeugah ‘Eleumee jih tan jikheun keu batat Dudoe jih meuhat hana meuubah Hana jiteupue narit raya that Raya akibat teubiet lam babah"
        },
        {
            "chapter": 18,
            "verse": 6,
            "text": "Sang-sang di gata wahe Muhammad Gadoh seumangat sabab that gundah Han jitem pateh gata peuingat Gata han mangat droe tapeususah"
        },
        {
            "chapter": 18,
            "verse": 7,
            "text": "Kamoe nyang peujeuet bandum lat-batat Hiasan meuhat bumoe nyang indah Kamoe ci kalon hamba nyang taʻat Amai nyang got that jipubuet bagah"
        },
        {
            "chapter": 18,
            "verse": 8,
            "text": "Kamoe peujeuet lom tanoh subur that Barangsoe hajat jitueng phaedah"
        },
        {
            "chapter": 18,
            "verse": 9,
            "text": "Peue na tasangka wahe Muhammad Saboh riwayat ajeb sileupah l Ureueng lam guha pinto ka meucap Nyoe saboh ayat kuasa Allah"
        },
        {
            "chapter": 18,
            "verse": 10,
            "text": "Padum droe ureueng muda-muda that Lam guha meuhat keudeh geulangkah Teuma geulakee ubak Hadharat C Keu kamoe rahmat Neubri ya Allah Neubri beuleumah jalan nyang teupat Bak buet nyoe meuhat kamoe bek salah"
        },
        {
            "chapter": 18,
            "verse": 11,
            "text": "Teuma ureueng nyan kheundak Hadharat Mate dum siat lam guha beukah Padum thon mate di sinan meuhat"
        },
        {
            "chapter": 18,
            "verse": 12,
            "text": "Teuma Hadharat peubangket bagah Neukeumeung kalon ureueng nyang ceupat Geukira ligat padum thon leupah"
        },
        {
            "chapter": 18,
            "verse": 13,
            "text": "Tadeungo jinoe Kamoe riwayat Tuhan Hadharat meunan Neupeugah Haba sibeunar ureueng muda that Bandum cit meuhat iman keu Allah Meutamah lagi tunyok Hadharat"
        },
        {
            "chapter": 18,
            "verse": 14,
            "text": "Ate meuikat hana meupisah Pemuda beudoh laju mupakat Tuhan Hadharat laju geupeugah Tuhan geutanyoe nyang Po lat-batat Bumoe ngon langet peuneujeuet Allah Han jeuet tapeugah laen Hadharat Dacha raya that tanyoe bak Allah"
        },
        {
            "chapter": 18,
            "verse": 15,
            "text": "Kawom gatanyoe bandum ka sisat Jikheun Hadharat ka le sileupah Hana alasan naritjih meuhat Elanya that-that sulet keu Allah Jipeuna-peuna narit sulet that Keubit raya that jipubuet salah"
        },
        {
            "chapter": 18,
            "verse": 16,
            "text": "Masa uroejeh kon na taingat Wahe dum umat nyang pubuet salah 5 Gata peujioh ureueng nyan meuhat Sampoe beurangkat keudeh geulangkah Padahai sapeue nyang jeuet keu sabab Geukheun Hadharat cit sidroe Allah Teuma ureueng nyan Kamoe bri teumpat Lam guha ligat tamong beubagah Di sinan gata Kamoe bri rahmat Meuteumeung nikmat seunang that leupah"
        },
        {
            "chapter": 18,
            "verse": 17,
            "text": "Di mata uroe guha jilumpat Bek keunong teupat tutong sileupah Beungeh rot uneun han jijak teupat ‘Oh seupot meuhat rot wie jilangkah Hingga ureueng nyan reului bak teumpat Tuhan Hadharat kuasa leupah Tuhan peutunyok ureueng nyang teupat Tuhan peusisat ureueng buet salah Han ek soe tulong meunyo ka sisat Han soe peuteupat meunyo ka salah"
        },
        {
            "chapter": 18,
            "verse": 18,
            "text": "Tasangka jaga ureuengnyan meuhat Padahai teupat teungeut that leupah Ureueng nyan geueh badan han teutap Uleh Hadharat Neubalek balah Rot uneun rot wie balek siat-at Watee talihat sang mantong hayah Di asee jieh jaroe meulipat Di pinto meuhat bak guha beukah Meunyo tajingeuk keunan talihat Taplueng meukarat teumakot leupah"
        },
        {
            "chapter": 18,
            "verse": 19,
            "text": "Kamoe peubangket ureueng nyan meuhat Mangat geusasat meupeugah-peugah Nyang sidroe tanyong padum ka lambat Tanyoe ka teupat teungeut sileupah Geuseuot rakan hana lom lambat Bak lon phirasat si uroe sudah Meu kon si uroe siteungoh meuhat Teuma hakikat teuntee bak Allah Tuhan nyang teupue bandum hakikat Got trep got siat hana peue peugah Beudoh hai rakan sidroe beurangkat Mita peue hajat keudeh talangkah Tajak lam kuta tame peng meuhat Makanan ligat peuwoe beubagah Tapi bak tajak beu meusom that-that Bek na soe lihat bala sileupah"
        },
        {
            "chapter": 18,
            "verse": 20,
            "text": "Meunyo jiteupue tanyoe dum nyoepat Jipoh jiikat tanyoe jireupah Jipeuwoe lom bak agama sisat Ceulaka that-that hana peue peugah Gadoh bahgia donya akhirat Meunyo jitupat tanyoe ka meugah"
        },
        {
            "chapter": 18,
            "verse": 21,
            "text": "Meunan keuh dudoe Tuhan peutupat Keunan troh ligat ureueng geulangkah Neumeung peuleumah uleh Hadharat F Kuasa Neuh that hana ban peugah | Janji Tuhanku sit troh le siat Uróe akhirat pih bek tabantah Watee troh ureueng keunan beurangkat Teuma sayang that kameuparikah Nyang ladom geukheun tapeugot teumpat Geudong nyang got that sinoe takeubah Nyang leubeh teupue sidroe Hadharat Nyang meunang pakat teuma geupeugah Peudong meusijid sinan nyang teupat Teumpat ibadat tapujoe Allah Hingga geupeudong meusijid ligat Meunan riwayat Tuhan Neupeugah"
        },
        {
            "chapter": 18,
            "verse": 22,
            "text": "Ureueng nyan lhee droe ladom riwayat Asee keu eumpat meunan geupeugah Nyang kheun limong droe asee nam meuhat Tapi han meupat dali nyan nyang sah Nyang kheun tujoh droe soe leh ek teupat Ngon asee meuhat lapan jumulah A Tuhan Neupeugah nyang bit hakikat Nit nyang soe tupat Neubri le Allah Bek tameudawa wahe Muhammad Teuntang hai umat nyang ka Lon peugah Dawa bak lahe hana hikeumat Yakin lom ingat bek sagai ubah Bak ureueng laen han peue tasasat Haba nyoe meuhat sinoe keuh nyang sah"
        },
        {
            "chapter": 18,
            "verse": 23,
            "text": "Bek sagai takheun wahe Muhammad Singeh teuntee that buet nyoe ka sudah"
        },
        {
            "chapter": 18,
            "verse": 24,
            "text": "Meu hana kheundak nibak Hadharat Pakri ek teupat janji tapeugah Meunyo ka teuwo jinoe taingat Tuhan Hadharat kuasa leupah Wahe Tuhanku Neutunyok ligat Ulon nyoe meuhat karap roh salah"
        },
        {
            "chapter": 18,
            "verse": 25,
            "text": "Lheuh lhee reutoh thon sikureueng meuhat Ureueng nyan trep that sinan geukeubah"
        },
        {
            "chapter": 18,
            "verse": 26,
            "text": "Nyang leubeh teupue sidroe Hadharat Rijang ngon lambat Neuteupue sudah À Langet ngon bumoe nyang han tatupat Tuhan Neulihat Neudeungo leupah Hana soe tulong meu kon Hadharat Hana charikat bak hukom Allah"
        },
        {
            "chapter": 18,
            "verse": 27,
            "text": "Baca le gata wahyu Hadharat Asoe lam kitab bandum tapeugah Hana soe ubah kalam Neuh meuhat Beu got taingat hai Rasulullah Ý Teumpat tajok droe laen hanapat Meu kon Hadharat nyang that-that meugah"
        },
        {
            "chapter": 18,
            "verse": 28,
            "text": "Ingat droe gata tasaba beu that i z Sajan meusapat ureueng meutuah i Ureueng nyang sunggoh sabe munajat Lakee peue hajat sabe bak Allah Beungoh ngon seupot pubuet ibadat I Ureueng nyan meuhat bek roh takeubah Bek roh tatinggai ureueng nyan meuhat Sabab tahajat donya nyang indah Bek roh taikot ureueng nyang sisat Atejih batat han ingat Allah Peuturot napsu peue-peue nyang hajat Buet jih leupah that diluwa batah"
        },
        {
            "chapter": 18,
            "verse": 29,
            "text": "Takheun le gata wahe Muhammad Putusan meuhat sideh bak Allah Napsu meuiman pih jeuet ban hajat Napsu keu sisat pih han soe teugah Teuma soe kaphe jiingat beu that c Tuhan Hadharat akan Neubalah Soe nyang elanya nuraka teumpat Silingka meuhat tutong sileupah ‘Oh jilakee ie sabab grah that-that Geujok le ligat keu jih ie mirah Glue lagee minyeuk ie nyan tutong that Watee tapeurap muka sang bicah Hana minuman meunan jeuheut that Ngon brok that teumpat nuraka juah"
        },
        {
            "chapter": 18,
            "verse": 30,
            "text": "Ureueng meuiman pateh Hadharat Amai nyang jroh that geupubuet sudah Han sia-sia amai nyan meuhat Pahla raya that Tuhan Neubalah"
        },
        {
            "chapter": 18,
            "verse": 31,
            "text": "Neubri churuga uleh Hadharat Adnen manyang that ngon jroh sileupah Di yup ile krueng ie jeureuengeh that Takalon alat dum meuh meutatah Pakaian ijo sutra bureukat Han tom tatupat sidumnan ceudah Ija sundusen licen haloh that Hana barangpat nyang saban indah Tapiyoh sinan jaroe meulipat Meusadeue ligat ubak peuratah Nikmat churuga sineujroh teumpat Nibak Hadharat sineujroh balah"
        },
        {
            "chapter": 18,
            "verse": 32,
            "text": "Tapeugot miseu dua droe sahbat Uleh Hadharat meunan Neupeugah i r Nyang sidroe kaya na keubon ‘inab Anggor that mangat jitanom luah s Ngon bak kuruma sinan pih le that Laen lom meuhat tanaman indah"
        },
        {
            "chapter": 18,
            "verse": 33,
            "text": "Bandua lampoh boh kayee le that 2 Rasajih lazat mangat sileupah Hana nyang rusak taeu meu sapat Te krueng pih jroh that ile di bawah"
        },
        {
            "chapter": 18,
            "verse": 34,
            "text": "Jieu boh kayee dum lazat-lazat : Ureueng nyan ligat meunoe jipeugah \\ Jikheun bak rakan ulon kaya that Meunan lom pangkat raya sileupah"
        },
        {
            "chapter": 18,
            "verse": 35,
            "text": "‘Oh Iheuh jikheun nyan jitamong ligat i Keubon nyang jroh that jak kalon pantah y Jikhem le teuma keubonlon meuhat Barangjan meuhat han le meuubah"
        },
        {
            "chapter": 18,
            "verse": 36,
            "text": "Hana teujalok di lon meu siat Uroe kiamat dudoe geupeugah Meunyo cit lonwoe ubak Hadharat Teuntee mangat that leubeh lom indah"
        },
        {
            "chapter": 18,
            "verse": 37,
            "text": "Jaweub le rakan geubri nasehat Pakon roh sisat gata ka salah 1 Pakon takaphe akan Hadharat Tuhanku nyang that kuasa leupah d Tuhan nyang peujeuet gata hai sahbat Bak tauoh batat sinan Neuulah Bak ie sititek Neupeujeuet ligat d ‘Oh rayok meuhat agam nyang gagah"
        },
        {
            "chapter": 18,
            "verse": 38,
            "text": "Teutapi di lon wahe e sahbat Tuhan Hadharat di lon keu Allah Han sagai di lon lonpeucharikat Tuhan Hadharat hana lon bantah"
        },
        {
            "chapter": 18,
            "verse": 39,
            "text": "Pakon han takheun meunoe hai sahbat Watee talihat keubon jroh leupah Tuhan nyang kheundak peujeuet nyoe meuhat Hana nyang kuat meunyo kon Allah Bah le takalon lonnyoe gasien that Harta tan sapat Neubri le Allah Aneuk pi di lon hana siurat Di gata meuhat sit le that leupah"
        },
        {
            "chapter": 18,
            "verse": 40,
            "text": "Teutapi Tuhan kuasa that-that : Deungon sikeujap pih ek Neuubah £ Ek Neubri keu lon keubon nyang jroh that Leubeh bak hajat gata nyang mewah Lam keubon gata Neupeutron laknat Geulanteue kilat Neubri le Allah Abeh dum jitak kurma ngon ‘inab Bandum ka seungap anco ngon bicah Tanoh nyang geumbok bandum jeuet batat"
        },
        {
            "chapter": 18,
            "verse": 41,
            "text": "Bala raya that Neubri le Allah Je krueng teuh pih tho han le tatupat Jitron u pusat dalam tanoh crah"
        },
        {
            "chapter": 18,
            "verse": 42,
            "text": "Lheuhnyan teukeudi nibak Hadharat Anco han meupat keubon nyang indah Han le boh kayee nyang lazat-lazat Yohnyan teulah that rugoe- sileupah Padumna rugoe beulanja le that Abeh riwayat bandum ka sudah Watee nyan jikheun ulon teulah that Keu peue Hadharat lonkheun le leupah Adak kon Tuhan lon peucharikat Teuntee lon meuhat han meunoe sudah"
        },
        {
            "chapter": 18,
            "verse": 43,
            "text": "Han le soe tulong jinoe jih meuhat Han troh barangpat keunan kaphilah Rugoe ngon payah hana soe lihat Meu kon Hadharat nyang bri peurintah"
        },
        {
            "chapter": 18,
            "verse": 44,
            "text": "Sinan keuh nyata Tuhan beunar that Nyang jroh akibat pahla bak Allah"
        },
        {
            "chapter": 18,
            "verse": 45,
            "text": "Neupeugot miseu saboh treuk siat Tuhan Hadharat meunan Neupeugah Udep lam donya saban cit that-that z Lagee ibarat ujeuen le leupah Ujeuen Neupeutron uleh Hadharat Timoh lat-batat tanaman indah Na padum na trep kayee ijo that Neubalek ligat teuma le Allah Kayee dum mate angen peuteupat Dalam sikeujap anco dum bicah Sinan keuh nyata Tuhan Hadharat Kuasa that-that teuga sileupah"
        },
        {
            "chapter": 18,
            "verse": 46,
            "text": "Harta ngon aneuk hiasan hayat Gatanyoe meuhat harok teuh leupah Padahai laen na roe nyang got that Amai salihat nyang jroh bak Allah Harapan nyang jroh angan nyang teupat Pahla raya that amai salihah"
        },
        {
            "chapter": 18,
            "verse": 47,
            "text": "Bak saboh uroe watee kiamat Gunong manyang that anco dum bicah Bumoe pih laen watee talihat Uleh Hadharat ka Iheuh Neuubah s Wateenyan bandum ureueng meusapat Bak saboh teumpat Neuyue le Allah Hana meu sidroe nyang tinggai meuhat Bandum meusapat meuhadap Allah"
        },
        {
            "chapter": 18,
            "verse": 48,
            "text": "Yue dong meubareh banja beuteupat Uleh Hadharat teuma Neupeugah Ka troh teuh keunoe bandum meusa^at Lagee yoh phon that gata meuulah Tasangka dilee janji Hadharat Sang-sang han teupat ube Neupeugah"
        },
        {
            "chapter": 18,
            "verse": 49,
            "text": "Wateenyan teuma geujok ngon kitab Kaphe nyang sisat muka pih ubah ‘Oh ban jikalon sinan meusurat Jimarit ligat meunyeusai leupah Ceulaka tanyoe wahe dum sahbat Haba lam kitab abeh geupeuhah Dum buet nyang jeuheut sinan meusurat Bah le ubit that hana geukeubah Ubit ngon raya dacha geusurat Bandum lam kitab sinan geupeugah Peue nyang jipubuet yoh masa hayat Bandum jilihat dalam keureutah Hana elanya meu sidroe meuhat Tuhan Hadharat ade sileupah"
        },
        {
            "chapter": 18,
            "verse": 50,
            "text": "Masa Kamoe kheun bak malaikat : Uleh Hadharat meunan Neupeugah s Sujud bak Adam hai malaikat Bandum sit ligat turot peurintah 2 č Nyang ha: tem turot meu iblih jungkat Tuhan Hau sarat di jih jibantah Neupeujeuet bak jen iblih nyan meuhat Sinan meusapat di jih kaphilah Han jitem pateh suroh Hadharat Keubit pasek that iblih seurakah Peue teuma patot iblih tadaulat Sidumna jungkat batat sileupah Aneuk ngon cuco iblih nyan meuhat Badai Hadharat meunan tapeugah Padahai gata di jih musoh that Meu jih tadaulat rugoe that leupah"
        },
        {
            "chapter": 18,
            "verse": 51,
            "text": "Hana tom lon tueng iblih keu sahbat $ Meunan Hadharat ka Iheuh Neupeugah t Langet ngon bumoe Lon peujeuet siat Bak iblih jungkat han tom Lon peugah Jih nyan pih bandum Lon peujeuet meuhat Pakri tadaulat soe laknat Allah Di Lon hana tom Lontueng keu sahbat Tukang peusisat raya that salah"
        },
        {
            "chapter": 18,
            "verse": 52,
            "text": "Bak saboh uroe teuma jilihat Tuhan Hadharat akan Neupeugah Hoka dum taba tuhan charikat Gantoe Hadharat jihnyan tapeugah Tameuhoi jinoe keunoe taintat Jimeuhoi ligat teuma le bagah Hana soe seuot watee nyan meuhat Tuhan charikat jioh peusiblah"
        },
        {
            "chapter": 18,
            "verse": 53,
            "text": "Watee nyan kaphe bandum jilihat Apui raya that tutong sileupah Yakin lam ate watee nyan ligat Sinan keuh teumpat tanyoe geukeubah Hana ho jiplueng laen meusapat Bandum jilihat nuraka juah"
        },
        {
            "chapter": 18,
            "verse": 54,
            "text": "Ka Kamoe peugah bandingan le that Di dalam kitab Neukheun le Allah Bandum keu contoh mangat jiingat Le bandum umat keupada Allah Teutapi sayang han jitem ingat Peue nyang amanat sabe jibantah"
        },
        {
            "chapter": 18,
            "verse": 55,
            "text": "Pakon han jitem meuiman ligat ‘Oh troh geuintat peutunyok Allah Jilakee ampon ubak Hadharat g Meu jitem meuhat hana soe teugah Pakon han jitem peue jipreh troh had Azeub Hadharat nyang brat sileupah Lagee nyan nyang ka dileekon meuhat Azeub Hadharat keu soe nyang bantah"
        },
        {
            "chapter": 18,
            "verse": 56,
            "text": "Neukirem Rasul uleh Hadharat d Bandum saban that geuba peurintah Peugalak bandum mukmin nyang taʻat Meuteumeung nikmat dudoe bak Allah Neuyue peutakot kaphe nyang sisat Dudoe meularat azeub that leupah Awak nyang kaphe bandum sit batat Rasul Hadharat bandum jibantah Di jih nyang bateu nyang galak jih that ‘Oh geukheun ayat jikheun beurakah ‘Oh geupeutakot azeub Hadharat Jipeukhem ligat ulok sileupah"
        },
        {
            "chapter": 18,
            "verse": 57,
            "text": "Hana dum ureueng elanya that-that Laen bak umat han pateh Allah i Jipaleng muka ‘oh geupeuingat ‘Oh geukheun ayat di jih jiludah ‘Oh lheuh jipubuet teuwo jih ligat Jipubuet sisat jikheun tan salah Ate ka Neutop uleh Hadharat Han le jitupat peue nyang jipeugah Dalam geulinyueng sumpai ka sarat Peue nyang nasehat bandum jibantah Meunyo tayue jak bak jalan teupat Tunyok Hadharat keu jih tapeugah Barangjan di jih sit han le teupat Sabab ka sisat han le meuubah"
        },
        {
            "chapter": 18,
            "verse": 58,
            "text": "Teuma Po gata Pengampon that-that Keu ureueng sisat rahmat Neulimpah Meunyo Neupeutron azeub raya that Jinoe le siat anco dum bicah Sabab han jitem pateh Hadharat Di jih sit batat tungang sileupah Tapi di Tuhan han Neupeuceupat Neuyue preh siat janji Neupeugah Meunyo ka teuka azeub Hadharat Hana le ubat wahe meutuah"
        },
        {
            "chapter": 18,
            "verse": 59,
            "text": "Bandum gampong nyan teumpat duek umat , Nyang han tem ingat peurintah Allah Abeh binasa kheundak Hadharat Sabab jih jungkat elanya leupah Dilee pih meunan Neuyue preh siat Jinoe talihat binasa sudah"
        },
        {
            "chapter": 18,
            "verse": 60,
            "text": "Bak saboh watee Musa beurangkat Dua ngon sahbat mudaʻthat leupah Musa geupeugah laju bak sahbat Jinoe takarat tajak beubagah Bak dua laot atawa liwat Sinan keuh teumpat tapiyoh payah"
        },
        {
            "chapter": 18,
            "verse": 61,
            "text": "Hingga teuk geujak ban laku kasad ; Laot meusapat sinan dua blah s Eungkot nyang geuba han le teuingat Ka lheuh amanat beunoe geupeugah Eungkot ka jigrop laju jilumpat Lam laot ligat jipiyoh payah"
        },
        {
            "chapter": 18,
            "verse": 62,
            "text": "Musa ngon rakan ka leupah liwat Piyoh hai sahbat di lon hek leupah Tacok makanan keunoe me siat Cuba talihat eungkot takeubah"
        },
        {
            "chapter": 18,
            "verse": 63,
            "text": "‘Oh ban geukalon eungkot le sahbat Bak Musa ligat teuma geupeugah Kon na yoh beunoe tapiyoh siat Bak batee bulat beunoe ka leupah Di lon keu eungkot teuwo lon that-that Keubit that jeungkat chetan seurakah Jijak peuteuwo lon bek teuingat Gadoh amanat bandum ka leupah Di eungkot teuma pih ka jilumpat Lam laot ligat ajeb that leupah"
        },
        {
            "chapter": 18,
            "verse": 64,
            "text": "Musa geuseuot tagisa ligat Keunan keuh teumpat tanyoe talangkah ‘Oh ban geugisa u likot siat"
        },
        {
            "chapter": 18,
            "verse": 65,
            "text": "Meuteumeung ligat ngon hamba Allah Musa meureumpok sidroe sahabat Ka Neubri rahmat gopnyan le Allah Neubri ‘eleumee uleh Hadharat Ureueng nyan meuhat ‘eleumee luah"
        },
        {
            "chapter": 18,
            "verse": 66,
            "text": "Teuma di Musa geutanyong ligat G Di lon meuhʻeut that sajan lon langkah Meunyo taizin lon seutot siat Di lon that hajat ‘eleumee Allah"
        },
        {
            "chapter": 18,
            "verse": 67,
            "text": "Teuma geujaweub gata hai sahbat Sang-sang han dapat napsu tateugah Han ek tasaba gata meu siat"
        },
        {
            "chapter": 18,
            "verse": 68,
            "text": "Sabab han meupat taeu phaedah Sabab rahsia hana tatupat Pakri ek dapat napsu tateugah"
        },
        {
            "chapter": 18,
            "verse": 69,
            "text": "Musa geujaweub tulong Hadharat Di lon hai sahbat saba sileupah c Ban nyang gata kheun di lon lonta‘at Sinan lonmumat hana meuubah"
        },
        {
            "chapter": 18,
            "verse": 70,
            "text": "Teuma geujaweub meu ka that hajat é Jinoe nasehat bacut lonpeugah Bek tanyong-tanyong peue nyang talihat ‘Oh dudoe meuhat teuma lonpeugah"
        },
        {
            "chapter": 18,
            "verse": 71,
            "text": "‘Oh Iheuh geukheun nyan laju beurangkat | Dua ngon sahbat u laot luah Meuteumeung kapai geuek le ligat Tapi hireuen that kapai ka geuplah Musa geutanyong pakon hai sahbat Kapai gob jroh that ka tapeubeukah Meunyo sit karam ureueng meularat Teuntee jeuheut that gata geupeugah"
        },
        {
            "chapter": 18,
            "verse": 72,
            "text": "Teuma geujaweub pakon hai sahbat Teuwo nasehat nyang ban lonpeugah Ka lheuh lonpeugah tasaba siat Napsu jeuheut that han tateugah"
        },
        {
            "chapter": 18,
            "verse": 73,
            "text": "Musa geujaweub teuwo lon that-that Meuʻah hai sahbat di lon ka salah Bek tueng keu bulueng ulon meularat Jinoe hai sahbat sipheut lonubah"
        },
        {
            "chapter": 18,
            "verse": 74,
            "text": "(Teuma geubeudoh laju beurangkat e Meureumpok ligat aneukmiet ceudah Ka geupoh mate aneuk nyan ligat Hanajan siat sinan ka reubah Musa geutanyong pakon jeuheut that Tapoh han sasat aneuk tan salah JUZ 16) Hana jipoh gop keupue tajungkat Teuntee salah that gata geupeugah"
        },
        {
            "chapter": 18,
            "verse": 75,
            "text": "Teuma geujaweueb pakon hai sahbat Teuwo nasehat nyang ban lon peugah Han ek tasaba ka lon kheun meuhat Napsu jeuheut that han ek ta teugah"
        },
        {
            "chapter": 18,
            "verse": 76,
            "text": "Musa kheun teuma boh jinoe meuhat p Han le lon sasat tapeubuet salah À Meunyo sigo treuk lon tanyong sabab Ka jeuet hai sahbat lon nyoe takeubah"
        },
        {
            "chapter": 18,
            "verse": 77,
            "text": "Teuma geubeudoh laju beurangkat Bak saboh teumpat ka troh geulangkah Bak saboh gampong ureueng rame that Geulakee ligat peue nyang na mudah Tabri makanan keu kamoe siat Sabab ka deuek that ngon hek sileupah Tapi kaom nyan keubit that batat Makanan sapat pih han jikeubah Han jibri sapeue nyang geumeuhajat Geubeudoh ligat laju geulangkah Meuteumeung saboh tembok meu turab Tapi singet that sang ka rap reubah Teuma geupeudong binteh nyan ligat Musa geulihat laju geubantah Meunyo talakee upahjih meuhat Gadoh meularat geutanyo sosah"
        },
        {
            "chapter": 18,
            "verse": 78,
            "text": "Teuma geujaweueb tanyo hai sahbat Nyoe ka troh bak had tanyoe meupisah Han ek tasaba gata meusiat Hana tatupat keu peue phaedah Akan lon peugah teuma riwayat Peuejeuet keu sabab buet lon sang salah"
        },
        {
            "chapter": 18,
            "verse": 79,
            "text": "Teuntang hai kapai meunoe riwayat Ureueng meupukat mita napakah Udep di laot ureueng nyan meuhat Geuba u darat peue nyang na mudah Teuma di likot raja lalem that Jireubot meuhat kapai jirampah Meunyo ka rusak han le jikarat Nyan jeuet keu sabab kapai nyan lon plah"
        },
        {
            "chapter": 18,
            "verse": 80,
            "text": "Teuntang aneuk miet meunoe riwayat Dijih ka sisat teukeudi Allah Sayang ma-ku jih ureueng taʻat that Takot jipakat kaphe keu Allah Teuntee jipaksa ma-ku jih meuhat Mangat roh sisat geupubuet salah"
        },
        {
            "chapter": 18,
            "verse": 81,
            "text": "Sabab nyan lon poh aneuk nyan ligat Mangat seulamat ibu ngon ayah Neugantoe laen uleh Hadharat Aneuk nyang got that shaleh ngoh ceudah"
        },
        {
            "chapter": 18,
            "verse": 82,
            "text": "Teuntang hai binteh tembok meu turab Meunoe riwayat deungo lon peugah Dua droe aneuk yatim meularat Jih nyang po teumpat binteh ka reubah Di yup binteh nyan harta jih le that Youh dilee meuhat sinan geukeubah Ayah jih dilee ureueng shaleh that Sinankeuh teumpat pusaka ayah Teuma Neukheundak uleh Hadharat Harta nyan meuhat keu jih napakah Meunyo ka rayok aneuk nyan ligat Dudoe jiteupat harta geukeubah Jijak cok keudroe dengan seulamat Harta nyan rahmat Neubri le Allah Abeh lon peugah bandum riwayat Sang-sang talihat lon pubuet salah Padahai dilon kon sagai sisat Tuhan Hadharat nyang yue peurintah Sabab nyan gata lon yue saba that Tapi han kuat napsu tateugah"
        },
        {
            "chapter": 18,
            "verse": 83,
            "text": "Teuma jitanyong bak gata siat Teuntang riwayat Zulkarnain meugah Tajaweueb meunoe wahai Muhammad Deungo riwayat jinoe lon peugah"
        },
        {
            "chapter": 18,
            "verse": 84,
            "text": "Gopnyan di bumoe raja raya that Seutot riwayat galak that leupah Harok that geujak timu ngon barat"
        },
        {
            "chapter": 18,
            "verse": 85,
            "text": "Laju beurangkat seutot seujarah"
        },
        {
            "chapter": 18,
            "verse": 86,
            "text": "Hingga troh geujak bak saboh teumpat Jioh u barat keudeh geulangkah Matauroe lop tujuan meuhat Hingga troh kasad Neubri le Allah Matauroe deuh sinan geulihat Jilop ban bulat lam tanoh bagah Na saboh kaom di sinan meuhat Uleh Hadharat teuma Neupeugah Wahe Zulkarnain meunyo meuhajat Taseksa meuhat kaom nyan bagah Atawa nyang jroh gata meuhajat Tapubuet leugat hana soe bantah"
        },
        {
            "chapter": 18,
            "verse": 87,
            "text": "Geujaweueb teuma laju ban teupat Ureueng nyang sisat dilon lon balah Ureueng elanya lon seksa ligat ‘Oh dudoe meuhat pulang bak Allah Meunyo ka jiwoe ubak Hadharat Azeueb raya that keu jih Neubalah"
        },
        {
            "chapter": 18,
            "verse": 88,
            "text": "Soe nyang pubuet got iman jih kuat Balasan meuhat pih got sileupah Ureueng nyan teuma pih han lon peubrat Peurintah meuhat keu jih nyang mudah"
        },
        {
            "chapter": 18,
            "verse": 89,
            "text": "Beudoh lom teuma gopnyan beurangkat"
        },
        {
            "chapter": 18,
            "verse": 90,
            "text": "Troh saboh teumpat keudeh geulangkah Keudeh u timu geupeukeue ligat Bak ujong teumpat hu meujeureulah Teumpat jiteubiet uroe peungeuh that Tujuan meuhat keunan geulangkah Meuteumeung kaom sinan ganje that Teulanjang bulat tuboh jipeuhah"
        },
        {
            "chapter": 18,
            "verse": 91,
            "text": "Meunankeuh gopnyan ‘eleumee le that Uleh Hadharat Neubri ngon tuah"
        },
        {
            "chapter": 18,
            "verse": 92,
            "text": "Geubeudoh sinan laju beurangkat"
        },
        {
            "chapter": 18,
            "verse": 93,
            "text": "Hingga troh ligat bak saboh lurah Dalam urong gle sinan geulihat Na saboh teumpat nanggroe nyang luah Na saboh kaom mantong biadab Meuphom hana that peue nyang geupeugah"
        },
        {
            "chapter": 18,
            "verse": 94,
            "text": "Ubak Zulkarnain jipeugah ligat Kamoe meularat raya sileupah Yakjut wa makjut leupah that jeungkat Kamoe dum rakyat habeh jirampah Jipubuet jeuheut sabe jeuep teumpat Neutulong siat kamoe beu leupah Neupeugot kuta keu kamoe siat Bek jeuet jilewat keunoe jilangkah Meunyo cit neutem peutroh ban hajat Dikamoe rakyat meutem bri upah"
        },
        {
            "chapter": 18,
            "verse": 95,
            "text": "Geujaweueb teuma dilon tan hajat Na nyang leubeh that Neubri le Allah Lon lakee mantong teunaga rakyat Keunoe meusapat bandum tayue krah Lon peugot kota saboh nyang kuat Hana meuhajat dilon keu upah"
        },
        {
            "chapter": 18,
            "verse": 96,
            "text": "Tayue me beusoe keunoe beu le that t Tatamon ligat beu manyang leupah “Oh santeut ngon gle tatot le ligat Apui raya that peuudep bagah Oh lheueh nyan timah keunoe taintat Tapasoe leugat lam apui mirah"
        },
        {
            "chapter": 18,
            "verse": 97,
            "text": "Meunyo ka abeh bandum ka siap Yakjut meukarat teubiet han leupah Han leupah jiek sabab manyang that Jikurek meuhat hana phaedah"
        },
        {
            "chapter": 18,
            "verse": 98,
            "text": "Teuma Zulkarnain geukheun amanat ; Bandum nyoe rahmat Neubri le Allah Meunyo ka teuka janji Hadharat ‘Oh dudoe meuhat hanco dum bicah Janji Tuhanku beuna nyo that-that Hana meusiat pih na meuubah"
        },
        {
            "chapter": 18,
            "verse": 99,
            "text": "Teuma Neupeugah uleh Hadharat Yakjut nyang jeungkat sinan Neukeubah Sabe keudroe jih karu jih that-that Sabab meukarat teubiet han leupah Geuyup seurunee le malaikat Baro meusapat u keue Potallah"
        },
        {
            "chapter": 18,
            "verse": 100,
            "text": "Masa nyan geuba apui raya that Keu kaphe jeungkat nuraka juah"
        },
        {
            "chapter": 18,
            "verse": 101,
            "text": "Kaphe nyang buta han deuh jilihat Padum le ayat yue ingat Allah Han ek jideungo dijih nyan meuhat Ate ka batat tungang sileupah Mata jih buta ka teutop rapat Han deuh jilihat dumna peurintah"
        },
        {
            "chapter": 18,
            "verse": 102,
            "text": "Nakeuh ek patot dikaphe jeungkat Jipeucharikat laen ngon Allah Dijih meulakee kon bak Hadharat Teutapi meuhat bak hamba Allah Dijih keu hamba pubuet ibadah Meubri treuk teumpat nuraka juah"
        },
        {
            "chapter": 18,
            "verse": 103,
            "text": "Takheun le gata wahai Muhammad Peugah bak umat nyang pubuet salah Deungo lon peugah wahe e sahbat Ureueng rugoe that amal ka salah"
        },
        {
            "chapter": 18,
            "verse": 104,
            "text": "Ureueng nyan bandum nyata ka sisat Udep jih meuhat hana phaedah Jipike keudroe buet jih nyan got that Padahai sisat rugoe sileupah"
        },
        {
            "chapter": 18,
            "verse": 105,
            "text": "Ureueng nyan bandum kaphe keu ayat Tuhan Hadharat dijih jibantah Jikheun han rumpok dengon Hadharat Kaphe jeuheut that lawan peurintah Ubena amai luroh dum meuhat Hana sagai brat meuube seupah Hana harga uroe kiamat Nyang na cit laknat Neubri le Allah"
        },
        {
            "chapter": 18,
            "verse": 106,
            "text": "Nyankeuh nuraka balahjih meuhat Sabab jih sisat kaphe keu Allah Watee jideungo geubaca ayat Dijih paleh that jikhem meuhah-hah Lon jipeukaru Rasul Hadharat Nyankeuh jeuet teumpat nuraka juah"
        },
        {
            "chapter": 18,
            "verse": 107,
            "text": "Ureueng meuiman akan Hadharat Amal nyang got that hantom geukeubah Neubri churuga uleh Hadharat Firdaus manyang that lagi that indah"
        },
        {
            "chapter": 18,
            "verse": 108,
            "text": "Bandumgeuh keukal di sinan teumpat Han tom meularat seunang that leupah Minah holaen han sagai hajat Sabab mangat that churuga indah"
        },
        {
            "chapter": 18,
            "verse": 109,
            "text": "Takheun le gata wahai Muhammad Ubak dum umat meunoe tapeugah Meunyo ie laot bandum meusapat Teuma geusurat kalimat Allah Habeh ie laot keudua meuhat ‘Eleumee Hadharat hana lom sudah Sangkira neubri daweuet lom le that Beu sadum meuhat ngon laot luah Han ek cit habeh ilmee Hadharat Dumnankeuh le that kalimat Allah"
        },
        {
            "chapter": 18,
            "verse": 110,
            "text": "Takheun le gata wahai Muhammad Ulon hai umat cit hamba Allah Lon manusia ban gata meuhat Lagee talihat hana meuubah Teuma bak ulon wahyu Hadharat Neuyue kheun meuhat sidroe-Neuh Allah ý Tuhan gata nyoe cit sidroe meuhat Barangsoe hajat pubuet le bagah Hajat meureumpok deungon Hadharat Peubuet le ligat amal nyang ceudah Tuhanku sidroe bek peucharikat Pubuet ibadat hanya keu Allah MARYAM Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 19,
            "verse": 1,
            "text": "Kaf Ha Ya ‘Ain Shad Tuhan nyang teupeue meukeusud ayat Sabab Hadharat hana Neupeugah"
        },
        {
            "chapter": 19,
            "verse": 2,
            "text": "Rahmat Po gata keu sidroe hamba Neuh Zakaria nyan Neuneuk peugah"
        },
        {
            "chapter": 19,
            "verse": 3,
            "text": "Youh geumeudoʻa ubak Po gopnyan Bak watee teunang gopnyan munajah"
        },
        {
            "chapter": 19,
            "verse": 4,
            "text": "Geukheun Tuhanku leumoh tuleueng lon Ka puteh ok lon hana le hilah Hana daya le lon nyoe ka tuha Doa lon pinta beu mustajabah Hana tom Neubri lon putoeh asa"
        },
        {
            "chapter": 19,
            "verse": 5,
            "text": "Teumakot hamba keu aneuk lidah Saleh pakri dom ‘oh meulikot lon Ureueng inong lon pih hana hilah Ka padum lama inong lon male Harap hana le ka putoeh sudah Neubri Tuhanku sidroe aneuknda"
        },
        {
            "chapter": 19,
            "verse": 6,
            "text": "Ji tueng pusaka bak lon nyang ayah Lom pih pusaka bak wareh Ya‘qob Neubri bek Neutop rahmat Neupeuhah Aneuk nyan bak nyo nyang Droe-Neuh rila"
        },
        {
            "chapter": 19,
            "verse": 7,
            "text": "Hai Zakaria Neukheun le Allah Kamoe peuseunang lam ate gata Aneuk teuh Yahya Kamoe hadiah Goh na baroekon ureueng nan Yahya Nyan keuh keu gata aneuk meutuah"
        },
        {
            "chapter": 19,
            "verse": 8,
            "text": "Geukheun Tuhanku pat aneuk keu lon Ureueng inong lon umu ka leupah Inong lon male ka leupah that trep Dilon pih ka sep umu rap reubah Umu lon jinoe leupah that tuha"
        },
        {
            "chapter": 19,
            "verse": 9,
            "text": "Meunan keuh kada Neukheun le Allah Po gata Neukheun gata bek apon Atra nyan bak Lon leupah that mudah Youh masa dilee Lon peujeuet gata Sapeue pih hana jeuet laju bagah"
        },
        {
            "chapter": 19,
            "verse": 10,
            "text": "Geukheun Tuhanku Neubri keu tanda Kalon (nyoe tanda) Neukheun le Allah Tanda keu gata hana ta marit Lhee malam keubit ta gampet babah"
        },
        {
            "chapter": 19,
            "verse": 11,
            "text": "Beudoh bak Mihrab teuma geuteubiet Hana geumarit meu peue geupeugah Geubri icharat mantong bak kaom Geuh geuyue junjong perintah Allah Ta kheun teuseubeh beungoh ngon seupot Dumpeue taturot bek sagai bantah"
        },
        {
            "chapter": 19,
            "verse": 12,
            "text": "Hai Yahya tacok kitab nyan beu that Meurunoe leugat beuna ngon salah Hikmah Kamoe bri teuma keu gopnyan Youh mantong gopnyan ubeut that leupah"
        },
        {
            "chapter": 19,
            "verse": 13,
            "text": "Lom gaseh sayang meubri bak Kamoe Geupeugleh that droe taqwa keu Allah"
        },
        {
            "chapter": 19,
            "verse": 14,
            "text": "Keu ma ku gopnyan pih that geujunjong Hana sagai mbong sabe meurendah"
        },
        {
            "chapter": 19,
            "verse": 15,
            "text": "Seulamat gopnyan bak uroe lahe Ngon uroe mate geuh that meutuah Lom pih seulamat uroe geubangket Sigo treuk udep meuhadap Allah"
        },
        {
            "chapter": 19,
            "verse": 16,
            "text": "Teuma taingat haba Maryam Dalam Qur‘an sinoe geupeugah Watee geuteubiet geujak rot timu Sidroe geuh laju keunan geulangkah Ahli di rumoh tinggai sinaroe"
        },
        {
            "chapter": 19,
            "verse": 17,
            "text": "Digopnyan sidroe geujak meusiblah Geujak bak padok digopnyan sidroe Keunan Roh Kamoe meukirem bagah Geupeurupa droe geuh lagee insan Leupah that saban geukalon gagah"
        },
        {
            "chapter": 19,
            "verse": 18,
            "text": "Maryam kheuen lon lakee bak Tuhan Bek gata tuan keunoe talangkah Meunyo cit gata ureueng takwa"
        },
        {
            "chapter": 19,
            "verse": 19,
            "text": "Geuseuot sigra lon Rasul Allah Rasul Po gata lon jak bak gata Haba gembira Neuyue jak peugah Neuyue bri aneuk bak lon keu gata Nyang meubahgia ngon gleh sileumpah"
        },
        {
            "chapter": 19,
            "verse": 20,
            "text": "Han tom teupeh lon ngon ureueng agam Pane jeuet meunan aneuk tan ayah Lagi pih lon nyoe kon inong jalang Seuot Maryam meunan geupeugah"
        },
        {
            "chapter": 19,
            "verse": 21,
            "text": "Geukheuen ka meunan kheuen Tuhan gata Buet bacut sahja bak Lon that mudah Lom Kamoe peujeuet nyang nyan keu tanda Keu manusia jitueng phaedah Lom pih nyan rahmat meubri le Kamoe Lagi atra nyoe ka putoh sudah"
        },
        {
            "chapter": 19,
            "verse": 22,
            "text": "Teuma Maryam pih kakeuh hame Ngon aneuk geume geujak peusiblah"
        },
        {
            "chapter": 19,
            "verse": 23,
            "text": "Bak teumpat jioh geujak peungkleh droe Lahe treuk sinoe si manyak mirah Di yup keureuma sinan geuduek le Geukheuen bah mate lon dumnoe sosah Pakon: han mate lon sigohlom nyoe Mangat bek lon nyoe jipeugah-peugah Bahle beu teuwo jih bek jiingat Saket ngon mangat bek jeuet keu gundah"
        },
        {
            "chapter": 19,
            "verse": 24,
            "text": "Teuma geudeungo saboh suara Bak teumpat rata nyang leubeh rendah Di yup gata duek ie jiteubiet le Tuhan peuile bek gata sosah e E a"
        },
        {
            "chapter": 19,
            "verse": 25,
            "text": "Cuba tagrak-grak cabeueng keuruma Rhet boh keureuma nyang mantong basah"
        },
        {
            "chapter": 19,
            "verse": 26,
            "text": "Tapajoh tajep beu seunang ate Sapeue hana le nyang jeuet keu sosah Meunyo meuteume ngon manusia Lon lon puasa meunan tapeugah Hanjeuet lon marit ngon beurangkasoe Kaoi lon meunoe janji ngon Allah"
        },
        {
            "chapter": 19,
            "verse": 27,
            "text": "Geume treuk aneuk bak kaom gopnyan Wahe Maryam jikheuen le bagah Pakon digata buet teuh lagee nyan"
        },
        {
            "chapter": 19,
            "verse": 28,
            "text": "Chedara Harun pakon buet salah Ayah gata kon ureueng nyang jeuheut Ma gata pih got kon inong culah"
        },
        {
            "chapter": 19,
            "verse": 29,
            "text": "Maryam tunyok bak aneuk ubit í Hanjeuet jimarit laju jipeugah y Pakri meutanyong bak aneuk ubit"
        },
        {
            "chapter": 19,
            "verse": 30,
            "text": "Teuma jimarit lon hamba Allah Ngon saboh kitab keulon ka Neubri Ka jeuet keunabi lon nyoe Neupeugah"
        },
        {
            "chapter": 19,
            "verse": 31,
            "text": "Ho ho nyang lon jak Neubri beureukat Sembahyang meuhat lon Neupeurintah Meunan pih bak lon Neuyue bri zakeuet Youh mantong udep lon gohlom leupah y"
        },
        {
            "chapter": 19,
            "verse": 32,
            "text": "Pubuet bakti beu jroh keu ma lon Bek na sipheuet mbong nyang brok sileupah"
        },
        {
            "chapter": 19,
            "verse": 33,
            "text": "Seulamat keulon uroe laher lon Uroe mate lon pih beu meutuah Seulamat lom lon uroe geubangket y Sigo treuk udep meuhadap Allah Nyankeuh nyang Isa aneuk Maryam"
        },
        {
            "chapter": 19,
            "verse": 34,
            "text": "Nyang dum awak nyan meubantah-bantah Narit nyang beuna bak Tuhan sidroe Dijih chok cit roe ragu sileupah"
        },
        {
            "chapter": 19,
            "verse": 35,
            "text": "Hana meuaneuk Tuhan Hadharat Maha suci that nibak jih peugah Wate Neukheundak barang peue meuhat Barang peue hajat Neumeung perintah Neukheuen boh jeuet kah jinoe le leugat Hasel le siat hana nyang payah"
        },
        {
            "chapter": 19,
            "verse": 36,
            "text": "Allah Tuhan lon ngon Tuhan gata O Droe-Neuh nyan sahja wajeb taseumah Nyoe jalan teupat nyang jalan Tuhan"
        },
        {
            "chapter": 19,
            "verse": 37,
            "text": "Teuma awak nyan meupisah-pisah Han jimeusapeue bandum awak nyan Ceulaka youh nyan keu kaphe jadah ‘Oh teuka uroe haro hara that Keubit meukarat kaphe seurakah"
        },
        {
            "chapter": 19,
            "verse": 38,
            "text": "Deuh that jideungo trang that jikalon ‘Oh troh uroe nyan hana peue peugah Tapi si lalem jijak bak Kamoe Nibak uroe nyoe sisat that leupah"
        },
        {
            "chapter": 19,
            "verse": 39,
            "text": "Tapeuingat jih uroe meunyesal Uroe nyang kekal ‘oh habeh sudah Dijih lam lalee han jimeuiman"
        },
        {
            "chapter": 19,
            "verse": 40,
            "text": "Pusaka youh nyan Kamoe cok bagah Pusaka bumoe ngon bandum asoe Bandum keu-Kamoe hana meukeubah Bandum awaknyan teuma Meupuwo Keudeh bak Kamoe beuna ngon salah"
        },
        {
            "chapter": 19,
            "verse": 41,
            "text": "Teuma taingat haba Ibrahim Lam Qur‘an Karim sinoe geupeugah Gopnyan beuna that lom jeuet keu nabi"
        },
        {
            "chapter": 19,
            "verse": 42,
            "text": "Geukheun bak abi geuh wahe ayah Pakon teseumah berhala mate Han jeuet jidengo peue nyang tapeugah Han deuh jikalon hana meuguna Han sapeue pih na dijih phaedah"
        },
        {
            "chapter": 19,
            "verse": 43,
            "text": "Hai ayah dilon nyoe ka lon teupeue Nyang goh neuteupeue le droeneuh ayah Teuma neuikot lon tunyok droeneuh Lon maba droeneuh bak jalan Allah a a i A Jalan nyang beuna jalan nyang teupat"
        },
        {
            "chapter": 19,
            "verse": 44,
            "text": "Bek jalan sisat neujak hai ayah Bek jalan sisat neuseumah chetan Maksiet keu-Tuhan cheitan seurakah"
        },
        {
            "chapter": 19,
            "verse": 45,
            "text": "Hai ayah dilon teumakot lon that ; Keu droeneuh azab Neubri le Allah Droeneuh neujakcok cheitan keuwali"
        },
        {
            "chapter": 19,
            "verse": 46,
            "text": "Seuot le abi peue benci that kah A Wahai Ibrahim peue benci keuh that Tuhan lon sisat bandum kapeugah Meung han kapiyoh ka kheun keu Tuhan Keubit ku rajam keuh han soe teugah Kajak weh keudeh bek le keuh sinoe Bek le kawoe-woe beu trep sileupah"
        },
        {
            "chapter": 19,
            "verse": 47,
            "text": "Geukheun seulamat keu droeneuh bak lon Lon lakee ampon teuma bak Allah Neuampon keudroeneuh le Tuhan lon Neubri doa lon beu mustajabah Baroekon Tuhan cit got that keulon"
        },
        {
            "chapter": 19,
            "verse": 48,
            "text": "Jinoe kakeuh lon keudeh lon langkah Kakeuh tinggai droeneuh dum ngon tuhan Neuh nyang neukheun nyan nyang bukon Allah Jeuet lon meudoa ubak Tuhan lon Kadang Neuampon droeneuh le Allah Mudah mudahan bak Neuteurimong Doa lon ceumong bek jeuet keu salah"
        },
        {
            "chapter": 19,
            "verse": 49,
            "text": "‘Oh ban ka geujak tinggai ureueng nyan Tinggai ngon tuhan jih nyang kon Allah Meubri keu gopnyan Ishaq ngon Ya‘qob Meuturot turot ureueng meutuah Bandua gopnyan pih jeuet keu nabi"
        },
        {
            "chapter": 19,
            "verse": 50,
            "text": "Meubri lom lagi rahmat meulimpah Nama ureueng nyan sabe gop teuoh Sipheuet got that jroh manyang sileupah i"
        },
        {
            "chapter": 19,
            "verse": 51,
            "text": "Teuma taingat lom haba Musa Lam Qur‘an nyata sinoe geupeugah Ikheulah that gopnyan pangkat Tuhan bri Rasul ngon Nabi raya that tuah"
        },
        {
            "chapter": 19,
            "verse": 52,
            "text": "Bineh Tursina Kamoe hei gopnyan Siblah rot uneuen kon jarak leupah € Meupeutoe gopnyan bak geumunajat"
        },
        {
            "chapter": 19,
            "verse": 53,
            "text": "Meubri ngon rahmat keu gopnyan bagah Chedara gopnyan Harun pih Nabi Geubantu akhi rahmat that leupah"
        },
        {
            "chapter": 19,
            "verse": 54,
            "text": "Haba Ismail lom taba ingat Lam Qur‘an meuhat sinoe geupeugah Gopnyan pih Rasul cit deungon Nabi Beuna that janji han tom meuubah"
        },
        {
            "chapter": 19,
            "verse": 55,
            "text": "Geuyue ahligeuh sembahyang zakeuet Rila Hadharat keu gopnyan sudah"
        },
        {
            "chapter": 19,
            "verse": 56,
            "text": "Haba Idris lom taba ingat Lam Qur‘an meuhat sinoe geupeugah Ureueng beuna that gopnyan pih Nabi"
        },
        {
            "chapter": 19,
            "verse": 57,
            "text": "Pangkat nyang tinggi Neubri le Allah"
        },
        {
            "chapter": 19,
            "verse": 58,
            "text": "Bandum ureueng nyan Tuhan bri ni‘mat Nabi dum meuhat geunaseh Allah Turunan Adam dum Nabi-Nabi Ni‘mat Tuhan bri cit le sileupah Meunan pih nyang ek sajan Noh dilee Lam kapai teuntee Kamoe yue langkah Cuco Ibrahim deungon Israi Meunan lom lagi meubri hidayah Nyang Kamoe tunyok ngon Kamoe gaseh Nyang Kamoe pileh dum hamba Allah Watee geubaca ateueh ureueng nyan Dum ayat Tuhan nyang Maha Murah Teukukui laju bandum geusujud Geumoe meuʻeut-‘eut geuingat Allah"
        },
        {
            "chapter": 19,
            "verse": 59,
            "text": "Gantoe ureueng nyan teuma di likot Le that nyang ka rhet ji peubuet salah Han jisembahyang peuturot napsu Dudoe meuteumeng sisat that leupah"
        },
        {
            "chapter": 19,
            "verse": 60,
            "text": "Meulengkan ureueng nyang jitem toubat Meuiman leugat ngon buet jroh leupah Ureueng nyan teuma tamong churuga Han geuelanya geuh meung be seupah"
        },
        {
            "chapter": 19,
            "verse": 61,
            "text": "Neubri keu hamba churuga ‘Adnen ; Ka janji Tuhan nyang maha murah ; Dilee lam ghaeb ka janji Tuhan Janji Droe-Neuh nyan hantom meuubah"
        },
        {
            "chapter": 19,
            "verse": 62,
            "text": "Hantom geudeungo narit nyang sia Dalam churuga Neubri le Allah Meulengkan sabe saleuem seulamat Raseuki le that sinan neukeubah Beungoh ngon seupot raseuki le that"
        },
        {
            "chapter": 19,
            "verse": 63,
            "text": "Pusaka meuhat keu hamba Allah Keu hamba Kamoe meubri churuga Soe nyang takwa sabe keu Allah"
        },
        {
            "chapter": 19,
            "verse": 64,
            "text": "Kamoe han meutron meu kon yue Tuhan g Peue gata tuan nyang bri peurintah Nyang di keue tanyoe di likot tanyoe Bandum atra nyoe cit milek Allah Antara nyan dum pih milek Tuhan Tuwo Neuh hantom barang peue hilah"
        },
        {
            "chapter": 19,
            "verse": 65,
            "text": "Tuhankeuh nyang po langet ngon bumoe Ngon bandum asoe pih milek Allah Ta seumah Tuhan sabab nyan leugat Ta saba beuthat keubit ikheulah Pubuet ibadah akan Droe-Neuh nyan Ek na nyang saban laen ta peugah"
        },
        {
            "chapter": 19,
            "verse": 66,
            "text": "Kheun manusia peue ek lom udep € Lon nyoe geubangket Iheueh mate sudah"
        },
        {
            "chapter": 19,
            "verse": 67,
            "text": "Peue manusia hana jiingat , Kamoe nyang peujeuet dilee jih sudah Watee nyan dijih hana sapeue na"
        },
        {
            "chapter": 19,
            "verse": 68,
            "text": "Demi Po gata jih meubeureukah Kamoe peusapat jih dum ngon chetan Dalam jahannam keudeh meuruwah Ubak nuraka meuba jih mandum Sinan jih meugom lam apui mirah"
        },
        {
            "chapter": 19,
            "verse": 69,
            "text": "Lheueh nyan meutarek bak jeuep golongan c Soe lam kawan nyan nyang beuhe leupah Soe nyang that paleh batat ngon tungang Jiławan Tuhan Nyang Maha Murah"
        },
        {
            "chapter": 19,
            "verse": 70,
            "text": "Kamoe nyang teupeue soe nyang Meucabot Nyang leubeh patot keu apui mirah"
        },
        {
            "chapter": 19,
            "verse": 71,
            "text": "Bandumteuh gata tateuka keunan Putosan Tuhan han jeuet meuubah"
        },
        {
            "chapter": 19,
            "verse": 72,
            "text": "Lheueh nyan meupeuglah si nyang takwa Nyang lalem teuma sinan meukeubah Sinan meulungkop bandum si lalem"
        },
        {
            "chapter": 19,
            "verse": 73,
            "text": "Atra jipeukhem dum ayat Allah ‘Oh geukheuen ayat Kamoe nyang nyata Si kaphe sigra laju jipeugah Bak ureueng mukmin jikheuen soe nyang got Soe nyang jroh teumpat dua kaphilah Mukmin ngon kaphe soe nyang leubeh got Nyang toh nyang teumpat jih leubeh indah"
        },
        {
            "chapter": 19,
            "verse": 74,
            "text": "Padum le Kamoe meupeubinasa Youh dilee nyang ka masa nyang sudah Dilee nibak jih rumoh leubeh got Dumpeue leubeh that takalon mewah"
        },
        {
            "chapter": 19,
            "verse": 75,
            "text": "Takheuen barangsoe nyang ka lam sisat Bah sabe meuhat dijih lam salah Beu panyang unu jih laju sinan Neubri le Tuhan nyang Maha Murah c Hingga jikalon peue nyang geujanji Azeueb han sakri teuka musibah Atawa teuka watee kiamat Jiteupeue leugat watee nyan sudah Soe nyang leubeh brok teumpat jih singoh Soe leubeh leumoh han ek soe peuglah"
        },
        {
            "chapter": 19,
            "verse": 76,
            "text": "Soe nyang ka na keu jih peutunyok Neutamah tunyok lom jih le Allah Amal shalihat nibak Po gata Leubeh mulia phala le leupah Beukal leubeh that untuk tapuwoe"
        },
        {
            "chapter": 19,
            "verse": 77,
            "text": "Teuma taeu roe si kaphe jadah Dijih jikaphe keu ayat Kamoe Arta jih nyoe jikheuen le leupah Arta dilon deungon aneuk lon Cit geubri keu lon hana peue peugah"
        },
        {
            "chapter": 19,
            "verse": 78,
            "text": "Peue atra ghaeb bak jih ka meuri Ka jimeujanji dijih ngon Allah"
        },
        {
            "chapter": 19,
            "verse": 79,
            "text": "Teutapi Kamoe akan meutuleh Bandum beu habeh peue nyang jipeugah Kamoe pupanyang azeueb lom keu jih"
        },
        {
            "chapter": 19,
            "verse": 80,
            "text": "Pusaka bak jih Kamoe tueng bagah Pusaka jih nyan meutueng keu Kamoe Tinggai jih sidroe jiwoe bak Allah Badan jih sidroe jiwoe bak Kamoe"
        },
        {
            "chapter": 19,
            "verse": 81,
            "text": "Awak jih meunoe cit dum lam salah Jipeugot laen dijih keu Tuhan Jih jikheuen tuhan nyang bukan Allah Nyan keu wali jih nyang peulindong jih"
        },
        {
            "chapter": 19,
            "verse": 82,
            "text": "Tapi bandum jih dudoe jikeubah Si kaphe teuma ibadah keu jih Jeuet keu musoh jih teuma that leupah"
        },
        {
            "chapter": 19,
            "verse": 83,
            "text": "Peue hana taeu meukirem chetan Kamoe yue padan dum kaphe jadah i Jipadan jiyue buet darohaka"
        },
        {
            "chapter": 19,
            "verse": 84,
            "text": "Teuma bek gata talakei bagah Dikamoe bandum ka lheueh meukira Bandum keunira keu jih meukeubah"
        },
        {
            "chapter": 19,
            "verse": 85,
            "text": "Ureueng takwa bak saboh uroe Meusapat keu noe Kamoe yue langkah Jeuet keu utosan nyang that mulia"
        },
        {
            "chapter": 19,
            "verse": 86,
            "text": "Dum kaphe teuma meuparoh bagah Dalam nuraka meuparoh bandum Peudeh ngon reukueng jih grah sileupah b"
        },
        {
            "chapter": 19,
            "verse": 87,
            "text": "Beurangsoe han ek jibri chupeu‘at 4 Meu kon Hadharat izin Neupeugah £ Meu ka na janji deungon Hadharat Ureueng nyan meuhat mantong nyang leupah"
        },
        {
            "chapter": 19,
            "verse": 88,
            "text": "Awak nyan jikheuen Tuhan na aneuk"
        },
        {
            "chapter": 19,
            "verse": 89,
            "text": "Keubit that s‘ok mʻok narit ka peugah Keubit narit nyan leupah that jeuheut"
        },
        {
            "chapter": 19,
            "verse": 90,
            "text": "Ubena langet sang-sang ka bicah Beukah ngon bumoe runtoh ngon gunong"
        },
        {
            "chapter": 19,
            "verse": 91,
            "text": "Na aneuk Tuhan narit jipeugah"
        },
        {
            "chapter": 19,
            "verse": 92,
            "text": "Han sagai patot na aneuk Tuhan Ureueng nyang kheun nyan raya that salah"
        },
        {
            "chapter": 19,
            "verse": 93,
            "text": "Soe nyang di langet ngon nyang di bumoe Bandum ureueng nyoe cit hamba Allah Jak peunamiet droe bandum bak Tuhan"
        },
        {
            "chapter": 19,
            "verse": 94,
            "text": "Bandum ureueng nyan Neutudum peugah Ka lheueh Neubileueng bandum le Tuhan"
        },
        {
            "chapter": 19,
            "verse": 95,
            "text": "Jak dum bak Tuhan hana soe papah Uroe kiamat jak dum bak Tuhan Hana ngon rakan nyang jeuet seumeugah"
        },
        {
            "chapter": 19,
            "verse": 96,
            "text": "Soe nyang meuiman lom jipubuet got Tuhan Hadharat Neugaseh leupah"
        },
        {
            "chapter": 19,
            "verse": 97,
            "text": "Kamoe peumudah Qur‘an keu gata Ngon lidah gata bahsa nyang mudah Mangat ta peugah haba geumbira Keu soe nyang takwa keupada Allah Lom ta peuingat azeueb akhirat Keu soe nyang batat sabe buet salah"
        },
        {
            "chapter": 19,
            "verse": 98,
            "text": "Padum le dilei meupeubinasa Han ek ta kira dum le that leupah Peue na ta kalon jinoe meu sidroe Habeh sinaroe tan le meubeukaih Atawa peue na ta deungo meusu Tan meusigeutu habeh dum sudah THAHA Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 20,
            "verse": 1,
            "text": "Tha Ha Tuhan nyang teupeue meukeusud ayat Sabab Hadharat hana Neupeugah"
        },
        {
            "chapter": 20,
            "verse": 2,
            "text": "Kon Kamoe peutron Quran bak gata Mangat jeuet gata tarasa sosah"
        },
        {
            "chapter": 20,
            "verse": 3,
            "text": "Meulengkan mangat jeuet keu peuingat Keu soe nyang takot dijih keu Allah"
        },
        {
            "chapter": 20,
            "verse": 4,
            "text": "Tren nibak Tuhan nyang peujeuet bumoe Ngon langet dum nyoe nyang manyang leupah"
        },
        {
            "chapter": 20,
            "verse": 5,
            "text": "Tuhan Peumurah Maha Perkasa Neumat kuasa di ateueh ‘arasy"
        },
        {
            "chapter": 20,
            "verse": 6,
            "text": "Peue nyang di langet ngon nyang di bumoe Ngon bandum asoe jih milek Allah Nyang di yup tanoh han deueh takalon Pih milek Tuhan nyang Maha Murah"
        },
        {
            "chapter": 20,
            "verse": 7,
            "text": "Adak tamarit rayok suara Mandum rahsia Neuteupeue sudah Bandum Neuteupeue bahle nyang meusom"
        },
        {
            "chapter": 20,
            "verse": 8,
            "text": "Tan laen Tuhan meulengkan Allah Le nama Tuhan bandum nyang got-got Di sinan meuhat Tuhan Neupeugah"
        },
        {
            "chapter": 20,
            "verse": 9,
            "text": "Peue na bak gata troeh haba Musa"
        },
        {
            "chapter": 20,
            "verse": 10,
            "text": "Youh geu-eu cahya apui nyang mirah Geukheun bak ahligeuh tinggal gata Lon kalon cahya apui trang leupah Mangat lon peuwoe apui nyan keu noe Jeuet digata nyoe tatueng phaedah Atawa pih na sinan peutunyok Sinan jeuet tacok kadang phaedah"
        },
        {
            "chapter": 20,
            "verse": 11,
            "text": "Troh Musa keu nan deuh treuk suara Deungo hai Musa jinoe Lon peugah"
        },
        {
            "chapter": 20,
            "verse": 12,
            "text": "Keubit nyoekeuh Lon Tuhan po gata Tasuet le sigra kawoh takeubah g Kawoh bak gaki tasuet bandua Jinoe na gata bak tempat indah Teumpat nyang suci bak urong Thua"
        },
        {
            "chapter": 20,
            "verse": 13,
            "text": "Lon pileh gata nyang raya tuah Lon pileh gata tadeungo jinoe Wahyu bak Kamoe jinoe meupeugah"
        },
        {
            "chapter": 20,
            "verse": 14,
            "text": "Nyoekeuh Lon Allah tan laen Tuhan i Meulengkan cit lon sidroe taseumah Peubuet sembahyang keu lon taingat"
        },
        {
            "chapter": 20,
            "verse": 15,
            "text": "Teuma kiamat deungo lon peugah € Uroe kiamat han jeuet han teuka Teuma rahsia han jeuet Lon peugah Pajan wateejih Lon som bak gata Watee nyan hamba bandum geubalah"
        },
        {
            "chapter": 20,
            "verse": 16,
            "text": "Teuma bek gata roh jipeupaleng Le jih nyang han tem iman keu Allah Nyang han tem iman akan kiamat Dijih peuturot napsu seurakah Meu taturot jih gata binasa"
        },
        {
            "chapter": 20,
            "verse": 17,
            "text": "Teuma hai Musa tacuba peugah Bak jaroe uneunteuh peue nyan tamat"
        },
        {
            "chapter": 20,
            "verse": 18,
            "text": "Geukheun nyoe tungkat lon keu peukakah Ngon tungkat lon nyoe jeuet lon meuteugon Lon paroh kameng meujan ‘oh salah. Maksud laen pih le ngon tungkat ‘Oh watee lon mat cit le phaedah"
        },
        {
            "chapter": 20,
            "verse": 19,
            "text": "Neukheun boh tatiek tungkat hai Musa"
        },
        {
            "chapter": 20,
            "verse": 20,
            "text": "Geutiek treuk sigra sinan geukeubah ‘Oh ban geukalon ka jeuet keu uleue Watee nyan jiʻeue laju that bagah"
        },
        {
            "chapter": 20,
            "verse": 21,
            "text": "Neukheun boh tacok jih bek tatakot Kamoe peusurot tungkat lom bagah Meuwoe lagei sot tungkatteuh teuma"
        },
        {
            "chapter": 20,
            "verse": 22,
            "text": "Bak geutiek teuma jaroeteuh siblah Tapeuduek jaroe lam geutiek gata ‘Oh tasuet lanja hu mejeureulah Puteh meukeuprak kon jeuet keucacat Nyan saboh ayat laen lon peugah"
        },
        {
            "chapter": 20,
            "verse": 23,
            "text": "Kamoe peuleumah nyan ubak gata Mvuʻjizat raya Kamoe bri tuah"
        },
        {
            "chapter": 20,
            "verse": 24,
            "text": "Ubak Peuraʻeun tajak leh gata Jih darohaka jipeubuet salah"
        },
        {
            "chapter": 20,
            "verse": 25,
            "text": "Geukheun Tuhanku Neupeuhah dada Lon Neubri sigra akal nyang ceudah"
        },
        {
            "chapter": 20,
            "verse": 26,
            "text": "Neubri beu mudah urusan lon nyoe"
        },
        {
            "chapter": 20,
            "verse": 27,
            "text": "Bak lidah lon nyoe pih na meukilah Neubri beu teuploh lidah lon beu got"
        },
        {
            "chapter": 20,
            "verse": 28,
            "text": "Watee lon marit jiteupue bagah"
        },
        {
            "chapter": 20,
            "verse": 29,
            "text": "Neubri ahli lon jeuet keumentroe lon"
        },
        {
            "chapter": 20,
            "verse": 30,
            "text": "Harun aduen lon Neubri meutuah"
        },
        {
            "chapter": 20,
            "verse": 31,
            "text": "Neubri beu kuat lon deungon gopnyan"
        },
        {
            "chapter": 20,
            "verse": 32,
            "text": "Beu jeuet keurakan lon ba peurintah"
        },
        {
            "chapter": 20,
            "verse": 33,
            "text": "Jeuet kamoe ucap beu le teuseubeh Keudroe-Neuh lebeh nibak nyang sudah"
        },
        {
            "chapter": 20,
            "verse": 34,
            "text": "Jeuet kamoe ingat droe-Neuh beu le that"
        },
        {
            "chapter": 20,
            "verse": 35,
            "text": "Droe-Neuh nyang lihat kamoe ya Allah"
        },
        {
            "chapter": 20,
            "verse": 36,
            "text": "Neukheun ka geubri peue nyang talakee Hai Musa teuntee hana meuilah"
        },
        {
            "chapter": 20,
            "verse": 37,
            "text": "Saboh treuk nikmat mubri keu gata Youh mantong gata ubit that leupah"
        },
        {
            "chapter": 20,
            "verse": 38,
            "text": "Kamoe bri wahyu ubak ma gata"
        },
        {
            "chapter": 20,
            "verse": 39,
            "text": "Tatiek jih sigra lam tong takeubah Tatiek tong lam krueng jiba u bineh Sinan na soe preh jicok jih bagah Musoh lon nyang cok ngon musoh jih nyan Jigaseh jih nyan sayangjih leupah Ka lon tiek gaseh bak jih keu gata Nyak jipeulihara gata jipapah Lon ngieng ngon kalon na jihiroteuh"
        },
        {
            "chapter": 20,
            "verse": 40,
            "text": "Youh nyan cutdateuh keunan geulangkah Geukheun bak lon na si tem peulihara Keunoe jeuet taba bek le takeubah ` Kamoe peuwoe treuk gata bak mateuh ; Seunang that mateuh hana le susah Teuma na ureueng nyang tapoh mate Kamoe puweh le gata meupeuglah Mangat bek susah gata deungon nyan Teuma ujian gata le leupah Mewuji gata ngon peungalaman Teuma u Madyan keudeh talangkah Padum thon sabe gata di sinan Teuma ‘oh Iheueh nyan mubri peurintah Teuma troh gata laju hai Musa Bak watee kada teupat that leupah"
        },
        {
            "chapter": 20,
            "verse": 41,
            "text": "Lon peujeuet gata keu utusan Lon Geunantoe droe Lon jak ba peurintah"
        },
        {
            "chapter": 20,
            "verse": 42,
            "text": "Tajak ngon aduenteuh jinoe gata Ayat Lon taba dum tajak peugah Bek lalee gata taingat keu Lon"
        },
        {
            "chapter": 20,
            "verse": 43,
            "text": "Ubak Peuraʻeun jinoe talangkah Sabab Peuraʻeun ka darohaka Peue-peue nyang hawa jipeubuet sudah"
        },
        {
            "chapter": 20,
            "verse": 44,
            "text": "Tapeugah beu got le gata dua Bek narit gasa nyang jeuet keusalah Kadang pih jitem jeuet keu peuingat Got pih jitakot watee tapeugah"
        },
        {
            "chapter": 20,
            "verse": 45,
            "text": "Kheun gopnyan dua wahe Po kamoe Teumakot kamoe kamoe jigagah Teumakot kamoe keu jielanya Get darohaka pih jih keu Allah"
        },
        {
            "chapter": 20,
            "verse": 46,
            "text": "Neukheun bek yoteuh Lon sajan gata Lon deungo nyata peue nyang jipeugah Lon kalon keudroe bandum perkara"
        },
        {
            "chapter": 20,
            "verse": 47,
            "text": "Tajak banduateuh laju bagah Tapeugah kamoe Rasul Po gata Neuyue bak gata keu noe meulangkah Bani Israil tajok keu kamoe Bek le lagee nyou buetteuh that salah Bek taazeueb dum Bani Israil Kamoe ba dalil Neubri le Allah Kamcoe ba ayat nibak Po gata Salam seujahtra soe ikot Allah Soe nyang tem ikot peutunyok Tuhan"
        },
        {
            "chapter": 20,
            "verse": 48,
            "text": "Meunyo kon meunan azeueb that leupah Ka Neubri wahyu bak kamoe dua Raya that seksa si nyang buet salah À Si nyang han pateh ji paleng muka"
        },
        {
            "chapter": 20,
            "verse": 49,
            "text": "Peuraʻeun sigra teuma jipeugah Boh soe Tuhanteuh gata bandua Peugah hai Musa bak lon beu bagah"
        },
        {
            "chapter": 20,
            "verse": 50,
            "text": "Geukheun Po kamoe nyang bri peuneujeuet ‘Oh Iheueh Neupeujeuet Neubri hidayah Bandum makhluk peuneujeuet Tuhan"
        },
        {
            "chapter": 20,
            "verse": 51,
            "text": "Seuot Peuraʻeun tacuba peugah Pakriban dilee dum ureueng jameun"
        },
        {
            "chapter": 20,
            "verse": 52,
            "text": "Atra nyan geukheun ileumee Allah Ileumee nyan dum na bak Tuhan lon Lam kitab sinan bandum Neupeugah Hana tom silap sagai Tuhan lon Tuwo-Neuh pih tan hana tom salah"
        },
        {
            "chapter": 20,
            "verse": 53,
            "text": "Tuhan nyang peujeuet bumoe keu gata Takalon rupa lagee sajadah S Neubri jeuet gata tapeugot jalan Jeuet ban sabohnyan tajak meulangkah Sideh di langet Neupeutren ujeuen Tanom tanaman timoh le bagah Kamoe peuteubiet meupasang-pasang Le that tanaman hana ban peugah"
        },
        {
            "chapter": 20,
            "verse": 54,
            "text": "Tapajoh nyan dum jeuet keumakanan Binatangteuh nyan galakjih leupah Binatang ternak jeuet tabri umpeuen Jimeurot sinan umpeuen jih mudah Atra nyan bandum cit jeuet keutanda Soe Ihok bicara jitueng phaedah"
        },
        {
            "chapter": 20,
            "verse": 55,
            "text": "Kamoe meupeujeuet gata bak bumoe U dalam bumoe teuma meukeubah Sigo treuk teuma tateubiet sinan Tinggai bumoe nyan gata talangkah"
        },
        {
            "chapter": 20,
            "verse": 56,
            "text": "Kamoe peuleumah dum ayat Kamoe Jikheun atra nyoe sulet that leupah Han jitem pateh jidarohaka"
        },
        {
            "chapter": 20,
            "verse": 57,
            "text": "Jikheun hai Musa peue tajak peugah Tameung peuteubiet kamoe di sinoe Ngon siheteuh nyoe tapeuget ulah"
        },
        {
            "chapter": 20,
            "verse": 58,
            "text": "Dikamoe pih na siher dum sinoe 1 Gata ngon kamoe saban that leupah Nyan sihe gata cit kamoe lawan Meujanji pajan jinoe bek ubah Janji gata nyoe jinoe mupakat Bak saboh teumpat keudeh talangkah Teumpat nyang lapang keunan meusapat"
        },
        {
            "chapter": 20,
            "verse": 59,
            "text": "Musa kheun leugat janji bek ubah Bak uroe raya ‘oh beungoh uroe Tahei sinaroe rakyat tayue krah"
        },
        {
            "chapter": 20,
            "verse": 60,
            "text": "Beudoh Peuraʻeun jijak hei pakat Tipu muslihat jipeuget ulah Teuma bak teumpat laju jiteuka"
        },
        {
            "chapter": 20,
            "verse": 61,
            "text": "Musa kheun gata ceulaka sudah Bek peuna-peuna sulet keu Tuhan Neubri balasan ‘azeueb that leupah Nyang peuna-peuna raya that rugoe"
        },
        {
            "chapter": 20,
            "verse": 62,
            "text": "Teuma sabe droe ka jimubantah Lheueh jimeus‘ah-s‘ah dum sabe keudroe"
        },
        {
            "chapter": 20,
            "verse": 63,
            "text": "Jikheun treuk meunoe peue jijak peugah Bandua jih nyan cit tukang sihe Jimeung boh sihe tanyoe jirajah JIMEUNE pEurEuvIet tanyoe di Sinoe Lam gampong tanyoe jiyue weh bagah Lheueh jipeusihe ban dumna gata Agama gata pih jimeung ubah"
        },
        {
            "chapter": 20,
            "verse": 64,
            "text": "Peusapat jinoe dum sihe gata Mubareh sigra gata dum siblah Mangat talawan jih nyan bandua Uroe nyoe nyata meunang ngon kalah Soe-soe nyang meunang nyan mubahgia"
        },
        {
            "chapter": 20,
            "verse": 65,
            "text": "Jikheun hai Musa peue han tapeugah Soe tiek phon kamoe atawa gata"
        },
        {
            "chapter": 20,
            "verse": 66,
            "text": "Teuma kheun Musa gata tiek bagah Teuma jitiek le taloe ngon tungkat Dum jigeuriwat geukalon ulah Meunankeuh sihe awak nyan peugot"
        },
        {
            "chapter": 20,
            "verse": 67,
            "text": "Musa teumakot sang-sang beulisah"
        },
        {
            "chapter": 20,
            "verse": 68,
            "text": "Kamoe kheun bek yoteuh gata meunang Leubeh that manyang gata meutuah"
        },
        {
            "chapter": 20,
            "verse": 69,
            "text": "Tatiek laju nyang bak jaroe uneun Teuh jiʻuet bandum peue nyang jiulah Nyang jipeugot nyan cit bandum sihe Han meunang sihe bahle jipeugah"
        },
        {
            "chapter": 20,
            "verse": 70,
            "text": "Teuma jisujud dum tukang sihe C Jikheun dum han le kamoe buet salah Nyo Tuhan Harun ngon Tuhan Musa Kamoe dum sigra meuiman sudah"
        },
        {
            "chapter": 20,
            "verse": 71,
            "text": "Kheun Peuraʻeun peue ka kameuiman Hana kuizin lom keu bandum kah Keubit guree kah jih nyan troh keunoe Jih nyang peurunoe sihe dum keukah Jaroe ngon gakikeuh kukoh bandum Beu surang sareng meusiblah siblah Bandum kusula dicong keureuma Mangat karasa ‘azeueb that leupah Mangat kateupeue soe nyang brat seksa Keukai seumasa lom sinan dikah PEPEN PERR a a Paa A a amamma S"
        },
        {
            "chapter": 20,
            "verse": 72,
            "text": "Seuot awak nyan dikamoe han le Gata ka meucre ngon kamoe sudah Kamoe ka insaf ngon keunyataan Lom pih ngon Tuhan nyang Maha Murah Tuhan nyang peujeuet kamoe nyoe bandum Adak tahukom kamoe han susah Tahukom laju ban dumna kamoe Dalam donya nyoe gata peurintah"
        },
        {
            "chapter": 20,
            "verse": 73,
            "text": "Kamoe meuiman keu Tuhan kamoe Neuampon kamoe sabab ka salah Bandumna kamoe raya that dacha Sabab tapaksa yue peugot ulah Gata yue peugot sihe bak kamoe Watee nyoe kamoe meuwo bak Allah Allah keuh Tuhan nyang that mulia Nyang keukal baqa Maha Peumurah"
        },
        {
            "chapter": 20,
            "verse": 74,
            "text": "Soe nyang le dacha jijak bak Tuhan Keudeh geusimpan lam apui mirah Dalam nuraka mate jih pih han Udep jih pih han meularat leupah"
        },
        {
            "chapter": 20,
            "verse": 75,
            "text": "Nyang jak bak Tuhan lheueh jimeuiman Amai jih youh nyan pih jroh sileupah Ban teuma Neubri akan ureueng nyan Pangkat nyang manyang hana ban peugah"
        },
        {
            "chapter": 20,
            "verse": 76,
            "text": "Churuga ‘Adnen Neubri keu jeumba Di yup churuga ie krueng dum boh bah Keukai di sinan hana teubiet le Ureueng gleh ate nyankeuh beunalah"
        },
        {
            "chapter": 20,
            "verse": 77,
            "text": "Kamoe wahyu treuk teuma bak Musa Teubiet beu sigra watee nyoe bagah Malam tateubiet dum ngon hamba Lon Tapeugot jalan lam laot luah Rot tho ie tajak bek na teumakot Han troh jiseutot gata ka leupah"
        },
        {
            "chapter": 20,
            "verse": 78,
            "text": "Beudoh Peuraʻeun teuma jiseutot Jiba ngon rakyat jih le sileupah ‘Oh troh lam laot karam treuk bandum Kaom Peuraʻeun ka habeh sudah"
        },
        {
            "chapter": 20,
            "verse": 79,
            "text": "Nyankeuh kaom jih ka jipeusisat Peuraʻeun jeungkat han ek jipeuglah Han jipeutunyok kaom jih bandum"
        },
        {
            "chapter": 20,
            "verse": 80,
            "text": "Hai gata bandum deungo lon peugah Hai cot Israil gata ka meunang Bandum ka seunang ka Kamoe peuglah f Ka leupah gata bak musoh gata À Jinoe dum gata sideh meukeubah Bak bineh buket Thur nyang rot uneun Lom Kamoe peutren makanan indah Ie mon ngon puyouh cicem mangat that Makanan leuzat hana ban peugah"
        },
        {
            "chapter": 20,
            "verse": 81,
            "text": "Tapajoh nyang got raseuki gata Nyang ka Kamoe ba bek leupah-leupah Meu leupah pajoh jeuet beungeh Kamoe Meu beungeh Kamoe ceulaka sudah"
        },
        {
            "chapter": 20,
            "verse": 82,
            "text": "Ureueng nyang toubat ngon jimeuiman € Lom amai jih nyan pih got that leupah Lon ampon deecha bandum ureueng nyan Teuma ureueng nyan mubri hidayah"
        },
        {
            "chapter": 20,
            "verse": 83,
            "text": "Pakon rijang troh gata hai Musa Jeh kaom gata sideh takeubah"
        },
        {
            "chapter": 20,
            "verse": 84,
            "text": "Geukheun awak nyan na di likot lon Rila-Neuh keu lon jeuet lon jak bagah Mangat Neurila le Droe-Neuh keu lon"
        },
        {
            "chapter": 20,
            "verse": 85,
            "text": "Teuma kheun Tuhan sayang sileupah Brat that ujian keu kaom gata ‘Oh leupah gata jipeubuet salah Kamoe bri keu jih ujian brat that Ka jipeusisat jih le si jadah Ka jipeusisat jih le Samiri Bandum jitaki jiyue nyang salah"
        },
        {
            "chapter": 20,
            "verse": 86,
            "text": "Geuwo treuk Musa bak kaom gopnyan Beungeh that gopnyan ngon weueh geuh leupah Geukheun hai kaom kon ka Iheuh janji Keu gata Neubri nyang jroh le Allah Peue na treb lon jak janji ngon gata Peue cit tamita murka Allah Jeuet gata ubah janji deungon lon"
        },
        {
            "chapter": 20,
            "verse": 87,
            "text": "Seuot dum kaom kon kamoe salah Kon kamoe ubah deungon seungaja Ò Janji ngon gata masa nyang sudah i Tapi jiyue ba bak kamoe barang Dum perhiasan nyang indah-indah Buet si Samiri jiyue tiek keunan Dijih pih meunan kamoe tiek bagah"
        },
        {
            "chapter": 20,
            "verse": 88,
            "text": "Meung jipeuteubiet treuk aneuk leumo Meusu meuʻo-‘o sang saban leupah Jikheun treuk laju nyoe tuhan gata Ngon Tuhan Musa teuma ka salah Ka tuwo Musa hana geuwoe le"
        },
        {
            "chapter": 20,
            "verse": 89,
            "text": "Peue han jipike nyan patong jadah Han jeuet jijaweueb watee jitanyong Meularat pih han cit ek jipeuglah Hana kuasa jibri meularat Hana munapheuʻat pih meung be seupah"
        },
        {
            "chapter": 20,
            "verse": 90,
            "text": "Ka lheueh geupeugah dilee le Harun i Wahe kaom lon atra nyan salah Ka jifitnah dum nyan keu gata Nyang Tuhan gata cit sidroe Allah Ikot lon jinoe tathaʻat keu lon Beu tapateh lon peue nyang lon peugah"
        },
        {
            "chapter": 20,
            "verse": 91,
            "text": "Jikheuen treuk sabe kamoe seumah nyoe Meu goh troh keu noe Musa geulangkah Meu goh woe Musa meuseumah sabe"
        },
        {
            "chapter": 20,
            "verse": 92,
            "text": "Musa geukheun le aduen meutuah Hai Harun pakon han tatham jih nyan Ka taeu jih nyan sisat sileupah"
        },
        {
            "chapter": 20,
            "verse": 93,
            "text": "Peue gata han le tatem ikot lon Nyang peurintah lon sang-sang tabantah"
        },
        {
            "chapter": 20,
            "verse": 94,
            "text": "Geukheun le aduen hai aneuk ma lon Pakon janggot lon tarinthak bagah r Bek le ulee lon tamat lagee nyan Cit teumakot lon takheun lon salah Ka tapeucre bre Bani Israi Han tapadoli peue nyang lon peugah"
        },
        {
            "chapter": 20,
            "verse": 95,
            "text": "Kheun Musa teuma kah hai Samiri Pakon buet keuji kapeubuet dikah"
        },
        {
            "chapter": 20,
            "verse": 96,
            "text": "Seuot Samiri dilon ka lon eu Nyang hana gop eu lon cok treuk bagah 7 Tanoh sigeupai euncit Rasul jak Lon tiek saboh cak bak patong sudah Jikheun le napsu dilon lagee nyan"
        },
        {
            "chapter": 20,
            "verse": 97,
            "text": "Kheun Musa youh nyan boh jak weh dikah Lam udep donya kakheun bek teupeh Dilon kujakweh meunan kapeugah y Uroe akhirat keu kah ‘azeub that Han ek beurangpat pih na soe peuglah Ka eu Tuhankah nyang ka seumah nyan Kamoe tet jih nyan lam apui mirah Lheueh nyan kamoe tiek keudeh lam laot Keu umpeuen eungkot hanco dum bicah"
        },
        {
            "chapter": 20,
            "verse": 98,
            "text": "Tapi Tuhankah cit sidroe Tuhan Tan laen Tuhan meulengkan Allah Maha kuasa Tuhan Hadharat Dumpeue Neutupat ‘eleumee-Neuh luah"
        },
        {
            "chapter": 20,
            "verse": 99,
            "text": "Meunankeuh Kamoe meupeugah khaba Nyang dilee masa bandum meukisah Teuma keu gata pih ka Kamoe bri y Qur’an suci ziker keu Allah"
        },
        {
            "chapter": 20,
            "verse": 100,
            "text": "Soe nyang han tem ngui Qur'an jimat Uroe kiamat geuhon that salah í Geuhon that jime dacha jih nyang nyan"
        },
        {
            "chapter": 20,
            "verse": 101,
            "text": "Keukai jime nyan ngon brat sileupah Brok that awih jih uroe kiamat i"
        },
        {
            "chapter": 20,
            "verse": 102,
            "text": "Uroe nyan meuhat meuri soe salah € Uroe nyan geuyup ngon Sangkai Kala Ureueng meudacha muka dum mirah Kamoe peusapat sabe meudacha Keulabee muka krot sang beurintah"
        },
        {
            "chapter": 20,
            "verse": 103,
            "text": "Jimeus‘ah-sʻah dum sabe keudoe-droe Sang siploh uroe sagai tasinggah"
        },
        {
            "chapter": 20,
            "verse": 104,
            "text": "Kamoe nyang teupeue nyang dipeugah nyan i Nyang got pikiran teuma kheun bagah Tinggaiteuh sideh siuroe sagai Jinoe nyang keukai hana peue peugah"
        },
        {
            "chapter": 20,
            "verse": 105,
            "text": "Jitanyong le jih dum ubak gata Ol Gunong nyang raya pakriban ulah Takheun bandum nyan Tuhan peuanco Abeh teupeuro anco dum bicah"
        },
        {
            "chapter": 20,
            "verse": 106,
            "text": "Neupeujeuet jih dum keu tanoh data Santeut meuleu-a takalon luah"
        },
        {
            "chapter": 20,
            "verse": 107,
            "text": "Tan le lhok ngon cot takalon sinan"
        },
        {
            "chapter": 20,
            "verse": 108,
            "text": "Bandum uroe nyan turot peurintah a Ho nyang geuyue jak laju jiikot ` Han soe jeuet seuot takot keu Allah Hana suara tadeungo meusu Nyang na sigeutu ureueng meus‘ah-s‘ah"
        },
        {
            "chapter": 20,
            "verse": 109,
            "text": "Uroe nyan bandum han soe syafaat z Han meunapheu‘at keu soe nyang salah Meulengkan ureueng nyang izin Tuhan Nyang rila Tuhan nyang jeuet seumeugah"
        },
        {
            "chapter": 20,
            "verse": 110,
            "text": "Neuteupeue bandum nyang di keue jih nyan Di likot jih nyan Neuteupeue sudah Hana soe teupeue ‘eleumee Tuhan Hana soe tuban Tuhan peurintah"
        },
        {
            "chapter": 20,
            "verse": 111,
            "text": "Muka teukukui takot keu Tuhan Nyang udep-Neuh nyan han tom meuubah Hana meuhajat keu beurangkasoe Cit Neudong keudroe hana soe bantah Soe nyang me lalem raya that rugoe"
        },
        {
            "chapter": 20,
            "verse": 112,
            "text": "Nyang hana rugoe iman keu Allah Soe nyang pubuet got lom jimeuiman Bandum ureueng nyan hanapeue sosah Hanapeue takot jih keu elanya Hak jih nyan teuma hana soe rampaih"
        },
        {
            "chapter": 20,
            "verse": 113,
            "text": "Meunankeuh Kamoe peutron Qur’an Arab pilehan bahsa jroh leupah Haba peuingat keu azeueb dudoe c Kadang jipakoe bek le buet salah 4 Takot keu azeueb got pih na ingat"
        },
        {
            "chapter": 20,
            "verse": 114,
            "text": "Maha suci that cit sidroe Allah Raja nyang beuna Maha Kuasa Teuma bek gata napsu that bagah Napsu that bagah takheun Qur'an Wahyu bak Tuhan goh lom Neupeugah Takheun Tuhanku Neutamah keu lon ‘Eleumee dilon kureueng that leupah"
        },
        {
            "chapter": 20,
            "verse": 115,
            "text": "Ka kamoe janji dilee ngon Adam Tuwo treuk gopnyan ka roh meusalah Hana Kamoe eu gopnyan na cita Nyang kong that jiwa mangat bek salah"
        },
        {
            "chapter": 20,
            "verse": 116,
            "text": "Watee Kamoe kheun bak Malaikat Bak Adam meuhat tasujud bagah Teuma geusujud bandum le leugat Diiblih jeungkat teuma jibantah Han jitem sujud dijih meusiat"
        },
        {
            "chapter": 20,
            "verse": 117,
            "text": "Bak Adam leugat Kamoe kheun bagah Nyoe musoh gata ngon judo gata Beu ingat gata bek jeuet keu salah Bek jipeuteubiet bandua gata Nibak churuga ji mita hilah Meu ek jipadan peuteubiet gata Ceulaka gata hana ban peugah"
        },
        {
            "chapter": 20,
            "verse": 118,
            "text": "Gata cit han deuek dalam churuga Pakaian gata han tom takeubah"
        },
        {
            "chapter": 20,
            "verse": 119,
            "text": "Lom gata han grah han tutong uroe"
        },
        {
            "chapter": 20,
            "verse": 120,
            "text": "Teuma bit paloe chetan seurakah Jipadan gopnyan jikheun hai Adam Deungo lontuan mangat bek sosah Bak kayee khuldi nyan kayee keukai Hana tom sagai pih na meuubah Keurajeuen teutap hantom binasa"
        },
        {
            "chapter": 20,
            "verse": 121,
            "text": "Ka ek jidaya Adam meutuah Bandua gopnyan pajoh boh kayee Leumah meunalee laju ka teuhah Bandua gopnyan mita on kayee Ngon top meunalee bek ‘ayeb leupah Mita on kayee dalam churuga Ka darohaka Adam keu Allah Kakeuh roh sisat geupateh chetan"
        },
        {
            "chapter": 20,
            "verse": 122,
            "text": "Teuma ‘oh lheueh nyan geutoubat bagah ‘Oh ka geutoubat Tuhan teurimong Neupileh gopnyan Neubri hidayah"
        },
        {
            "chapter": 20,
            "verse": 123,
            "text": "Neukheun boh jaktron gata bandua Sabe droe gata mubantah-bantah Meumusoh-musoh sabe keudroe-droe Peutoe bak Kamoe teuma Meupeugah Teuma nyang ikot peutunyok Lon nyoe Han jeuet keu rugoe roh dalam salah Hana rot sisat deungon ceulaka"
        },
        {
            "chapter": 20,
            "verse": 124,
            "text": "Nyang paleng teuma rugoe sileupah Nyang han tem ikot peutunyok Lon nyoe Udep phon sinoe dijih lam sosah ‘Oh Kamoe bangket kiamat teuka Mata jih buta han sapeue leumah"
        },
        {
            "chapter": 20,
            "verse": 125,
            "text": "Jikheun Tuhanku pakon lon buta Dilee trang mata dilon that leupah"
        },
        {
            "chapter": 20,
            "verse": 126,
            "text": "Neukheun cit meunan troh ayat Kamoe Bak gata dum nyoe hana tapapah Digata tuwo keu ayat Kamoe Teuma uroe nyoe kakeuh meubalah Kamoe uroe nyoe tuwo keu gata"
        },
        {
            "chapter": 20,
            "verse": 127,
            "text": "Meunankeuh cara soe-soe nyang salah Nyang han meuiman keu ayat Tuhan Leubeh nibak nyan dudoe meubalah Azeueb akhirat leubeh that saket Keukai kon siblet saket that leupah"
        },
        {
            "chapter": 20,
            "verse": 128,
            "text": "Kon jeuet peutunyok atra nyan keu jih Dilee nibak jih dum ureueng salah a Padum le Kamoe meupeubinasa © Sinoe cit juga jih Kamoe keubah Jijak-jak sinan bak teumpat jih nyan Bandum atra nyan jeuet keu phaedah Jeuet nyan keu tanda keu ureueng ahli Ngon akai budi geupike sudah"
        },
        {
            "chapter": 20,
            "verse": 129,
            "text": "Adak kon ka na putosan dilee Tuhan peuteuntee han jeuet meuubah Meuhat azeueb nyan ka keunong keu jih"
        },
        {
            "chapter": 20,
            "verse": 130,
            "text": "Teuma narit jih bek that tapapah Peue nyang jipeugah beu that tasaba Teusbeh tabaca tapujoe Allah Pujoe Po gata yoh mantong shuboh Mata uroe goh hu meujeureulah Meunan pih seupot goh jilop uroe Beu sabe laloe tapujoe Allah Takheun teuseubeh uroe ngon malam Jeuet gata seunang hana le sosah"
        },
        {
            "chapter": 20,
            "verse": 131,
            "text": "Bek that tahadap roe dua mata Teuh keu peue nyang ka Kamoe bri mewah Padum golongan Kamoe bri meunan Nyan keuseunangan galak jih leupah Atra nyan bungong lam udep donya Cobaan raya keu jih fitnah Raseuki Po gata nyan nyang leubeh got Keukai lom meuhat han le meuubah"
        },
        {
            "chapter": 20,
            "verse": 132,
            "text": "Teuma ahliteuh tayue seumbahyang Tasaba beu kong bek bagah-bagah Hana Meulakee raseuki bak gata Tapi keu gata dum Kamoe keubah Kamoe roe nyang bri raseuki keu gata Teuma takwa bahgia leupah"
        },
        {
            "chapter": 20,
            "verse": 133,
            "text": "Awak nyan jikheun pakon han jiba Ayat nyang nyata sideh bak Allah Tanda bak Tuhan jih keunoe jiba Peue tan jibaca masa nyang sudah Kon ka lheueh nyata lam kitab dilee Sinan dum teuntee ka lheueh geupeugah"
        },
        {
            "chapter": 20,
            "verse": 134,
            "text": "Sangkira Kamoe Meupeubinasa Jih nyan Meuseksa masa nyang sudah Yoh goh Meupeutron keunoe Qur’an Teuntee jikheun ban meunoe jipeugah Hana Neukirem wahe Po kamoe Rasul bak kamoe jak ba peurintah Meunyo Neukirem jeuet kamoe ikot Ban lagee patot mangat bek salah Bandum ayat-Droeneuh kamoe ikot Jeuet kamoe turot bandum peurintah Yoh goh lom kamoe ‘ayeb ngon hina Lagee nyoe teuma meunyeusai teulah"
        },
        {
            "chapter": 20,
            "verse": 135,
            "text": "Takheun boh tapreh bandum geutanyoe Hana trep jinoe tateupeue bagah Soe tanyoe nyang jak bak jalan teupat Soe nyang Hadharat Neubri hidayah AL-ANBIYA’ (NABI-NABI) JUZ 17) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 21,
            "verse": 1,
            "text": "Karab troh watee bak manusia Peugot keunira dijih ngon Allah Mantong cit dijih jipeubuet laen Mantong jipaleng lalee that Ieupah"
        },
        {
            "chapter": 21,
            "verse": 2,
            "text": "Peue-peue nyang teuka ayat bak Po jih Nyang baro dijih jideungo sudah Jipeuileh ngon jimeu‘en-meuʻen"
        },
        {
            "chapter": 21,
            "verse": 3,
            "text": "Ate jih dum nyan lale sileupah Awaknyan lalem jimeurahsia Peue nyan jijakba meunan jipeugah Jih kon insan cit saban ngon gata Jibalek matateuh mangat salah Ka ta eu sihe cit keu noe jiba Pakon cit gata harokteuh leupah"
        },
        {
            "chapter": 21,
            "verse": 4,
            "text": "Neukheun Tuhan lon neuteupeue keudroe Di langet bumoe peue nyang jipeugah That deuh Neudeungo lom that Neuteupeue"
        },
        {
            "chapter": 21,
            "verse": 5,
            "text": "Bah haba lumpoe jikheun beurakah Jipeuna-peuna atra nyan bandum Carong meupanton jih nyan jipeugah Yue ba treuk keunoe saboh mukjizat Nyang jeuet keu ayat nyang kon beurakah Lagee dum Rasul yoh masa dilee"
        },
        {
            "chapter": 21,
            "verse": 6,
            "text": "Ureueng nyan dilee binasa sudah Oh Iheueh jilakee han jimeuiman Nyoe ek jiiman teuma jipeugah"
        },
        {
            "chapter": 21,
            "verse": 7,
            "text": "Dum Rasul Kamoe yoh gohlom gata Wahyu cit geuba Kamoe peurintah Ureueng agam cit bandum ureueng nyan Teuma tatanyong bak ureueng ceudah Meunyo gata dum hana tateupeue Bak ureueng teupeue tatanyong bagah"
        },
        {
            "chapter": 21,
            "verse": 8,
            "text": "Kon gopnyan hana pajoh makanan Meupeujeuet gopnyan tuboh ngon gapah Lom pih kon gopnyan ureueng nyang keukai"
        },
        {
            "chapter": 21,
            "verse": 9,
            "text": "Kamoe bri beukai nyang beuna leupah Lheueh nyan meupeutroh janji ngon gopnyan Bandum ureueng nyan Kamoe peuleupah Meunan pih laen soe nyang h‘eut Kamoe Nyang bantah Kamoe binasa sudah Nyang batat tungang Meupubinasa"
        },
        {
            "chapter": 21,
            "verse": 10,
            "text": "Teuma keu gata Meupeutron sudah Meupeutron kitab nyang jroh keu gata Pakon digata han tatem papah Peue han tapike ngon akai gata"
        },
        {
            "chapter": 21,
            "verse": 11,
            "text": "Padum na nyang ka binasa sudah Nanggroe nyang lalem Meupubinasa Meugantoe teuma kaom nyang ceudah Kaom nyang laen di likot jih nyan"
        },
        {
            "chapter": 21,
            "verse": 12,
            "text": "Teuma keu jih nyan azeueb that leupah ‘Oh ban jirasa azeueb Kamoe bri Jiplueng berlari teumakot leupah"
        },
        {
            "chapter": 21,
            "verse": 13,
            "text": "Bek kaplueng keunan kajak weh keudeh Bak nyang uroejeh udepkeuh mewah U rumoh dilee keudeh kajak woe Gata nyang jinoe mangat kapeugah"
        },
        {
            "chapter": 21,
            "verse": 14,
            "text": "Jikheun ceulaka keubit dum kamoe Lalem that kamoe masa nyang sudah"
        },
        {
            "chapter": 21,
            "verse": 15,
            "text": "Meunankeuh sabe jilakee-lakee Hingga jih lagee jeundrang tho leupah Kamoe peujeuet jih lagee naleueng tho"
        },
        {
            "chapter": 21,
            "verse": 16,
            "text": "Nyang Kamoe ato dum kon beurakah Langet ngon bumoe ngon bandum asoe Kamoe peujeuet nyoe kon tan phaedah Kon Kamoe peujeuet keu gura-gura"
        },
        {
            "chapter": 21,
            "verse": 17,
            "text": "Meunyo cit hawameuh that-that mudah Meu napsu Kamoe keu gura-gura Kamoe keurija hana peue salah"
        },
        {
            "chapter": 21,
            "verse": 18,
            "text": "Teutapi Kamoe Meurhom ngon nyang got Ateueh nyang jeuheut kakeuh jih bicah Gadoh nyang jeuheut gata ceulaka Tapeugah khaba nyang kon keu Allah"
        },
        {
            "chapter": 21,
            "verse": 19,
            "text": "Soe nyang di langet ngon nyang di bumoe Bandum atra nyoe milek droe-Neuh sah Nyang na di sideh dum malaikat Pubuet ibadat sabe keu Allah Teukabo hana hek geuh pih hana"
        },
        {
            "chapter": 21,
            "verse": 20,
            "text": "Teuseubeh teuma sabe di babah Malam ngon uroe hana geupiyoh Teuseubeh sunggoh geupujoe Allah"
        },
        {
            "chapter": 21,
            "verse": 21,
            "text": "Peue le that tuhan sinoe di bumoe Jipeugot keudroejih dum le leupah Ureueng nyang mate jeuet jipeuudep Jeuet jipeubangket teuma jibalah"
        },
        {
            "chapter": 21,
            "verse": 22,
            "text": "Get pih di langet got pih di bumoe Meunyo le sinoe tuhan jipeugah Nyang bukon Allah dum le di sinoe Meunyo bit meunoe anco dum bicah Tuhan dum laen meunyo le sinoe Langet ngon bumoe reuloh meuruah Tuhan po ‘arasy Maha Suci that Kon sagai meuhat lagee jih peugah"
        },
        {
            "chapter": 21,
            "verse": 23,
            "text": "Peue nyang Neupeubuet hana soe tanyong Bak jih geutanyong pakon ka salah"
        },
        {
            "chapter": 21,
            "verse": 24,
            "text": "Peue jicok laen dum jih keu Tuhan Jipeugot tuhan nyang bukon Allah Takheun toh daliteuh dum di gata Jinoe beu sigra laju tapeugah Nyoe kitab bak lon get kitab dilee Bandum nyan teuntee hana geupeugah Geupeugah bandum haba peuingat Keu bandum umat beuna ngon salah Tapi le that jih hana jiteupeue Jicok nyang bateue nyang hak jikeubah"
        },
        {
            "chapter": 21,
            "verse": 25,
            "text": "Dum Rasul Kamoe yoh gohlom gata Bandum geujak ba peue nyang peurintah Nyang Kamoe wahyu ubak ureueng nyan Tan laen Tuhan meulengkan Allah Bandum nyang laen kon sagai Tuhan Lonkeuh nyang Tuhan nyang beu taseumah"
        },
        {
            "chapter": 21,
            "verse": 26,
            "text": "Jipeugah aneuk-Neuh malaikat Maha suci that na aneuk Allah Akan tetapi dum malaikat Nyang mulia that dum hamba Allah"
        },
        {
            "chapter": 21,
            "verse": 27,
            "text": "Tan dilee gopnyan ngon narit Tuhan Peurintah Tuhan geupubuet bagah"
        },
        {
            "chapter": 21,
            "verse": 28,
            "text": "Tuhan Neuteupeue nyang di keue gopnyan Di likot gopnyan hana meuubah o Chupeuʻat keu gob hanjeuet geulakee Meu kon ka teuntee nyang ridha Allah Teumakotgeuh that bandum keu Tuhan Meubacut pih tan lawan peurintah"
        },
        {
            "chapter": 21,
            "verse": 29,
            "text": "Beurangsoe nyang kheun lam kawan jih nyan Lon nyoekeuh Tuhan kon sidroe Allah Nyan Kamoe balah keu jih nuraka Soe nyang elanya nyan keueh beunalah"
        },
        {
            "chapter": 21,
            "verse": 30,
            "text": "Peue di si kaphe hana jiteupeue Langet ngon bumoe rapat that leupah Dilee meukeumat lagee teupatroe Teuma ‘oh dudoe Kamoe peupisah Bandum nyang udep Meupeujeuet bak ie Meunyo hana ie cit jeuet keu sosah Teuma boh pakon han jimeuiman"
        },
        {
            "chapter": 21,
            "verse": 31,
            "text": "Meupeujeuet gunong raya ngon meugah Meunyo di bumoe Meupeujeuet gunong Han that meuguncang ‘oh na mushibah Meupeujeuet jalan dum dalam bumoe Keudeh ngon keu noe jeuet jijak bagah"
        },
        {
            "chapter": 21,
            "verse": 32,
            "text": "Meupeujeuet langet sang lagee loteng Lagee bubong seng Meujaga leupah y Bandum tanda nyan dijih jipaleng Jingieng ho laen sang-sang beurakah"
        },
        {
            "chapter": 21,
            "verse": 33,
            "text": "Tuhan nyang peujeuet malam ngon uroe Ngon mata uroe hu meujeureulah Meunan pih buleven jijak jalan droe Maseng jak keudroe hana soe papah"
        },
        {
            "chapter": 21,
            "verse": 34,
            "text": "Hana nyang keukai dum manusia Yoh gohlom gata keukai meukeubah Peue jih ek keukai ‘oh mate gata"
        },
        {
            "chapter": 21,
            "verse": 35,
            "text": "Bandum jirasa mate han ubah Nyang na meunyawong jirasa mate Kamoe nyang uji beuna ngon salah r Jeuheut deungon got dum Kamoe ujoe Bak Kamoe tawo cit teuma bagah"
        },
        {
            "chapter": 21,
            "verse": 36,
            "text": "‘Oh jieu gata le awak kaphe Jipeukhem teuh le jikheun beurakah Nyoeroh jih nyang kheun keu tuhan tanyoe Bandum jih cit nyoe kaphe keu Allah"
        },
        {
            "chapter": 21,
            "verse": 37,
            "text": "Cit ka Geupeujeuet dum manusia Napsu keu sigra dumpeue beu bagah Cit Lon peuleunmah bak bandum gata Ayat Lon tanda azeueb that leupah Bek roe talakee beu bagah teuka"
        },
        {
            "chapter": 21,
            "verse": 38,
            "text": "Toh janji gata laju jipeugah © Í Peue nyang tajanji pajan troh teuka f Meunyo bit beuna peue nyang tapeugah"
        },
        {
            "chapter": 21,
            "verse": 39,
            "text": "Meunyo jiteupeue dum le si kaphe Watee han ek le droe jipeusiblah 7 Apui bak muka ngon apui bak rueng Hana soe tulong jih nyan jipeuglah"
        },
        {
            "chapter": 21,
            "verse": 40,
            "text": "Azeueb cit teuka hana jithee-thee Ban tanjo jithee teukeujot leupah Han ek jitulak ‘oh teuka azeueb Tanggoh pih hanjeuet keu jih geupeugah"
        },
        {
            "chapter": 21,
            "verse": 41,
            "text": "Rasul nyang dilee dum nibak gata 3 Pih jipeuseunda jikhem meuhah-hah 5 Geubri treuk azeueb keu jih nyan teuma Nyang jipeuseunda masa nyang sudah"
        },
        {
            "chapter": 21,
            "verse": 42,
            "text": "Takheun soe nyang ek jagateuh dum nyan Bak azeueb Tuhan nyang Maha Murah Malam ngon uroe ek na soe jaga Tapi jih nyata han cit meuubah Han cit jiingat dijih keu Pojih Muka jih dijih jipaleng bagah"
        },
        {
            "chapter": 21,
            "verse": 43,
            "text": "Peue na le tuhan laen dum dijih Nyang peulahra jih bak azeueb Allah Han ek soe bantu jih nibak Kamoe G Meunyo kon Kamce nyang ek jak peuglah Hana meusidroe nyang ek peungon jih"
        },
        {
            "chapter": 21,
            "verse": 44,
            "text": "Tapi dilee jih cit seunang leupah Kamoe bri seunang jih ngon du-dujih ; Hingga umu jih panyang trep leupah Peue hana jieu bumoe bak jih duek Ka Kamoe peuseuk bineh meutarah Kamoe peukureueng bineh-binehjih Peue mantong cit jih meunang jipeugah"
        },
        {
            "chapter": 21,
            "verse": 45,
            "text": "Takheun gata dum nyang lon peuingat Wahyu Hadharat kon droe lon peugah Teuma si tuloe meu tapeuingat Hana manfaat meu ube seupah Han deuh jideungo ‘oh tameuhoi jih"
        },
        {
            "chapter": 21,
            "verse": 46,
            "text": "Troh azeueb keu jih meubaro teulah : ‘Oh keunong bacut azęueb ubak jih Nibak Tuhan jih ka apoh apah Jikheun ceulaka geutanyo jinoe Taelanya droe masa nyang sudah"
        },
        {
            "chapter": 21,
            "verse": 47,
            "text": "Kamoe ba treuk ceng uroe kiamat Nyang ade that-that han tom meusalah Hana meusidroe pih meuelanya Meuube seuma hana meuilah Bahle bacut that leumah di sinoe Keunira Kamoe cukop that leupah s"
        },
        {
            "chapter": 21,
            "verse": 48,
            "text": "Ka Iheueh Kamoe bri bak nabi Musa Ngon Harun duageuh ba peurintah Kamoe bri kitab ngon peuneurangan Ngon peuringatan mangat bek salah Soe nyang takwa jitueng teuladan j"
        },
        {
            "chapter": 21,
            "verse": 49,
            "text": "Takot keu Tuhan nyang Maha Murah À: Bah han deuh geu-eu gopnyan teumakot Bandum geuturot peue nyang peurintah Teumakot geuh lom uroe kiamat"
        },
        {
            "chapter": 21,
            "verse": 50,
            "text": "Nyoekeuh amanat beureukat leupah č Nyoe peuringatan nyang Kamoe peutron Pakon gata dum han tatem papah Pakon taungki digata dum nyoe"
        },
        {
            "chapter": 21,
            "verse": 51,
            "text": "Dilee di-Kamoe pih ka meupeugah Ka heueh Meubri nyoe ubak Ibrahim Gopnyan that yakin peutunyok Allah Kamoe Meuteupeue bandum hai gopnyan"
        },
        {
            "chapter": 21,
            "verse": 52,
            "text": "Bak watee gopnyan geukheun bak ayah Geukheun bak ayahgeuh ngon bak kaom f Geuh peue nyoe patong dum tajak seumah"
        },
        {
            "chapter": 21,
            "verse": 53,
            "text": "Jikheun kamoe eu dum du-du kamoe Bandum atra nyoe dilee geuseumah"
        },
        {
            "chapter": 21,
            "verse": 54,
            "text": "Geukheun nyan gata ngon du-du gata y í Leupah that nyata ka sisat leupah X"
        },
        {
            "chapter": 21,
            "verse": 55,
            "text": "Jikheun peue beuna nyan nyang gata ba d Kon pura-pura narit tapeugah"
        },
        {
            "chapter": 21,
            "verse": 56,
            "text": "Geukheun Po gata nyang keubit jinoe Po langet bumoe Neupeujeuet sudah Lon nyoe keu saksi atra nyan bandum Ka Neubri maklum bak lon le Allah"
        },
        {
            "chapter": 21,
            "verse": 57,
            "text": "Demi Allah lon meupeubinasa € Dum patong gata nyang gata seumah ó Meunyo ka tajak bandum u lua"
        },
        {
            "chapter": 21,
            "verse": 58,
            "text": "Geupeubinasa treuk laju bagah Patong nyang rayok geukeubah saboh Nyang laen geuproh hana geukeubah Mangat jitanyong teuma bak jih nyan"
        },
        {
            "chapter": 21,
            "verse": 59,
            "text": "Jikheun treuk soe nyan jeuheut sileupah Q Soe dum peulaku tuhan geutanyoe ; Lalem that jih nyoe hana ban peugah"
        },
        {
            "chapter": 21,
            "verse": 60,
            "text": "Kheun treuk awak nyan na aneuk muda Jikheun beurhala jimeung peubicah Aneuk muda nyan nan jih Ibrahim"
        },
        {
            "chapter": 21,
            "verse": 61,
            "text": "Boh mangat yakin jak eu jih bagah Mangat trang jieu le manusia Bek sang duseuta meunan jipeugah"
        },
        {
            "chapter": 21,
            "verse": 62,
            "text": "Jikheun nyo gata pubuet atra nyoe Ibrahim peue roe buetteuh brok leupah Tuhan dum kamoe tapeubinasa"
        },
        {
            "chapter": 21,
            "verse": 63,
            "text": "Geukheun nyang raya nyan nyang peubicah Bak tuhan rayok tatanyong laju Meunyo jimeusu mangat jipeugah"
        },
        {
            "chapter": 21,
            "verse": 64,
            "text": "Teuingat jih treuk bak droe jih bandum Bit gata bandum lalem that leupah"
        },
        {
            "chapter": 21,
            "verse": 65,
            "text": "Teuma jibalek jiteukui ulee Atra ka tathee teuma jipeugah s Atra cit tathee han jeuet jimarit"
        },
        {
            "chapter": 21,
            "verse": 66,
            "text": "Meu han jeuet marit peue cit taseumah Geukheun taseumah nyang bukan tuhan Meubacut pih tan jibri phaedah Meularat pih han jibri keu gata"
        },
        {
            "chapter": 21,
            "verse": 67,
            "text": "‘Euh bit ceulaka gata dum teulah Lom nyang taseumah nyang bukan Tuhan Peue tan pikeran gata nyang ceudah"
        },
        {
            "chapter": 21,
            "verse": 68,
            "text": "Kheun treuk awak nyan katot jih keudeh C Jijak peujayeh peue nyang taseumah Meu bit tapeubuet tatulong tuhan Teutot jih rijang lam apui mirah"
        },
        {
            "chapter": 21,
            "verse": 69,
            "text": "Kamoe kheun sijuek dikah hai apui Beu kapeureului ureueng tan salah i Ibrahim teuma ka keuh seulamat"
        },
        {
            "chapter": 21,
            "verse": 70,
            "text": "Nyang keunong laknat kaphe seurakah Ibrahim jimeung elanya le jih Kamoe peujeuet jih nyang rugoe leupah"
        },
        {
            "chapter": 21,
            "verse": 71,
            "text": "Gopnyan deungon Luth Kamoe ba jinoe c Keudeh bak bumoe nyang raya tuah Meubri beureukat dalam nanggroe nyan Keu bandum alam nyang got that leupah"
        },
        {
            "chapter": 21,
            "verse": 72,
            "text": "Meubri keu gopnyan Ishak ngon Yaʻkob $ Aneuk nyang patot geunantoe ayah Bandum ureueng nyan ureueng nyang shaleh"
        },
        {
            "chapter": 21,
            "verse": 73,
            "text": "Kamoe peuleubeh meutamah tuah Bandum ureueng nyan peumimpin ummat Peutunyok rakyat geuba peurintah i Wahyu bak Kamoe bandum geujak ba Geuyue keurija buet nyang jroh leupah Peubuet seumbahyang geubri ngon zakeuet Bandum geusujud Kamoe geuseumah"
        },
        {
            "chapter": 21,
            "verse": 74,
            "text": "Ubak nabi Luth hikeumah Meubri Ileum‘ee lagi Kamoe bri luah Meupeuglah gopnyan bak naggroe jeuheut Teumpat jipeubuet jahe sileupah Fasek ngon jeuheut kaom di sinan"
        },
        {
            "chapter": 21,
            "verse": 75,
            "text": "Meuba treuk gopnyan lam rahmat Allah ; Lam rahmat Kamoe Meupeulop gopnyan l Jeuet teuma gopnyan shaleh that leupah"
        },
        {
            "chapter": 21,
            "verse": 76,
            "text": "Nabi Noh teuma geumeungadu droe Dilee bak Kamoe haigeuh geupeugah Kamoe teurimong nyang lakee gopnyan Ngon ahli gopnyan Kamoe peusiblah Bak bala raya meupeuglah gopnyan"
        },
        {
            "chapter": 21,
            "verse": 77,
            "text": "Meutulong gopnyan bak kaom jadah Kaom nyang han tem iman keu Kamoe ja Dum ayat Kamoe sulet jipeugah Kaom nyan jeuheut han jimeuiman Kamoe peukaram treuk dum jih sudah"
        },
        {
            "chapter": 21,
            "verse": 78,
            "text": "Daud Sulaiman watee geuhukom Tanaman kaom kameng jak reupah PÀ D Pakri geuhukom awak nyan teuma Kamoe peunyata Meukalon sudah"
        },
        {
            "chapter": 21,
            "verse": 79,
            "text": "Kamoe peumuphom ubak Sulaiman 65 Bandua gopnyan ureueng meutuah Padum hikeumah dengan ‘eleumee Bak gopnyan teuntee Kamoe bri luah Jikheun teuseubeh gunong ngon cicem Ngon Daud jitem Kamoe peumudah Kuasa Kamoe meupeubuet meunan"
        },
        {
            "chapter": 21,
            "verse": 80,
            "text": "Buet jaroe gopnyan pih keubit ceudah Geupeugot bajee Kamoe peurunoe Nyan bajee beusoe nyang kong that leupah Mangat dalam prang gata bek luka Teuma na gata chukor keu Allah"
        },
        {
            "chapter": 21,
            "verse": 81,
            "text": "Sulaiman teuma Kamoe bri angen r Jijak peumeuʻen ho nyang geupeugah 3 Bak nanggroe nyang ka meubri beureukat Laju beurangkat keunan geulangkah Cit Kamoe teupeue bandum peukara"
        },
        {
            "chapter": 21,
            "verse": 82,
            "text": "Lam laot raya chethan dum geukrah Jilangue jinom keudeh lam laot Bandum jipeubuet ban nyang geupeugah Buet-buet nyang laen lom jikeurija Kamoe meujaga bandum bek salah"
        },
        {
            "chapter": 21,
            "verse": 83,
            "text": "Di Ayyub teuma yoh geungadu droe i Meularat lon nyoe hana ban peugah Droe-Neuh geumaseh han teukira Bandum hana sa ngon gaseh Allah"
        },
        {
            "chapter": 21,
            "verse": 84,
            "text": "Peue nyang geulakee Kamoe teurimong Luka ngon keumong puleh le bagah Kamoe peugadoh meularat gopnyan Ngon ahli gopnyan Meupeuwo sudah Kamoe bri laen lom ahli gopnyan Nyang saban ngon nyan rahmat meulimpah Bandum atra nyan Kamoe bri rahmat Soe nyang ibadat meunan meubalah"
        },
        {
            "chapter": 21,
            "verse": 85,
            "text": "Ismail, Idris deungon Zulkifli Ò; Bandum Kamoe bri saba that leupah"
        },
        {
            "chapter": 21,
            "verse": 86,
            "text": "Kamoe peutamong lam rahmat Kamoe Bandum ureueng nyoe shaleh meutuah"
        },
        {
            "chapter": 21,
            "verse": 87,
            "text": "Nyang Zunnun teuma beungeh that gopnyan Keu kaom gopnyan hana ban peugah Geukeubah kaomgeuh geujak sidroe Geusangka Kamoe han ek meuhilah Sang-sang Kamoe nyoe hana kuasa Lam seupot buta geumeuhoi Allah Tan Tuhan laen meulengkan droe-Neuh Suci that Droe-Neuh lon lalem leupah"
        },
        {
            "chapter": 21,
            "verse": 88,
            "text": "Kamoe teurimong nyang lakee gopnyan Meupeuglah gopnyan hana le sosah Soe nyang meuiman taʻat keu Kamoe Meunankeuh Kamoe sabee meupeuglah"
        },
        {
            "chapter": 21,
            "verse": 89,
            "text": "Di Zakaria pih geungadu droe Tuhanku lon nyoe bek Neubri sosah Sidroe lon sagai aneuk lon hana Nyang tueng pusaka Neubri ya Allah Droe-Neuhkeuh nyang ek bri wareh keu lon"
        },
        {
            "chapter": 21,
            "verse": 90,
            "text": "Kamoe teurimong teuma le bagah Kamoe bri Yahya teuma keu gopnyan Peurumoh gopnyan Kamoe bri tuah Ureueng nyan bandum ubak buet nyang got Laju geuseutot meubagah-bagah Galak meudoʻa gopnyan bak Kamoe Keu ‘azeueb Kamoe teumakot leupah Galak ngon takot ngon khusyu‘ pih that"
        },
        {
            "chapter": 21,
            "verse": 91,
            "text": "Sidroe treuk meuhat inong meutuah Geupeulahra that meunalee gopnyan Kamoe pruh keunan roh Kamoe bagah Meupeujeuet gopnyan ngon aneuk gopnyan Mukjizat sinan raya that leupah Jeuet saboh tanda keu bandum alam"
        },
        {
            "chapter": 21,
            "verse": 92,
            "text": "Gata roe bandum hana meupisah Ummat gata dum cit saboh ummat Po gata meuhat cit Lon nyoe Allah Keu Lonkeuh bandum peubuet ibadat Lon sidroe meuhat nyang beu taseumah"
        },
        {
            "chapter": 21,
            "verse": 93,
            "text": "Teuma awak nyan ka jimeukoh-koh Meuputoh-putoh meupeucah-peucah Jiwoe cit teuma bandum bak Kamoe"
        },
        {
            "chapter": 21,
            "verse": 94,
            "text": "‘Oh troh bak Kamoe bandum meubalah Soe nyang peubuet got lon jimeuiman Usaha jih nyan méuguna leupah Han sia-sia usaha jih nyan Kamoe tuleh nyan bandum meukeubah"
        },
        {
            "chapter": 21,
            "verse": 95,
            "text": "Nanggroe nyang ka lheueh Meupeubinasa Jiwoe dum teuma keudeh bak Allah Han mungken jih han jiwoe bak Kamoe"
        },
        {
            "chapter": 21,
            "verse": 96,
            "text": "Hingga troh sampoe watee geupeuhah Geupeuhah guha Yakjuj wa makjuj Jitron kon bacut rame jih leupah"
        },
        {
            "chapter": 21,
            "verse": 97,
            "text": "Teuma ka rap troh janji nyang beuna Teuglong dum mata watee nyan teuhah Mata dum kaphe watee nyan teuglong Seurta ngon jikheun ceulaka sudah Wahe ceulaka bandum gata nyoe Dilee atra nyoe dum tapeubeu-ah Hana tapike keu troh atra nyoe Tapi gata nyoe lalem that leupah"
        },
        {
            "chapter": 21,
            "verse": 98,
            "text": "Nyoe gata bandum due ju nuraka Ngon nyang tapuja nyang bukan Allah Peue nyang taseumah pih sinan sapat Ngon gata meuhat lam apui mirah"
        },
        {
            "chapter": 21,
            "verse": 99,
            "text": "Meunyo jih Tuhan han jilop keunan Nyoe bandum sinan keukai geukeubah"
        },
        {
            "chapter": 21,
            "verse": 100,
            "text": "Ngon meusu naph‘ah raya meugr‘o-gr‘o í Han deuh jideungo peue nyang tapeugah"
        },
        {
            "chapter": 21,
            "verse": 101,
            "text": "Teuma ureueng nyang dilee peubuet got € Gopnyan jioh that ngon apui mirah"
        },
        {
            "chapter": 21,
            "verse": 102,
            "text": "Meung naph‘ah apui han deuh geudeungo Dalam istanageuh seunang leupah Peue nyang h‘eut napsugeuh na di sinan Keukai geuh sinan seunang ngon mewah"
        },
        {
            "chapter": 21,
            "verse": 103,
            "text": "Haro hara that raya watee nyan Tapi ureueng nyan han jeuet keu sosah 4 Geusambot gopnyan le malaikat Nyoekeuh pat teumpat gata geukeubah Peue nyang geujanji dilee keu gata Uroe nyoe teuka hana meuubah"
        },
        {
            "chapter": 21,
            "verse": 104,
            "text": "Uroe nyoe langet dum Kamoe gulong Lagee geugulong surat keureutah Lagee dilee phon yoh Kamoe peujeuet Jinoe meunan jeuet meuwoe seujarah Ka Kamoe janji meunan meupeubuet"
        },
        {
            "chapter": 21,
            "verse": 105,
            "text": "Lam kitab zabur pih Kamoe peugah Lam kitab zabur ka Kamoe tuleh Oh Iheueh meutuleh peue nyang peurintah Bumoe nyoe teuma jitueng pusaka Bandum le hamba nyang pantah tiwah Hamba nyang shaleh teuʻoh peutimang"
        },
        {
            "chapter": 21,
            "verse": 106,
            "text": "Atra nyan peusan tapeutroh bagah Peusan keu kaom nyang tem ibadat"
        },
        {
            "chapter": 21,
            "verse": 107,
            "text": "Gata cit meuhat rahmat meulimpah Meukirem gata cit jeuet keu rahmat Mangat seulamat dum hamba Allah Seuluroh alam meuteumee rahmat"
        },
        {
            "chapter": 21,
            "verse": 108,
            "text": "Takheun amanat teuma Lon peugah Neuwahyu bak lon Tuhan dum gata Cit sidroe sahja nyan Tuhan Allah Teuma peue gata ka tapeujok droe"
        },
        {
            "chapter": 21,
            "verse": 109,
            "text": "Meu han jijok droe teuma tapeugah Lon ka lon peutroh saban ngon gata Pajan troh masa nyang janji Allah Han ek lon tujan toe got pih jioh Saleh pajan troh hana Neupeugah"
        },
        {
            "chapter": 21,
            "verse": 110,
            "text": "Tuhan Neuteupeue narit nyang lahe Nyang hana lahe pih hana ubah Peue-peue nyang tasom bandum Neuteupeue"
        },
        {
            "chapter": 21,
            "verse": 111,
            "text": "Lom han lon teupeue peue nyoe fitnah i Cubaankeuh nyoe Neubri keu gata Dum got pih gata nak seunang leupah Dang-dang troh watee neubri that seunang"
        },
        {
            "chapter": 21,
            "verse": 112,
            "text": "Nabi lom neukheun wahe ya Allah Neubri putosan nyang beuna jinoe Tuhan Po kamoe nyang Maha Murah Tuhan nyang tulong kamoe meuteuntee Kon sagai lagee nyang gata peugah AL-HAJJ (EK HAJI) Ngon nama Allah lon peuphon surat Tuhan Hadharat nyang Maha Murah ; Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 22,
            "verse": 1,
            "text": "Wahe dum insan beu tatakwa Ubak Po gata nyang Maha Murah Raya that bala uroe kiamat Geumpa raya that Neubri le Allah"
        },
        {
            "chapter": 22,
            "verse": 2,
            "text": "Nyang peumom aneuk takalon bingong Sang hana jimom le aneuk lidah Nyang teungoh meume aneuk ka lahe Udep ngon mate saleh pakri bah Manusia dum takalon mabok Atra kon mabok teukeujot leupah Azeueb raya that Neubri le Tuhan"
        },
        {
            "chapter": 22,
            "verse": 3,
            "text": "Teuma na insan ladom seurakah Hana jipateh kuasa Tuhan Peurintah Tuhan dijih jibantah Padahai dijih ‘eleumeejih tan Jiikot chetan nyang jeuheut leupah"
        },
        {
            "chapter": 22,
            "verse": 4,
            "text": "Cit ka meuteuntee sipheuet si chetan Nyang ikot jih nyan cit ureueng salah Nyang cok jih keu ngon cit jipeusisat Jihoi jih meuhat lam apui mirah Jiba jih ubak azeueb nuraka"
        },
        {
            "chapter": 22,
            "verse": 5,
            "text": "Hai manusia chokteuh tapeugah Meunyo chok gata akan geubangket Taingat beusep keu droeteuh bagah Phon-phon bak tanoh meupeujeuet gata ‘Oh lheueh nyan teuma bak ie sicicah Bak ie sititek darah sijaroe Jeuet treuk keu asoe nyang ka geuulah Ladom asoe nyan hana geupeugot Tanda Hadharat kuasa leupah Nak Meupeuleumah kuasa Kamoe Lam rahim jinoe teuma Meukeubah Ban nyang hʻeut Kamoe Meukeubah sinan Troh watee jan nyan teubiet treuk bagah ‘Oh lheueh di sinan Kamoe peuteubiet Jeuet keu aneukmiet galakteuh leupah Lheueh nyan jih rayok ladom ka mate Ladom meuche-che meutot-tot langkah Ka lewat umu akai pih ka deue Tan le jiteupeue peue nyang jipeugah Dilee jiteupeue jinoe hana le Lom bumoe mate taeu bek salah Meupeutron ujeuen meugrak jih udep Hana meung that trep timoh le bagah Timoh tanaman indah hana ban"
        },
        {
            "chapter": 22,
            "verse": 6,
            "text": "Nyan tanda Tuhan kuasa leupah Allah nyo Tuhan ek Neupeuudep Ek Neupeubangket jan nyang hʻeut Allah Ureueng nyang mate ek Neupeuudep Tuhankeuh nyang bit kuasa leupah Ateueh beurangpeue Tuhan kuasa"
        },
        {
            "chapter": 22,
            "verse": 7,
            "text": "Kiamat teuka pih han meuubah Hana peue tachok uroe kiamat Uroe Neubangket bandum le Allah Ureueng lam kubu bandum Neubangket"
        },
        {
            "chapter": 22,
            "verse": 8,
            "text": "Teuma nyan sulet na cit nyang peugah Na ladom ureueng nyang bantah Tuhan Ileumeejih tan jimita hilah Kon na peutunyok kon na lam kitab Nyang bak Hadharat nyata Neupeugah"
        },
        {
            "chapter": 22,
            "verse": 9,
            "text": "Jipaleng keuieng teukabo jih that Jijak peusisat bak jalan Allah Meubri ‘ayeb jih di dalam donya Akhirat teuma pih lom Meubalah Uroe kiamat azeueb tutong that Keu jih nyan teumpat nuraka juah"
        },
        {
            "chapter": 22,
            "verse": 10,
            "text": "Buet jaroe droekeuh atra nyan bandum Tuhan hana tom Neupubuet salah Hantom elanya Tuhan keu hamba"
        },
        {
            "chapter": 22,
            "verse": 11,
            "text": "Cit manusia nyang peugot ulah Na nyang jisambe jiseumah Tuhan 3 Meunyo jih seunang galak jih leupah 3 Meunyo na bala keu jih cubaan Jibalek rijang Tuhan jikeubah Rugoe jih donya deungon akhirat Jeuet jih nyata that rugoe sileupah"
        },
        {
            "chapter": 22,
            "verse": 12,
            "text": "Jicok keu Tuhan nyang kon Hadharat Han ek meularat bak jih jipeuglah Lom pih jih han ek jibri munapheuʻat Kakeuh jih sisat jioh that leupah"
        },
        {
            "chapter": 22,
            "verse": 13,
            "text": "Leubeh toe jih nyan ubak meularat Nibak munapheuʻat nyang na phaedah Sijeuheut tuan sijeuheut rakan Nyankeuh atra nyan dijih jiseumah"
        },
        {
            "chapter": 22,
            "verse": 14,
            "text": "Tuhan peutamong ureueng meuiman Nyang buet ureueng nyan lom got that leupah Dalam churuga nyang na ngon ie krueng Di yup jih meulueng takalon indah Tuhan Neupeubuet ban nyang Neukheundak"
        },
        {
            "chapter": 22,
            "verse": 15,
            "text": "Soe nyang hana hak hana meutuah Soe nyang jisangka han tulong Tuhan Keu hamba-Neuh nyan nyang Rasul Allah Dalam donya nyoe got di akhirat Nyang got jiikat taloejih bagah Keudeh u langet jiikat taloe Lheueh nyan jiek droe jingieng u bawah Jikalon treuk buet jih peue na hase Nyang saket ate jih peue phaedah Nyang beungeh jih keu ajaran Nabi Jikeumeung taki keu Rasulullah"
        },
        {
            "chapter": 22,
            "verse": 16,
            "text": "Meunankeuh Kamoe Meupeutron ayat Nyata beuna that hana meusalah Soe nyang Neukheundak Tuhan peutunyok Soe nyang han tem cok rugoe sileupah"
        },
        {
            "chapter": 22,
            "verse": 17,
            "text": "Ureueng meuiman lom ngon Yahudi Muallaf lagi masa nyang sudah Nashrani teuma dengon Majusi Musyrikin lagi nyang raya salah Bandum ureueng nyang ka na putosan Sideh bak Tuhan akan Neubalah Uroe kiamat putosan Neubri Tuhan keu saksi beuna ngon salah"
        },
        {
            "chapter": 22,
            "verse": 18,
            "text": "Peue han tateupeue bandum jisujud Soe nyang di langet keupada Allah Soe nyang di bumoe uroe ngon buleuen Bintang ngon gunong sujud bak Allah Dumna bak kayee deungon binatang Le cit dum insan turot peurintah Teuma le cit jih nyang hak geu azeueb Han jitem pubuet peurintah Allah Beurangsoe nyang ka Tuhan peuhina Beurangsoe teuma han ek jiubah Beurangsoe han ek peubako jih nyan Ban nyang hʻeut Tuhan Neupeubuet bagah"
        },
        {
            "chapter": 22,
            "verse": 19,
            "text": "Dua ureueng nyoe meumusoh sabe í Tuhan jipike beuna ngon salah i Teuma si kaphe pakaian keu jih Geucok di sideh lam apui mirah Geuple ie hamim tutong hana ban"
        },
        {
            "chapter": 22,
            "verse": 20,
            "text": "Asoe pruet jih nyan anco dum bicah Ngon kulet jih pih anco sinaroe"
        },
        {
            "chapter": 22,
            "verse": 21,
            "text": "Ngon seunuet beusoe keu jih geukeubah"
        },
        {
            "chapter": 22,
            "verse": 22,
            "text": "‘Oh jimeung teubiet sabab saket that Geupeuwoe leugat keunan lom bagah Rasa treuk dikah azeueb tutong that Dilee kah batat kaphe keu Allah"
        },
        {
            "chapter": 22,
            "verse": 23,
            "text": "Tuhan peutamong ureueng meuiman Nyang buet ureueng nyan pih jroh sileupah Dalam churuga nyang kruengjih ile Di yup jih sabe takalon indah Geupeungui gopnyan gleueng meuh ngon intan Lom ngon pakaian sutra dhiet leupah"
        },
        {
            "chapter": 22,
            "verse": 24,
            "text": "Ka geupeutunyok bandum ureueng nyan Geumarit sinan hantom nyang salah Geutunyok gopnyan bak jalan teupat Jalan Hadharat nyang Maha Murah Droe-Neuh nyan nyang hak teurimong pujoe"
        },
        {
            "chapter": 22,
            "verse": 25,
            "text": "Dikaphe pindoe teuma buet salah Jitham dum ureueng bak jalan Tuhan Masjidil haram han jibri langkah Kamoe peujeuet nyan keu bandum insan Bandum cit saban dum hamba Allah Nyang tinggai sinan got nyang troh keunan Bandum jeuet keunan jitamong bagah Teuma nyang tamong napsu buet jeuheut Ngon lalem azeueb keu jih Meukeubah Kamoe peurasa azeueb that peudeh"
        },
        {
            "chapter": 22,
            "verse": 26,
            "text": "Jinoe jameunjih teuma Meupeugah Watee Ibrahim Kamoe bri teumpat Geujak ibadat bak rumoh Allah Bek peucharikat sagai keu Tuhan Peugleh rumoh-Lon ke ureueng thawaf Ureueng seumbahyang ruku‘ ngon sujud Khusyu‘ geupeubuet bandum peurintah"
        },
        {
            "chapter": 22,
            "verse": 27,
            "text": "Tabri thee haji bak manusia Jijak bak gata keunan dum bagah l Nyang jak ngon gaki nyang jak ngon kandran í Dum bansabohnyan keunan jilangkah Bak teumpat jioh dum teuka keunan"
        },
        {
            "chapter": 22,
            "verse": 28,
            "text": "Keumeung jak kalon dumna phaedah Le that munapheu‘at dum keu ureueng nyan Seubot nan Tuhan teuma le bagah Ka meudum uroe taseubot Tuhan Ka Neubri hewan dum le sileupah Tapajoh laju sie binatang nyan Tabri makanan keu ureueng sosah Ureueng meularat ngon ureueng gasien"
        },
        {
            "chapter": 22,
            "verse": 29,
            "text": "Peugleh kotoran lheueh nyan beubagah Tapeutroh nazar nyang tameuhajat Jak thawaf ligat lingka Baitullah"
        },
        {
            "chapter": 22,
            "verse": 30,
            "text": "Nyan tanoh hareuem tapeumulia Nyang Neuyue jaga bandum le Allah Amai nyang that got dum nyan bak Tuhan Keumuliaan hana ban peugah Binatang teurnak haleue keu gata Meulengkan nyang ka hareuem Geupeugah Teuma bek sagai tapuja patong Tamarit langsong pih bek nyang salah"
        },
        {
            "chapter": 22,
            "verse": 31,
            "text": "Khusyu‘ keu Tuhan bek peucharikat p Peubuet ibadat cit meu keu Allah % Beurangsoe jikheun charikat Tuhan < Teuma ureueng nyan seuulah-ulah Sang-sang jih nyan rhot sideh di langet Jisama leugat le cicem siwah Get pih jipeupo jih nyan le angen Jijak peumeuʻen jioh that leupah>"
        },
        {
            "chapter": 22,
            "verse": 32,
            "text": "Nyankeuh beurangsoe nyang peumulia 7 Bandum na tanda peurintah Allah Manasik Haji bek na nyang cupa Nyankeuh takwa ate jroh leupah"
        },
        {
            "chapter": 22,
            "verse": 33,
            "text": "Binatang nyan dum tatueng munapheu‘at x Dang-dang geuintat keu dam hadiah ; Geusie jih teuma bak Rumoh Tuhan Jeuet keu teubosan peue-peue nyang salah"
        },
        {
            "chapter": 22,
            "verse": 34,
            "text": "Ka Kamoe peujeuet keu tiep-tiep ummat Teumpat ibadat jiseubot Allah Binatang teurnak geusie kurubeuen Watee nyan geukheun cit nama Allah Ka Neubri keu jih nyan keu raseuki Bacut beujibri keu ureueng sosah d Jeuet Tuhan gata cit Tuhan sidroe Keunan tajok droe bek sagai salah Tamong Islam lom tapeusuka Soe nyang geumbira turot peurintah"
        },
        {
            "chapter": 22,
            "verse": 35,
            "text": "Watee jideungo geuseubot Tuhan Lam ate jih nyan teumakot leupah i Peue nyang mushibah pih ek jisaba Seumbahyang teuma hantom jikeubah Bandum raseuki nyang ka Kamoe bri Zakeuet dum jibri deungon seudeukah"
        },
        {
            "chapter": 22,
            "verse": 36,
            "text": "Kamoe peujeuet dum unta keu gata ; Nyan jeuet keu tanda keu syiʻar Allah % Manfaatjih le tatueng keu gata c Tasie tabaca ngon nama Allah i Sira jidong dum meubareh-bareh Meunyo ka jieh mate ka reubah Tapajoh sie jih tabri makanan Keu ureueng nyang han lakee seudeukah Meunan pih ureueng nyang tem meulakee Bandum nyan teuntee ureueng nyang sosah Meunan Kamoe bri mudah keu gata Mangat dum gata chukor keu Allah"
        },
        {
            "chapter": 22,
            "verse": 37,
            "text": "Asoe sie unta ngon darah unta Han troh jiteuka keudeh bak Allah Teutapi nyang troh bak Hak Taʻala Takwa gata nyang jroh that leupah Meunankeuh Neubri mudah keu gata Mangat dum gata taagong Allah Takheun teukeubi bek sagai lupa 1 Sabab keu gata Neubri hidayah Teuma ureueng nyang peubuet got sabe Geumbira ate bak jih tapeugah"
        },
        {
            "chapter": 22,
            "verse": 38,
            "text": "Tuhan Neubela ureueng meuiman d Nyang han meuiman khianat leupah Hana Neugalak kaphe khianat"
        },
        {
            "chapter": 22,
            "verse": 39,
            "text": "Neuyue prang leugat jih Neuyue balah Ureueng nyang jiprang gopnyan le kaphe Izin ka neubri neuyue prang bagah Sabab ureueng nyan ka jielanya Neuyue prang teuma jih nyan beubagah Tuhan kuasa Neutulong gopnyan"
        },
        {
            "chapter": 22,
            "verse": 40,
            "text": "Jiuse gopnyan nyang hana salah Jipeuteubiet geuh lam nanggroe gopnyan Sabab kheun gopnyan Po kamoe Allah é Adak kon Tuhan Neutulak bala Bak manusia ngon macam hilah Teuntee ka abeh rumoh ibadat Jireuloh meuhat le ureueng salah Rumoh ibadat awak Nashrani Deungon Yahudi jireuloh sudah Lom ngon meusijid nyang le di sinan Geuseubot Tuhan pih han jikeubah Teuma di Tuhan teuntee Neutulong Soe nyang tem tulong agama Allah Teuma cit Tuhan keubit that teuga Maha Perkasa Kuasa leupah"
        },
        {
            "chapter": 22,
            "verse": 41,
            "text": "Meunyo ureueng nyan Kamoe bri teumpat Kamoe peuteutap di bumoe Allah Meuhat seumbahyang ngon geuboh zakeuet Geuyue buet nyang got han tom geukeubah Geutham lom nibak buet keujeuhatan Bandum urosan meuwoe bak Allah"
        },
        {
            "chapter": 22,
            "verse": 42,
            "text": "Meunyo jipeugah sulet keu gata Dilee cit dum ka meunan jipeugah Kaom nabi Noh ‘Ad deungon Tsamud"
        },
        {
            "chapter": 22,
            "verse": 43,
            "text": "Ibrahim ngon Luth saban that leupah Kaom Ibrahim deungon kaom Luth bandum buet jeuheut han tom jikeubah"
        },
        {
            "chapter": 22,
            "verse": 44,
            "text": "Awak Madyan bandum pih şaban Musa pih meunan jikheun beurakah Lon bri treuk tanggoh keu bandum kaphe Lon azeueb jih le ‘oh Iheueh nyan bagah Pakriban balah Lon keu jih bandum"
        },
        {
            "chapter": 22,
            "verse": 45,
            "text": "Meunyo si lalem han peue peugah Padum le nanggroe Meupeubinasa Sabab jih nyata lalem that leupah Panteue tanaman jih abeh runtoh Monjih ka reuloh bandum jikeubah Meuligoe raya bandum abeh soh Tan le meusaboh pih na soe papah"
        },
        {
            "chapter": 22,
            "verse": 46,
            "text": "Pakon han jijak dum dalam bumoe 7 Lam ate jih nyoe pikiran ceudah É Deungon geulunyueng jideungo dumpeue Mangat jiteupeue beuna ngon salah Kon buta mata buta lam ate Dada jih sare takalon luah"
        },
        {
            "chapter": 22,
            "verse": 47,
            "text": "Jilakee ‘azeueb beurijang teuka Meunan bak gata dum jijak peugah Teuma di Tuhan meu ka Neujanji Bah beurangkakri han tom Neuubah Uroe siuroe sideh bak Tuhan Sang siribee thon dumnan trep leupah Sang siribee thon uroe geutanyoe"
        },
        {
            "chapter": 22,
            "verse": 48,
            "text": "Padum le nanggroe ka abeh sudah Padum le nanggroe Kamoe beri tanggoh Dijih lam gadoh lalem that leupah “Oh lheueh nyan teuma Lon beri treuk azeueb Bak Lon cit meuhat jiwoe dum bagah"
        },
        {
            "chapter": 22,
            "verse": 49,
            "text": "Takheun le gata bak manusia Lon nyoe keu gata cit ureueng peugah Ureueng peuingat cit trang ngon nyata Mangat bek gata tapubuet salah"
        },
        {
            "chapter": 22,
            "verse": 50,
            "text": "Soe nyang meuiman ngon jipubuet got i Ampunan meuhat Neubri le Allah Neubri raseuki nyang that mulia"
        },
        {
            "chapter": 22,
            "verse": 51,
            "text": "Teuma ceulaka keu soe nyang bantah 1 Jiteuntang dijih dum ayat Kamoe Keu Rasul Kamoe pih jipeusosah Jih nyan dum teuma asoe nuraka"
        },
        {
            "chapter": 22,
            "verse": 52,
            "text": "Dilee dum cit ka Rasul jibantah i Rasul ngon nabi nyang Kamoe kirem A Meuhat jipeukhem jikheun beurakah s Watee geubaca dum ayat Kamoe O Chetan troh keunoe jipeuget hilah Jipeuchok ureueng keu bacaan nyan Teuma di Tuhan Neusampoh bagah Chok nyang chetan boh dalam ate jih Neusampoh bak jih teuma le Allah Neupeukong ayat-Neuh teuma lheueh nyan ‘Eleumee Tuhan leupah that luah Lagi pih Tuhan that bijaksana"
        },
        {
            "chapter": 22,
            "verse": 53,
            "text": "Cubaan teuma Neubri le Allah Chok nyang chetan boh jeuet keu cubaan Keu ureueng nyang tan iman jih ceudah Nyang na peunyaket dalam ate jih Lom pih ate jih batat kreueh leupah Teuma si lalem cit lam meupake Meutingkah sabe jioh that leupah"
        },
        {
            "chapter": 22,
            "verse": 54,
            "text": "Teuma di ureueng nyang na ‘eleumee Geuteupeue teuntee nyoe nibak Allah Beuna ayat nyoe nibak Po gata Ureueng nyan teuma meuiman bagah Khusyu‘ ngon ate iman keu Tuhan Keubit le Tuhan Neubri hidayah Tuhan peutunyok ureueng meuiman Bak jalan Tuhan nyang teupat leupah"
        },
        {
            "chapter": 22,
            "verse": 55,
            "text": "Si kaphe teuma dijih chok sabe sr Hingga bak akhe dijih lam salah cs k Ban tanjo teuka kiamat keu jih Get pih troh bak jih azeueb that leupah Azeueb bak uroe that haru hara"
        },
        {
            "chapter": 22,
            "verse": 56,
            "text": "Keurajeuen teuma cit sidroe Allah Nyang mat keurajeuen cit sidroe Tuhan d Hakim uroe nyan cit sidroe Allah Tuhan nyan hukom bandum uroe nyan Si nyang meuiman nyan nyang meutuah Iman keu Tuhan lom jipeubuet got Meuteumeung teumpat churuga indah"
        },
        {
            "chapter": 22,
            "verse": 57,
            "text": "Teuma nyang kaphe hana meuiman : Lom ayat Tuhan jikheun beurakah Dum ayat Kamoe jikheun sulet that Azeueb hina that keu jih geukeubah"
        },
        {
            "chapter": 22,
            "verse": 58,
            "text": "Soe nyang hijrah bak jalan Tuhan Jipoh geuh sinan mate meudarah r Atawa mate lam peurjalanan Raseuki gopnyan Neubri le Allah Raseuki nyang jroh Neubri churuga Allah Taʻala Maha Peumurah Droe-Neuh sineujroh nyang bri raseuki"
        },
        {
            "chapter": 22,
            "verse": 59,
            "text": "Teumpat pih Neubri nyang jroh sileupah Bak teumpat nyang jroh nyang rila Gopnyan 1 Keubit roe Tuhan ileumee luah Tuhan that kalim gaseh keu hamba"
        },
        {
            "chapter": 22,
            "verse": 60,
            "text": "Teuma nyang seksa balah meubalah À Ureueng nyang balah watee jiseksa f Lagee jiseksa han leupah-leupah Lheueh nyan ureueng nyang lom jielanya Neutulong teuma gopnyan le Allah Maha Peumeuʻah Maha Peungampon Nyan sipheuet Tuhan nyang Maha Murah"
        },
        {
            "chapter": 22,
            "verse": 61,
            "text": "Nyankeuh di Tuhan Neupeulop malam : Dalam uroe trang seupot le bagah i Neupeulop uroe teuma lam malam Teungoh seupot klam faja ka teuhah Dumpeue Neudeungo teuma le Tuhan Dumpeue Neukalon hana meuhilah"
        },
        {
            "chapter": 22,
            "verse": 62,
            "text": "Nyankeuh cit Tuhan sidroe nyang beuna Laen dum teuma ka teuntee salah Peue nyang jipuja.nyang bukon Tuhan Badum seubarang bateue dum salah Tuhankeuh sidroe Maha Manyang that Maha Raya that hana peue peugah"
        },
        {
            "chapter": 22,
            "verse": 63,
            "text": "Peue hana taeu pakriban Tuhan Neupeutron ujeuen keunoe Neuruah Neupeutron ujeuen sideh di langet Bumoe pih udep hijo dum indah Keubit cit Tuhan buet-Neuh haloh that Neumaʻlum pih that hana ban peugah"
        },
        {
            "chapter": 22,
            "verse": 64,
            "text": "Peue nyang di langet ngon nyang di bumoe Bandum atra nyoe cit milek Allah 5 Tuhan that kaya hak that tapujoe"
        },
        {
            "chapter": 22,
            "verse": 65,
            "text": "Hana taeu roe kuasa Allah Neujok keu gata peue nyang di bumoe Bandum sinaroe tapeubuet mudah Kapai jilayeue ngon izin Tuhan Jiplueng dum tajam lam laot luah Neupeutheun langet han rhot u bumoe Meu kon izin nyo ka na bak Allah Keubit that sayang Tuhan keu insan Lagi pih Tuhan Maha Peumurah"
        },
        {
            "chapter": 22,
            "verse": 66,
            "text": "Tuhankeuh sidroè peuudep gata Peumate gata teuma lom bagah Neupeuhudep lom gata ‘oh lheueh nyan Teuma dum insan hana jipapah Hana jichukor dum jih keu ni‘mat"
        },
        {
            "chapter": 22,
            "verse": 67,
            "text": "Teuma dum ummat Kamoe bri mudah Kamoe bri keu jih maseng syari ‘at Keunan jimumat hukom bek salah Gata deungon jih teuma bek dawa Urosan gata bek jijak bantah Teuma meuduʻa ubak-Po gata Neutunyok gata bak jalan Allah Jalan nyang teupat jalan nyang beuna"
        },
        {
            "chapter": 22,
            "verse": 68,
            "text": "Meunyo jidawa teuma tapeugah Takheun tapeubuet laju beurangpeue Bandum Nueteupeue teuma le Allah"
        },
        {
            "chapter": 22,
            "verse": 69,
            "text": "Uroe kiamat Neuhukom gata Allah Taʻala Kuasa leupah Teuntang peue-peue nyang tapeudong dawa Oh dudoe nyata beuna ngon salah"
        },
        {
            "chapter": 22,
            "verse": 70,
            "text": "Peue han tateupeue ‘eleumee Tuhan Dumpeue Neutuban ‘eleumee Allah Peue nyang di langet ngon nyang di bumoe Í Lam kitab dum nyoe ka lheueh Neukeubah Atra nyan mudah meunyo bak Tuhan"
        },
        {
            "chapter": 22,
            "verse": 71,
            "text": "Teuma kon Tuhan dijih jiseumah Nyang hana dali tron nibak Tuhan c Jiseumah nyang nyan dijih kon Allah Meu jiteupeue tan nyang jiseumah nyan Keubit roe jih nyan lalem that leupah Hana soe tulong ureueng nyang lalem"
        },
        {
            "chapter": 22,
            "verse": 72,
            "text": "Dijih jipeukhem dum ayat Allah Watee geubaca dum ayat Kamoe Muka jih dum nyoe cit ka le mirah Takalon meuri muka si kaphe Jiungki sabe peue nyang geupeugah Ureueng nyang baca dum ayat Kamoe Sang-sang jikiloe han le jikeubah"
        },
        {
            "chapter": 22,
            "verse": 73,
            "text": "Hai manusia na miseue saboh Tadeungo beujroh miseue geupeugah Peue nyang taseumah nyang bukon Tuhan Meubacut pih tan dijih na hilah Han ek jipeuget meusaboh lalat Bahle meupakat rame jih leupah Meunyo jireupah bak jih le lalat Meubacut that-that han ek jipeuglah Leumoh tan teuga ureueng meulakee Teumpat jilakee pih leumoh leupah"
        },
        {
            "chapter": 22,
            "verse": 74,
            "text": "Hana jituri pakriban Tuhan Jikira saban legee kon Allah Nyang keubit teuma Tuhan that teuga Maha Peurkasa teuga that leupah"
        },
        {
            "chapter": 22,
            "verse": 75,
            "text": "Tuhan Neupileh dum malaikat Rasul Hadharat jak ba peurintah Lom pih Neupileh dum manusia Nyang patot jak ba surohan Allah Keubit roe Tuhan Neudeungo dumpeue Neukalon dumpeue hana meuilah"
        },
        {
            "chapter": 22,
            "verse": 76,
            "text": "Neuteupeue dumpeue nyang na di keue jih Nyang di likot jih pih hana ubah Bandum urosan peuwoe bak Tuhan"
        },
        {
            "chapter": 22,
            "verse": 77,
            "text": "Hai ureueng mukmin taruku‘ bagah Taruku‘ sujud taseumah Tuhan Po gata cit nyan laen dum salah Tapeubuet nyang got mangat jeuet gata Ureueng bahgia seunang that leupah"
        },
        {
            "chapter": 22,
            "verse": 78,
            "text": "Teuma tajihad bak jalan Tuhan Keubit berjuang bek sagai malaih Neupileh gata bandum le Tuhan Agamateuh nyan keubit that mudah Kon Neupeubeurat keu bandum gata Dalam agama bek takheun salah Agama ayahteuh nyang that halim Nabi Ibrahim geunaseh Allah Tuhan Neuboh nan gata Muslimin Ka dilee jameun meunan Neupeugah Meunan pih kana dalam kitab nyoe Saksi gata nyoe nyan Rasulullah Gata keusaksi dum manusia Seumbahyang teuma beuyakin leupah Tabri ngon zakeuet lom pih tamumat Ubak Hadharat nyang Maha Murah Bak taloe Tuhan beukong tamumat Po gata meuhat cit sidroe Allah Sineujroh tuan sineujroh rakan Nyang bri bantuan meuhat cit Allah AL-MU’MINUN (UREUENG-UREUENG M A2 f. Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah)"
        },
        {
            "chapter": 23,
            "verse": 1,
            "text": "Meubahgia that ureueng meuiman"
        },
        {
            "chapter": 23,
            "verse": 2,
            "text": "Dalam seumbahyang khuchu‘ that leupah"
        },
        {
            "chapter": 23,
            "verse": 3,
            "text": "Han tom geupeubuet nyang sia-sia Buet deungon kata hana tom salah"
        },
        {
            "chapter": 23,
            "verse": 4,
            "text": "Geubri ngon zakeuet meu na hareuta"
        },
        {
            "chapter": 23,
            "verse": 5,
            "text": "Meunalee teuma geujaga leupah"
        },
        {
            "chapter": 23,
            "verse": 6,
            "text": "Meulengkan ubak peurumoh gopnyan Namiet teubosan teuma geuh nyang sah Meunyo nyan teuma han jeuet keu cupa"
        },
        {
            "chapter": 23,
            "verse": 7,
            "text": "Laen tamita nyankeuh nyang salah"
        },
        {
            "chapter": 23,
            "verse": 8,
            "text": "Bandum amanah ngon janji gopnyan Meubacut pih han sagai geuubah"
        },
        {
            "chapter": 23,
            "verse": 9,
            "text": "Lom geupeulahra seumbahyang gopnyan"
        },
        {
            "chapter": 23,
            "verse": 10,
            "text": "Nyankeuh ureueng nyan teurimong upah Geutueng pusaka upah ureueng nyan"
        },
        {
            "chapter": 23,
            "verse": 11,
            "text": "Pusaka gopnyan churuga indah Churuga Firdaus teumpat ureueng nyan Keukai di sinan gopnyan geukeubah"
        },
        {
            "chapter": 23,
            "verse": 12,
            "text": "Ka Kamoe peujeuet dum manusia Bak tanoh baja phon asai liah"
        },
        {
            "chapter": 23,
            "verse": 13,
            "text": "Lheueh nyan Meupeujeuet bak sititek ie Bak teumpat leupie sideh Meukeubah"
        },
        {
            "chapter": 23,
            "verse": 14,
            "text": "Te sititek nyan teuma Meupeujeuet Keu laen sipheuet saboh cak darah y Meupeujeuet darah teuma keu asoe Keunan Meupasoe tuleueng meugapah Meubalot tuleueng teuma ngon asoe Teuma ‘oh dudoe bandum Meuubah d Kamoe peujeuet jih makhluk laen Keubit that licen peuneujeuet Allah Maha Suci that Tuhan nyang peujeuet Hana soe peujeuet lagee nyan indah"
        },
        {
            "chapter": 23,
            "verse": 15,
            "text": "‘Oh Iheueh nyan teuma gata dum mate"
        },
        {
            "chapter": 23,
            "verse": 16,
            "text": "Neubangket teuh le teuma le Allah Uroe kiamat teuma geubangket Hana padum trep sang-sang that bagah"
        },
        {
            "chapter": 23,
            "verse": 17,
            "text": "Ka Kamoe peujeuet di ateueh gata Tujoh angkasa nyang raya leupah Hana tom lale teuma di-Kamoe Nyang meupeujeuet nyoe sabe meupapah"
        },
        {
            "chapter": 23,
            "verse": 18,
            "text": "Meupeutren ujeuen sideh di langet » Kada jih meuhat hana meupeugah i Kamoe peudong ie sinan di bumoe Teuma di-Kamoe ek lom meuruah Kamoe kuasa meupeuboh ie nyan"
        },
        {
            "chapter": 23,
            "verse": 19,
            "text": "Keu keubon teuh nyan teuma meukeubah Keubon keureuma anggor boh kayee Nyang laen teuntee dum le that leupah Boh kayee dum nyan mangat tapajoh"
        },
        {
            "chapter": 23,
            "verse": 20,
            "text": "Teuma na saboh kayee meutuah Kaycee nyan timoh di Thursina Minyeuk dum jibri bak kayee ceudah Teuma makanan tapajoh leumak"
        },
        {
            "chapter": 23,
            "verse": 21,
            "text": "Binatang teurnak pih saboh tuah le dalam pruet jih meubri keu gata Laen dum teuma le that phaedah Tapajoh sie jih mangat that rasa"
        },
        {
            "chapter": 23,
            "verse": 22,
            "text": "Tagiduek teuma jan tameulangkah Saban ngon kapai keu keundraan gata Bak rueng jih lanja taek le bagah"
        },
        {
            "chapter": 23,
            "verse": 23,
            "text": "Kamoe kirem Noh bak kaom gopnyan Geukheun le gopnyan kaom meutuah Taseumah Allah nyankeuh nyang Tuhan Tan laen Tuhan teuh meu kon Allah Pakon han gata tatem takwa"
        },
        {
            "chapter": 23,
            "verse": 24,
            "text": "Jiseuot sigra le kaphe jadah Awak nyang kaphe lam kaomgeuh nyoe Jikheun peue jih nyoe jikeumeung peugah ô Jih manusia cit lagee gata Napsu mulia jih tapeumeugah Napsu beuleubeh jih nibak gata Nyankeuh jijak ba haba beurakah Meunyo Neukheundak Tuhan Hadharat Cit malaikat Neukirem bagah Han tom tadeungo bak du-du tanyoe Haba lagee nyoe nyang jih jak peugah Han tom tadeungo bak ureueng dilee"
        },
        {
            "chapter": 23,
            "verse": 25,
            "text": "Bit jih ka seudee akai ka salah i Bit meunan tapreh cit meupadum trep"
        },
        {
            "chapter": 23,
            "verse": 26,
            "text": "Jikheun lon sulet wahe ya Allah Neutulong lon nyoe han jitem pateh Nabi Noh meuceh meunan neupeugah"
        },
        {
            "chapter": 23,
            "verse": 27,
            "text": "Kamoe bri wahyu teuma bak gopnyan Meunyo ka meunan tamita hilah Tapeugot kapai jinoe digata Jeuet Kamoe jaga mangat bek salah Ngon wahyu Kamoe meu ka troh watee Gata jak dilee Kamoe peuleupah Meu ka teupancar ie nibak dapu Watee nyan laju gata beukeumah Dua-dua peue meupasang-pasang Tayue ek rijang keunan beubagah Ngon ahli gata nyang seutot gata Nyankeuh nyang taba jan tameulangkah Meulengkan soe-soe nyang ka na kada Keu jih ceulaka Neubri le Allah Awak nyang lalem nyan bek talakee Karam dum teuntee lam laot luah Bek lakee bak Lon teuntang awak nyan"
        },
        {
            "chapter": 23,
            "verse": 28,
            "text": "Digata keunan taek le bagah Meu ka lheueh taek u dalam kapai Bek tuwo sagai tapujoe Allah Alhamdulillah Tuhan tapujoe Ban dumna kamoe ka Neupeuleupah Neupeuglah kamoe nibak si lalem"
        },
        {
            "chapter": 23,
            "verse": 29,
            "text": "Takheun lom laen wahe ya Allah Neupeuduek kamoe bak saboh teumpat Nyang ka beureukat nanggroe meutuah Droe-Neuh sineujroh ureueng bri teumpat"
        },
        {
            "chapter": 23,
            "verse": 30,
            "text": "Bandum nyan ayat kuasa Allah Bandum atra nyan Meubri cobaan"
        },
        {
            "chapter": 23,
            "verse": 31,
            "text": "Di likot jih nyan meugantoe bagah Meugantoe deungon kurun nyang laen"
        },
        {
            "chapter": 23,
            "verse": 32,
            "text": "Teuma meukirem lom Rasulullah Rasul Meukirem dalam kawan jih Geuyue dum bak jih taseumah Allah Tuhan nyang laen bandum kon tuhan Pakon gata han takwa keu Allah"
        },
        {
            "chapter": 23,
            "verse": 33,
            "text": "Jikheun le kaphe lam kaom gopnyan Awak nyan nyang han turot peurintah Uroe akhirat pih jikheun hana Lam udep donya kamoe bri mewah Jikheun dum jih nyoe pih manusia Saban ngon gata hana meuubah Peue nyang tapajoh ngon peue nyang tajep Jipajoh jijep pih saban leupah"
        },
        {
            "chapter": 23,
            "verse": 34,
            "text": "Meunyo taikot cit manusia Nyang sa ngon gata rogoe that leupah"
        },
        {
            "chapter": 23,
            "verse": 35,
            "text": "Peue jimeujanji jikheun bak gata ‘Oh mate gata jikheun geubalah ‘Oh jeuet keu tanoh teuh tinggai tuleueng Geubangketteuh lom meunan jipeugah"
        },
        {
            "chapter": 23,
            "verse": 36,
            "text": "Jioh that jioh nyang jijanji nyan"
        },
        {
            "chapter": 23,
            "verse": 37,
            "text": "Nyang beutoi kon nyan nyang hana sosah Udep lam donya mate ngon udep Hana le bangket tanyoe ka sudah"
        },
        {
            "chapter": 23,
            "verse": 38,
            "text": "Kon laen jih nyan jipeuna-peuna s Sulet lagoena jikheun keu Allah Gata nyoe han jeuet meuiman keu jih"
        },
        {
            "chapter": 23,
            "verse": 39,
            "text": "Pakri nyoe dum jih wahe ya Allah Neutulong lon nyoe han jitem pateh Rasul nyan meuceh meunan geupeugah"
        },
        {
            "chapter": 23,
            "verse": 40,
            "text": "Kheun Tuhan teuma han trep le sagai Jih nyan meunyeusai bandum jih teulah"
        },
        {
            "chapter": 23,
            "verse": 41,
            "text": "Bit jitak treuk jih dum le geulanteue Hana meusapeue jiteumee peugah f Lagee broh teuboh treuk jih dum sinan Kaom nyang lalem jioh that leupah"
        },
        {
            "chapter": 23,
            "verse": 42,
            "text": "Meugantoe treuk jih ngon kuron laen Di likot jih nyan Meugantoe bagah"
        },
        {
            "chapter": 23,
            "verse": 43,
            "text": "Beurangri ummat meu goh troh ajai Han jeuet peuawai meu ube seupah Meu ka troh ajai han jeuet peuakhe"
        },
        {
            "chapter": 23,
            "verse": 44,
            "text": "Kamoe kirem le Rasul lom bagah Meuturot-turot Meukirem Rasul Bandum nyan Rasul sulet jipeugah Bandum jih teuma Meupeubinasa Jeuet treuk jih haba dalam seujarah Jioh that kaom nyang hana iman"
        },
        {
            "chapter": 23,
            "verse": 45,
            "text": "Musa ‘oh lheueh nyan Kamoe yue langkah Musa ngon Harun Meukirem keunoe t Ngon ayat Kamoe geuba peurintah Muʻjizat nyata geujak ba keunan"
        },
        {
            "chapter": 23,
            "verse": 46,
            "text": "Ubak Peuraʻeun kaphe seurakah k Teuma teukabo jih ngon kaom jih Mbong that bandum jih hana ban peugah"
        },
        {
            "chapter": 23,
            "verse": 47,
            "text": "Jikheun peue kamoe meujak meuiman Keu dua insan lagee nyan rendah Bandua jih nyan saban ngon tanyoe Kaom jih tanyoe bandum jiseumah"
        },
        {
            "chapter": 23,
            "verse": 48,
            "text": "Han jitem pateh bandua gopnyan Jeuet treuk awak nyan binasa sudah"
        },
        {
            "chapter": 23,
            "verse": 49,
            "text": "Cit ka Kamoe bri kitab keu Musa Kadang cit ek na keu jih hidayah Kadang Neutunyok dum jih le Tuhan"
        },
        {
            "chapter": 23,
            "verse": 50,
            "text": "Aneuk Maryam teuma meutuah Aneuk Maryam deungon ma gopnyan Tanda bak gopnyan Kamoe peuleumah Kamoe bri teumpat gopnyan bandua Bak tanoh data geupiyoh payah Teumpat nyang teunang saboh geurugoh Sinan geupiyoh ie pih na mudah"
        },
        {
            "chapter": 23,
            "verse": 51,
            "text": "Hai Rasul-Rasul pajoh le gata Makanan gata nyang jroh-jroh leupah Lom pih tapubuet dum buet nyang got-got Peue nyang tapubuet Lon teupeue bagah"
        },
        {
            "chapter": 23,
            "verse": 52,
            "text": "Nyan ummat gata cit saboh bandum Lon Po gata dum nyang beu taseumah Teuma takwa gata dum keu Lon"
        },
        {
            "chapter": 23,
            "verse": 53,
            "text": "Peucah treuk jih dum meupisah-pisah Bandum jih galak keu peureute droe"
        },
        {
            "chapter": 23,
            "verse": 54,
            "text": "Bah meunan keudroe jih bek tapapah Bah sisat jih dum dang-dang troh watee Meu ka troh watee abeh jih sudah"
        },
        {
            "chapter": 23,
            "verse": 55,
            "text": "Peue jisangka dum Kamoe bri keu jih Le that aneuk jih hareuta mewah"
        },
        {
            "chapter": 23,
            "verse": 56,
            "text": "Meupeubagah jih bak keubajikan Jiteupeue pih tan dijih ka salah"
        },
        {
            "chapter": 23,
            "verse": 57,
            "text": "Ureueng nyang takot dum keu Po gopnyan"
        },
        {
            "chapter": 23,
            "verse": 58,
            "text": "Lom geumeuiman keu ayat Allah"
        },
        {
            "chapter": 23,
            "verse": 59,
            "text": "Keu Po gopnyan han geupeucharikat"
        },
        {
            "chapter": 23,
            "verse": 60,
            "text": "Ureueng meularat geubri seudeukah Ureueng nyan geubri peue-peue nyang geubri Teumakot ate gopnyan keu Allah Teumakot gopnyan geuwoe bak Tuhan"
        },
        {
            "chapter": 23,
            "verse": 61,
            "text": "Nyankeuh ureueng nyan nyang got that bagah Meudilee-dilee gopnyan bak buet got"
        },
        {
            "chapter": 23,
            "verse": 62,
            "text": "Hana Meupeubrat teuma bek salah Di-Kamoe Meuyue nyang ek geupeubuet Hana Meuyue buet nyang leupah-leupah Lam kitab Kamoe narit nyang beuna Hana elanya meu ube seupah Jih nyan pih bandum han geuelanya"
        },
        {
            "chapter": 23,
            "verse": 63,
            "text": "Ate jih teuma nyang sisat leupah Hana jipike dijih atra nyoe Laen nibak nyoe pih buet jih salah Buet nyang hana got bandum jipeubuet"
        },
        {
            "chapter": 23,
            "verse": 64,
            "text": "Baro teukeujot ‘oh jieu balah ë Jieu geuazeueb awak nyang chik-chik Meu jigeumeuciek treuk riyoh leupah"
        },
        {
            "chapter": 23,
            "verse": 65,
            "text": "Bek kageumeuciek le dum uroe nyoe Hana troh keu noe soe jak tulong kah"
        },
        {
            "chapter": 23,
            "verse": 66,
            "text": "Watee geubaca dilee ayat Lon Keu kah han katueng kasurot bagah"
        },
        {
            "chapter": 23,
            "verse": 67,
            "text": "Ngon mbong kah kakheun dum macam-macam ‘Oh watee malam kapeugah-peugah"
        },
        {
            "chapter": 23,
            "verse": 68,
            "text": "Peue tan jipike narit nyang jikheun Bak du-du jih kon ka lheueh geupeugah Atawa du-du jih dilee awai Goh lom troh sagai geuba peurintah"
        },
        {
            "chapter": 23,
            "verse": 69,
            "text": "Peue han jituri Rasul jih nyan dum Jeuet jiungki dum peue nyan geupeugah"
        },
        {
            "chapter": 23,
            "verse": 70,
            "text": "Atawa jikheun gopnyan ka gila Tapi nyang geuba keubit risalah Haba nyang beuna geuba ubak jih Teuma le that jih beunci jih leupah Le that jih beunci keu peue nyang beuna"
        },
        {
            "chapter": 23,
            "verse": 71,
            "text": "Peuturot hawa dijih nyang salah Meunyo napsu jih nyan tapeuturot Abeh dum karot peuneujeuet Allah Tatinggai nyang hak taturot jih nyoe Langet ngon bumoe abeh dum cah prah Ngon bandum ureueng nyang na di sinan Rusak bandum nyan hana ban peugah Kamoe bri ayat peuingat keu jih Jipaleng dijih hana jipapah"
        },
        {
            "chapter": 23,
            "verse": 72,
            "text": "Atawa peue na talakee bak jih C Beujibri le jih keu gata upah Upah Po gata nyan nyang leubeh got Tan laen nyang got meu kon bri Allah Tuhan Sineujroh nyang bri raseuki"
        },
        {
            "chapter": 23,
            "verse": 73,
            "text": "Tahei jih lagi bak jalan Allah Jalan nyang beutoi jalan nyang teupat"
        },
        {
            "chapter": 23,
            "verse": 74,
            "text": "Dikaphe meuhat jalan jih salah Han jipateh na uroe akhirat Jalan nyang teupat dijih jikeubah"
        },
        {
            "chapter": 23,
            "verse": 75,
            "text": "Meunyo Meusayang le Kamoe keu jih j Meupeuleupah jih dum han le sosah Teuntee jimeuʻen lam darohaka Hana le reuda jipeubuet salah"
        },
        {
            "chapter": 23,
            "verse": 76,
            "text": "Ka lheueh Kamoe bri roe azeueb keu jih Han cit jitem jih turot peurintah Han jitem teukui keudeh keu Po jih"
        },
        {
            "chapter": 23,
            "verse": 77,
            "text": "Meubri treuk keu jih azeueb that leupah Meujeuet treuk jih nyan dum putoh asa ‘Oh pinto seksa ka Kamoe peuhah"
        },
        {
            "chapter": 23,
            "verse": 78,
            "text": "Tuhan nyang peujeuet geulunyueng mata Ngon ate gata carong ngon ceudah Tapi nit gata nyang tatem chukor"
        },
        {
            "chapter": 23,
            "verse": 79,
            "text": "Neubri gata le di bumoe Allah Meuaneuk cucoteuh dum di bumoe Meusapat dudoe teuma bak Allah"
        },
        {
            "chapter": 23,
            "verse": 80,
            "text": "Tuhan peuhudep Tuhan peumate Malam teuka le uroe pih leupah Malam ngon uroe cit meungkleh sabe Hankeuh tapike ngon akai ceudah"
        },
        {
            "chapter": 23,
            "verse": 81,
            "text": "Tapi kheunjih sa ngon ureueng jameun Saban ngon jih kheun hana meuubah"
        },
        {
            "chapter": 23,
            "verse": 82,
            "text": "Jikheun peue keubit ‘oh mate tanyoe Geubangket tanyoe teuma geupeugah p *Oh jeuet keu tanoh teuh tinggai tuleueng Geubangket teuh lom mustahe leupah"
        },
        {
            "chapter": 23,
            "verse": 83,
            "text": "Keubit geutanyoe ngon du-du tanyoe Geujanji meunoe dilee ka sudah Atranyoe dongeng ureueng nyang dilee Bandum meuteuntee haba beurakah"
        },
        {
            "chapter": 23,
            "verse": 84,
            "text": "Takheun soe nyang po bumoe ngon asoe Bandum sinaroe tacuba peugah Meunyo tateupeue takheun soe po jih"
        },
        {
            "chapter": 23,
            "verse": 85,
            "text": "Teuntee seuotjih nyang po nyan Allah Takheun boh pakon cit han taingat"
        },
        {
            "chapter": 23,
            "verse": 86,
            "text": "Takheun po langet soe lom ci peugah Po langet tujoh po ‘arasy raya"
        },
        {
            "chapter": 23,
            "verse": 87,
            "text": "Jiseuot lanja po jih nyan Allah Takheun boh pakon han tatakwa"
        },
        {
            "chapter": 23,
            "verse": 88,
            "text": "Takheun soe raja lom taci peugah Nyang po keurajeuen seugala rupa Nyang ek neubela soe-soe nyang sosah Beurangsoe laen han ek jibela Meunyo neuseksa soe nyan ci peugah Meunyo tateupeue takheun soe dih nyan"
        },
        {
            "chapter": 23,
            "verse": 89,
            "text": "Teuntee jikheun nyan cit sidroe Allah Takheun peue cit ek gata jitaki"
        },
        {
            "chapter": 23,
            "verse": 90,
            "text": "Tapi ka Meubri keu jih dum sudah Atra nyang beuna ka lheueh Kamoe bri Droe jih nyang taki sulet that leupah"
        },
        {
            "chapter": 23,
            "verse": 91,
            "text": "Hana aneuk-Neuh sagai di Tuhan Tan laen tuhan sajan ngon Allah Sabab meunyo na tuhan nyang laen r Makhluk laen geupeujeuet sudah Meuseunoh-seunoh peugot atra droe 3 Ka keuh rayek droe bandum geupeugah Maha Suci that Allah lagee nyan"
        },
        {
            "chapter": 23,
            "verse": 92,
            "text": "Nyang keubit Tuhan cit sidroe Allah Nyang han deuh taeu got nyang deuh taeu Bandum deuh Neueu meunyo le Allah Bandum deuh Neueu Maha manyang that Nibak charikat lagee jih peugah"
        },
        {
            "chapter": 23,
            "verse": 93,
            "text": "Takheun Tuhanku meunyo Neumeung bri Peue nyang Neujanji Neumeung peuleumah Neumeung peukalon atra nyan bak lon"
        },
        {
            "chapter": 23,
            "verse": 94,
            "text": "Tuhanku bek lon roh lam beurakah Bek roh lon dalam kaom nyang lalem"
        },
        {
            "chapter": 23,
            "verse": 95,
            "text": "Meunyo Kamoe tem ek Meupeuleumah Ek Meupeukalon dum nyan bak gata"
        },
        {
            "chapter": 23,
            "verse": 96,
            "text": "Teuma digata beugot tapapah Tatulak ngon got buet nyang brok jih nyan Kamoe teupeue nyan peue nyang jipeugah"
        },
        {
            "chapter": 23,
            "verse": 97,
            "text": "Takheun Tuhanku Neupeulindong lon Nibak s‘ah chetan jiyue buet salah"
        },
        {
            "chapter": 23,
            "verse": 98,
            "text": "Neupeulindong lon wahe Tuhanku Bek jipeukaru bak lon jilangkah"
        },
        {
            "chapter": 23,
            "verse": 99,
            "text": "Teuma awak nyan ‘oh teuka mawot Han ek le meumot jikheun treuk bagah Tuhanku Neubri lon woe u donya"
        },
        {
            "chapter": 23,
            "verse": 100,
            "text": "Lon peubuet teuma amai jroh leupah Amai nyang shaleh nyang tinggai dilee Jinoe meuteuntee han le lon keubah Tapi atra nyan narit jih mantong Di likot jih dong padang that luah Sampoe geubangket jih han troh teuka"
        },
        {
            "chapter": 23,
            "verse": 101,
            "text": "‘Oh Sangkai kala pih geuyup sudah Uroe nyan han le geutanyong bangsa Han le chedara nyang meugah-meugah Han jeuet teumanyong le bak uroe nyan"
        },
        {
            "chapter": 23,
            "verse": 102,
            "text": "Nyang brat timbangan nyan nyang meutuah Nyankeuh ureueng nyan nyang meubahgia"
        },
        {
            "chapter": 23,
            "verse": 103,
            "text": "Nyang phui ceulaka rugoe sileupah Jipeurugoe droe roh lam nuraka Keukai jeuep masa lam apui mirah"
        },
        {
            "chapter": 23,
            "verse": 104,
            "text": "Jisama muža jitot le apui Meugasui-gasui hanco ngon patah b i"
        },
        {
            "chapter": 23,
            "verse": 105,
            "text": "Kon ka geubaca dilee ayat Lon Keu gata bandum sulet tapeugah"
        },
        {
            "chapter": 23,
            "verse": 106,
            "text": "Kheun treuk awak nyan hai Tuhan kamoe Jigiduek kamoe le buet nyang salah £ Kakeuh meunang jih u ateueh kamoe Jeuet treuk dum kamoe sisat sileupah"
        },
        {
            "chapter": 23,
            "verse": 107,
            "text": "Neubri meuteubiet nibak teumpat nyoe Hai Tuhan kamoe saket that leupah Meunyo kamoe woe buet lagee dilee H Nyan ka meuteuntee kamoe nyang salah Kamoe nyang lalem droe meuelanya"
        },
        {
            "chapter": 23,
            "verse": 108,
            "text": "Neukheun bah hinakeuh sinan dikah Beujrakeuh sinan mangat karasa Bek le meuhaba ngon Lon nyoe dikah"
        },
        {
            "chapter": 23,
            "verse": 109,
            "text": "Saboh jamaʻah nibak hamba Lon Ureueng nyan geukheun wahe ya Allah Wahe Po kamoe kamoe meuiman Neuampon teuma kamoe ka salah Droe-Neuh sineujroh ureueng geumaseh Kamoe Neugaseh wahe ya Allah"
        },
        {
            "chapter": 23,
            "verse": 110,
            "text": "Kaulok-ulok ureueng nyan bandum Hingga jeuet keu Lon tuwokeuh dikah f Bandumkeuh tuwo kaingat keu Lon Dawok kapeukhem ureueng nyan dikah"
        },
        {
            "chapter": 23,
            "verse": 111,
            "text": "Uroe nyoe gopnyan nyang meubahgia k Sabab geusaba jinoe Lon balah"
        },
        {
            "chapter": 23,
            "verse": 112,
            "text": "Neukheun padum thon keuh dalam bumoe"
        },
        {
            "chapter": 23,
            "verse": 113,
            "text": "Sang-sang siuroe jiseuot bagah Meukon siuroe sang sikhan uroe Tatanyong keudroe bak ureueng ceudah Keudeh bak ureueng nyang jeuet meubileueng"
        },
        {
            "chapter": 23,
            "verse": 114,
            "text": "Sideh kah geukheun rijang sileupah Meunyo kateupeue sideh kah tinggai Cit siat sagai leupah that bagah"
        },
        {
            "chapter": 23,
            "verse": 115,
            "text": "Peue bak tasangka Meupeujeuet gata Cit sia-sia hana phaedah p Hana geupeuwoe gata le bak Lon"
        },
        {
            "chapter": 23,
            "verse": 116,
            "text": "Maha Suci Lon Raja nyang meugah Raja nyang beuna nyang mat keurajeuen Kon laen tuhan meulengkan Allah Allahkeuh nyang Po ‘arasy mulia"
        },
        {
            "chapter": 23,
            "verse": 117,
            "text": "Soe nyang tapuja meunyo kon Allah Beurangsoe puja tuhan nyang laen Jikheun na laen sajan ngon Allah Hana meudali nyang jipeugah nyan Neukira dum nyan teuma le Allah Tuhan nyang Po jih peugot keunira Hana bahgia si kaphe jadah"
        },
        {
            "chapter": 23,
            "verse": 118,
            "text": "Takheun Tuhanku beu-Neupeuampon Neugaseh keu lon ureueng nyang salah Droe-Neuh sineujroh ureueng geumaseh Bandum Neugaseh wahe ya Allah AN-NUR (CAHAYA) s Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 24,
            "verse": 1,
            "text": "Nyoe saboh surat nyang Kamoe peutron F Di dalam jih nyan Kamoe peurintah Peue nyang peureulee u ateueh gata Ayat lom nyata sinan Meupeugah Jeuet keu peuingat ban dumna gata"
        },
        {
            "chapter": 24,
            "verse": 2,
            "text": "Soe nyang meuzina jipeubuet salah Soe nyang meuzina inong ngon agam Han jeuet tadiam tahukom bagah Sireutoh go dra keu jih sidroe-droe Bek sayang teuh roe jih nyan ka salah Han jeuet tasayang bak hukom Tuhan Meunyo meuiman gata keu Allah Meu na taiman uroe akhirat Tahukom leugat bek na meuilah Tahukom jih nyan beu na geukalon d Le ureueng mukmin dum beu tapeugah"
        },
        {
            "chapter": 24,
            "verse": 3,
            "text": "Meu jimeukawen agam meuzina Ngon inong zina cit jimeunikah Adak kon ngon nyan ngon inong musyrek Meunyo tabalek pih hana ubah f Meu jimeukawen inong meuzina Ngon agam zina cit jimeunikah Adak kon ngon nyan ngon agam musyrek À Hana meubalek meunankeuh ulah Atra nyan hareuem bak ureueng mukmin"
        },
        {
            "chapter": 24,
            "verse": 4,
            "text": "Tatudoh mukmin pih raya salah Beurangsoe tudoh inong nyang suci d Han ek treuk jibri saksi nyang beusah Peuet droe keu saksi han ek jipeuna Tahukom teuma jih nyan ka salah Lapan ploh go dra tahukom keu jih Keu saksi dijih beurangjan han sah Han jeuet keu saksi jih le beurangjan Nyankeuh awak nyan fasek that leupah"
        },
        {
            "chapter": 24,
            "verse": 5,
            "text": "Meulengkan lheueh nyan jih ka jitoubat Jipeubuet nyang got han le jikeubah Nyan teuma Tuhan Maha Peungampon Lagi pih Tuhan Maha Peumurah"
        },
        {
            "chapter": 24,
            "verse": 6,
            "text": "Ureueng nyang tudoh peurumoh droe jih Keu saksi dijih pih tan jikeubah Keudroe jih mantong nyang jeuet keu saksi Dijih peuet kali beu jimeusumpah Jipeugah bit jih ureueng nyang beuna"
        },
        {
            "chapter": 24,
            "verse": 7,
            "text": "Keulimong teuma laknat bak Allah Beu Neubri laknat keu jih le Tuhan Meu narit jih nyan sulet sileupah"
        },
        {
            "chapter": 24,
            "verse": 8,
            "text": "Teuma diinong bebaih hukoman Meunyo dijih nyan jitulak balah Peuet go meusumpah dijih pih sabet Agam nyan sulet peue nyang jipeugah"
        },
        {
            "chapter": 24,
            "verse": 9,
            "text": "Kali keulimong murka Tuhan Neubri keu jih nyan meunyo jih salah Meunyo agam nyan ureueng nyang beuna Neupeumureuka lon nyoe le Allah"
        },
        {
            "chapter": 24,
            "verse": 10,
            "text": "Adak meukon na karonya Tuhan Ngon rahmat Tuhan keu gata sudah Meuhat hana got teuma keu gata Allah Taʻala teuma that Murah Teuma cit Tuhan teurimong toubat Bijaksana that cit sidroe Allah"
        },
        {
            "chapter": 24,
            "verse": 11,
            "text": "Awak nyang peuna-peuna tudohan Cit saboh kawan awak nyang salah Bek tasangka nyan jeuheuet keu gata Tapi keu gata cit got that leupah Teuma awak nyan teuntee meudacha Ban nyang usaha jih dumnan salah k Teuma nyang pimpin buet nyan peuraya Azeueb that raya keu jih geukeubah"
        },
        {
            "chapter": 24,
            "verse": 12,
            "text": "Pakon han gata ‘oh tadeungo nyan Beugot sangkaan teuh bek meusalah Ureueng meuiman inong ngon agam Beu got dugaan bek na meuilah Sabe keudroe-droe sangkaan beu got Takheun hana got narit nyoe salah Haba nyan nyata jipeuna-peuna"
        },
        {
            "chapter": 24,
            "verse": 13,
            "text": "Saksi pih hana jiyue jak peugah Pakon han jiba peuet droe keu saksi Meu hana saksi nyan sulet leupah Meunyo bak Tuhan jih nyan sulet that"
        },
        {
            "chapter": 24,
            "verse": 14,
            "text": "Lah pih Hadharat Maha Peumurah Sangkira kon na karonya Tuhan Ngon rahmat Tuhan nyang keubit luah Donya akhirat Tuhan bri rahmat Adak han azeueb keu gata sudah Azeueb raya that Neubri keu gata"
        },
        {
            "chapter": 24,
            "verse": 15,
            "text": "Sabab roh gata teurimong salah Tatueng jih laju ngon lidah gata Jeuet takheun lanja meuneu‘en babah 7 Padahai gata hana tateupeue Sang han jeuet keu peue ta sangka mudah Padahai raya buet nyan bak Tuhan"
        },
        {
            "chapter": 24,
            "verse": 16,
            "text": "Pakon watee nyan hana tabantah Oh tadeungo nyan pakon han takheun s Bek dilee hai nyan tapeugah-peugah Maha Suci Droe-Neuh ya Tuhanku Nyoe bek roe laku tuduhan salah Atra nyan narit jipeuna-peuna"
        },
        {
            "chapter": 24,
            "verse": 17,
            "text": "Peuingat gata teuma le Allah Atra lagee nyoe bek le meuulang Bek le beurangjan meunan tapeugah Meunyo bit gata ureueng meuiman"
        },
        {
            "chapter": 24,
            "verse": 18,
            "text": "Tanda bak Tuhan cit trang sileupah Tuhan ka Neutrang keu gata ayat Tuhan Hadharat ‘eleumee luah Bijaksana lom Tuhan Hadharat"
        },
        {
            "chapter": 24,
            "verse": 19,
            "text": "Bek galak teuh that teuma seumeugah € Ureueng nyang galak peugah buet keuji Mangat jap bibi jipeugah-peugah Jipeumalee dum ureueng meuiman Akan ureueng nyan azeueb that leupah Azeueb that peudeh donya akhirat Tuhan Neutupat peue nyang tapeugah Tuhan Neuteupeue nyang han tateupeue"
        },
        {
            "chapter": 24,
            "verse": 20,
            "text": "Karonya-Neuh nyoe le han ban peugah Sangkira kon na karonya Tuhan Ngon rahmat Tuhan keu gata sudah Meuhat hana got teuma keu gata Teuma keu hamba Neusayang leupah Tuhan keu hamba keubit Neusayang Lagi pih Tuhan Maha Peumurah"
        },
        {
            "chapter": 24,
            "verse": 21,
            "text": "Hai ureueng mukmin bek roh taikot Chetan nyang karot ‘oh jimeulangkah Soe nyang roh ikot dum langkah chetan Dijih beurangjan jiyue buet salah Jiyue buet keuji ngon keujahatan Sangkira Tuhan kon that Peumurah Sangkira kon na karonya Tuhan Ngon rahmat Tuhan keu gata sudah Hana meusidroe lam kawan gata Nyang gleh bak dacha hana meusalah Beurangjan hana meusidroe nyang gleh Meu kon Neupeugleh gata le Allah Soe nyang h‘eut Tuhan teuma Neupeugleh Neudeungo meuceh bandum le Allah Lom pih Neuteupeue bandum le Tuhan"
        },
        {
            "chapter": 24,
            "verse": 22,
            "text": "Teuma bek simban gata meusumpah Ureueng nyang kaya na keuleubehan Bek jikheun han jan jibri nafakah Bek jimeusumpah jikheun han jibri Akan famili jih nyang lam sosah Kaom keurabat ngon ureueng gasien Ngon muhajirin bak jalan Allah Beu jipeumeuʻah ngon dada lapang Neubri amponan keu jih le Allah Peue han galakteuh Tuhan peuampon Deecha gata dum nyang na meusalah Keubit cit Tuhan Maha Peungampon Lagi pih Tuhan Maha Peumurah"
        },
        {
            "chapter": 24,
            "verse": 23,
            "text": "Ureueng nyang tudoh inong nyang suci Mukmin nyang lale han tom buet salah Geulaknat jih nyan donya akhirat Azeueb raya that keu jih geukeubah"
        },
        {
            "chapter": 24,
            "verse": 24,
            "text": "Uroe nyan lidah jih jeuet keu saksi Jaroe ngon gaki jih jiseumeugah Peue nyang jipubuet yoh masa dilee"
        },
        {
            "chapter": 24,
            "verse": 25,
            "text": "Uroe nyan teuntee bandum geubalah Balasan keu jih teuma nyang beuna That samporeuna Neubri le Allah Jiteupeue Tuhan nyata that beuna Meu bacut hana buet-Neuh meuilah"
        },
        {
            "chapter": 24,
            "verse": 26,
            "text": "Inong nyang jeuheut keu agam jeuheut Agam nyang jeuheut keu inong ceulah Inong nyang shaleh keu agam shaleh Agam nyang shaleh inong meutuah Bahle jitudoh gopnyan buet dacha Ureueng nyang hana geupubuet salah Keu gopnyan Tuhan amponan Neubri Lom ngon raseuki mulia leupah"
        },
        {
            "chapter": 24,
            "verse": 27,
            "text": "Wahe dum ureueng nyang ka meuiman Bak rumoh laen meunyo talangkah Meunyo rumoh nyan kon rumoh gata Bek that tasigra tatamong bagah Bak ureueng po jih talakee izin Ngon tabri saleuem baro talangkah Keu bandum gata meunan nyang that got Mangat teuingat teuh bek meusalah"
        },
        {
            "chapter": 24,
            "verse": 28,
            "text": "Meu hana taeu di sinan ureueng À Nyan bek tatamong meu goh geupeugah Meu ka geuizin tatamong jinoe Meu geuyue jak woe tawoe beubagah Nyan nyang leubeh gleh keu bandum gata Allah Taʻala Neuteupeue sudah Peue nyang tapeubuet Tuhan Neuteupeue Hana meusapeue pih na meuilah"
        },
        {
            "chapter": 24,
            "verse": 29,
            "text": "Meunyo rumoh soh hana jeuet keu peue Kadang na peue-peue sinan takeubah Nyan jeuet tatamong hana geularang Bandum nyan Tuhan Neuteupeue sudah Got tapeulahe atawa tasom Neuteupeue bandum cit nyan le Allah"
        },
        {
            "chapter": 24,
            "verse": 30,
            "text": "Takheun bak ureueng mukmin nyang agam Bek jingieng tajam mata jih leupah Beu jipeulahra lom meunalee jih Nyan gleh that keu jih hana ban peugah Peue nyang jipeugot Tuhan Neumaklum"
        },
        {
            "chapter": 24,
            "verse": 31,
            "text": "Bak mukmin inong pih meunan ulah Tayue theun mata jaga meunalee Hiasan ulee bek tabri peuhah Hiasan tuboh kalong boh bajee Bandum nyan teuntee bek jipeuleumah Meulengkan peue nyang lahe u lua Nyang leumah nyata sabe cit teuhah Meunan pih jingui ija tob ulee Di ateueh bajee mangat bek leumah Jeuet jipeuleumah perhiasan jih Ubak linto jih deungon bak ayah Ayah droe jih ngon ayah linto jih Got pih aneuk jih jeuet jipeuleumah Aneuk linto jih ngon chedara jih Aneuk keumuen jih jeuet bandua blah Sabe inong jih got pih namiet jih Got peumbantu jih nyang hana syahwat Agam nyang hana napsu keu inong Aneuk cut mantong pih hana salah Mantong cut goh lom malee keu inong Keunankeuh mantong jeuet jipeuleumah Bek jipeumeusu keutʻing gleueng gaki Mangat gob turi hiasan indah Mangat gob teupeue na perhiasan Dijih di dalam nyang hana leumah Teuma tatoubat ban dumna gata Bak Tuhan gata nyang Maha Murah Hai ureueng mukmin tatoubat sigra Mangat bahgia gata meutuah"
        },
        {
            "chapter": 24,
            "verse": 32,
            "text": "Soe-soe nyang lajang lam kawan gata Peukawen sigra bek trep takeubah Meunan pih namiet teuh agam inong Meu ka meukeunong peukawen bagah Meunyo jih gasien Tuhan peukaya Neubri karonya keu jih le Allah Maha luah that karonya Tuhan Dumpeue Neutuban ‘eleumee Allah"
        },
        {
            "chapter": 24,
            "verse": 33,
            "text": "Meunyo meukawen goh lom kuasa , Beugot jijaga bek roh buet salah f Meu ka jih kaya karonya Tuhan Laju watee nyan jijak meunikah Meu namiet gata lakee teuboh droe Surat keu jih nyoe tapeugot bagah Meunyo tateupeue ka got nyan keu jih Lom tabri keu jih hareuta Allah Hareuta Tuhan Neubri keu gata Peugot keunira keu jih takeubah Namiet nyang inong teuh bek tapaksa Jipeubuet dacha ngon tan meunikah Meunyo meunapsu droe jipeulahra Teuma digata napsu nyang salah Napsu areuta udep lam donya Buet nyan that hina hana ban peugah Soe nyang paksa jih teuma cit Tuhan Maha Peungampon lom that Peumurah"
        },
        {
            "chapter": 24,
            "verse": 34,
            "text": "Ka Kamoe peutron ayat keu gata Nyang trang ngon nyata hana meusalah Lom pih na miseue ureueng nyang dilee Sinan meuteuntee raya phaedah Ureueng nyang dilee sigohlom gata Bandum nyan haba dalam seujarah Lom pih nasehat keu soe nyang takwa Ureueng mulia di sisi Allah"
        },
        {
            "chapter": 24,
            "verse": 35,
            "text": "Tuhan po cahya langot ngon bumoe Miseue cahya nyoe na saboh kubah Dalam kubah nyan saboh peulita Di dalam kaca nyang trang that leupah Sang-sang kaca nyan bintang meucahya Intan permata hu meujeureulah Hu jih ngon minyeuk kayee beureukat Zaitun ganje that kayee meutuah Kon blah u timu kon blah u barat Minyeuk jih ka rap meucahya indah Bah that beu apui tan teupeh keunan Cahya di sinan le han ban peugah Di ateueh cahya na lom meucahya Allah Taʻala Neubri Hidayah Soe nyang h‘eut Tuhan Neutunyok keunan Bak cahya-Neuh nyan nyang hu that indah Neupeugot misee dum uleh Tuhan Keu bandum insan jitueng phaedah Bandum perkara Tuhan Neuteupeue Hana meusapeue pih na meuilah"
        },
        {
            "chapter": 24,
            "verse": 36,
            "text": "Dalam meusijid dum izin Tuhan Pangkat that manyang geuseubot Allah Ucap teuseubeh hana tom karot Beungoh ngon seupot geupujoe Allah"
        },
        {
            "chapter": 24,
            "verse": 37,
            "text": "Le ureueng-ureueng nyang han tom laloe Deungon bloe peubloe meukat blah bicah Bahthat geumeukat geuingat Tuhan Pubuet seumbahyang geubri seudeukah Geubri ngon zakeuet meu na hareuta Uroe Keunira geutakot leupah Uroe meuguncang ate ngon mata That haro hara kiamat sudah"
        },
        {
            "chapter": 24,
            "verse": 38,
            "text": "Mangat Neubalah gopnyan le Tuhan Ateueh buet gopnyan nyang got that leupah F Lom Neupeuleubeh karonya Tuhan Raseuki gopnyan hana ban peugah Soe nyang h‘eut Tuhan Neubri raseuki Han ek tatukri cit le sileupah"
        },
        {
            "chapter": 24,
            "verse": 39,
            "text": "Amai si kaphe miseuejih teuma Patamorgana lam padang luah Geuleumbong anoe jisangka nyan ie Napsu keu leupie ka grah that leupah ‘Oh jijak keunan hana sapeue na Patamorgana jipeungot sudah f Nyang na di sinan Allah Taʻala Laju Neukira amai nyang salah Neubri treuk balah keu jih le Tuhan Keunira Tuhan keubit that bagah"
        },
        {
            "chapter": 24,
            "verse": 40,
            "text": "Atawa seupot lagee lam laot Lam kawan eungkot lam laot luah Di ateueh bakat meulapeh-lapeh Jitob jitindeh han sapeue leumah Ateueh nyan awan meususon-suson Seupot meuhimpon teubai sileupah Lam seupot suklip meutindeh lapeh Sinoe ngon sideh itam that leupah Jaroe droe jih sang han deuh jikalon d Cahya bak Tuhan han Neupeuleumah Soe nyang han Neubri cahya le Tuhan Peungeuh keu jih tan seupot sileupah"
        },
        {
            "chapter": 24,
            "verse": 41,
            "text": "Peue hana taeu jikheun teuseubeh Dumpeue cit jadeh jipujoe Allah Soe nyang di langot ngon nyang di bumoe Bandum sinaroe pujoe di babah Cicem dum jipo meubareh-bareh Bandum teuseubeh sabe di babah Bandum jiteupeue ayat seumbahyang Jipujoe Tuhan nyang Maha Murah Peue nyang jipeubuet Tuhan Neuteupeue Hana meusapeue pih na meuilah"
        },
        {
            "chapter": 24,
            "verse": 42,
            "text": "Keurajeuen langet bandum ngon bumoe Bandum atra nyoe cit milek Allah Bandum teuh tawoe keudeh bak Tuhan"
        },
        {
            "chapter": 24,
            "verse": 43,
            "text": "Hana takalon peuneujeuet Allah Neuarak awan meulapeh-lepeh Lheueh nyan Neutindeh meutamon bagah j Lam awan teubai jiteubiet ujeuen Jitreun meureuen-reuen tunjai sileupah Na cit Neupeutron sideh di langet Gunong eh kreueh that ngon leupie leupah Soe nyang h‘eut Tuhan Neubri atra nyan Soe nyang h‘eut Tuhan han Neubri jatah Cahya kilatjih sang-sang rap buta Teuh seupot mata sapeue han leumah"
        },
        {
            "chapter": 24,
            "verse": 44,
            "text": "Neubalek sabe malam ngon uroe Tuhanku sidroe kuasa leupah Uroe ngon malam han tom meusapat Jitueng ibarat soe nyang meutuah Le ureueng nyang na pikiran sehat"
        },
        {
            "chapter": 24,
            "verse": 45,
            "text": "Tuhan nyang peujeuet bandum blah bicah Bandum binatang bak ie Neupeujeuet Nyang jak ateueh pruet takalon ulah Nyang ladom jijak ngon dua gaki : Ladom peuet gaki peuneujeuet Allah J Bandum Neupeujeuet ban nyang h‘eut Tuhan Dumpeue cit Tuhan kuasa leupah À"
        },
        {
            "chapter": 24,
            "verse": 46,
            "text": "Ka Kamoe peutron dum ayat-ayat Meupeutrang meuhat nyata sileupah 3 Teuma Neutunyok soe nyang h‘eut Tuhan Keudeh bak jalan nyang hana salah Jalan nyang teupat bak jalan Tuhan"
        },
        {
            "chapter": 24,
            "verse": 47,
            "text": "Kamoe meuiman teuma jipeugah Iman keu Tuhan iman keu Rasul Bandum meukaboi peue nyang Neupeugah ‘Oh Iheueh jipeugah kamoe meutaʻat Jipaleng leugat saboh farikah Bandum jih nyan kon ureueng meuiman"
        },
        {
            "chapter": 24,
            "verse": 48,
            "text": "‘Oh geuhoi jih nyan bak jalan Allah Geuhoi le Rasul geumeung hukom jih Na antara jih nyang meuparikah Saboh parikah cit laju jiwoe"
        },
        {
            "chapter": 24,
            "verse": 49,
            "text": "Meu laba keu droe jih jitem singgah Meunyo na peue-peue nyang hak jih sinan Jiteuka keunan le bagah-bagah Jiteuka laju taʻat that dijih"
        },
        {
            "chapter": 24,
            "verse": 50,
            "text": "Peue lam ate jih na nyang. meusalah Peue na peunyaket dalam ate jih f Atawa chok jih peue nyang geupeugah Peue teumakot jih Tuhan elanya Keu jih nyan teuma sabab ka salah Meunan pih Rasul geuelanya jih Tapi cit droe jih lalem that leupah"
        },
        {
            "chapter": 24,
            "verse": 51,
            "text": "Teuma nyang narit ureueng meuiman Oh geuhoi jih nyan bak jalan Allah Geuhoi le Rasul geupeugah hukom Teuntee dum jikheun turot peurintah Ka kamoe deungo kamoe meutaʻat Ureueng nyan meuhat bahgia leupah"
        },
        {
            "chapter": 24,
            "verse": 52,
            "text": "Taʻat keu Allah taʻat keu Rasul Bandum jikaboi peue nyang peurintah Takot keu Tuhan takwa keu Tuhan Ureueng nyang meunankeuh nyang meutuah Nyankeuh nyang meunang lam perjuangan Keubit that seunang Neubri le Allah"
        },
        {
            "chapter": 24,
            "verse": 53,
            "text": "Awak nyan teuma meusumpah keubit Meu tayue teubjet jiteubiet bagah Meusumpah-sumpah leupah that dijih Takheun leh bak jih bek tameusumpah Meunyo tataʻat nyan cit ka meuphom Keubit Neumaklum bandum le Allah Peue nyang tapubuet Tuhan Neumaklum"
        },
        {
            "chapter": 24,
            "verse": 54,
            "text": "Takheun boh bandum taʻat keu Allah 3 Meunan pih taat bandum keu Rasul | Meu han takaboi teuntee ka salah Meunyo tapaleng teuma digopnyan Tanggongan gopnyan ke lheueh geupeuglah Tanggongan gata pulang keu gata Di Rasul hana le jeuet keu salah Meunyo tataʻat teuma digopnyan Keu gata Tuhan Neubri hidayah Neutunyok gata jalan nyang teupat Rasul pih meuhat ka lheueh geupeugah Tanggongan Rasul cit meu geupeutroh Peunyata sunggoh bandum peurintah"
        },
        {
            "chapter": 24,
            "verse": 55,
            "text": "Soe nyang meuiman lam kawan gata Allah Taʻala janji Neupeugah Jipeubuet amai pih bandum nyang got Nyan Tuhan peujeuet jih keu khalifah Di dalam bumoe jih mat keurajeuen Lagee yoh jameun ummat nyang sudah Lagee ka Neubri keu ummat jameun Agama jih nyan pih kong sileupah Agama Tuhan nyang ka Neurila Neupeukong sigra keu jih Neukeubah Lom pih jih aman han le teumakot Meunyo jiturot bandum peurintah Jiseumah cit Lon bek peucharikat Beurangpeue meuhat nyang bukon Allah v Meunyo jikaphe teuma ‘oh lheueh nyan 3 Jeuet treuk awak nyan fasek sileupah y"
        },
        {
            "chapter": 24,
            "verse": 56,
            "text": "Peubuet seumbahyang tabri ngon zakeuet Lom pih tataʻat keu Rasul Allah Mangat jeuet rahmat neubri keu gata"
        },
        {
            "chapter": 24,
            "verse": 57,
            "text": "Bek roe tasangka kafirin Makkah Bek tasangka jih teuga di bumoe ý Lam apui dudoe keudeh geukeubah 2 Dalam nuraka jih geubri teumpat Sijeuheut teumpat nuraka juah"
        },
        {
            "chapter": 24,
            "verse": 58,
            "text": "Namiet gata dum hai ureueng mukmin Jilakee izin meunan tapeugah Lhee go siuroe izin jilakee Meunan meuteuntee mangat bek salah a e Meunan pih aneuk nyang goh troh umu Bek tamong laju lam kama bagah Nyang phon yoh goh lom seumbahyang suboh Goh lom tabeudoh tapujoe Allah ‘Oh tasuet bajee bak watee leuho r Watee pajoh bu tapiyoh payah h Meunan pih ‘oh Iheueh sumbahyang ‘isya Nyan ‘aurat gata beu tapeusiblah r Jilakee izin lhee boh watee nyan ‘Oh Iheueh nibak nyan gata pih bebaih Dijih pih ka jeuet jiteubiet tamong Peue nyang meukeunong jipeubuet bagah Meunankeuh Tuhan dum Neupeunyata y Keu gata tanda tatueng phaedah Tuhan Neuteupeue bandum peurkara Lom bijaksana-Neuh han ban peugah"
        },
        {
            "chapter": 24,
            "verse": 59,
            "text": "Meunyo aneukmiet ka troh umu jih Nyan saban dijih hana meuubah Lagee ureueng nyang dilee nibak jih s Lakee izin jih saban that leupah Meunankeuh Tuhan Neupeutrang ayat Keu gata meuhat tatueng phaedah Tuhan Neuteupeue bandum perkara Ngon bijaksana-Neuh han ban peugah"
        },
        {
            "chapter": 24,
            "verse": 60,
            "text": "Ureueng inong nyang hana meuhe le Lom hana mume watee ka leupah $ Lom pih hana le napsu meukawen 7 Nyan jeuet meulaen bacut meuubah Hana peue dijih ija di lua Hana meudacha adak jikeubah Lom hana jingui ngon peurhiasan Jiboh bak badan jimeung peuleumah Leubeh got teuma beu jijaga droe Bek jeuet keu paloe roh dalam salah Tuhan Neudeungo lom pih Neuteupeue Hana meusapeue pih na meuilah"
        },
        {
            "chapter": 24,
            "verse": 61,
            "text": "Bak ureueng buta hana geularang Capiek got pincang hana geuteugah Got ureueng saket got pih droe gata Pajoh bersama saboh maidah Sinan tamakeuen di rumoh gata Got pih seudia di rumoh ayah Rumoh yah gata got pih ma gata j Chedara gata pih hana salah í Ni Agam ngon inong chedara gata J Got pih ngon apateuh hana ubah g Rumoh abua ngon macut gata A Meunan pih mawateuh saban leupah Got rumoh nyang na gunci bak gata Got rakan gata pih hana ubah Hana jeuet keu peue tapajoh sapat Keunan dum meuhat tajak meulangkah Atawa napsu pajoh sidroe-droe Bandum sinaroe han jeuet keu salah Watee tatamong dalam rumoh nyoe Saleuem bri keudroe saleuem bak Allah Saleuem beureukat Neubri keu gata Allah Taʻala Neubri jroh leupah Meunankeuh ayat Neutrang bak gata Mangat jeuet gata pike beuceudah"
        },
        {
            "chapter": 24,
            "verse": 62,
            "text": "Nyang geukheun mukmin soe nyang meuiman Keupada Tuhan ngon Rasulullah Sajan ngon Rasul ‘oh na urosan Lam pertemuan geumuchawarah Han lom geubeudoh geujak ho laen Meu goh na izin bak Rasulullah d Ureueng nyang lakee izin bak gata Keubit jih nyata iman keu Allah Lom jimeuiman keu Rasul Tuhan Teuma urosan jih goh lom sudah 1 Meunyo jilakee izin bak gata Urosan raya jimeung jak peuglah Nyan tabri izin soe nyang hʻeut gata Talakee teuma ampon bak Allah Talakee ampon akan ureueng nyan Tuhan Peungampon lom that Peumurah"
        },
        {
            "chapter": 24,
            "verse": 63,
            "text": "Tameuhei Rasul bek tapeusaban i Ngon tahei rakanteuh saban leupah i Soe nyang ka teubiet Tuhan Neutusoe 2 Jimita sagoe mangat bek leumah Lam kawan gata jipeusiblah droe Ubak rakan droe keudeh jilangkah Soe nyang han peubuet suroh Hadharat Jiingat beuthat keunong musibah Cobaan Neubri uleh Hadharat í Atawa azeueb peudeh that leupah"
        },
        {
            "chapter": 24,
            "verse": 64,
            "text": "Peue nyang di langet got nyang di bumoe Beuna tateupeue nyan milek Allah Hal ihwal gata bandum Neuteupeue Meunan pih uroe tawoe bak Allah Bandumteuh tawoe keudeh bak Tuhan Neubri thee yohnyan buet nyang ka leupah Bandum peukara Tuhan Neuteupeue Hana meusapeue pih na meuilah aa a E a a a a a r a Ai AL-FURQAN (PEUMEUNGKLEH) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"
        },
        {
            "chapter": 25,
            "verse": 1,
            "text": "Maha Suci that cit sidroe Tuhan Neupeutron Furqan raya phaedah Peumeungkleh nyang got ngon nyang hana got Nyang brok deungon got beda that leupah Neupeutron Qur'an bak Hamba-Neuh nyan Mangat jeuet gopnyan geuba peurintah Haba peuingat keu bandum alam"
        },
        {
            "chapter": 25,
            "verse": 2,
            "text": "Nyang po keurajeuen cit sidroe Allah Langet ngon bumoe nyang po keurajeuen Aneuk-Neuh cit tan kon ban jipeugah Hana charikat Neumat keurajeuen Neupeujeuet bandum sidroe-Neuh Allah Bandum lat batat Neukada keudroe Meubagoe-bagoe peuneujeuet Allah"
        },
        {
            "chapter": 25,
            "verse": 3,
            "text": "Awak nyan jicok nyang laen Tuhan Jipeugah tuhan nyang bukon Allah Nyang sapeue pih tan dijih jipeujeuet Jih pih gop peujeuet jitarah-tarah Keudroejih han jeuet peuglah meularat Lom pih manfaat tan meube seupah Mate ngon udep tan na di jaroe Jih bangket dudoe han jeuet jipeugah"
        },
        {
            "chapter": 25,
            "verse": 4,
            "text": "Dikaphe jikheun atra nyan hana Jipeuna-peuna bandum jipeugah Na kaom laen nyang bantu jih nyan Jeuetkeuh lagee nyan takalon ceudah Lalem paleusu peue nyan jikheun nyan Keubit awak nyan raya that salah"
        },
        {
            "chapter": 25,
            "verse": 5,
            "text": "Jikheun lom dongeng ureueng nyang dilee Haba nyan teuntee na ureueng peugah Teuma jituleh treuk beungoh seupot"
        },
        {
            "chapter": 25,
            "verse": 6,
            "text": "Takheun that karot peue nyang jipeugah Takheun nyang peutron Allah Taʻala Bandum rahsia Neuteupeue sudah Rahsia langet got pih di bumoe Bandum Neuteupeue cit nyan le Allah Keubit Droeneuh nyan Maha Peungampon Lom pih Droeneuh nyan maha Peumurah"
        },
        {
            "chapter": 25,
            "verse": 7,
            "text": "Jikheun peue Rasul nyan geupajoh bu Peue nyang meuteumeung makanan mudah Geujak u peukan bak ureueng meukat Kon malaikat keunoe geulangkah Pakon han geuyue jak malaikat Duageuh meuhat jeuet geujak peugah Geujak peuingat sajan ngon gopnyan"
        },
        {
            "chapter": 25,
            "verse": 8,
            "text": "Adak han gudang peng beule leupah Gudang hareuta geubri keu gopnyan Atawa keubon saboh nyang luah À Pajoh boh kayee dalam keubon nyan Hase makanan sinan le leupah Teuma si lalem jikheun soe roe nyan Nyang taikot nyan ureueng ka basah Kon laen jih nyan ka keunong sihe"
        },
        {
            "chapter": 25,
            "verse": 9,
            "text": "Takalon pakri gata jipeugah Jiboh bandengan dum macam-macam Sisat treuk jih nyan ka roh lam salah Han ek le jalan jilawan gata"
        },
        {
            "chapter": 25,
            "verse": 10,
            "text": "Allah Taʻala Suci that leupah Maha Suci-Neuh meunyo Neukheundak Gata Neubri hak nyang leubeh luah Neubri churuga keu gata meuhat Nyang leubeh that got nibak jih peugah Ie krueng dum jile di yup churuga Neubri keu gata meuligoe indah X"
        },
        {
            "chapter": 25,
            "verse": 11,
            "text": "Tapi dijih dum jipeugah sulet Hana kiamat dudoe jipeugah Ureueng nyang peugah hana kiamat Nuraka teumpat keu jih Meukeubah"
        },
        {
            "chapter": 25,
            "verse": 12,
            "text": "‘Ohban jikalon jih le nuraka Meubura-bura apui jih mirah Jideungo jigr‘oh jih le nuraka Mantong jih teuka jioh that leupah"
        },
        {
            "chapter": 25,
            "verse": 13,
            "text": "‘Oh ban geutiek jih bak teumpat seumpet Meularat keubit jih han ban peugah Meuranthoe-ranthoe jih dum lam rante Sinan jikheun le ceulaka leupah"
        },
        {
            "chapter": 25,
            "verse": 14,
            "text": "Bek kakheun saboh sagai ceulaka Le that ceulaka uroe nyoe dikah"
        },
        {
            "chapter": 25,
            "verse": 15,
            "text": "Takheun peue got nyan nibak churuga Keu soe nyang takwa Neubri le Allah Churuga keukai nyang ka neujanji Soe nyang got budi nyan keu beunalah Sinankeuh teumpat ureueng takwa"
        },
        {
            "chapter": 25,
            "verse": 16,
            "text": "Peue nyang hʻeutgeuh na sinan geukeubah Keukai geuh sinan ka janji Tuhan Meu janji Tuhan hantom meuubah Patot talakee janji bak Tuhan"
        },
        {
            "chapter": 25,
            "verse": 17,
            "text": "‘Oh troh uroe nyan bandum cit teuhah ‘Oh geupeusapat jih ngon awak nyan Nyang jikheun tuhan nyang bukon Allah Kheun Tuhan gata dum nyang peusisat Hamba Lon meuhat tayue nyang salah Atawa droejih nyang sisat jalan"
        },
        {
            "chapter": 25,
            "verse": 18,
            "text": "Seuot ureueng nyang kon kamoe salah Maha Suci Droeneuh han dikamoe Meujak yue jih nyoe lawan peurintah Han patot meucok wali dikamoe Laen nibak Droeneuh hai ya Allah Tapi sabab jih ka Neubri seunang Ngon du-du jih nyan hudep that mewah Hingga tuwo jih ingat keu Tuhan Binasa badan bandum jih sudah"
        },
        {
            "chapter": 25,
            "verse": 19,
            "text": "Awak nyan bandum geukheun kah sulet Hana nyang sabet peue nyang kapeugah Han ek katulak han ek katulong Droekeuh nyang tanggong hana le kilah Teuma nyang lalem lam kawan gata Kamoe peurasa azeueb brat leupah"
        },
        {
            "chapter": 25,
            "verse": 20,
            "text": "Rasul dum dilee nyang Kamoe kirem Pajoh makanan han tom geukeubah Geujak u peukan lagee gop laen Teuma cit lazem meubri fitnah ; Siteungoh gata deungon nyang laen Meubri cobaan bak ba peurintah Teuma peue gata dum ek tasaba Neukalon nyata bandum le Allah QUZ"
        },
        {
            "chapter": 25,
            "verse": 21,
            "text": "Nyang han tem pateh rumpok ngon Kar Awak nyan meunoe teuma jipeugah Kon malaikat geupeutron keunoe Ubak geutanyoe geuba peurintah Atawa taeu Tuhan geutanyoe Keubit awak nyoe teukabo leupah Jipike keudroe sang jih that raya Jidarohaka lalem sileupah"
        },
        {
            "chapter": 25,
            "verse": 22,
            "text": "Uroe nyan jieu treuk malaikat i Hana le mangat jeuet jih beulisah Gadoh geumbira ngon keuseunangan Bandum awak nyan nyang peubuet salah Jikheun hai tuboh nyan jrakeuh jinoe"
        },
        {
            "chapter": 25,
            "verse": 23,
            "text": "Amai jih jinoe Kamoe eu bagah Han le meuguna keu jih amai nyan Bandum di sinan abeh meuruah Ka jeuet keu abee jipo meukeupoi"
        },
        {
            "chapter": 25,
            "verse": 24,
            "text": "Ureueng nyang beutoi teuma meutuah Asoe churuga bandum ureueng nyan Seunang ngon aman hana ban peugah Teumpat geu-eh-eh watee cot uroe Takalon bagoe leupah that indah"
        },
        {
            "chapter": 25,
            "verse": 25,
            "text": "Uroe nyan beukah meukuak langet ; Awan jiteubiet bak langet beukah Malaikat dum geuyue tron keunoe"
        },
        {
            "chapter": 25,
            "verse": 26,
            "text": "Keurajeuen jinoe cit sidroe Allah Keurajeuen nyang hak sit milek Tuhan Kaphe uroe nyan meukarat leupah"
        },
        {
            "chapter": 25,
            "verse": 27,
            "text": "Teuma si lalem jikap ngon jaroe Jikheun uroe nyoe leupah that sosah Adak meu dilee lon jak ngon Rasul Meuhat leubeh phui hana that payah"
        },
        {
            "chapter": 25,
            "verse": 28,
            "text": "Keupeue si paleh lon cok keu rakan Ceulaka badan jinoe that sosah"
        },
        {
            "chapter": 25,
            "verse": 29,
            "text": "Jipeusisat lon bek ingat Tuhan : Geujok Qur’an jiyue tiek bagah 9 Jipeungeut teupat insan le chetan ‘Oh Iheueh jipadan droe jih jipeuglah"
        },
        {
            "chapter": 25,
            "verse": 30,
            "text": "Pakri kaom lon wahe Tuhanku i Rasul meungadu keudeh bak Allah Jikheun Qur’an nyoe hana laku Hana meunapsu jitueng phaedah"
        },
        {
            "chapter": 25,
            "verse": 31,
            "text": "Meunankeuh musoh bandum Kamoe bri Nyang lawan Nabi sit awak salah Cukop Po gata nyang bri peutunyok Gata pih Neucok Neutulong bagah"
        },
        {
            "chapter": 25,
            "verse": 32,
            "text": "Jikheun le kaphe pakon han sigo ; Geupeutron laju Qur’an beu bagah Kamoe peukeumat lam ate gata Mangat got meusra bek le meuruah Nyang jeuet keuh meunan Kamoe yue baca Bek sigo teuka gadoh dum bagah"
        },
        {
            "chapter": 25,
            "verse": 33,
            "text": "Watee na peue-peue jiba bak gata à Meubri keu gata jalan tapeuglah £ Jalan nyang beuna tapeugah bak jih Tapeutrang bak jih nyang got that leupah"
        },
        {
            "chapter": 25,
            "verse": 34,
            "text": "Teuma awak nyan ‘oh geupeusapat Muka jih meuhat geulungkop bagah Geulungkop laju dalam nuraka Teumpat ceulaka hana ban peugah Keunankeuh jalan nyang leupah sisat"
        },
        {
            "chapter": 25,
            "verse": 35,
            "text": "Jinoe riwayat Musa meutuah Kamoe bri kitab dilee keu Musa Ngon Harun dua geuba peurintah Aduen geuh Harun keu wazir gopnyan"
        },
        {
            "chapter": 25,
            "verse": 36,
            "text": "Kamoe kheun yoh nyan jak keudeh bagah Ubak kaom nyan tajak bandua Teuh jih dum nyata raya that salah Jipeugah sulet dum ayat Kamoe Binasa jinoe bandum jih sudah"
        },
        {
            "chapter": 25,
            "verse": 37,
            "text": "Kaom Noh jikheun sulet dum Rasul é Meugasui-gasui lam laot luah Kamoe peukaram bandum jih sinan Mangat dum insan jitueng phaedah Azeueb peudeh that Kamoe seudia Keu si elanya nyang lalem leupah"
        },
        {
            "chapter": 25,
            "verse": 38,
            "text": "‘Ad lom ngon Tsamud bandum jih saban Kaom Ras meunan sit hana ubah Meunan pih le lom kurun nyang laen Di antara nyan bandum buet salah"
        },
        {
            "chapter": 25,
            "verse": 39,
            "text": "Kamoe peugot jih dum keu ibarat Soe nyang tem ingat raya phaedah Kamoe peuanco jih bandum reule Meusapeue tan le ka abeh sudah"
        },
        {
            "chapter": 25,
            "verse": 40,
            "text": "Ka lagi jijak dalam nanggroe nyan Nyang na disinan euncit ujeuen rhah Kon jieu euncit ujeuen ceulaka Jipeubinasa kaom nyang salah Teutapi dijih han cit jipateh Geubangket dum jih dudoe geubalah"
        },
        {
            "chapter": 25,
            "verse": 41,
            "text": "‘Oh jieu gata cit ka ji batok Jiulok-ulok jikhem meuhah-hah 2 Nyoe roe ureuengjih keubit keu Rasul Sang leupah that phui meunan jipeugah"
        },
        {
            "chapter": 25,
            "verse": 42,
            "text": "Rap jipeusisat bandum geutanyoe Tuhan geutanyoe dum jikheun salah Lah pih tasaba taseumah sabe Adak han tan le peue nyang taseumah d Jiteupeue teuma ‘oh jieu azeueb Si nyang bit sisat jalan ka salah"
        },
        {
            "chapter": 25,
            "verse": 43,
            "text": "Taci peugah soe peutuhan napsu Jipeubuet laju peue napsu peugah Ek tatem gata tapeulahra jih"
        },
        {
            "chapter": 25,
            "verse": 44,
            "text": "Peue tasangka jih jideungo leupah 7 Peue tasangka jih nyan na meuakai Hana roe sagai akai jih ceudah 7 Jih nyan saban that lagee binatang Leubeh lom jih nyan sisat that leupah"
        },
        {
            "chapter": 25,
            "verse": 45,
            "text": "Peue hana taeu pakri di Tuhan Neubri bubayangteuh panyang leupah Meunyo Neukheundak ek Neupeuteutap Bubayang meuhat han Neupeuleumah. Dimata uroe nyan jeuet keu dali Bubayang meuri taeu trang leupah"
        },
        {
            "chapter": 25,
            "verse": 46,
            "text": "Lheueh nyan seuen bacut Kamoe cok bayang Kakeuh bubayang hana le leumah"
        },
        {
            "chapter": 25,
            "verse": 47,
            "text": "Tuhan nyang peujeuet keu gata malam E Pakaian hitam sang taeu ulah Taeh got teungeut taistirahat ‘Oh uroe meuhat mita nafakah y"
        },
        {
            "chapter": 25,
            "verse": 48,
            "text": "Neukirem angen haba geumbira Dang-dang troh teuka rahmat bak Allah Kamoe peutren treuk ujeuen di langet Ujeuen nyan rahmat ie gleh sileupah"
        },
        {
            "chapter": 25,
            "verse": 49,
            "text": "Kamoe peuhudep tanoh nyang mate Hijo dum sare takalon indah Dumna binatang nyang Kamoe peujeuet Meubri ie leugat mangat puleh grah Ke manusia sit le Kamoe bri"
        },
        {
            "chapter": 25,
            "verse": 50,
            "text": "Kamoe jok bagi jitueng phaedah 3 Teuma nyang le that dum manusia Hana jikira keu rahmat Allah Dijih jikaphe keu rahmat Kamoe"
        },
        {
            "chapter": 25,
            "verse": 51,
            "text": "Meu na hʻeut Kamoe cit Meujak peugah Meukirem Rasul bak jeuep-jeuep nanggroe Bandum ureueng nyoe jak ba peurintah"
        },
        {
            "chapter": 25,
            "verse": 52,
            "text": "Teuma bek gata taikot kaphe Tajihad sabe jih nyan tahujjah Ngon dali Qur’an jihad nyang raya"
        },
        {
            "chapter": 25,
            "verse": 53,
            "text": "Allah Taʻala kuasa leupah ; Dua boh laot Neupeujeuet sapat Saboh tabeue that tajep puleh grah Saboh laot treuk masen ngon phet that Di teungoh meuhat ka Neuboh bataih Bek meujampu ie sinoe ngon sideh Lagee na binteh sang meunan ulah"
        },
        {
            "chapter": 25,
            "verse": 54,
            "text": "Bak ie jeureuengeh Neupeujeuet insan Jeuet keuturonan jih le that leupah Deungon meukawen jeuet keuturonan Kuasa Tuhan hana ban peugah"
        },
        {
            "chapter": 25,
            "verse": 55,
            "text": "Teuma jiseumah cit nyang kon Tuhan Nyang keu jih sit tan jibri phaedah Jibri meularat pih han ek keu jih Jiseumah cit jih dikaphe jadah Dikaphe jicok keu ngon jih cheitan Jilawan Tuhan nyang Maha Murah"
        },
        {
            "chapter": 25,
            "verse": 56,
            "text": "Tauma di-Kamoe Meukirem gata Mangat tajak ba bandum peurintah Haba nyang mangat haba nyang saket"
        },
        {
            "chapter": 25,
            "verse": 57,
            "text": "Takheun dilon bit kon lon tueng upah t Hana lon lakee upah bak gata Soe nyang tem teuma nyoekeuh lon peugah Soe nyang tem tajak bak jalan Tuhan Nyoekeuh nyang jalan teupat sileupah"
        },
        {
            "chapter": 25,
            "verse": 58,
            "text": "Tawakkal gata teuma bak Tuhan Hudep beurangjan sidroe-Neuh Allah Nyang han tom mate lom sabe keukai Dari phon awai han tom sudah Takheun Teuseubeh Tuhan tapujoe Neumaklum keudroe soe-soe nyang salah Cukop Neumaklum padum le hamba Nyang peubuet deecha le han ban peugah"
        },
        {
            "chapter": 25,
            "verse": 59,
            "text": "Tuhan nyang peujeuet langet ngon. bumoe Bandum ngon asoe nam uroe sudah ‘Oh lheueh nam uroe Neupeujeuet abeh Neupiyoh sideh di ateueh ‘arasy Geumaseh that-that Tuhanku sidroe Tatanyong bagoe bak ureueng ceudah Tatanyong bak soe nyang na ileumee Mangat meuteuntee bek jeuet keu salah"
        },
        {
            "chapter": 25,
            "verse": 60,
            "text": "‘Oh geuyue bak jih sujud keu Tuhan Jikheun toh Tuhan tacuba peugah Peue kamoe sujud bak nyang gata yue Batat jih dum nyoe meutamah-tamah"
        },
        {
            "chapter": 25,
            "verse": 61,
            "text": "Maha Suci that Tuhan nyang peujeuet Sideh di langet teumpat jisinggah Teumpat jipiyoh dum bintang-bintang Mata uroe trang lom hu sileupah Buleuen meucahya pih trang lam nanggroe"
        },
        {
            "chapter": 25,
            "verse": 62,
            "text": "Malam ngon uroe Neupisah-pisah Soe nyang tem ingat bandum atra nyan f Chukor le yoh nyan keudeh bak Allah"
        },
        {
            "chapter": 25,
            "verse": 63,
            "text": "Na hamba Tuhan nyang jak lam bumoe Dum meu glah keudroe han bagah-bagah Geujak ban teupat ban legee seunang Meu na soe tanyong geuseuot bagah Meu narit jahe bak ureueng tanyong Jaweueb digopnyan narit jroh leupah"
        },
        {
            "chapter": 25,
            "verse": 64,
            "text": "‘Oh watee malam teuma ureueng nyan Sujud bak Tuhan nyang Maha Murah Geudong seumbahyang ingat Po gopnyan"
        },
        {
            "chapter": 25,
            "verse": 65,
            "text": "Geukheun ya Tuhan kamoe Neupeuglah i Azeueb nuraka bek roh keu kamoe Ya Tuhan kamoe Neubri meusiblah Azeueb nuraka saket meukeumat"
        },
        {
            "chapter": 25,
            "verse": 66,
            "text": "Sijeuheut teumpat tapiyoh payah Ceulaka teumpat teutap di sinan"
        },
        {
            "chapter": 25,
            "verse": 67,
            "text": "Teuma ureueng nyan geubri napakah Hana leupah that hana hemat that Di teungoh meuhat sabe geulangkah"
        },
        {
            "chapter": 25,
            "verse": 68,
            "text": "Hana geupuja tuhan nyang laen Nyawong gop hareuem pih geupeusiblah Hana geupoh gop Tuhan peuhareuem Meulengkan nyang nyan ka hak bak Allah Geupubuet zina hana digopnyan Ureueng peubuet nyan raya that salah Nyang peubuet nyan dum raya that dacha"
        },
        {
            "chapter": 25,
            "verse": 69,
            "text": "Azeueb Neuganda teuma le Allah Uroe kiamat keukai lam azeueb Sinan hina that hana ban peugah"
        },
        {
            "chapter": 25,
            "verse": 70,
            "text": "Meulengkan ureueng nyang ka jitoubat Jiiman meuhat pih hana ubah Amai nyang got that jipeubuet sabe £ Ureueng nyan han le lam kawan salah Tuhan Neugantoe amai nyang jeuheut Neupeujeuet keu got bandum le Allah Keubit cit Tuhan Maha Peungampon Lagi pih Tuhan Maha Peumurah"
        },
        {
            "chapter": 25,
            "verse": 71,
            "text": "Beurangsoe toubat peubuet amai got Nyankeuh nyang toubat keubit bak Allah"
        },
        {
            "chapter": 25,
            "verse": 72,
            "text": "Han geu-ek saksi meunyo nyang sulet Hana meu siblet pih geutem peugah Watee geukalon buet sia-sia Sagai han teuka keunan geulangkah Geujaga that droe ureueng mulia Buet sia-sia hana phaedah"
        },
        {
            "chapter": 25,
            "verse": 73,
            "text": "Soe nyang peuingat teuma ureueng nyan Ngon ayat Tuhan nyang Maha Murah Geudeungo got that kon buta tuloe"
        },
        {
            "chapter": 25,
            "verse": 74,
            "text": "Geukheun lom meunoe wahe ya Allah Hai Tuhan kamoe Neubri keu kamoe Dum judo kamoe ureueng meutuah d Meunan pih aneuk ngon cuco kamoe Bak mata kamoe beu sijuek leupah í Teutap ngon mata sijuek ngon ate Sabab boh ate ureueng nyang ceudah Neupeujeuet kamoe jeuet keu peumuka Keu ureueng takwa keupada Allah"
        },
        {
            "chapter": 25,
            "verse": 75,
            "text": "Ureueng nyan bandum Neubri balasan Teuma le Tuhan churuga indah y Sabab ureueng nyan ek that geusaba Neupeumulia teuma le Allah Geusambot gopnyan dum ngon hormat Saleuem seulamat jak tamong bagah"
        },
        {
            "chapter": 25,
            "verse": 76,
            "text": "Keukai di sinan teumpat indah that Neubri ngon pangkat manyang that leupah y"
        },
        {
            "chapter": 25,
            "verse": 77,
            "text": "Takheun Tuhan lon han Neungieng gata Sabab kon gata ureueng meutuah Meunyo han tatem pubuet ibadat Sulet ngon jeungkat nyang na di babah Sabab nyan gata teuntee geuazeueb d Ban lagee nyang buet masa nyang sudah y 7 ASY-SYUʻARA‘ (UREUENG-UREUENG ME Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah)"
        }
    ]
}
{
    "chapter": 13,
    "verse": 17,
    "text": "Sideh di langet Neupeutron ujeun Ile dalam krueng ie dum meulimpah Ie raya ile menurut kada Kuboh jih teuma di ateuh leumah Jitot lam apui peugot hiasan . Atawa barang jitot jitatah Ateuh barang nyan kuboh geuratan Meunankeuh Tuhan miseu Neupeugah Lagee nyan Tuhan Neupeugot miseu Nyang hak ngon bateu beuna ngon salah Kuboh geuratan teuboh han meutueng Tinggai nyang geutueng nyang na phaedah Nyang na munaphaÊ»at keu manusia Tinggai nyan sahja di bumoe Allah Meunankeuh Tuhan Neupeugot miseu Nyang hak ngon bateu beuna ngon salah"
}
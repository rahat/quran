{
    "juzs": [
        {
            "chapter": 11,
            "verse": 6,
            "text": "Dum nyang meulata nyang jak lam bum Raseuki jihnyoe ka na bak Allah Teumpat teutapjih pih ka Neutupat Nyang jitroh meuhat Neuteupue sudah Bandum ka Iheuh na di dalam kitab Sinan nyata that ‘eleumee Allah"
        },
        {
            "chapter": 11,
            "verse": 7,
            "text": "Tuhan nyang peujeut langet ngon bumoe Dalam nam uroe bandum ka sudah y ‘Arasy Neuh teuma sideh ateuh ie Mangat Neuuji soe nyang meutuah Soe nyang leubeh got buet jih disinoe Teuma na cit nyoe nyang laen ulah Meunyo tapeugah keubit dum gata Neubangket teuma dudoe le Allah Neubangket dudoe watee lheuh mate Teuma di kaphe laju jibantah Jikheun nyoe sihe leupah that nyata"
        },
        {
            "chapter": 11,
            "verse": 8,
            "text": "Teuma meunyo ka Kamoe peuleupah i Kamoe peududoe keu jihnyan azeub Hana rijang that Kamoe bri balah Hingga padum trep Kamoe bri watee Yohnyan meuteuntee jikheun le bagah Pakon ka meuthon hana troh lagoe Nyan beu tateupue kon na meuilah Han cit glah di jih teuma bak azeub Ban nyang jipubuet teuntee geubalah Peue nyang uroejeh jiulok-ulok Jinoe jih geucok jeut keubeunalah"
        },
        {
            "chapter": 11,
            "verse": 9,
            "text": "Meunyo keu insan Kamoe bri rahmat Jirasa mangat seunang sileupah Lheuhnyan Kamoe cok rahmat nyan teuma Jeut putoh asa di jih le bagah Han jiingat le keu guna dilee"
        },
        {
            "chapter": 11,
            "verse": 10,
            "text": "Laen lom lagee meunyo jih ka glah Meunyo jih ka glah nibak meularat Kamoe bri nekmat keu jih le bagah Jikheun le di lon hana le bala Galak jih raya seunang sileupah Teukabo raya di jih watee nyan"
        },
        {
            "chapter": 11,
            "verse": 11,
            "text": "Meulengkan nyang han ureueng meutuah Ureueng nyang saba amai pih got that Ampon Hadharat keu gopnyan bagah Lom pih ureueng nyan pahla raya that"
        },
        {
            "chapter": 11,
            "verse": 12,
            "text": "Di gata meuhat peutroh peurintah Sang-sang di gata ka picek dada Tatinggai teuma ladom peurintah Sabab dum jikheun pakon han teuma Gudang areuta Neubri le Allah Pakon han Neubri arta beu le that Got malaikat sajan jak bagah Got malaikat got pih areuta Keunan keu gata Neubri le Allah Teuma di gata meutapeuingat Bek jeut han mangat ateteuh susah Dumpeue cit Tuhan bak tapeujokdroe Jikheun barangpeue bek jeut keugundah"
        },
        {
            "chapter": 11,
            "verse": 13,
            "text": "Atawa jikheun tapeuna-peuna d Atra nyang taba kon nibak Allah Takheun boh jinoe tacuba peugot Siploh boh surat bek le that leupah Tapeugot-peugot beu saban asoe Tahe barangsoe nyang ceudah-ceudah Nyang bukon Tuhan tahoi le gata Meunyo bit beunar lagee tapeugah"
        },
        {
            "chapter": 11,
            "verse": 14,
            "text": "Meunyo han jitem lagee takheunnyoe Beuna tateupue nyan tron bak Allah Tuhan Neuteupue bandum atranyan Cit hana Tuhan meulengkan Allah Boh teuma gata tatem iseulam"
        },
        {
            "chapter": 11,
            "verse": 15,
            "text": "Teuma soe hiram keuudep mewah Soe nyang meunapsu keuudep donya Seunang lagoina harek that leupah Kamoe bri beu sep buetjih di sinan Han sapeue kureueng dumpeue cit mudah"
        },
        {
            "chapter": 11,
            "verse": 16,
            "text": "Teuma awaknyan uroe akhirat Meuteumeung teumpat nuraka juah Luroh dum amai nyang ka jipubuet Hana meubacut pih na geukeubah Meunyo na nyang got abeh dum bateue Hana meusapeue pih na phaedah"
        },
        {
            "chapter": 11,
            "verse": 17,
            "text": "Teuma boh pakri ureueng sidroe treuk Nyang ka Neutunyok keu jih le Allah Saksi pih ka na nyang baca sinan Dilee nibaknyan pih ka geupeugah Lam kitab Musa jeut keu teuladan Ngon rahmat Tuhan sinan meulimpah Gopnyan meuiman bandum atranyan Ek saban ngon nyan ureueng nyang salah Awak nyang kaphe lam kawan nyan dum Teumpat jih bandum nuraka hiwah Ka lheuh geujanji keu jih nuraka Bek na chok gata sagai meuilah Nyan keubeunaran sideh bak Tuhan Teutapi insan le that nyang salah Le manusia nyang han meuiman"
        },
        {
            "chapter": 11,
            "verse": 18,
            "text": "Soe leubeh lalem tacuba peugah Soe leubeh lalem nibak jih meuhat Nyang peuna sulet jikheun keu Allah Ukeu Po jih dum teuma jih geuba Saksi cit teuka dum geujak peugah Nyoekeuh jih nyang kheun sulet keu Tuhan Dum laknat Tuhan keu jih geuruah Tuhan Neulaknat ureueng nyang lalem"
        },
        {
            "chapter": 11,
            "verse": 19,
            "text": "Jijak han jitem bak jalan Allah Jitham jak keunoe jiyue ho laen Jalan nyang licen di jih jikeubah Jalan nyang ceukok di jih galak that Uroe akhirat pih jikheun salah Di jih jikaphe uroe akhirat"
        },
        {
            "chapter": 11,
            "verse": 20,
            "text": "Han ek roh meuhat jilawan Allah Han ek jiteuntang Tuhan di bumoe Tan wali jihnyoe meunyo kon Allah Azeub that keu jih meuganda-ganda : Han ek jideunge peue nyang geupeugah Peue nyang ka nyata han deuh jikalon"
        },
        {
            "chapter": 11,
            "verse": 21,
            "text": "Awaknyan bandum rugoe sileupah Jipeurugoe droe kon ureueng laen Ka sisat bandum peue nyang jiseumah Peue nyang jipeuna hana meuho le"
        },
        {
            "chapter": 11,
            "verse": 22,
            "text": "Rugoe jih kon le hana peue peugah Hana peue tachok uroe akhirat Awaknyan meuhat rugoe that leupah"
        },
        {
            "chapter": 11,
            "verse": 23,
            "text": "Ureueng meuiman lom geupubuet got Khuchu‘ ‘ibadat taʻat keu Allah Nyankeuh ureueng nyan asoe churuga Keukai simasa sinan geukeubah"
        },
        {
            "chapter": 11,
            "verse": 24,
            "text": "Dua peureute miseu jih teuma Lagee sibuta hana meuubah Sibuta tuloe ngon nyang deuh kalon Deunge pih meunan ek saban ulah Nyang deuh keumalon ngon nyang deuh deung Ek saban teuma tacuba peugah Peue han di gata jeut keu peuingat Miseu cit nyoe that hana meuubah"
        },
        {
            "chapter": 11,
            "verse": 25,
            "text": "Kamoe kirem Noh bak kawom gopnyan Geukheun treuk yohnyan lonba peurintah Haba peuingat lonba nyang nyata Keu bandum gata Neuyue le Allah"
        },
        {
            "chapter": 11,
            "verse": 26,
            "text": "Bek roh taseumah meulengkan Tuhan Laen nibaknyan bandum cit salah Allah keuh Tuhan nyang Maha Esa Lontakot gata roh dalam salah Lontakot azeub teuma peudeh that Uroe akhirat Tuhan Neubalah Uroenyan teuma that haro-hara"
        },
        {
            "chapter": 11,
            "verse": 27,
            "text": "Jiseuot teuma kaphe seurakah Awak nyang kaphe lam kawan gopnyan Jikheun peue rohnyan keunoe tapeugah Gata kon insan cit lagee kamoe Bek tapeureunoe kamoe ka ceudah Kamoe eu ureueng nyang ikot gata Rakyat jeulata nyang khek that leupah Awak nyang bangai lam kawan kamoe Nyan rijang jinoe pateh peurintah Gata tan leubeh roh nibak kamoe Keupeue atranyoe dum tajak peugah Bak karoe kira gata sulet that"
        },
        {
            "chapter": 11,
            "verse": 28,
            "text": "Geuseuot ligat le Noh meutuah Wahe kawomlon pakri tapike Meunyo na dali Neubri le Allah Tanda nyang nyata nibak Tuhanlon Rahmat lom keu lon Neubri le Allah Teuma ka padok bak mata gata Peue ek lonpaksa teuma lonpeugah Di gata bandum cit beunci teuh nyan"
        },
        {
            "chapter": 11,
            "verse": 29,
            "text": "Hai kawomlon tan lonlakee upah Kon na meunapśu di lon areuta Upah lon ka na sideh bak Allah Teuma han lonlet ureueng meuiman Meuteumee gopnyan teuma ngon Allah Tapi lonkalon gata han meuphom Gata dum kawom ka roh lam salah"
        },
        {
            "chapter": 11,
            "verse": 30,
            "text": "Wahe kawomlon soe nyang tulonglon Meunyo ureueng nyan lonlet tan salah Soe nyang ek peuglah lon nibak Tuhan Soe nyang ek lawan tacuba peugah Peue gata dum han jeut keu peuingat"
        },
        {
            "chapter": 11,
            "verse": 31,
            "text": "Ken lonkheun le that atralon keubah Gudang areuta Neubri le Tuhan Peue le that bak lon hana lonpeugah ‘Eleumee gaeb hana lonteupue Sabab atranyan ‘eleumee Allah Hana lon peugah lon malaikat Ureueng meularat pih tan lonpeugah Ureueng nyang hina bak mata gata Tan lonkheun hina Neubri le allah Han Neubri nyang got akan ureueng nyan ‘Eleumee Tuhan han jeut lonpeugah Tuhan nyang teupue keu hai ureueng nyan Meunyo lonkheun nyan lon lalem leupah"
        },
        {
            "chapter": 11,
            "verse": 32,
            "text": "Jikheun treuk hai Noh raya that dawa Kamoe ngon gata le that peue peugah Peue nyang tajanji jinoe peuteuka Meunyo bit beunar peue nyang tapeugah"
        },
        {
            "chapter": 11,
            "verse": 33,
            "text": "Geukheun meunyo ka kheundak bak Tuhan Han ek talawan kuasa Allah"
        },
        {
            "chapter": 11,
            "verse": 34,
            "text": "Tan guna gata lonbri nasehat Meu Neupeusisat gata le Allah Meunyo heʻut Tuhan peusisat gata Tuhan Po gata kuasa leupah Bak Tuhan teuma tawoe dum gata"
        },
        {
            "chapter": 11,
            "verse": 35,
            "text": "Boh peuna-peuna meunan jipeugah i Takheun meunyo lon nyang peuna-peuna Lon nyang meudacha teurimong salah Teuma lon ka glah nibak buet gata Raya that dachateuh han ek peugah"
        },
        {
            "chapter": 11,
            "verse": 36,
            "text": "Teuma tron wahi ubak Nabi Noh Bek gata meh-moh keu kawom salah Han jimeuiman bandum keu gata Meulengkan nyang ka kheundak bak Allah Nyang ka meuiman nyankeuh ngon gata Nyang laen teuma bek gata susah Bek susah gata peue nyang jipubuet"
        },
        {
            "chapter": 11,
            "verse": 37,
            "text": "Jinoe peue nyang jeut tapeugot bagah Tapeugot kapai kamoe peureunoe Wahi bak kamoe gata peurintah Nyang bek talakee bak lon silalem Bandum jih karam lam laot luah"
        },
        {
            "chapter": 11,
            "verse": 38,
            "text": "Teuma Nabi Noh neupeugot kapai Jijak kalon hai le awak salah Oh troh jih keunan jiulok-ulok Jikheun ho tajak nyan dum ka keumah Neukheun jinoe jeut taulok-ulok Teuma kamoe cok cit meutueng balah Kamoe peuulok teuma keu gata"
        },
        {
            "chapter": 11,
            "verse": 39,
            "text": "Tateupue teuma azeub that leupah Tateupue keu soe azeub that hina Keukai silama han le meuubah"
        },
        {
            "chapter": 11,
            "verse": 40,
            "text": "Hingga troh watee Kamoe bri balah Bak dapu raya beureutoh bagah Kamoe kheun taba meupasang-pasang Inong ngon agam mantong tapeuglah Ngon ahli gata pih bandum taba Meulengkan nyang ka teukeudi Allah Ureueng meuiman pih bandum taba Padum droe sahja nyang na got tuah Nyang laen bandum hana meuiman"
        },
        {
            "chapter": 11,
            "verse": 41,
            "text": "Kheun Noh le yohnyan boh taek bagah Ngon Nama Allah tanyoe beurangkat ‘Oh dudoe meuhat tapiyoh payah Keubit Tuhanlon Maha Pengampon Lom pih Tuhanlon Maha Pemurah"
        },
        {
            "chapter": 11,
            "verse": 42,
            "text": "Kapai meulayeu deungon ureueng nyan Bakat geulombang sang gle Seulawah Nabi Noh meuhei aneuk agamneuh Neukalon jih deuh jioh meupisah Hai aneuk keunoe ek sajan kamoe Bek karam teuh nyoe ngon kaphe jadah"
        },
        {
            "chapter": 11,
            "verse": 43,
            "text": "Jikheun jeut lon ek keudeh ateuh gle le nyoe han troh le bak pucok meugah Kheun Noh hana soe peusiblah gata Atranyoe bala Neubri le Allah Meulengkan ureueng nyang gaseh Tuhan Bakat troh keunan teuma meuruah Aneuk Noh teuma hana leumah le Karam ka meucre lam laot mirah"
        },
        {
            "chapter": 11,
            "verse": 44,
            "text": "Geukheun hai bumoe kaʻuet ie keuhnyan Hai langet ujeun ka piyoh di kah Je laot karhiet tophan pih abeh Kapai ka teueh ie ka dheu leupah Kapai ka santok bak buket judi Geukheun bak kaphe binasa sudah Kawom nyang lalem abeh binasa"
        },
        {
            "chapter": 11,
            "verse": 45,
            "text": "Teuma kheun sigra Noh Rasul Allah Tuhanku pakri aneuk agamlon Han jipateh lon aneuk meutuah Ka troh janji Droeuneuh wahe Tuhan Droeuneuh keuh hakim ade sileupah"
        },
        {
            "chapter": 11,
            "verse": 46,
            "text": "Kheun Tuhan hai Noh jih darohaka Kon ahli gata amaijih salah Tan amai saleh aneuk gatanyan Bek talakee nyan hana phaedah Hana tateupue hai jih di gata Beu ingat gata bek jeut keu salah Bek roh jeut gata ureueng nyang jahe"
        },
        {
            "chapter": 11,
            "verse": 47,
            "text": "Nabi Noh kħeun le aʻuzubillah Lonlakee lindong bak Droeneuh Tuhan Bek roh lontuan lakee nyang salah Bek roh lonlakee nyang han lonteupue Keubit beuragoe jahe sileupah Meu han Neuampon ngon Neugaseh lon Meuhat jeut treuk lon rugoe sileupah"
        },
        {
            "chapter": 11,
            "verse": 48,
            "text": "Geukheun treuk hai Noh jak le tron jinoe Saleum bak kamoe gata ka leupah Le that beureukat u ateuh gata Ngon umat gata nyang raya tuah Nyang tem jak sajan sapat ngon gata Nyang laen teuma karoh lam salah Dudoe na umat kamoe bri seunang Udep lam aman hana tom susah ‘Oh lheuhnyan di jih azeub peudeh that Nyankeuh akibat meunyo ka salah"
        },
        {
            "chapter": 11,
            "verse": 49,
            "text": "Nyankeuh antara haba nyang gaeb Ka padumna trep dilee geupeugah Kamoe bri wahyu jinoe keu gata Mangat dum gata tateupue sudah Barokon gata hana tateupue Jinoe tateupue ka kamoe peugah Meunan cit teuma dum kawom gata Teuma tasaba beu raya leupah Akibat nyang got keu ureueng saba Nyang that takwa gopnyan keu Allah"
        },
        {
            "chapter": 11,
            "verse": 50,
            "text": "Ubak kawom ‘Ad Hud Kamoe kirem Chedara jihnyan nyang toe sileupah Geukheun hai kawom taseumah Tuhan Tan laen Tuhan meulengkan Allah Kon Tuhan gata tapeugot-peugot Bandum gata jeut tapubuet salah"
        },
        {
            "chapter": 11,
            "verse": 51,
            "text": "Hana lonlakee wahe kawonlon Bak gata keu lon beu tabri upah Upahlon ka na bak nyang peujeut lon Peue gata bandum hana nyang ceudah Peue gata hana nyang got pikiran"
        },
        {
            "chapter": 11,
            "verse": 52,
            "text": "Wahe kawomlon lakee bak Allah Talakee ampon bak Tuhan gata Toubat beu sigra bek le lam salah Mangat Neupeutron ujeun keu gata Han ek takira tunjai sileupah Lom pih meutamah keu gata teuga Beu leubeh teuga nibak nyang sudah Teuma bek gata bandum tapaleng Tajak ho laen tapubuet salah"
        },
        {
            "chapter": 11,
            "verse": 53,
            "text": "Jikheun treuk hai Hud hana roe taba Dali nyang nyata nyang kon beurakah Kamoe han meutiek dum Tuhan kamoe Sabab naritnyoe nyang gata peugah Kamoe keu gata han meu meuiman"
        },
        {
            "chapter": 11,
            "verse": 54,
            "text": "Narit gatanyan cit ka trang salah Na Tuhan kamoe nyang rampot gata Jisandrong gata jiyue seumeugah Meuka jisandrong takheun barangpeue Narit ka rabue akai ka salah Geukheun treuk di lon saksilon Tuhan Gata pih meunan nyang lonnyoe ka glah Han roh bak peue nyang takheun Tuhan"
        },
        {
            "chapter": 11,
            "verse": 55,
            "text": "Bandum nyan cit kon meulengkan Allah Jinoe gata dum tamita daya Jeut tausaha keu lon tailah Bek le peutanggoh pubuet ateuh lon"
        },
        {
            "chapter": 11,
            "verse": 56,
            "text": "Tawakai di lon teuma bak Allah Tuhan Po di lon deungon Po gata Bandum peukara lam jaroe Allah Dum nyang meulata lam jaroe Tuhan Bak ubon jihnyan Neumat han leupah Tuhanlon sabe bak jalan teupat"
        },
        {
            "chapter": 11,
            "verse": 57,
            "text": "Meu gata batat di lon pih ka glah Meunyo tapaleng kalheuh lonpeutroh Nyang Neuyue peutroh bak lon le Allah i Teuma Tuhanlon Neugantoe gata Nyang laen teuka jeut keu khaliphah Peue nyang Neupeugot han ek tatulak Barangho tajak lam jaroe Allah Bandum peue nyang na Tuhan plihara Bandum Neujaga mangat bek salah"
        },
        {
            "chapter": 11,
            "verse": 58,
            "text": "‘Oh troh peurintah bak kamoe teuka Nabi Hud sigra kamoe peuleupah Ureueng meuiman sajan seureuta Rahmat dum rata kamoe bri bagah Meupeuglah gopnyan bandum bak azeub Sabab cit azeub brat that sileupah"
        },
        {
            "chapter": 11,
            "verse": 59,
            "text": "Nyankeuh kawom ‘Ad jiingkar ayat Tuhan Hadharat ka Neubri balah Jidarohaka keu Rasul-rasul Di jih jikabui laen peurintah Peurintah ulee angkara murka Nyang bak jikira teuga that leupah Padahai jihnyan musoh nyang beuna"
        },
        {
            "chapter": 11,
            "verse": 60,
            "text": "Laknat lam donya keu jih geukeubah Dalam donya phon keu jihnyan laknat K Uroe kiamat hana meuubah Beu tateupue ‘Ad kaphe keu Tuhan Binasa yohnyan si ‘Ad seurakah Binasa treuk ‘Ad kawom nabi Hud"
        },
        {
            "chapter": 11,
            "verse": 61,
            "text": "Bak kawom Tsamud jinoe talangkah Meukirem Saleh bak Tsamud keunan Chedara jihnyan teuma geupeugah Wahe kawomlon taseumah Tuhan Tan laen Tuhan meulengkan Allah Tuhan nyang peujeut gata bak bumoe Peumakmu nanggroe gata khaliphah Talakee ampon jinoe bak Tuhan Tatoubat rijang bek le buet salah Tuhanlon that toe teurimong duʻa Talakee teuma nyang mustajabah"
        },
        {
            "chapter": 11,
            "verse": 62,
            "text": "Jikheun hai Saleh di kamoe cit that Gata meuharap ureueng meutuah Meuharap gata keu ulee kamoe Yoh goh narit nyoe meunoe tapeugah Nyang kamoe seumah tajak tham kamoe Dilee di kamoe dumnyan meuseumah Pakri nyang han chok kamoe keu gata Narit nyang taba ragu that leupah"
        },
        {
            "chapter": 11,
            "verse": 63,
            "text": "Geukheun hai kawom pakri tapike Meunyo na dali Neubri le Allah i Tanda nyang nyata nibak Tuhanlon 1 Rahmat lom keu lon Neubri meulimpah Soe ek tulong lon meunyo lontulak Bak gata lonjak Neuyue le Allah Meunyo lon bantah meuhat lon paloe Meulengkan rugoe nyang na tatamah"
        },
        {
            "chapter": 11,
            "verse": 64,
            "text": "Wahe kawomlon nyoe unta Tuhan Keu gata bandum tanda bak Allah Bak bumoe Tuhan bahle jimeuret Bek na buet jeuheut keu jih tailah Meu taelanya jih ngon buet jeuheut Keu gata azeub cit troh le bagah"
        },
        {
            "chapter": 11,
            "verse": 65,
            "text": "Jitop ngon leumbeng teuma untanyan Saleh kheun yohnyan gata dum salah Boh jeut takhem-khem jinoe di nanggroe ‘Oh Iheuh Ihee uroe teuka musibah Nyan janji Tuhan bukon duseuta"
        },
        {
            "chapter": 11,
            "verse": 66,
            "text": "‘Oh ban troh bala Saleh meupeuglah ‘Oh ban troh bala Kamoe bri keunan Meupeungkleh yohnyan Saleh meutuah Ngon ureueng mukmin nyang sajan gopnyan Bandum ureueng nyan Kamoe peuleupah Kamoe bri rahmat bandum ureueng nyan Azeub uroenyan Kamoe peusiblah Keubit Po gata kuat ngon teuga Maha Perkasa hana ban peugah"
        },
        {
            "chapter": 11,
            "verse": 67,
            "text": "Awak nyang lalem teuma teukeupak Ka geulanteu tak sinan dum reubah Dalam rumohjih bandum binasa"
        },
        {
            "chapter": 11,
            "verse": 68,
            "text": "Sang-sang han tom na keunan jisinggah Beuna tateupue Tsamud nyan kaphe Tuhan hana le di jih jipeugah Dum kawom Tsamud ka keuh binasa"
        },
        {
            "chapter": 11,
            "verse": 69,
            "text": "Ibrahim teuma jinoe takisah Utusan Kamoe troh bak Ibrahim € Haba nyang yakin keunan geupeugah Geupeutroh saleum haba nyang mangat Ibrahim suot saleum le bagah Na siat geuduek geubot le hidang Eungkot sie panggang geubot le bagah"
        },
        {
            "chapter": 11,
            "verse": 70,
            "text": "Geueu dum jamee hana geumat sie Ate nyang leupie ka jeut geulisah Meunyuem teumakot ate Ibrahim Teuma ureueng nyan geukheun le bagah Bek ye teuh kamoe utusan Tuhan Neuyue jak keunan bak kawom salah Ubak kawom Luth kamoe Neukirem"
        },
        {
            "chapter": 11,
            "verse": 71,
            "text": "Judo Ibrahim ka teuhah babah Judo Ibrahim na geudong sinan Teuseunyum yobnyan geukalon ulah Teuma kamoe bri haba geumbira Lahe aneukda Ishak meutuah Aneuk Ishak teuma lom Ya‘kub"
        },
        {
            "chapter": 11,
            "verse": 72,
            "text": "Judo teukeujet geudeunge kisah Geukheun pat aneuk di lon ka tuha Hana bahgia Neubri le Allah Lakoelon nyoe pih tuha lagee lon Keubit nyoe di lon ajeb that leupah"
        },
        {
            "chapter": 11,
            "verse": 73,
            "text": "Geukheun le jame pakon tahireun Urusan Tuhan nyan rahmat Allah Lom ngon beureukat u ateuh gata Dum keluarga rasul nyang meugah Tuhan nyang patot teurimong pujoe Meugah hana soe Maha Pemurah"
        },
        {
            "chapter": 11,
            "verse": 74,
            "text": "Gadoh teumakot nibak Ibrahim Haba nyang yakin seunang sileupah Meuteuoh deungon utusan Tuhan Kawom Luth jinoe pakon that salah"
        },
        {
            "chapter": 11,
            "verse": 75,
            "text": "Teuma Ibrahim leumoh that ate Dalam weuh sabe toubat bak Allah"
        },
        {
            "chapter": 11,
            "verse": 76,
            "text": "Wahe Ibrahim bek le tateuoh Meunan keuh nyang jroh hukoman Allah Hukom Po gata ka putoh meunan Azeub keu jihnyan han jeut Neubantah Han ek soe tulak putosan Tuhan"
        },
        {
            "chapter": 11,
            "verse": 77,
            "text": "Bak Luth le yohnyan laju geulangkah Teuma Luth susah ‘oh troh ureueng nyan Takot jipadan jipubuet salah Geukheun uroenyoe that haro-hara"
        },
        {
            "chapter": 11,
            "verse": 78,
            "text": "Kawom geuh teuka keunan le bagah Meusenoh-seunoh jijak bak gopnyan Cit ka dilee kon jipubuet salah Teuma Luth geukheun wahe kawomlon Aneuk daralon dum ceudah-ceudah Bandum jih suci lonbri keu gata Teuma takwa gata keu Allah Bek tapeuʻayeb lon bak jameilon Peue hana kawom gata nyang ceudah Peue hana gata nyang got pikiran"
        },
        {
            "chapter": 11,
            "verse": 79,
            "text": "Kheun treuk awaknyan tateupue sudah Tateupue kamoe hana meuhawa Keu aneuk dara gata nyang ceudah Gata tateupue nyang kamoe hajat"
        },
        {
            "chapter": 11,
            "verse": 80,
            "text": "Adak lon kuat suot Luth bagah Atawa lonjak bak kawom teuga"
        },
        {
            "chapter": 11,
            "verse": 81,
            "text": "Kheun jamei teuma meunoe geupeugah Kamoe utusan nibak Po gata Han troh bak gata jipubuet salah Tatubiet malam ngon rakan gata Keudeh u lua bandum talangkah Bek na meusidroe tinggai tamaba Peureumoh gata teuma jih salah Di jih binasa lagee awaknyan Sabab di jihnyan jitem meulangkah á Bak watee suboh janji troh bala Kon karap teuka leupah that bagah"
        },
        {
            "chapter": 11,
            "verse": 82,
            "text": "‘Oh ban troh bala kamoe bri keunan Meubalek yohnyan bumoe meuruah Nyang siblah rot yup meuboh u ateuh Hana soe ceubeuh meusidroe leupah Ngon ujeun batee Kamoe rhom keunan Mate meutimphan bandum jih sudah"
        },
        {
            "chapter": 11,
            "verse": 83,
            "text": "Bandum bateenyan cit ka meutanda Nibak Po gata nyang Maha Murah Awak nyang lalem keunong bateenyan A Meuseumpom sinan hana peue peugah d"
        },
        {
            "chapter": 11,
            "verse": 84,
            "text": "U Madyan teuma meukirem Syuʻib Chedara jih bit kon ureueng siblah Geukheun hai kawom taseumah Tuhan Tan laen Tuhan meulengkan Allah Tuhan Po gata taseumah rijang Sukat ngon timang bek tapeusalah Lon kalon gata na keubajikan Lon takot tuan azeub bak Allah Uroe kiamat haro-hara that Lon takot meuhat azeub that leupah y"
        },
        {
            "chapter": 11,
            "verse": 85,
            "text": "Wahe kawonlon beugot tasukat Tatimang meuhat beu ade leupah Bek tapeureugoe dum ureueng laen Sukat deungon ceng ka tapeusalah Bek tapubuet brok di dalam bumoe å Rusak jeut sagoe tapeugot ilah"
        },
        {
            "chapter": 11,
            "verse": 86,
            "text": "Peue-peue nyang tinggai nyan got keu gata Meunyo na gata iman keu Allah 7 Di lon keu gata kon ureueng jaga"
        },
        {
            "chapter": 11,
            "verse": 87,
            "text": "Jisuot sigra kawom seurakah Hai Syuʻib peue keuh seumbahyang gata Nyang yue bak gata beu kamoe keubah Peue nyang geuseumah le du-du gata Bek le nyan jinoe nyang kamoe seumah Atawa tatham dum atra kamoe Bek ban heut kamoe meupeugot ulah Keubit nyoe gata ureueng got ate Carong that pike utoh sileupah"
        },
        {
            "chapter": 11,
            "verse": 88,
            "text": "Geukheun hai kawom pakri tapike Meunyo na dali Neubri le Allah Tuhanlon Neubri raseuki keu lon Ek patot di lon tulak peurintah Ken napsu di lon bek sa ngon gata Nyang lon tham gata lon pubuet bagah Kon meukeusud lon meulengkan keu got Ube ek lon that napsu bek salah Teuma lon harap taufik bak Tuhan Tawakai di lon keudeh bak Allah Di lon cit lonwoe teuma bak Tuhan"
        },
        {
            "chapter": 11,
            "verse": 89,
            "text": "Wahe kawonlon bek jeut keu salah Bek sabab dawa gata deungon lon j Keu gata bandum keunong musibah Lagee nyang keunong ubak kawom Noh Kawom Hud Saleh bandum jih salah Kawom Luth pih han jioh ngon gata"
        },
        {
            "chapter": 11,
            "verse": 90,
            "text": "Talakee sigra ampon bak Allah € Talakee ampon bak Tuhan gata Toubat beu sigra bek le buet salah Keubit Tuhan lon Pemurah that-that Geumaseh pih that hana ban peugah"
        },
        {
            "chapter": 11,
            "verse": 91,
            "text": "Jikheun hai Syuʻib di kamoe bandum Le hana meuphom peue nyang tapeugah Kamoe eu gata lam kawan kamoe Leumoh that lagoe kon ureueng meugah Adak kon rame famili gata Meurajam gata hana soe teugah Han jeut keu susah kamoe ngon gata"
        },
        {
            "chapter": 11,
            "verse": 92,
            "text": "Syuʻib kheun sigra teuma geupeugah Wahe kawomlon peue famili lon Leubeh tajunjong jih nibak Allah Tapeujeut Tuhan di likot gata Allah Taʻala Neuteupue sudah Po lon Neuteupue peue nyang tapubuet"
        },
        {
            "chapter": 11,
            "verse": 93,
            "text": "Boh jak le pubuet peue nyang tailah Tapubuet laju nyang ek di gata Di lon pih teuma lon pubuet bagah Akan tateupue keu soe troh azeub Nyang ayeb jih that hana ban peugah Lom pih teteupue soe nyang meusulet Tapreh hana trep meuri nyang salah Di lon pih lonpreh saban ngon gata"
        },
        {
            "chapter": 11,
            "verse": 94,
            "text": "‘Oh ban troh teuka teuma musibah ‘Oh teuka bala sideh bak Kamoe Syuʻib le jinoe kamoe peusiblah Ngon ureueng mukmin nyang sajan gopnyan Rahmat le keunan nyang Kamoe ruah Awak nyang lalem ka geulanteu tak Han jiteumee jak bandum ka reubah Dalam rumohjih sinan meuseumpom"
        },
        {
            "chapter": 11,
            "verse": 95,
            "text": "Sang-sang hana tom keunan jilangkah Awak Madyan bandum binasa Saban cit juga Tsamud seurakah"
        },
        {
            "chapter": 11,
            "verse": 96,
            "text": "Teuma ka Kamoe kirem lom Musa Ayat geujakba Kamoe peurintah Mvʻjizat nyata lom geuba sajan"
        },
        {
            "chapter": 11,
            "verse": 97,
            "text": "Ubak Peureuʻun kaphe seurakah Ubak Peuraʻun deungon kawomjih Jiikot dum jih dalam buet salah Kon ureueng beutoi cit Peuraʻun nyan"
        },
        {
            "chapter": 11,
            "verse": 98,
            "text": "Jiba kawomnyan lam apui mirah Uroe kiamat kawomjih jiba Dalam nuraka azeub that leupah Sijeuheut teumpat tanyoe jak keunan Nyankeuh teumpat nyan nuraka juah"
        },
        {
            "chapter": 11,
            "verse": 99,
            "text": "Sinoekon di jih meuteumeung laknat Uroe kiamat hana peue peugah Nyan keuh beuneulueng nyang leupah jeuheut"
        },
        {
            "chapter": 11,
            "verse": 100,
            "text": "Haba nyan meuhat nyang Kamoe kisah Bak gata Kamoe kisah haba nyan Ladom nanggroe nyoe mantong na beukah Teuma nyang ladom ka abeh reulee Meuencit tan le ka abeh sudah"
        },
        {
            "chapter": 11,
            "verse": 101,
            "text": "Teuma kon Kamoe elanya jih nyoe Lalem jih keudroe jipubuéėt salah Hana guna le tuhan-tuhan jih Nyang jikheun le jih nyang bukon Allah Tan na meubacut pih na meuguna Meu ka troh bala abeh dum bicah Nyang na meutamah keu jih binasa"
        },
        {
            "chapter": 11,
            "verse": 102,
            "text": "Meunan Po gata ‘oh Neutueng balah Sabab jih lalem nangggroe jih abeh Azeub that peudeh hana ban peugah"
        },
        {
            "chapter": 11,
            "verse": 103,
            "text": "Atranyan bandum cit jeut keu tanda Keu manusia takwa keu Allah Keu soe nyang takot azeub akhirat Teumakot jih that jipubuet salah Uroe meusapat dum manusia Jikalon rata hana meuilah"
        },
        {
            "chapter": 11,
            "verse": 104,
            "text": "Atranyan teuma Kamoe peutanggoh Hana trep cit troh keunan jilangkah Ajai jih cit troh hana meutrep le"
        },
        {
            "chapter": 11,
            "verse": 105,
            "text": "Yoh nyan han jeut le sapeue tapeugah Han jeut tamarit sapeue uroe nyan Meu goh lom izin Neubri le Allah Na nyang ceulaka na nyang bahgia Ban nyang usaha masa nyang sudah"
        },
        {
            "chapter": 11,
            "verse": 106,
            "text": "Soe nyang ceulaka asọe nuraka Naphah su raya hana ban peugah Naphah meugro-gro jiteubiet tamong"
        },
        {
            "chapter": 11,
            "verse": 107,
            "text": "Keukai jih sinan hana Neu ubah Seulama mantong langet ngon bumoe Meulengkan cit nyoe na kheundak Allah Meulengkan kheundak nibak Po gata Ban nyang Neukada han ek soe ubah Ban nyang h‘eut Tuhan Neupubuet sigra"
        },
        {
            "chapter": 11,
            "verse": 108,
            "text": "Teuma bahgia soe nyang meutuah Nyang meubahgia asoe churuga y Keukai simasa sinan geukeubah 5 Seulama mantong langet ngon bumoe Meulengkan cit nyoe ka kheundak Allah Kheundak Po gata karonya Neubri Han tom beurhenti sabe Neuruah"
        },
        {
            "chapter": 11,
            "verse": 109,
            "text": "Teuma bek gata cheok deungon ragu Nyang jipeulaku le awak salah Peue nyang jiseumah dum le awaknyan Lagee du jihnyan dilee dum seumah Di Kamoe teuma meupeusep keu jih Bandum bulueng jih ka Kamoe keubah Hana meubacut Kamoe peukureueng Cukop that bulueng hana meuilah"
        },
        {
            "chapter": 11,
            "verse": 110,
            "text": "Teuma Kamoe bri kitab keu Musa Han jipeucaya jipeugot ulah Hana sapeue kheun bandum awaknyan Adak kon Tuhan ka Neubri jatah Adak kon kana putusan Tuhan Meuhat awaknyan ka abeh sudah Teuma awaknyan cit ragu sabe Chok dalam ate nyang tan phaedah"
        },
        {
            "chapter": 11,
            "verse": 111,
            "text": "Bandum jih teuma le Tuhan gata Neupeusep rata bandum Neubalah Peue nyang jipubuet cit that Neumaklum Balasan bandum cit ka Neukeubah"
        },
        {
            "chapter": 11,
            "verse": 112,
            "text": "Teuma beuteugoh tadong di gata Lagee bak gata Neuyue le Allah Lom pih bandum nyang toubat ngon gata Bek darohaka tapubuet salah Peue nyang tapubuet Tuhan Neukalon"
        },
        {
            "chapter": 11,
            "verse": 113,
            "text": "Bek tacok keu ngon si lalem jadah Bek sagai ceundrong keu jih di gata Bek jeut roh gata lam apui mirah Meunyo gata roh dalam nuraka Waliteuh hana meunyo kon Allah Teuma gata dum hana soe tulong"
        },
        {
            "chapter": 11,
            "verse": 114,
            "text": "Teuma seumbahyang bek roh takeubah Beungoh ngon supot pubuet seumbahyang Meunan pih malam tapubuet bagah Amaiteuh nyang jroh jisampoh nyang brok Taingat seuntok bek na meusalah Jeut keu peuingat keu soe tem ingat"
        },
        {
            "chapter": 11,
            "verse": 115,
            "text": "Tasaba meuhat teuma bek susah Ureueng pubuet got han sia-sia Cit le that pahla Neubri le Allah"
        },
        {
            "chapter": 11,
            "verse": 116,
            "text": "Pakon han dilee na ureueng nyang got Lam abad-abad masa nyang sudah Nyang geutem larang buet kerusakan Lam bumoe Tuhan jipubuet salah Meulengkan nyang na padum droe ureueng Nyang jeut tabileung Kamoe peuleupah Meupeuglah gopnyan nibak awaknyan Tinggai treuk jihnyan di dalam salah Jielanya droe jipubuet jeuheut Seunang lam nikmat udepjih mewah"
        },
        {
            "chapter": 11,
            "verse": 117,
            "text": "Hana roe teuma di Tuhan gata Meupeubinasa naggroe tan salah Han Neuelanya dum asoe nanggroe Meunyo buet jihnyoe sabe jroh leupah"
        },
        {
            "chapter": 11,
            "verse": 118,
            "text": "Meunyo Neukheundak uleh Po gata Dum manusia hana meupisah Neupeujeut bandum jeut saboh umat Teuma jih meuhat meubicah-bicah"
        },
        {
            "chapter": 11,
            "verse": 119,
            "text": "Meulengkan ureueng nyang gaseh Tuhan Neupeujeut gopnyan ureueng meutuah Teuma cit ka sep putusan Tuhan Po gata Neukheun han jeut meuubah Asoe nuraka jen deungon insan Lon pasoe keunan bandum nyang salah"
        },
        {
            "chapter": 11,
            "verse": 120,
            "text": "Bandum meukisah jinoe bak gata Rasul dum jakba dilee peurintah Meunapsu Kamoe peuteunang gata Bek na tarasa ateteuh susah Nyoe nyang gata ba haba beuna that Lom ngon nasehat nyang jroh sileupah A Peuingat keu soe nyang tem meuiman f"
        },
        {
            "chapter": 11,
            "verse": 121,
            "text": "Nyang han meuiman takheun boh di kah Ube ek di kah laju kapubuet Kamoe meupubuet cit saban ngon kah"
        },
        {
            "chapter": 11,
            "verse": 122,
            "text": "Di kah dum kapreh kamoe pih meupreh Soe-soe nyang jadeh beuna ngon salah"
        },
        {
            "chapter": 11,
            "verse": 123,
            "text": "Peue-peue nyang gaeb sideh di langet A Bandumnyan meuhat cit milek Allah Meunan pih dumpeue nyang na di bumoe Urusan meuwoe keudeh bak Allah Teuma taseumahngen tapeujok droe Bak Tuhan sidroe bek na meuubah Hana tom lalee Neuh Tuhan gata Peue takeureuja bandum Neubalah"
        },
        {
            "chapter": 12,
            "verse": 1,
            "text": "Alif Lam Ra Tuhan nyang teupue meukeusud ayat Sabab hadharat hana Neupeugah Nyankeuh dum ayat di dalam kitab Nyata ngon trang that hana peue peugah"
        },
        {
            "chapter": 12,
            "verse": 2,
            "text": "Kamoe peutron nyan lam bahsa Arab Mangat teuingat tapham beu ceudah"
        },
        {
            "chapter": 12,
            "verse": 3,
            "text": "Kamoe meupeugah haba bak gata Mangat tabaca sineujroh kisah Ka kamoe wahi Qur’an bak gata í Dilee nyang ka-ka hana geupeugah Gohlom tateupue dilee di gata"
        },
        {
            "chapter": 12,
            "verse": 4,
            "text": "Yusuf berkata geukheun bak ayah Wahe ayahlon siblah boh bintang (€ Lonkalon dum sang jitron u bawah Lom mata uroe ngon buleun sajan Jisujud simban bak lon meureundah)"
        },
        {
            "chapter": 12,
            "verse": 5,
            "text": "Geukheun hai aneuk nyan leumpoe gata Ubak chedarateuh bek tapeugah Takot jibenci aneuk keu gata Jipeugot daya jiminta ilah Keubit cit chetan keu manusia Musoh pusaka nyata that leupah"
        },
        {
            "chapter": 12,
            "verse": 6,
            "text": "Meunan pih Tuhan Neupileh gata Jeut teuma taba peue nyang peurintah Lom pih keu gata Tuhan peureunoe Had taʻbi leumpoe bandum tapeugah Lom Neubri nikmat u ateuh gata Ngon keuluarga Yaʻqob meutuah Lagee ka Neubri keu dunek gata Dilee bandua masa nyang sudah d Ibrahim Ishak ureueng nyan dua Aneuk ngon bapa ureueng meutuah Bandum Neuteupue nyan di Po gata Ngon bijaksana Neuh han ban peugah"
        },
        {
            "chapter": 12,
            "verse": 7,
            "text": "Keubit bak Yusuf deungon chedara Geuh sinan tanda nyang got that leupah Keu ureueng tanyong cit jeut keu tanda"
        },
        {
            "chapter": 12,
            "verse": 8,
            "text": "Watee chedarageuh musyawarah Chedara Yusuf jiduek meupakat Ayah ka sisat akai ka salah Leubeh Neugaseh keu Yusuf sidroe Dua ngon adoe geunaseh ayah Padahai tanyoe ken ureueng geusuen Meunan dum aduen meupeugah-peugah"
        },
        {
            "chapter": 12,
            "verse": 9,
            "text": "Tapoh beumate Yusuf nyan sidroe f Got pih tapeubloe laen daerah e Taboh ho laen jih barangkaho A Beu bek neutuho teuma le ayah k Di likot jihnyan teuma ‘oh dudoe Jeut dum gatanyoe geunaseh ayah"
        },
        {
            "chapter": 12,
            "verse": 10,
            "text": "Teuma kheun sidroe lam kawan jihnyan Bek tapoh jihnyan hana got ulah Talhom jih keudeh dalam punggong mon Kadang troh keunan ureueng ziarah Jext jicok jihnyan jiba u darat Meunyoe ka pakat tapubuet bagah"
        },
        {
            "chapter": 12,
            "verse": 11,
            "text": "Kheun treuk awaknyan hai ayah kamoe À Pakon dum kamoe sang-sang neukeubah í Yusuf han neuyue jak sajan kamoe Padahai kamoe kon jeut meupeugah Peue nyang peureulee jeut meupeureunoe"
        },
        {
            "chapter": 12,
            "verse": 12,
            "text": "Bah sajan kamoe singoh jilangkah Bak maen-maen meuseunang ngon jih Í Kamoe jaga jih beugot that leupah"
        },
        {
            "chapter": 12,
            "verse": 13,
            "text": "Kheun Ya‘qob di lon susah lon keu jih j Meunyoe taba jih takot musibah ;: Aleh jipajoh jihnyan le rimueng Di gata taplueng tuwo tapeugah"
        },
        {
            "chapter": 12,
            "verse": 14,
            "text": "Jikheun meunyo jih jikap le rimueng Pane kamoe plueng kamoe le leupah Rugoe that kamoe meunyo kamoe plueng z Han jeut keu ureueng kamoe dum salah"
        },
        {
            "chapter": 12,
            "verse": 15,
            "text": "‘Oh ban ka jijak Yusuf pih jiba Meupakat cit ka lam mon jikeubah Teuma jilhom le dalam punggong mon q Sare troh keunan wahi bak Allah Kamoe bri wahi bak Yusuf yohnyan Bandum buet jihnyan dudoe tapeugah Bak watee gata han jituri le"
        },
        {
            "chapter": 12,
            "verse": 16,
            "text": "Teuma jirile bandum bak ayah ‘Oh troh u rumoh bak watee ‘isya Tadeungo subra jimoe dum joh-jah"
        },
        {
            "chapter": 12,
            "verse": 17,
            "text": "Sira ngon jikheun hai ayah kamoe Di sideh bunoe kamoe meupisah Kamoe meulet-let teuwo keu adoe Ngon barang kamoe bak jih meukeubah Ka keuh bit jikap jihnyan le rimueng Teuma jibaplueng han meuho arah Han roe neupateh dum narit kamoe Beuthat di kamoe beutoi meupeugah"
        },
        {
            "chapter": 12,
            "verse": 18,
            "text": "Watee nyan teuma jipuwoe bajee ‘Oh Iheuh bak bajee jilabo darah Ya‘qob kheun gata dum ka jidaya Hana tarasa buet teuh dum salah Di lon tan laen nyang got lonsaba Bandum buet gata pulang bak Allah Tuhankeuh sagai nyang ek Neutulong Uram ngon ujong beuna ngon salah"
        },
        {
            "chapter": 12,
            "verse": 19,
            "text": "Teuma troh keunan ureueng musaphir Geuyue cok ie le keunan beubagah ‘Oh jilhom tima jikheun le yohnyan Nyoe aneuk agam aleh soe keubah Hana jipeugah jisom bak rakan Teuma di Tuhan Neuteupue sudah Peue nyang jipubuet Tuhan Neuteupue"
        },
        {
            "chapter": 12,
            "verse": 20,
            "text": "Teuma jipeubloe deungon yum murah i Padum direuham sagai yum jibri Sabab jipike aneuk gop keubah Teuntee kureueng yum adak na soe bloe"
        },
        {
            "chapter": 12,
            "verse": 21,
            "text": "Di Meuse jinoe ureueng bloe bagah Ubak peureumoh geukheun lheuh geubloe Beu got tasiboe aneuk meutuah Aneuk agamnyoe tahiroe beu got p Tatueng munaphaʻat raya phaedah i Tatueng jih keu aneuk le gatanyoe Sinan keuh jinoe Yusuf meukeubah Kamoe bri teumpat Yusuf di bumoe Keumeung peureunoe ‘eleumee Allah Mangat jiteupue dum ta‘bi leumpoe Kamoe peureunoe sinan meupeugah Tuhan kuasa peue nyang Neupeugot Insan dum meuhat nyang le that ulah Le manusia hana jiteupue"
        },
        {
            "chapter": 12,
            "verse": 22,
            "text": "Yusuf pih ka toe umu rap leupah ‘Oh ka troh umu Yusuf samlakoe Kamoe bri jinoe hikmah nyang luah Dumna ‘eleumee Kamoe peureunoe Soe nyang got budi meunan meubalah"
        },
        {
            "chapter": 12,
            "verse": 23,
            "text": "Di ureueng inong bak Yusuf tinggai Sidroe jih sagai rumoh pih luah Jipadan Yusuf jitop dum pinto Jikheun hai linto keunoe talangkah Kheun Yusuf di lon lakee bak Tuhan Bek roh ngon tuan lon pubuet salah Dumnoe tuanlon got that buet keu lon Han mungken di lon lalem lonbalah Hana bahgia ureueng nyang lalem"
        },
        {
            "chapter": 12,
            "verse": 24,
            "text": "Teuma jipeukhem le inong ceudah z Yusuf ngon inong ka teupeh ate $ Karap jadeh le dalam buet salah Adak kon Tuhan peuleumah tanda Meunankeuh cara Kamoe peusiblah Bek roh buet jeuheut deungon buet dacha Yusuf nyan hamba Kamoe nyang ikheulah"
        },
        {
            "chapter": 12,
            "verse": 25,
            "text": "Yusuf plueng jilet troh ubak pinto Meureumpok linto pinto ka teuhah Bajee ka beukah nibak rueng Yusuf Jitarek meupruk beunoe jireupah Jikheun bak lakoe aneuk ceulaka Peureumoh gata jikeumeung reupah Meukon tapeulop jih lam penjara Get jih tasiksa beupeudeh leupah Meunoe keuh bala buet darohaka"
        },
        {
            "chapter": 12,
            "verse": 26,
            "text": "Teuma kheun sigra Yusuf meutuah Di lon han lontem gopnyan nyang padan Saksi kheun yohnyan taeu soe salah Saksi famili inong peurumoh Takalon beu jroh bajee pat beukah Meubeukah di keu si inong beuna Nyang agam teuma sulet that leupah"
        },
        {
            "chapter": 12,
            "verse": 27,
            "text": "Meubeukah bak rueng si inong salah Nyang agam keubit beunar peuneugah"
        },
        {
            "chapter": 12,
            "verse": 28,
            "text": "‘Oh geueu bajee ka beukah di rueng Geukheun hai inong gata nyang salah Gata hai inong raya that daya"
        },
        {
            "chapter": 12,
            "verse": 29,
            "text": "Hai Yusuf gata jinoe top babah Talakee ampon gata hai inong Buet hana keunong raya that-salah"
        },
        {
            "chapter": 12,
            "verse": 30,
            "text": "Kheun awak inong dum dalam kota Inong panglima sang laen ulah Aneuk muda nyang na di rumoh jih Jipadan ngon jih jipubuet salah Got that jicinta keu aneuk muda Gadoh bicara ka keunong geutah Sang-sang ka sisat inong panglima Keubit that nyata jipubuet ulah"
        },
        {
            "chapter": 12,
            "verse": 31,
            "text": "‘Oh ban jideungo narit awaknyan z Jimeuhoi yohnyan jilakee langkah 3 Kä jiseudia dum ngon boh kayee Jimevtop malee jipeugot ilah Jijok ngon sikin dum saboh sapo Tujuan meuho hana jipeugah Jikheun bak Yusuf jak teubiet siat Tajak horomat jame troh langkah Ban jieu Yusuf tahe dum keudroe Jisie dum jaroe abeh meudarah Jikheun le bandum kuasa Tuhan Nyoe sang kon insan makheuluk Allah Nyoe kon soe laen cit malaikat Nyang mulia that keunoe troh langkah"
        },
        {
            "chapter": 12,
            "verse": 32,
            "text": "Inong panglima teuma kheun meunoe Takheun keu kamoe dum tapeusalah Bit lonpadan jih beu jitem ngon lon Tapi di jih han jitem buet salah Meunyo han jitem lagee lonpadan Dalam tutopan keudeh lonkeubah Bah jih lam kawan ureueng nyang hina"
        },
        {
            "chapter": 12,
            "verse": 33,
            "text": "Yusuf meuduʻa wahe ya Allah Neubri lon beu roh dalam tutopan Bek le lon sajan ngon inong ceudah Bek jimaba lon bak buet hana got Meuroh lon seutot ceulaka sudah Meuhan Neupeuweh lon bak awaknyan Takot roh keunan lon bak buet salah Leupah that jahe lon meu roh meunan"
        },
        {
            "chapter": 12,
            "verse": 34,
            "text": "Teuma le Tuhan ka mustajabah Tuhan teurimong nyang Yusuf lakee Mangat bek malee Yusuf meutuah Han ek jidaya Yusuf samlakoe Tuhanku sidroe Neudengo sudah Lom pih di Tuhan bandum Neuteupue"
        },
        {
            "chapter": 12,
            "verse": 35,
            "text": "Teuma jimeuproe Yusuf jikeubah { Jikeubah Yusuf dalam penjara Jikalon tanda dum le sileupah Hingga troh watee bak saboh masa}"
        },
        {
            "chapter": 12,
            "verse": 36,
            "text": "Dua peumuda keunan jikeubah Sigo ngon Yusuf tamong penjara Nyang sidroe teuma meunoe jipeugah Lon peugot arak sang-sang lam lumpoe Teuma nyang sidroe laen jipeugah Sang-sang lon suon ruti lam tabak Cicem dum jijak keunan jireupah Ateuh uleelon jipajoh ruti Peue dih nyan ta‘bi tacuba peugah Kamoe eu gata ureueng got pike"
        },
        {
            "chapter": 12,
            "verse": 37,
            "text": "Yusuf suot le hana peue salah Yoh goh makanan teuka keu gata Raseuki gata keunoe jikeubah Dang-dang troh jiba makanan keunoe Taʻbi lam leumpoe ka Iheuh lonpeugah Atranyan di lon Tuhan peureunoe Agama dumnyoe di lon lonkeubah Kawom nyoe hana iman keu Tuhan Akhirat meunan hana jiindah Bandum jikaphe akan akhirat"
        },
        {
            "chapter": 12,
            "verse": 38,
            "text": "Di lon lonikot agama Allah Neklon Ibrahim di lon lonikot Ishak ngon Ya‘qob nyang rasul Allah Hana di kamoe meupeucharikat Akan Hadharat deungon nyang salah Karonya Tuhan keu kamoe dumna Keu manusia pih dum Neukeubah Teuma le taeu dum manusia Hana jikira chuko keu Allah"
        },
        {
            "chapter": 12,
            "verse": 39,
            "text": "Wahe rakanlon lam glap bandua Soe got takira Tuhan tapeugah Peue Tuhan nyang le dum macam rupa Atawa nyang sa cit sidroe Allah Tuhan cit sidroe Maha Perkasa"
        },
        {
            "chapter": 12,
            "verse": 40,
            "text": "Laen dum nyata Tuhan nyang salah Peue nyang taseumah nyan taboh nama Tapeuna-peuna nyang bukon Allah Meunan pih dilee dum du-du gata Dalinyan hana tron nibak Allah C Putusan hukom cit milek Tuhan Neuyue nyang laen bek roh taseumah Meulengkan Allah nyang Po agama Nyankeuh agama nyang beutoe leupah Insan dum nyang le hana jiteupue Ka keuh roh meugeu ubak nyang salah"
        },
        {
            "chapter": 12,
            "verse": 41,
            "text": "Wahe rakanlon iam glap bandua Nyang sidroe gata tateubiet bagah Taidang arak keu tuan gata Lagee biasa masa nyang sudah Teuma sidroe treuk di jih geusula Uleejih teuma cicem meureupah Uleejih teuma jicoh le cicem Meunankeuh lazem ta‘bi lonpeugah Meunan putusan nyang gata tanyong Lon jaweueb keunong ka abeh sudah"
        },
        {
            "chapter": 12,
            "verse": 42,
            "text": "Geukheun bak rakan nyang keumeung teubiet Nyang geusangka bit jihnyan ek leupah Tapeugah hai lon ubak po gata Teuma jidaya le chetan jadah Jijak peutuwo ubak rakannyan Hingga di jih han naroh jipeugah Tinggai treuk Yusuf sinan dalam glap Padum thon teutap sinan jikeubah"
        },
        {
            "chapter": 12,
            "verse": 43,
            "text": "Kheun raja teuma di lon lonleumpoe Leumo meuasoe teumbon sileupah Tujoh boh leumo teumbon meurugoh Bandum jipajoh le leumo patah Tujoh boh leumo nyang pijuet-pijuet Abeh jiseukuet leumo be gajah Lom tujoh boh mu gandom nyang ijo Tujoh mu nyang tho teuma meureupah Wahe dum gata ureueng nyang ahli Tapeugah ta‘bi leumpoe lon bagah Meu jeut tapeugah peue taʻbi leumpoe"
        },
        {
            "chapter": 12,
            "verse": 44,
            "text": "Jikheun le kamoe han jeut meupeuglah Hana meuta‘bi nyang raja leumpoe Nyan jen peuwawoe tingat that leupah"
        },
        {
            "chapter": 12,
            "verse": 45,
            "text": "Agam nyang teubiet dalam penjara Teuingat sigra masa nyang sudah Jikheun di lon jeut lonpeugah ta‘bi Izin lon tabri siat lonlangkah Tajak intat lon dalam penjara"
        },
        {
            "chapter": 12,
            "verse": 46,
            "text": "Yusuf chedara deungo lon peugah Gata beuna that tapeugah taʻbi Nyan laen lagi tatulong peugah i Tujoh boh leumo teumbon meureugoh Bandum jipajoh le leumo patah Tujoh boh leumo nyang pijuet-pijuet Abeh jiseukuet leumo be gajah Lom tujoh boh mu gandom nyang ijo Tujoh mu nyang tho teuma meureupah Tapeugah keu lon taʻbi atranyoe Mangat lonjak woe keudeh lonpeugah Mangat jiteupue le manusia"
        },
        {
            "chapter": 12,
            "verse": 47,
            "text": "Teuma kheun sigra Yusuf meutuah Tujoh thon sabe tameugoe tanggoh Watee keumeukoh bijeh takeubah Meusep tapajoh mantong tapuwoe Laen siparo beu tapeusiblah"
        },
        {
            "chapter": 12,
            "verse": 48,
            "text": "Lheuhnyan tujoh thon teuka khueng that-that Jipajoh meuhat peue nyang takeubah Nyang na takeubah teuma sigitu"
        },
        {
            "chapter": 12,
            "verse": 49,
            "text": "Ngon nyan tabantu ureueng deuk leupah Ureueng prah anggor pih dalam thonnyan Teuma jak keunan minta naphakah"
        },
        {
            "chapter": 12,
            "verse": 50,
            "text": "Kheun raja taba agamnyan keunoe ‘Oh troh rasulnyoe Yusuf kheun bagah Tajak woe bak po tatanyong jinoe Inong sie jaroe pakriban sudah : Teuma Tuhanlon cit ka Neuteupue Meukeusud dumnyoe inong meutuah"
        },
        {
            "chapter": 12,
            "verse": 51,
            "text": "Kheun raja teuma hai gata inong Yusuf peue keunong dilee jih salah Tapadan Yusuf dilee pakriban Kheun inong yohnyan hana meusalah Ya Allah hana nyang kamoe teupue Nyang jeut keu paloe Yusuf meutuah Inong panglima seuot le yohnyan Jinoe baro trang beuna ngon salah Lon keuh nyang padan Yusuf samlakoe Keubit jih sidroe beuna that leupah"
        },
        {
            "chapter": 12,
            "verse": 52,
            "text": "(Peue roe atranyoe mangat geuteupue Hana roe lonnyoe roh lam buet salah Tan lon khianat di likot gopnyan Khianat cit han Neubri le Allah JUZ 13) Han Neupeutunyok soe nyang khianat"
        }
    ]
}
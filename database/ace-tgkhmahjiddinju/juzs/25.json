{
    "juzs": [
        {
            "chapter": 41,
            "verse": 47,
            "text": "Kiamat teuka ‘eleumee Allah Pajan kiamat ʻeleumee Tuhan Boh kayee pajan ek jeut keu buah Aneuk lam kandong pajan keulua Bandum nyan juga ‘eleumee Allah Uroenyan geuhoi bandum awaknyan Ho ka dum Tuhan nyang gata seumah Tapeucharikat jihnyan dum ngon Lon Hoka jih dum nyan tacuba peugah Jiseuot bandum hana kamoe eu Meu na kamoe eu teuntee meupeugah"
        },
        {
            "chapter": 41,
            "verse": 48,
            "text": "Peue nyang dilee kon nyang jikheun Tuhan Nibak uroenyan hana le leumah Ka keuh jiyakin bandum awaknyan Hana le jalan droeteuh tapeuglah"
        },
        {
            "chapter": 41,
            "verse": 49,
            "text": "Hana roe bosan dum manusia Jilakee duʻa bak got that leupah ‘Oh teuka nyang brok jih putoh asa Hana le daya meunan jipeugah"
        },
        {
            "chapter": 41,
            "verse": 50,
            "text": "Meunyoe Kamoe bri keu jihnyan rahmat ‘Oh Iheuh meularat jih dalam susah Jikheun atranyoe usaha droelon Kiamat pajan nyan bek tapeugah Lon pike hana uroe kiamat Tan le meularat ka seunang leupah Meunyo geupeuwoe lon bak Tuhanlon Cit got that keu lon hana meusalah Kamoe peugah dum amai sikaphe Di jih han jeut le sapeue jipeugah Buet jihnyan dilee meupeugah bandum Rasa treuk bandum azeub that leupah Kamoe peurasa Keu jihnyan azeub"
        },
        {
            "chapter": 41,
            "verse": 51,
            "text": "Insan dum meuhat cit le that ulah Watee Kamoe bri keu jihnyan nikmat Jipaleng meuhat droe jipeusalah Meunyo nyang jeuheut teuka ubak jih Meuduʻa di jih panyang sileupah"
        },
        {
            "chapter": 41,
            "verse": 52,
            "text": "Takheun boh pakri meunyo atranyan Sideh bak Tuhan asai geupeugah Teuma takaphe ‘oh lheuh nibaknyan Soe leubeh yohnyan sisat that leupah Nyan keuh tantangan keubit jioh that"
        },
        {
            "chapter": 41,
            "verse": 53,
            "text": "Jieu treuk ayat Kamoe peuleumah Tanda jikalon dum di angkasa Bak droejih pih na tanda le leupah Hingga trang bak jih atranyoe beuna Han sep nyan teuma kuasa Allah Cukop Po gata dumpeue Neukalon"
        },
        {
            "chapter": 41,
            "verse": 54,
            "text": "Di jih roe mantong ragu jih leupah Ragu jih peue ek meureumpok Tuhan Han jitem simban atejih teuhah Teuma di Tuhan dumpeue Neuteupue ‘Eleumee Neuh nyoe leupah that luah"
        },
        {
            "chapter": 42,
            "verse": 1,
            "text": "HaMim"
        },
        {
            "chapter": 42,
            "verse": 2,
            "text": "‘Ain Sin Qaf Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 42,
            "verse": 3,
            "text": "Meunan Neuwahi Tuhan bak gata Yoh dilee masa pih hana ubah Bak ureueng dilee sigohlom gata Maha Perkasa bit sidroe Allah Lagi pih Tuhan that bijaksana"
        },
        {
            "chapter": 42,
            "verse": 4,
            "text": "Langet ngon donya sit milek Allah Peue nyang di langet got nyang di bumoe Milek Droeneuh nyoe hana soe bantah Droeneuhnyan sidroe Maha Manyang that Maha raya that hanaban peugah"
        },
        {
            "chapter": 42,
            "verse": 5,
            "text": "Rot ateuh langet karap-rap anco Abeh teupiro takot keu Allah Ucap teuseubeh dum malaikat Pujoe Hadharat nyang Maha Murah Geulakee ampon keu bandum hamba Nyang pubuet dacha di bumoe Allah Beu na tateupue keubit roe Tuhan Maha Pengampon lom that Pemurah"
        },
        {
            "chapter": 42,
            "verse": 6,
            "text": "Awak nyang jakcok Tuhan nyang laen Bandum awaknyan urusan Allah Gata kon waki bantu awaknyan"
        },
        {
            "chapter": 42,
            "verse": 7,
            "text": "Qur'an teuh nyan beu got tapapah Ka Kamoe wahi keu gata kitab Lam bahsa Arab Qur'an meupeugah Jeut tapeuingat dum awak Arab Ngon nyang kon Arab pih tapeurintah Ureueng dilingka nyang bukon Arab Jeut tapeuingat bandum tapeugah Takheun dudoe na uroe meusapat Hana chok meuhat yohnyan geubalah Nyang ladom tamong dalam churuga Dalam nuraka ladom geukeubah"
        },
        {
            "chapter": 42,
            "verse": 8,
            "text": "Meunyo hʻ‘eut Tuhan Neumeung peusaboh Umat bandum jroh hana meusalah Tapi nyang ladom Neuboh lam rahmat Nyang lalem meuhat teuma meusiblah Hana walijih hana soe tulong"
        },
        {
            "chapter": 42,
            "verse": 9,
            "text": "Sabab le Tuhan di jih jipeugah Tuhan nyang laen kon Tuhan sidroe Walijih dum nyoe nyang bukon Allah Padahai Allah nyan keuh nyang wali Dumpeue ek Neubri hana soe bantah Ek Neupeuudep dum ureueng mate Hana seunabe kuasa Allah Ateuh barangpeue Tuhan kuasa"
        },
        {
            "chapter": 42,
            "verse": 10,
            "text": "Barangpeue dawa keunan tapeugah Putosan hukom bandum bak Tuhan Nyan keuh Tuhanlon nyang Maha Murah Di lon bak Tuhan ka lon peujok droe Dudoe pih lon woe keudeh bak Allah L"
        },
        {
            "chapter": 42,
            "verse": 11,
            "text": "Tuhan nyang peujeut langet ngon bumoe Judo gatanyoe peuneujuet Allah Meujudo-judo Neupeujeut gata Binatang juga saban that leupah Bandum meujudo peuneujuet Tuhan Gata dum sajan peuneujeut Allah Nyang sa ngon Tuhan tan na meusapeue Neudenge dumpeue hana meuilah Dumpeue Neukalon uleh Hadharat"
        },
        {
            "chapter": 42,
            "verse": 12,
            "text": "Dum gunci langet pih milek Allah Gunci bumo nyoe pih milek Tuhan Ban kheundak Tuhan han ek soe bantah Nyang ladom mudah Neubri raseuki Nyang ladom Neubri han sep napakah Teuma sit Tuhan dumpeue Neuteupue Hana meusapeue pih na meuilah"
        },
        {
            "chapter": 42,
            "verse": 13,
            "text": "Syari't Tuhan Neubri keu gata Dalam agama hukom nyang ceudah Bak Noh cit dilee ka Iheuh Neupeusan : Jinoe pih meunan bak gata sudah Saban ngon wahyu keunan bak gata Ibrahim Musa Isa Ruhullah Nyang Kamoe peusan peudong agama Bek sagai gata tameuparikah Bak kaphe muchrek brat that atranyan Han ek jime nyan nyang gata peugah Soe nyang h‘eut Tuhan teuma Neupileh Soe nyang tem keudeh jiwoe bak Allah Neubri peutunyok keu soe nyang tobat"
        },
        {
            "chapter": 42,
            "verse": 14,
            "text": "Nyang han meusapat awak nyang salah ‘Oh ban Iheuh teuka ‘eleumee bak jih Sinan phon di jih meupeucah-peucah Sabab dengki jih sabe keudroe-droe Jih han jitem woe bak jalan Allah Adak kon ka na putosan Tuhan Bandum awaknyan binasa sudah Ka Neuboh ajai uleh Po gata Gohlom troh masa anco ngon bicah Nyang tueng pusaka kitab nyan bak jih Dudoe nibak jih hana meuubah Chok jih ngon ragu keu asoe kitab Jeut treuk jih teutap di dalam salah"
        },
        {
            "chapter": 42,
            "verse": 15,
            "text": "Teuma di gata tameuhoi jihnyan Tameudong sinan pat nyang peurintah Bek tapeuturot napsu awaknyan Di lon meuiman meunan tapeugah Di lon keu kitab ka lon meuiman Nyang ka Neupeutron keunoe le Allah Neuyue beu ade di lon keu gata Allah Taʻala meunan Neupeugah Tuhan Po kamoe deungon Po gata Kamoe keurija ban nyang peurintah Teuma di kamoe ban amai kamoe Ka Neuyue kamoe meunan le Allah Di gata teuma ban amai gata Hana le dawa tanyoe meubantah Geutanyoe bandum Tuhan peusapat Tawoe dum meuhat keudeh bak Allah"
        },
        {
            "chapter": 42,
            "verse": 16,
            "text": "Awak nyang bantah agama Tuhan Padahai Tuhan ka lheuh Neupeugah Agama Tuhan ka Neuteurimong Tapi di jihnyan mantong jibantah Bantahan jihnyoe jeut sia-sia Neupeumuruka jih lom le Allah Neubri azeub lom keu jih nyang brat that"
        },
        {
            "chapter": 42,
            "verse": 17,
            "text": "Neupeutren kitab ka lIheuh le Allah Haba nyang beuna asoe lam kitab Timbangan meuhat ade sileupah Na roe tateupue pajan kiamat Kadang ka toe that wateejih sudah"
        },
        {
            "chapter": 42,
            "verse": 18,
            "text": "Nyang han pateh na uroe kiamat i Jilakee meuhat beu rijang leupah Bak jinoe laju teuka kiamat Di jih meuhʻeut that teukabo bagah Teuma dum ureueng nyang na meuiman Geuteupue nyang nyan beuna that leupah Sabab nyan gopnyan teumakot geuh that Akan kiamat hanaban peugah Awak nyang bantah akan kiamat Jioh that sisat di jih ka salah"
        },
        {
            "chapter": 42,
            "verse": 19,
            "text": "Tuhan Neusayang keu bandum hamba Neubri beulanja raseuki mudah Soe nyang Neukheundak Neubri raseuki Tuhanku Rabbi kuasa leupah Teuga that Tuhan lagi Perkasa"
        },
        {
            "chapter": 42,
            "verse": 20,
            "text": "Neubri keu hamba jalan nyang mudah Soe nyang meunapsu laba akhirat : Kamoe bri le that keu jih meutamah i Soe nyang meunapsu keu laba donya Kamoe bri teuma pih hana ubah Laba akhirat ‘oh dudoe teuma Hana sapeuena keu jih meukeubah"
        },
        {
            "chapter": 42,
            "verse": 21,
            "text": "(Nyang jikheun Tuhan jipeucharikat y Peue ek jipeugot keu jih phaedah i) Agama jih kon ngon izin Tuhan u Syariʻat jih nyan raya that salah Adak kon ka na putosan Tuhan Ka beh jih dum nyan binasa sudah Azeub peudeh that akan si lalem"
        },
        {
            "chapter": 42,
            "verse": 22,
            "text": "Mukajih ceuken yo jih that leupah Jiingat dilee buet jih that jeuhuet Jinoe geuazeub hanaban peugah Urueng meuiman lom geupubuet got Churuga teumpat taman nyang luah Peue nyang h'eut gopnyan nibak Po gopnyan Neubri keu gopnyan bandum le Allah Nyan keuh karonya nyang raya that-that"
        },
        {
            "chapter": 42,
            "verse": 23,
            "text": "Gaseh Hadharat keu hamba Allah Neubri keu hamba Neuh nyang meuiman Dum keusenangan hanaban peugah Sabab buet nyang got dilee geujunjong Takheun tan di lon lonlakee upah Upah lon mantong gaseh ngon sayang Beujeut keu rakan nyang toe sileupah Barangsoe pubuet buet keubajikan Leubeh nibaknyan lom Kamoe tamah Maha Pengampon Allah Taʻala Neuchuko hamba keu buet jroh leupah"
        },
        {
            "chapter": 42,
            "verse": 24,
            "text": "Jikheun dum le jih jipeuna-peuna Haba duseuta jikheun keu Allah Meunyo Neukheundak Allah Taʻala Lam ate gata Neucap bek teuhah Nyang bateu salah bandum Neusampoh Tinggai nyang neutroh nyanggot-got leupah Neumeung peubeuna nyang keubenaran Deungon Qur'an kalimah Allah Peue nyang lam dada bandum Neuteupue Hana meusapeue pih na meuilah"
        },
        {
            "chapter": 42,
            "verse": 25,
            "text": "Tuhan teurimong tobat dum hamba Salah ngon dacha dum Neupeumeu‘ah Peue nyang tapubuet bandum Neuteupue"
        },
        {
            "chapter": 42,
            "verse": 26,
            "text": "Iman gatanyoe bandum Neubalah Ureueng meuiman lom jipubuet got Neupeutroh hajat jih dum le Allah Neutamah-tamah lom ngon karonya Lom Neubri duʻa jih mustajabah Teuma keu kaphe azeub nyang brat that"
        },
        {
            "chapter": 42,
            "verse": 27,
            "text": "Raseuki ibad teuma Neubatah Sangkira Neubri raseuki hamba Ban nyang jipinta Neupeutroh bagah Meuhat lam donya jih darohaka Nyang jeut nuraka Neubri le Allah Neubri ban h‘eut Droeneuh keu jih bandum Tuhan Neumaklum pakri jiulah Lom pih barangpeue Tuhan Neukalon"
        },
        {
            "chapter": 42,
            "verse": 28,
            "text": "Neupeutron ujeun watee that susah ‘Oh putoh asa bandum awaknyan Rahmat Neuh keunan Neubri le bagah Tuhan keuh wali peulindong tanyoe Hak that tapujoe bek na meuilah"
        },
        {
            "chapter": 42,
            "verse": 29,
            "text": "Lom saboh tanda Neupeujeut langet Bumoe pih meuhat peuneujeut Allah Peue nyang meulata sinan Neupeujeut Bumoe ngon langet sit milek Allah Bandum jih teuma ek Neupeusapat Jan nyang Neuhajat hana soe peugah Peue nyang Neukheundak Tuhan kuasa"
        },
        {
            "chapter": 42,
            "verse": 30,
            "text": "‘Oh Neubri bala droeteuh nyang salah Sabab jaroe droe teuh nyang keurija Le that cit teuma nyang Neupeumeu‘ah"
        },
        {
            "chapter": 42,
            "verse": 31,
            "text": "Hana roe teuga gata di bumoe Han ek gata nyoe talawan Allah Hana wali teuh hana soe tulong Han soe peulindong meunyo kon Allah"
        },
        {
            "chapter": 42,
            "verse": 32,
            "text": "Lom saboh tanda mangat tateupue Kapai meulayeu lam laot luah Di laot taeu jih lagee gunong"
        },
        {
            "chapter": 42,
            "verse": 33,
            "text": "Meunyo hʻeut Tuhan ek Neupeuleupah Neubri ngon angen teunang ngon tajam Kapai pih teunang jiplueng that bagah Bandum nyan tanda keu soe nyang saba Lom hana reuda chuko keu Allah"
        },
        {
            "chapter": 42,
            "verse": 34,
            "text": "Got pih kapai nyan Neupeubinasa Sabab usaha droe jih nyang salah Teuma pih le that nyang Neupeumeuʻah"
        },
        {
            "chapter": 42,
            "verse": 35,
            "text": "Lom pih nak leumah keu soe nyang bantah ~ Awak nyang bantah dum ayat Kamoe Mangat jiteupue han ek jipeuglah Barangho han le jih jeut jilari"
        },
        {
            "chapter": 42,
            "verse": 36,
            "text": "Teuma nyang Neubri teuingat leupah Peue-peue nyang Neubri seunang keu gata Nyan udep donya bek that tapapah Sideh bak Tuhan na nyang leubeh got Keukai lom meuhat han le meuubah Ureueng meuiman nyang po atranyoe Lom nyang peujok droe keudeh bak Allah"
        },
        {
            "chapter": 42,
            "verse": 37,
            "text": "Lom jipeujioh buet dacha raya Buet keuji teuma that jipeusiblah Jipeumeuʻah dum watee beungeh jih"
        },
        {
            "chapter": 42,
            "verse": 38,
            "text": "Taʻat that di jih akan peurintah Jipubuet sunggoh peurintah Tuhan Pubuet seumbahyang han tom jikeubah Barangxapeue buet jıimuchawarat Meunyo ka pakat jipubuet bagah Nibak raseuki nyang ka Kamoe bri Di jih pih jibri zakeuet seudeukah"
        },
        {
            "chapter": 42,
            "verse": 39,
            "text": "Meunyo jilalem ateuh ureueng nyan Laju ureueng nyan geumita hilah Tuhan Neutulong meunyo buet nyang got Meunan iʻtikeud bak geutueng balah"
        },
        {
            "chapter": 42,
            "verse": 40,
            "text": "Meunyo buet jeuheut balah pih jeuheut Lagee jipubeut hana meutamah Soe nyang peumeu*ah meudamee ngon got Pahla jih meuhat Neubri le Allah Ureueng nyang lalem han galak Tuhan"
        },
        {
            "chapter": 42,
            "verse": 41,
            "text": "Ureueng nyang meunang han jeut keu salah ‘Oh Iheuh jilalem ateuh ureueng nyan x Gopnyan ka meunang Neubri le Allah Nyan hana jalan tacok tindakan Ateuh ureuengnyan han jeut tabalah"
        },
        {
            "chapter": 42,
            "verse": 42,
            "text": "Teutapi jalan tacok tindakan Keu soe nyang lalem nyang jeuheut leupah Jijak elanya dum manusia Di dalam donya jipubuet salah Keu jihnyan teuma azeub peudeh that"
        },
        {
            "chapter": 42,
            "verse": 43,
            "text": "Nyang saba meuhat nyan nyang meutuah Lom geupeumeuʻ*ah salah gop laen Nyan nyang that peunteng Neuyue le Allah"
        },
        {
            "chapter": 42,
            "verse": 44,
            "text": "Teuma barangsoe Tuhan peusisat Walijih meuhat ka abeh leupah Hana soe tulong meunyo kon Tuhan Keu soe nyang lalem azeub that leupah Taeu si lalem ‘oh jieu azeub Jikheun adak jeut jiwoe le bagah Peue ek na jalan jiwoe u donya"
        },
        {
            "chapter": 42,
            "verse": 45,
            "text": "Di jih nuraka ka geupeuleumah Teukeukui ulee leupah that hina Ngon iku mata jikalon bagah Teuma geukheun le ureueng meuiman Rugoe that jihnyan hanaban peugah Jipeureugoe droejih ngon ahli jih Nyan keuh jeut keu jih rugoe sileupah Uroe kiamat jih rugoe that-that Keukai geuazeub lam apui mirah Ureueng nyang lalem keukai lam azeub"
        },
        {
            "chapter": 42,
            "verse": 46,
            "text": "Barangsoe meuhat han ek jipeuglah Hana walijih nyang bantu jihnyan Meunyo kon Tuhan hana soe hilah Soe-soe nyang sisat Neubri le Tuhan Hana le jalan jih ret tapeuglah"
        },
        {
            "chapter": 42,
            "verse": 47,
            "text": "Peurintah Tuhan beu tateurimong Yoh goh troh keunong uroe brat leupah Uroenyan teuma han ek tatulak Meunyo sit ka troh teukeudi Allah Hana le teumpat tapeusiblah droe ‘Oh troh uroenyoe hana le hilah Hana soe jeut kheun kon salah gata"
        },
        {
            "chapter": 42,
            "verse": 48,
            "text": "Di Rasul teuma meutajak peugah Meu han jipateh abeh peukara Han peue tajaga jihnyan nyang salah Meukirem gata kon yue jaga jih Tapeutroh bak jih mantong ka sudah Insan dum teuma watee Kamoe bri Rahmat raseuki galak jih leupah Meu teuka nyang brok sabab buet droejih Watee nyan di jih jikaphe bagah"
        },
        {
            "chapter": 42,
            "verse": 49,
            "text": "Keurajeun langet dum deungon bumoe Bandum atranyoe sit milek Allah Neupeujeut bandum peue nyang hʻeut Tuhan Aneuk dum insan ban nyang hʻeut Allah Nyang ladom inong nyang ladom agam Ban kheundak Tuhan hana soe bantah"
        },
        {
            "chapter": 42,
            "verse": 50,
            "text": "Atawa Neubri agam ngon inong Bandua keunong aneuk meutuah Teuma nyang ladom male tan aneuk Ban nyang Neukheundak hana meuubah Neuteupue dumpeue kuasa Neuh that"
        },
        {
            "chapter": 42,
            "verse": 51,
            "text": "Tamarit meuhat han tom ngon Allah Hana roe insan marit ngon Tuhan Neuwahi mantong bandum peurintah Atawa pih na padok ngon hijab Got malaikat Neuyue jak peugah Neukirem Rasul Neuh malaikat Izin Hadharat geuba peurintah Ban nyang hʻeut Tuhan Droeneuh Manyang tha Bijaksana that Neuh han ban peugah"
        },
        {
            "chapter": 42,
            "verse": 52,
            "text": "Meunan pih Kamoe ka Kamoe wahi Bak gata Nabi Kamoe peurintah Hana tateupue barokon kitab Iman pih meuhat gohlom meupeugah Kamoe peujeut nyan teuma keu cahya Peutunyok hamba mangat bek salah Kamoe peutunyok deungon kitab nyoe Soe nyang h‘eut Kamoe dum hamba Allah Gata peutunyok pih jalan teupat"
        },
        {
            "chapter": 42,
            "verse": 53,
            "text": "Jalan Hadharat nyang Maha Murah Peue nyang di langet got nyang di bumoe Bandum atranyoe sit milek Allah Bandum urusan cit woe bak Tuhan Dum seukalian han ek tapeugah"
        },
        {
            "chapter": 43,
            "verse": 1,
            "text": "Ha Mim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 43,
            "verse": 2,
            "text": "Demi kitab nyoe keubit nyata that"
        },
        {
            "chapter": 43,
            "verse": 3,
            "text": "Lam bahsa Arab Qur’an meuulah Mangat jeut tapham ngon akai sehat"
        },
        {
            "chapter": 43,
            "verse": 4,
            "text": "Lam ummul kitab dilee meukeubah Sideh bak Kamoe dilee manyang that Ngon le hikeumat sinan meupeugah"
        },
        {
            "chapter": 43,
            "verse": 5,
            "text": "Peue bek meupeutron teuma bak gata Sabab dum gata kawom nyang salah"
        },
        {
            "chapter": 43,
            "verse": 6,
            "text": "Padum le Nabi ka Kamoe kirem Bak kawom jameun masa nyang sudah"
        },
        {
            "chapter": 43,
            "verse": 7,
            "text": "‘Oh ban troh Nabi ubak awaknyan Jipeukhem gopnyan jikheun beurakah"
        },
        {
            "chapter": 43,
            "verse": 8,
            "text": "Meupeubinasa treuk nyang juara Nyang leupah teuga dalam buet salah Haba ngon miseu dum keu awaknyan Ka lheuh uroenyan dum Kamoe peugah"
        },
        {
            "chapter": 43,
            "verse": 9,
            "text": "Meunyo tatanyong soe peujeut langet Ngon bumoe meuhat lagee nyoe luah Meuhat dum jikheun Tuhan nyang peujeut Kuasa Neuh that Perkasa leupah Neuteupue dumpeue hana nyang silap"
        },
        {
            "chapter": 43,
            "verse": 10,
            "text": "Bumoe nyo meuhat lagee peuratah Neupeujeut bumoe keu gata bandum Sang tika teulheung raya ngon luah Neupeugot jalan dum dalam bumoe Mangat troh sampoe ho tameulangkah"
        },
        {
            "chapter": 43,
            "verse": 11,
            "text": "Ujeun di langet Neupeutron bacut Kamoe peuudep nanggroe tho leupah Gata pih meunan dudoe geubangket ‘Oh Iheuh padum trep sinan geukeubah"
        },
        {
            "chapter": 43,
            "verse": 12,
            "text": "Neupeujeut dumpeue meupasang-pasang Kapai jak tajam di laot luah Binatang ternak Neupeujuet saban Jeut cit keu keundraan ho tameulangkah"
        },
        {
            "chapter": 43,
            "verse": 13,
            "text": "Meu ka Iheuh taduek ateuh rueng keundraan Taingat rijang keu nikmat Allah Nikmat Po gata ‘oh taduek takheun Suci that Tuhan nyang Maha Murah Neubri jeut meuduek ateuh keundraan nyoe Adak han kamoe ka jeut that susah"
        },
        {
            "chapter": 43,
            "verse": 14,
            "text": "Kamoe cit meuwoe ubak Po kamoe"
        },
        {
            "chapter": 43,
            "verse": 15,
            "text": "Teuma awaknyoe jipubuet ulah Na saboh bahgi peuneujeut Tuhan Jijok keu Tuhan meunan jipeugah Insan nyoe hana jiingat jasa Jikaphe teuma nyata that leupah I"
        },
        {
            "chapter": 43,
            "verse": 16,
            "text": "Ek patot Tuhan na aneuk inong Laen nyang agam bandum Neukeubah Neujok nyang agam bandum keu gata Oh lheuh Neucipta makheuluk Allah"
        },
        {
            "chapter": 43,
            "verse": 17,
            "text": "Meunyo na aneuk di jih nyang inong Lagee keu Tuhan ban lheuh jipeugah Mukajih itam beungeh jih that-that I"
        },
        {
            "chapter": 43,
            "verse": 18,
            "text": "Peue meunan sipheut awak nyang gagah Takalon cantek bak ngui pakaian Han ek jipeutrang watee geubantah"
        },
        {
            "chapter": 43,
            "verse": 19,
            "text": "Malaikat dum jipeugah inong Nyan hamba Tuhan nyang Maha Murah Peue na jikalon watee Neupeujeut Uleh Hadharat jeutnyan jipeugah Bandum geutuleh peue nyang jikheun nyan Akan Neutanyong dudoe le Allah"
        },
        {
            "chapter": 43,
            "verse": 20,
            "text": "Jikheun meunyo ka kheundak bak Tuhan Bandum ureueng nyan han kamoe seumah Hana jiteupue di jih meusapeue Meuka jigo-go mantong jipeugah"
        },
        {
            "chapter": 43,
            "verse": 21,
            "text": "Peue na Kamoe bri keu jihnyan kitab Keunan jimumat masa nyang sudah"
        },
        {
            "chapter": 43,
            "verse": 22,
            "text": "Tapi jih jikheun kamoe meukalon Yah kamoe bandum jkeunan geuseumah Kamoe meuikot peutunyok gopnyan"
        },
        {
            "chapter": 43,
            "verse": 23,
            "text": "Dileekon meunan cit dum jipeugah Pat-pat nyang nanggroe meukirem rasul Han jitem kabui bandum jibantah Awak nyang mewah dum jikheun meunoe Dilee yah kamoe meunan geupeugah Kamoe meuikot agama gopnyan"
        },
        {
            "chapter": 43,
            "verse": 24,
            "text": "Kheun rasul yohnyan kawom meutuah Boh meunyo lon bri tunyok keu gata Nyang leubeh nyata nibak buet ayah Jikheun di kamoe hana peue kheun le Sit ka meukaphe peue nyang tapeugah"
        },
        {
            "chapter": 43,
            "verse": 25,
            "text": "Kamoe bri azeub treuk keu awaknyan Takalon keuh nyan peue na jikeubah Pakri akibat keu soe han pateh Bandum jih abeh jinoe ka sudah"
        },
        {
            "chapter": 43,
            "verse": 26,
            "text": "Ibrahim geukheun bak ayah gopnyan Ngon kawom gopnyan meunoe geupeugah Peue nyang taseumah dum hana roh lon"
        },
        {
            "chapter": 43,
            "verse": 27,
            "text": "Lon seumah di lon sit sidroe Allah Tuhanku sidroe keuh nyang peujeut lon Neupeutunyok lon bek roh buet salah"
        },
        {
            "chapter": 43,
            "verse": 28,
            "text": "Nyan keuh geukeubah narit nyang keukai Beu jeut keu beukai soe nyang meutuah Mudah-mudahan jigisa keunan Dilikot gopnyan dum hamba Allah"
        },
        {
            "chapter": 43,
            "verse": 29,
            "text": "Tapi ka lon bri dum seunang keu jih Deungon yah-yah jih dilee ka sudah NINSEA TON Dax Jin nyang Keuvcnaran Rasul jak peutrang bandum peurintah"
        },
        {
            "chapter": 43,
            "verse": 30,
            "text": "‘Oh ban troh geuba bak jih nyang beuna Atranyoe teuma sihe jipeugah Kamoe meukaphe hana meupateh"
        },
        {
            "chapter": 43,
            "verse": 31,
            "text": "Pakon han keudeh mantong geukeubah Bak ureueng rayok bak dua nanggroe Keunan Quran nyoe geuyue jak peugah"
        },
        {
            "chapter": 43,
            "verse": 32,
            "text": "Peue jih nyang bagi rahmat Po gata Jibagi dua meusiblah-siblah Kamoe nyang bagi keu jih dum teuma Udep lam donya keu jih meupisah Meupeuek pangkat keu jihnyan ladom Mangat nyang ladom jipandang rendah Jiyue barangpeue ngon jih nyang hina Rahmat Po gata teuma nyang indah Nibak areuta nyang jih peusapat Leubeh got rahmat Neubri le Allah"
        },
        {
            "chapter": 43,
            "verse": 33,
            "text": "Adak kon napsu keu bandum insan $ Beu saboh jalan bek roh lam salah Teuntee Kamoe bri keu awak kaphe Rumoh meuuke nyanggot that leupah Bubong jih pirak rinyeun rot jiek"
        },
        {
            "chapter": 43,
            "verse": 34,
            "text": "Pinto meulirek lom ngon peuratah Meusadeu jidong bak peuratah nyan"
        },
        {
            "chapter": 43,
            "verse": 35,
            "text": "Lom perhiasan nyang indah-indah ; Bandumnyan seunang lam udep donya Akhirat teuma nyan laen ulah Seunang akhirat keu soe nyang takwa Nibak Po gata sideh Neukeubah"
        },
        {
            "chapter": 43,
            "verse": 36,
            "text": "Barangsoe buta han ingat Tuhan Kamoe bri rakan chetan seurakah Kamoe bri keu ngon jih di jih chetan"
        },
        {
            "chapter": 43,
            "verse": 37,
            "text": "Mangat jih jitham bak jalan Allah Han jibri jak jih bak jalan teupat Jisangka meuhat jalan got leupah"
        },
        {
            "chapter": 43,
            "verse": 38,
            "text": "Hingga ‘oh troh jih teuma bak Kamoe Beu jarak keuh nyoe jikheun le bagah Antara teubiet ngon jìlop uroe Adak jeut dumnoe jarak lon ngon kah Keubit roe chetan rakan jeuheut that"
        },
        {
            "chapter": 43,
            "verse": 39,
            "text": "Tan le munaphaʻat meunyesai teulah Hana guna le meunyesai gata Lalem that gata masa nyang sudah Uroe nyoe sapat teuh dalam azeub"
        },
        {
            "chapter": 43,
            "verse": 40,
            "text": "Peue ek tamarit ngon ureueng salah Peue ureueng tuloe ek deuh jideungo Bak ureueng buta jalan tapeugah Ngon ureueng sisat nyang leupah nyata"
        },
        {
            "chapter": 43,
            "verse": 41,
            "text": "Kadang di gata tawoe bak Allah Kamoe peumate kadang phon gata Jihnyan meusiksa dudoe that leupah"
        },
        {
            "chapter": 43,
            "verse": 42,
            "text": "Got meupeuleumah pih ubak gata Janjimeuh nyang ka masa nyang sudah Barangban Kamoe sit that kuasa"
        },
        {
            "chapter": 43,
            "verse": 43,
            "text": "Teuma di gata beu kong that leupah Peue nyang geuwahi keunan bak gata Tamat beu teuga bek sagai ubah Keubit roe gata bak jalan teupat"
        },
        {
            "chapter": 43,
            "verse": 44,
            "text": "Dike teuh meuhat taingat Allah Dike keu gata ngon kawom gata Neutänyong teuma dudoe le Allah"
        },
        {
            "chapter": 43,
            "verse": 45,
            "text": "Tatanyeng rasul sigohlom gata Peue na meuyue ba Tuhan nyang salah Na meuyue seumah Tuhan nyang laen Nyang macam-macam nyang bukon Allah"
        },
        {
            "chapter": 43,
            "verse": 46,
            "text": "Ka Kamoe kirem yoh dilee Musa Keudeh geujakba ngon ayat Allah Ubak Peureu‘ʻun ngon kawom jihnyoe Ngon ayat Kamoe keunan geulangkah Geukheun lon rasul Tuhan Po gata"
        },
        {
            "chapter": 43,
            "verse": 47,
            "text": "‘Oh troh geuh keunan jikhem meuhah-hah Jiulok-ulok dum ayat Kamoe"
        },
        {
            "chapter": 43,
            "verse": 48,
            "text": "Meubagoe-bagoe Kamoe peuleumah Meupeudeuh bak jih padum muʻjizat Maken raya that Kamoe peuleumah Maken le ayat maken rayok lom Di jih han cit lom pateh peurintah Kamoe bri azeub treuk teuma keu jih Kadang jiwoe jih nibak buet salah"
        },
        {
            "chapter": 43,
            "verse": 49,
            "text": "Jikheun treuk dum jih hai tukang sihe Di kamoe han le meupubuet salah Talakee duʻa bak Tuhan gata Janji ngon gata kamoe Neupeuglah"
        },
        {
            "chapter": 43,
            "verse": 50,
            "text": "Kamoe peuglah treuk jih nibak azeub ‘Oh Iheuhnyan ligat jibalek ulah Hana tingat jih le keu janji jih"
        },
        {
            "chapter": 43,
            "verse": 51,
            "text": "Peureaʻun dengki jeuheut that leupah Jikheun bak kawom jih kon lon raja Keurajeun raya nanggroe nyang meugah Peue kon lon nyang po keurajeun Meuse Te krueng dum ile di yup lon boh-bah Peue han deuh taeu le gata bandum"
        },
        {
            "chapter": 43,
            "verse": 52,
            "text": "Boh kon leubeh lon ngon jih nyang rendah Karap-rap han jeut di jih jimarit Jihnyan sit keubit hina sileupah"
        },
        {
            "chapter": 43,
            "verse": 53,
            "text": "Pakon han gleung meuh keu jih geupeusok Malaikat troh pih lom geulangkah Troh malaikat geujak peungon jih"
        },
        {
            "chapter": 43,
            "verse": 54,
            "text": "Teuma kawomjih ek jipeurintah Jipateh laju peue kheun Peuraʻun Keubit kawomnyan pasek that leupah"
        },
        {
            "chapter": 43,
            "verse": 55,
            "text": "‘Oh beungeh Kamoe teuma keu jih dum Meu Kamoe hukom treuk jih dum bagah Kamoe peukaram treuk jih lam laot"
        },
        {
            "chapter": 43,
            "verse": 56,
            "text": "Jeut jih geuseubot geupeugah-peugah Jeut jih ibarat keu ureueng dudoe Nyang jeut lagee nyoe sabab ka salah"
        },
        {
            "chapter": 43,
            "verse": 57,
            "text": "‘Oh ban geupeugah aneuk Mariyam Jeut keu teuladan kuasa Allah Kawom gata dum ka jeut keu karu"
        },
        {
            "chapter": 43,
            "verse": 58,
            "text": "Jikheun dum laju teuma jipeugah Tuhan geutanyoe dum got nibak nyan Meukeusud jihnyan sit keu jibantah Bandum jih sit nyan kawom bantahan"
        },
        {
            "chapter": 43,
            "verse": 59,
            "text": "Kon laen gopnyan cit hamba Allah Kamoe bri nikmat teuma keu gopnyan Jeut keu misalan nyang jroh sileupah Jeut keu ibarat Bani israil"
        },
        {
            "chapter": 43,
            "verse": 60,
            "text": "Gata pih Neubri ban nyang hʻeut Allah Meu Kamoe kheundak keugata meuhat Ngon malaikat meugantoe bagah Meugantoe gata ngon malaikat Di bumoe meuhat jeut keu khaliphah"
        },
        {
            "chapter": 43,
            "verse": 61,
            "text": "Jeut keu ‘eleumee teuntang kiamat Gata dum meuhat bek chok sileupah Taikot treuk lon nyoe jalan teupat"
        },
        {
            "chapter": 43,
            "verse": 62,
            "text": "Chetan nyang laknat bek ek jiteugah Keubit roe chetan musoh nyata that Gata bak sisat jiyue meulangkah"
        },
        {
            "chapter": 43,
            "verse": 63,
            "text": "‘Oh ban troh Isa geuba ngon ayat Lon ba hikeumah teuma geupeugah Lom lon jak peutrang keunoe bak gata Nyang tameudawa mangat bek salah Teuma takwa gata keu Tuhan Tataʻat keu lon Neuyue le Allah"
        },
        {
            "chapter": 43,
            "verse": 64,
            "text": "Allah Tuhanlon ngon Tuhan gata Droeneuhnyan saja nyang beu taseumah Jalan nyoe keuh nyang jalan nyang teupat"
        },
        {
            "chapter": 43,
            "verse": 65,
            "text": "Han jitem pakat teuma jibantah Jipeudong dawa sabe keudroe jih Ceulaka treuk jih nyang lalem leupah Keu jihnyan azeub uroe kiamat Uroe peudeh that hanaban peugah"
        },
        {
            "chapter": 43,
            "verse": 66,
            "text": "Peue laen jipren meu kon Kiamat Hana jan siat cit troh le bagah Hana meujithee ka troh kiamat"
        },
        {
            "chapter": 43,
            "verse": 67,
            "text": "Ngon rakan jih that musoh sileupah Meumusoh-musoh sabe keudroe-droe Meu kon ureueng nyoe takwa keu Allah"
        },
        {
            "chapter": 43,
            "verse": 68,
            "text": "Ho ka dum gata hamba-hamba Lon Uroenyoe bandum gata ka leupah Hana peue takot hana susah le"
        },
        {
            "chapter": 43,
            "verse": 69,
            "text": "Iman lam ate keu ayat Allah Soe nyang meuiman keu ayat Kamoe Lom pih bak Kamoe droejih meunyerah"
        },
        {
            "chapter": 43,
            "verse": 70,
            "text": "Jak tamong laju ngon judo gata Dalam churuga seunang that leupah Bandum teuh seunang dalam churuga"
        },
        {
            "chapter": 43,
            "verse": 71,
            "text": "Keunan troh geuba pingan deungon glah Pingan meuh ngon glah ka na soe idang Bandum ureueng nyan ladat sileupah Peue napsu ate ladat di mata Bandum seudia han ek tapeugah Lom bandum gata keukai di sinan"
        },
        {
            "chapter": 43,
            "verse": 72,
            "text": "Pusaka teuh nyan churuga indah c Keu gata bandum geubri pusaka Balah usaha masa nyang sudah"
        },
        {
            "chapter": 43,
            "verse": 73,
            "text": "Boh kayee le that sinan keu gata Tapajoh sigra ladat that leupah"
        },
        {
            "chapter": 43,
            "verse": 74,
            "text": "Awak nyang salah keukai lam azeub Keu jihnyan teumpat nuraka juah"
        },
        {
            "chapter": 43,
            "verse": 75,
            "text": "Putoh asa bit di jih lam azeub Hana meusiat pih jih geupeuglah"
        },
        {
            "chapter": 43,
            "verse": 76,
            "text": "Teuma kon Kamoe nyang elanya jih Tapi keudroe jih lalem that leupah"
        },
        {
            "chapter": 43,
            "verse": 77,
            "text": "Jikheun hai Malek han ek meutheun le Tayue poh mate kamoe bak Allah Geujaweub di kah teutap lagee nyan"
        },
        {
            "chapter": 43,
            "verse": 78,
            "text": "Kon ka watee nyan dum Kamoe peugah c Haba nyang beuna meuba bak gata Tapi dum gata beunci teuh leupah Beunci that gata keupeue nyang beuna"
        },
        {
            "chapter": 43,
            "verse": 79,
            "text": "Jipakat teuma lom bak buet salah Jipakat dum jih saboh rencana Kamoe rencana leubeh lom ceudah"
        },
        {
            "chapter": 43,
            "verse": 80,
            "text": "Hana meudeunge rahsia jihnyan jisangka meunan kaphe seurakah Nyang jimeus‘ah-s‘ah jipeugot pakat Bandum geusurat hana meuilah Bandum geutuleh le Rasul Kamoe Nyang jih pubuet nyoe beuna ngon salah"
        },
        {
            "chapter": 43,
            "verse": 81,
            "text": "Takheun meunyoe bit na aneuk Tuhan Lon keuh ureueng phon keunan lon seumah"
        },
        {
            "chapter": 43,
            "verse": 82,
            "text": "Maha suci that Po langet bumoe Po ‘arasy lom nyoe ban nyang jih peugah"
        },
        {
            "chapter": 43,
            "verse": 83,
            "text": "Bah jilop keunan jimaen-maen ‘Oh troh uroenyan meunyesai teulah Akan meureumpok jih ngon uroenyan Ka janji Tuhan dilee Neupeugah"
        },
        {
            "chapter": 43,
            "verse": 84,
            "text": "Sideh di langet Droeneuh nyan Tuhan Di bumoe meunan hana meuubah That bijaksana dumpeue Neuteupue Hana meusapeue pih na meuilah"
        },
        {
            "chapter": 43,
            "verse": 85,
            "text": "Maha suci that Tuhanku sidroe Langet ngon bumoe sit milek Allah Keurajeun langet keurajeun bumoe Bandum ngon asoe Droeneuh peurintah Pajan kiamat Droeneuh nyang teupue Bandum gata nyoe tawoe bak Allah"
        },
        {
            "chapter": 43,
            "verse": 86,
            "text": "Nyang jikheun Tuhan dum le awaknyan Chuphevuʻat pih tan keu jih Neukeubah Han jeut chupheuʻat bandum awaknyan Nyang jikheun Tuhan nyang bukon Allah Meulengkan ureueng nyang saksi beuna Geupubuet teuma bandum peurintah Nyang jeut keu saksi bak keubenaran ‘Eleumee gopnyan Neubri le Allah"
        },
        {
            "chapter": 43,
            "verse": 87,
            "text": "Meunyo tatanyong ubak awaknyan Soe peujeut jihnyan sit jikheun Allah Pakon sit di jih ek jipeupaleng"
        },
        {
            "chapter": 43,
            "verse": 88,
            "text": "Geukheun ya Tuhan nyang Maha Murah Kawomnyoe bandum han jimeuiman"
        },
        {
            "chapter": 43,
            "verse": 89,
            "text": "Bah keu jih meunan bek that tapapah Takheun seulamat mantong keu jih nyoe Jiteupue dudoe akibat salah"
        },
        {
            "chapter": 44,
            "verse": 1,
            "text": "Hamim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 44,
            "verse": 2,
            "text": "Demi Kitab nyoe keubit nyata that"
        },
        {
            "chapter": 44,
            "verse": 3,
            "text": "Malam beureukat hanaban peugah Kamoe peutron bak malam beureukat Kamoe peuingat dum hamba Allah"
        },
        {
            "chapter": 44,
            "verse": 4,
            "text": "Dalam kitab nyoe le that hikeumah Uleh Hadharat Neutrang Neupeugah"
        },
        {
            "chapter": 44,
            "verse": 5,
            "text": "Bandum urusan asai bak Kamoe Meukirem keunoe geuba risalah"
        },
        {
            "chapter": 44,
            "verse": 6,
            "text": "Atranyan rahmat nibak Po gata Allah Taʻala kuasa leupah Dumpeue Neudeunge dumpeue Neuteupue"
        },
        {
            "chapter": 44,
            "verse": 7,
            "text": "Po langet bumoe deungon blah bicah Langet ngon bumoe ngon bandum asoe Meunyo gata nyoe yakin keu Allah"
        },
        {
            "chapter": 44,
            "verse": 8,
            "text": "Udep ngon mate lam jaroe Tuhan Tan laen Tuhan meulengkan Allah Po gata bandum ngon yah-yah gata Nyang dilee masa ka abeh sudah"
        },
        {
            "chapter": 44,
            "verse": 9,
            "text": "Tapi jih lam chok bandum jimaen"
        },
        {
            "chapter": 44,
            "verse": 10,
            "text": "Tapreh troh angen asap trang leupah Sideh di langet asap geukirem"
        },
        {
            "chapter": 44,
            "verse": 11,
            "text": "Bak bandum insan nyang pubuet salah Azeub peudeh that asap nyoe lagoe"
        },
        {
            "chapter": 44,
            "verse": 12,
            "text": "Wahe Po kamoe Neubri meusiblah Neupeuglah kamoe nibak azeub nyoe Meuiman kamoe jinoe le bagah"
        },
        {
            "chapter": 44,
            "verse": 13,
            "text": "Pakri roe di jih hana jiingat Rasul nyata that ka troh geulangkah Geujakba bak jih haba peuingat"
        },
        {
            "chapter": 44,
            "verse": 14,
            "text": "Jipaleng ligat jikheun beurakah Jikheun jihnyan na ureueng peureunoe Gila that jihnyoe nyan jijak peugah"
        },
        {
            "chapter": 44,
            "verse": 15,
            "text": "Kamoe peukureueng azeub nyan bacut Lom cit tapubuet lagee nyang sudah"
        },
        {
            "chapter": 44,
            "verse": 16,
            "text": "Saboh pukulan nyang raya that-that Uroenyan meuhat Kamoe jok balah"
        },
        {
            "chapter": 44,
            "verse": 17,
            "text": "Kawom Peuraʻun dilee nibak jih Kamoe uji jih masa nyang sudah Meukirem rasul nyang that mulia Keunan geujakba bak jih risalah"
        },
        {
            "chapter": 44,
            "verse": 18,
            "text": "Tapulang keu lon dum hamba Tuhan Lon rasul Tuhan Neuyue amanah"
        },
        {
            "chapter": 44,
            "verse": 19,
            "text": "Bek le teukabo gata keu Tuhan Nyoe ayat Tuhan jeut lon peuleumah Lon ba bak gata ayat nyang nyata"
        },
        {
            "chapter": 44,
            "verse": 20,
            "text": "Di lon keu gata han jeut keu susah Hana lon takot lon taelanya Po lon Po gata lon Neupeusiblah"
        },
        {
            "chapter": 44,
            "verse": 21,
            "text": "Meu han taiman di gata keu lon Bah lonjak di lon ngon hamba Allah"
        },
        {
            "chapter": 44,
            "verse": 22,
            "text": "Musa meuduʻa bak Tuhan gopnyan Bandum awaknyan kawom nyang salah"
        },
        {
            "chapter": 44,
            "verse": 23,
            "text": "Boh jak le gata bak watee malam Ngon hamba Lon nyan keudeh talangkah Jiseutot gata teuma di likot"
        },
        {
            "chapter": 44,
            "verse": 24,
            "text": "Teuma ie laot meunan bah teuhah Meunyo ka leupah gata jeumeurang Bandum jih karam lam laot luah"
        },
        {
            "chapter": 44,
            "verse": 25,
            "text": "Tinggai dum keubon ngon ie mon mata"
        },
        {
            "chapter": 44,
            "verse": 26,
            "text": "Peue nyang jipula bandum jikeubah Teumpat mulia meuseunang-seunang"
        },
        {
            "chapter": 44,
            "verse": 27,
            "text": "Nikmat hanaban udepjih mewah"
        },
        {
            "chapter": 44,
            "verse": 28,
            "text": "Kamoe bri bulueng atranyan bandum Keu kawom laen nyang tueng phaedah"
        },
        {
            "chapter": 44,
            "verse": 29,
            "text": "Langet ngon bumoe han jimoe keu jih Ajai pih keu jih han jeut meuubah Meu bacut tanggoh keu jih han geubri"
        },
        {
            "chapter": 44,
            "verse": 30,
            "text": "Bani Israil Kamoe peuleupah Azeub that han le dum keu awaknyan"
        },
        {
            "chapter": 44,
            "verse": 31,
            "text": "Nibak Peuraʻun nyang that seurakah Teukabo jih that di dalam bumoe Keu ureueng nanggroe lalem jih leupah"
        },
        {
            "chapter": 44,
            "verse": 32,
            "text": "Bani Israil ka Kamoe pileh Kamoe peuleubeh masa nyang sudah Leubeh awaknyan nibak dum alam Atranyan Tuhan Neuteupue sudah"
        },
        {
            "chapter": 44,
            "verse": 33,
            "text": "Kamoe bri ayat teuma dum keu jih Cobaan keu jih nyata that leupah"
        },
        {
            "chapter": 44,
            "verse": 34,
            "text": "Awaknyan teuma jikheun sit meunoe"
        },
        {
            "chapter": 44,
            "verse": 35,
            "text": "Mate geutanyoe gata ka sudah Hana geubangket teuh dudoe teuma"
        },
        {
            "chapter": 44,
            "verse": 36,
            "text": "Meu gata beuna bangket treuk ayah Yue beudoh jinoe dum ayah kamoe"
        },
        {
            "chapter": 44,
            "verse": 37,
            "text": "Peue leubeh jih nyoe ngon nyang ka sudah Jih kawom Tubba“ ngon nyang dilee lom Binasa bandum sabab jih salah Meupeubinasa bandum awaknyoe"
        },
        {
            "chapter": 44,
            "verse": 38,
            "text": "Lagee ngon bumoe Kamoe peurintah Kon sia-sia langet ngon bumoe Bandum ngon asoe meupeujeut sudah"
        },
        {
            "chapter": 44,
            "verse": 39,
            "text": "Meupeujeut nyan hak deungon sibeuna Le that jih teuma hana jipapah Nyang le that jih nyan hana jiteupue"
        },
        {
            "chapter": 44,
            "verse": 40,
            "text": "Watee jih jinoe hana geupeugah Uroe hukom jih cit ka meuteuntee Bak saboh watee bandum geubalah"
        },
        {
            "chapter": 44,
            "verse": 41,
            "text": "Hana guna le uroenyan rakan Han ek jitulong hana phaedah"
        },
        {
            "chapter": 44,
            "verse": 42,
            "text": "Meulangkah ureueng nyang gaseh Tuhan Keubit roe Tuhan leubeh that meugah Droenuehnyan sidroe Maha Perkasa Meunan pih juga Maha Murah"
        },
        {
            "chapter": 44,
            "verse": 43,
            "text": "Keubit na sibak bak kayee Zaqom"
        },
        {
            "chapter": 44,
            "verse": 44,
            "text": "Nyan keuh makanan awak nyang salah"
        },
        {
            "chapter": 44,
            "verse": 45,
            "text": "Lagee ek minyeuk ju jih dalam pruet"
        },
        {
            "chapter": 44,
            "verse": 46,
            "text": "Meudrok-drok ban buet tutong sileupah"
        },
        {
            "chapter": 44,
            "verse": 47,
            "text": "Tacok jih tahue jih keudeh ligat U teungoh pusat nuraka juah"
        },
        {
            "chapter": 44,
            "verse": 48,
            "text": "‘Oh Iheuh nyan taple ateuh ulee jih Minyeuk tutong jeh azeub that leupah"
        },
        {
            "chapter": 44,
            "verse": 49,
            "text": "Perkasa that kah ngon that mulia Jinoe karasa troh azeub di kah"
        },
        {
            "chapter": 44,
            "verse": 50,
            "text": "Nyang chok keuh dilee nyoe keuh atranyoe"
        },
        {
            "chapter": 44,
            "verse": 51,
            "text": "Nyang takwa jinoe seunang that leupah Tinggai geuh sinan bak teumpat aman"
        },
        {
            "chapter": 44,
            "verse": 52,
            "text": "Di dalam taman keubon nyang indah Ngon kulam sinan dum ie mon mata"
        },
        {
            "chapter": 44,
            "verse": 53,
            "text": "Pakaian sutra nyang haloh leupah Sutra sundusen deungon istabraq Takalon galak dum indah-indah Meuhadap-hadap geuduek ngon rakan"
        },
        {
            "chapter": 44,
            "verse": 54,
            "text": "Kamoe bri rakan inong nyang ceudah Budiyadari Neubri keu rakan"
        },
        {
            "chapter": 44,
            "verse": 55,
            "text": "Buah-buahan pih le sileupah ‘Oh watee meuhʻeut pajoh boh kayee ‘Oh ban talakee sit troh le bagah"
        },
        {
            "chapter": 44,
            "verse": 56,
            "text": "Hana le sinan ureueng nyan bandum ‘Oh Iheuh mate phon dilee ka sudah Bandum ureueng nyan Tuhan plihara Azeub nuraka Tuhan peusiblah"
        },
        {
            "chapter": 44,
            "verse": 57,
            "text": "Nyan keuh karonya nibak Po gata Bahagia raya hanaban peugah"
        },
        {
            "chapter": 44,
            "verse": 58,
            "text": "Teuma Qur'an lam bahasa gata Mangat tabaca Kamoe peumudah Mangat ek meuphom bandum awaknyan"
        },
        {
            "chapter": 44,
            "verse": 59,
            "text": "Tapreh teuka nyan teuma bek salah Di gata tapreh di jih pih jipreh Han jeut han jadeh peue nyang tapeugah AL-JAISIYARN (IANO MEU 1091) Ngon nama Allah lon puphon surat Tuhan Hadharat nyang Maha Murah Tuhanku sidroe geumaseh that-that Donya akhirat rahmat Neulimpah"
        },
        {
            "chapter": 45,
            "verse": 1,
            "text": "Ha Mim Tuhan nyang teupue meukeusud ayat Sabab Hadharat hana Neupeugah"
        },
        {
            "chapter": 45,
            "verse": 2,
            "text": "Sideh bak Tuhan Neupeutron Kitab Perkasa Neuh that hanaban peugah Lom bijaksana Tuhanku sidroe"
        },
        {
            "chapter": 45,
            "verse": 3,
            "text": "Laget ngon bumoe cit milek Allah Langet ngon bumoe sit jeut keu tanda Soe nyang peucaya iman keu Allah"
        },
        {
            "chapter": 45,
            "verse": 4,
            "text": "Meunan pih Tuhan Neupeujeut gata Peue nyang meulata pih jai sileupah Binatang gampong binatang rimba Bandum nyan tanda keu soe tem papah Keu soe nyang yakin keu Tuhan sidroe"
        },
        {
            "chapter": 45,
            "verse": 5,
            "text": "Malam ngon uroe lom Neupeupisah Sideh di langet Neupeutren ujeun Udep reun mareun laju le bagah Bumoe nyang mate udep le siat Keubit Hadharat kuasa leupah Teuka ngon angen timu ngon barat Bandum nyan ayat kuasa Allah Soe nyang tem pike cit jeut keu tanda"
        },
        {
            "chapter": 45,
            "verse": 6,
            "text": "Nyang kamoe baca nyan ayat Allah Nyang kamoe beut nyan keubit sibeuna Ateuh gata hai Rasul Allah Boh seupo narit lheuh narit Tuhan Ngon ayat Tuhan nyang jitem papah Seupo narit lom nyang jimeuiman"
        },
        {
            "chapter": 45,
            "verse": 7,
            "text": "Ceulaka yohnyan keu soe nyang salah Jipeuna sulet jipubuet dacha"
        },
        {
            "chapter": 45,
            "verse": 8,
            "text": "Teukabo teuma di jih that leupah Jideunge geubeut dum ayat Tuhan Teukabo jihnyan sabe han ubah Sang-sang jih hana jideunge ayat Azeub peudeh that keu jih tapeugah"
        },
        {
            "chapter": 45,
            "verse": 9,
            "text": "‘Oh ban jiteupue tren ayat Kamoe Meupeugah bagoe beuna ngon salah Sit jipeueleh peumeuen-meuen Azeub keu jihnyan hina that leupah"
        },
        {
            "chapter": 45,
            "verse": 10,
            "text": "Dilikot jihnyan sit na nuraka Peue nyang usaha jih tan phaedah Hana guna le bandum atranyan Nyang jikheun Tuhan pih tan phaedah Nyang bukon Allah jikheun walijih Azeub sit keu jih nyang raya leupah"
        },
        {
            "chapter": 45,
            "verse": 11,
            "text": "Nyoe keuh peutunyok teuma soe kaphe Di jih lam sabe ayat jibantah Jikaphe di jih keu ayat Po jih Azeub troh keu jih peudeh sileupah"
        },
        {
            "chapter": 45,
            "verse": 12,
            "text": "Tuhan Neupeujeut laot keu gata Kapai jeut taba lam laot luah Kapai meulayeu peurintah Tuhan Jeut tajak rijang mita napakah Jeu tajak mita karonya Tuhan Tachuko rijang teuma keu Allah"
        },
        {
            "chapter": 45,
            "verse": 13,
            "text": "Peue nyang di langet Neubri keu gata Di bumoe teuma pih hana ubah Bandum keu gata Neubri le Tuhan Tanda di sinan kuasa Allah Di sinan tanda keu bandum kawom Nyang na pikiran utak nyang ceudah"
        },
        {
            "chapter": 45,
            "verse": 14,
            "text": "Takheun bak ureueng nyang na meuiman Peuampon rijang awak nyang salah Awak nyang hana takot keu Tuhan Keu uroe Tuhan hana jigundah Han jipeuduli uroe balasan Teuma di' Tuhan meuhat Neubalah Ban nyang jipubuet yoh masa dilee"
        },
        {
            "chapter": 45,
            "verse": 15,
            "text": "Buet nyang got teuntee got that Neubalah Nyang pubuet jeuheut meularat keu droe Bandum teuh tawoe keudeh bak Allah"
        },
        {
            "chapter": 45,
            "verse": 16,
            "text": "Keu cot Israil Kamoe bri kitab Lom ngon hikeumat dum Kamoe peugah Lam kawan jih na nyang jeut keu nabi Lom pih Kamoe bri raseuki mudah Raseuki nyang got Kamoe bri keu jih Meupeuleubeh jih lom got that leupah Meupeuleubeh jih nibak dum alam"
        },
        {
            "chapter": 45,
            "verse": 17,
            "text": "Meubri keu jihnyan teuma peurinath Bandum urusan Kamoe peunyata Teuma meudakwa di jih that leupah ‘Oh Iheun ‘*eleumee bak jih ka teuka Jipeugot dawa lawan peurintah Sabab dengki jih sabe keudroe-droe Neuhukom dudoe teuma le Allah Uroe kiamat Neuhukom teuma Uleh Po gata nyang Maha Murah Peue nyang yoh dilee jipeugot dawa"
        },
        {
            "chapter": 45,
            "verse": 18,
            "text": "Teuma keu gata meubri risalah Meubri syari‘at jinoe keu gata Taikot sigra bek na meuilah Bek tapeuturot napsu awaknyan Jiteupue pih tan peue nyang jipeugah"
        },
        {
            "chapter": 45,
            "verse": 19,
            "text": "Han ek meusapeue jilawan gata Allah Taʻala han ek jibantah Wali jih bandum sabe keu droejih Nyang kheun bantu jih ‘oh watee susah Ureueng takwa wali geuh Tuhan"
        },
        {
            "chapter": 45,
            "verse": 20,
            "text": "Nyoe keuh peudoman keu hamba Allah Nyoe keuh peutunyok keu rahmat Tuhan Keu soe nyang yakin turot peurintah"
        },
        {
            "chapter": 45,
            "verse": 21,
            "text": "Peue na jisangka le awak jeuheut 3 Ngon ureueng nyang got jih saban leupah i Neupeujeut jih sa ngon ureueng mukmin Ureueng nyang yakin kuasa leupah Lom geupubuet got ek saban ngon jih Udep mate jih ek saban leupah Jeuheut sangka jih meunyoe lagee nyoe"
        },
        {
            "chapter": 45,
            "verse": 22,
            "text": "Langet ngon bumoe peuneujeut Allah Neupeujeut bandum deungon sibeuna Bandum usaha teuma Neubalah Hana meusidroe pih Neuelanya"
        },
        {
            "chapter": 45,
            "verse": 23,
            "text": "Takalon teuma awak nyang salah Tuhan jih di jih sit hawa napsu Jiturot laju peue nyang jipeugah Ka Neupeusisat jihnyan le Tuhan ‘Eleumee Tuhan meunan ka sudah Neucap geulinyueng jih ngon ate jih Lom bak mata jih ka Neuboh geutah Jalan nyang beuna han deuh le di jih Soe peutunyok jih meunyoe kon Allah Peue han jeut tatueng nyan keu peuingat"
        },
        {
            "chapter": 45,
            "verse": 24,
            "text": "Jikheun lom meuhat tanyoe ka sudah Udep geutanyoe sit dalam donya Mate teuh teuma pih hana ubah Mate ngon udep teuh buet teukeudi Meu ka teukeudi mate teuh bagah Kon ngon ‘eleumee bandum jikheun nyan Sangka-sangkaan mantong jipeugah"
        },
        {
            "chapter": 45,
            "verse": 25,
            "text": "Watee geubaca dum ayat Kamoe Meukeusud dumnyoe nyata geupeugah Alasan di jih jikheun le teuma Meu gata beuna peuudep ayah Yue beudoh laju dum ayah kamoe"
        },
        {
            "chapter": 45,
            "verse": 26,
            "text": "Takheun atranyoe urusan Allah Tuhan peuudep Tuhan peumate Gata dum sare han ek tahilah Teuma ‘oh dudoe uroe kiamat Tuhan peusapat bandum kaphilah Hana peue tachok uroe kiamat Sit troh le siat ‘oh Neupeurintah Tapi nyang le that manusia nyoe Hana jiteupue kuasa Allah"
        },
        {
            "chapter": 45,
            "verse": 27,
            "text": "Keurajeun langet lom deungon bumoe Nyang Po atranyoe sit sidroe Allah Meunyo ka teuka uroe kiamat Awak nyang jeuheut rugoe that leupah"
        },
        {
            "chapter": 45,
            "verse": 28,
            "text": "Takalon umat jiduek meutuot Bandum teumakot sabab buet salah Bandum geumeuhei geuyue cok kitab Buet dilee meuhat jinoe geubalah"
        },
        {
            "chapter": 45,
            "verse": 29,
            "text": "Nyoe kitab gata jikheun nyang beuna Peue takeurija bandum jipeugah Peue nyang tapubuet ka Kamoe salen"
        },
        {
            "chapter": 45,
            "verse": 30,
            "text": "Ureueng meuiman nyang untong leupah Ureueng meuiman lom geupubuet got Neuboh lom rahmat gopnyan le Allah Lam rahmat Tuhan bandum ureueng nyan Nyan keumenangan nyang nyata leupah"
        },
        {
            "chapter": 45,
            "verse": 31,
            "text": "Teuma soe kaphe kon na geujak kheun Bak kah ayat Lon dum geujak peugah Teuma teukabo han katem pateh Di kah kapileh kapubuet salah Atra cit kah dum kawom meudacha"
        },
        {
            "chapter": 45,
            "verse": 32,
            "text": "‘Oh geukheun beuna nyoe janji Allah Hana chok sagai uroe kiamat Hana kiamat kaseuot di kah Hana meuturi kamoe atranyan Sangka-sangkaan mantong tapeugah Meu bacut kamoe hana meuyakin"
        },
        {
            "chapter": 45,
            "verse": 33,
            "text": "Jinoe ka yakin droejih brok leupah Meubaro leumah buet jihnyan jeuheut Nyang dilee meuhat jikheun beurakah Ulok-ulok jih nyoe ka jirasa"
        },
        {
            "chapter": 45,
            "verse": 34,
            "text": "Geukheun treuk nyoe ka troh watee balah Dilee teuwo kah keu troh uroe nyoe Jinoe pih Kamoe teuwo meuh keu kah Jinoe teumpat kah dalam nuraka Hana le daya soe jak tulongkah"
        },
        {
            "chapter": 45,
            "verse": 35,
            "text": "Kaulok-ulok dum ayat Tuhan Galak keuh han ban keu donya di kah Ka jipeungeut kah le udep donya Nyan keuh dum teuma geubri geubalah Hana le teubiet di jih uroe nyan Teutap di sinan bandum geukeubah Hana geubri le jilakee tobat"
        },
        {
            "chapter": 45,
            "verse": 36,
            "text": "Pujoe dum meuhat meuwoe keu Allah Tuhan Po langet deungon Po bumoe Lom Po alam nyoe deungon blah bicah"
        },
        {
            "chapter": 45,
            "verse": 37,
            "text": "Raya ngon agung di langet bumoe Hana meusidroe sabe ngon Allah Droeneuh nyan keubit Maha Perkasa Ngon bijaksana Neuh han ban peugah AL-AHQAF (BUKET-BUKET ANOE)"
        }
    ]
}
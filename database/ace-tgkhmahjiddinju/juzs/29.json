{
    "juzs": [
        {
            "chapter": 67,
            "verse": 1,
            "text": "Maha beuruekat cit sidroe Tuhan È Nyang Po keurajeuen nyang Maha Luah Bak jaroe Tuhan keurajeuen teutap Kuasa Neuh that hanaban peugah Tuhan kuasa ateuh barangpeue"
        },
        {
            "chapter": 67,
            "verse": 2,
            "text": "Neupeujeuet dumpeue hana soe bantah Neupeujeuet mate udep pih saban Nyan keuh cubaan Neubri le Allah Neuuji gata soe nyang got amai Soe nyang le beukai di jih jikeubah Tuhan Perkasa Maha Pengampon"
        },
        {
            "chapter": 67,
            "verse": 3,
            "text": "Langet Neususon tujoh tabaqah Peuneujeut Tuhan hana nyang cacat Watee talihat hana nyang salah Tangieng sigo treuk keunan tapandang Peue na nyang irang hana got ulah"
        },
        {
            "chapter": 67,
            "verse": 4,
            "text": "Teuma taulang meu dua go treuk Hana meu sineuk taeu nyang salah Jiwoe pandangan mata jisurot Hana nyang karot nyang na meupayah"
        },
        {
            "chapter": 67,
            "verse": 5,
            "text": "Bak langet nyang toe taeu hiasan Kamoe boh bintang hu meujeureulah Kamoe rhom ngon nyan dum chetan-chetan Nyang daya insan sabe jihilah Teuma keu jih nyan Kamoe seudia Azeub nuraka tutong that leupah"
        },
        {
            "chapter": 67,
            "verse": 6,
            "text": "Keu kaphe teuma nyang lawan Tuhan Azeub jahannam nuraka juah Sijeuheut teumpat nyan keuh nuraka"
        },
        {
            "chapter": 67,
            "verse": 7,
            "text": "Meubura-bura apui hu mirah ‘Oh ban ka geutiek awak nyan keunan Jimeusu yoh nyan meubura-bura"
        },
        {
            "chapter": 67,
            "verse": 8,
            "text": "Sang-sang ka anco apui nuraka Meubura-bura beungeh jih leupah ‘Oh geutiek kon saboh rombongan Geutanyong pakon rhot keunoe dikah Meunan geutanyong le ureueng jaga Peue hana teuka rasul jak bak kah"
        },
        {
            "chapter": 67,
            "verse": 9,
            "text": "Jikheun na geujak rasul bak kamoe Teuma di kamoe hana meupapah Meukheun sulet that haba gata nyan Hana Neupeutron sapeue le Allah Gata sisat that han kamoe deungo"
        },
        {
            "chapter": 67,
            "verse": 10,
            "text": "Adak meudeungo teuma jipeugah Adak meudeungo watee nyan keubit Meupike beu got han dumnoe balah Han roh jeut kamoe asoe nuraka"
        },
        {
            "chapter": 67,
            "verse": 11,
            "text": "Meungaku dacha bandum jih salah Binasa keubit asoe nuraka"
        },
        {
            "chapter": 67,
            "verse": 12,
            "text": "Nyang laen rupa ureueng meutuah Ureueng nyang takot keu Tuhan gopnyan Bah tan geukalon yo geuh that leupah Ureueng nyan bandum Neuampon dacha Raya that pahla lom han ban peugah"
        },
        {
            "chapter": 67,
            "verse": 13,
            "text": "Peue nyang tamarit got tarahsia Got tapeunyata takheun ngon babah Bandum Neuteupue Allah Taʻala Peue nyang lam dada Neuteupue sudah"
        },
        {
            "chapter": 67,
            "verse": 14,
            "text": "Ek han Neuteupue Droeneuh nyang peujeuet Haloh that keubit ‘eleumee Allah Keubit that haloh Neumaklum dumpeue"
        },
        {
            "chapter": 67,
            "verse": 15,
            "text": "Neupeujeuet bumoe keu tanyoe mudah Beudoh jak laju jeuet lungkiek bumoe Raseuki teuh nyoe sinan Neukeubah Tapajoh laju raseuki gata Dudoe tagisa tawoe bak Allah"
        },
        {
            "chapter": 67,
            "verse": 16,
            "text": "Ek aman gata bak ureueng langet Neuyue peusinget bumoe le Allah Meuguncang-guncang bumoe ngon gata"
        },
        {
            "chapter": 67,
            "verse": 17,
            "text": "Ek aman gata lom cuba peugah Batee Neuyue rhom bak ureueng langet ‘Oh keunong teupat mate teuh reubah Tateupue treuk peue nyang Lon peuingat Pakri saket that hanaban peugah"
        },
        {
            "chapter": 67,
            "verse": 18,
            "text": "Meunan pih kawom dilee nibak jih Han jitem pateh peue nyang peurintah Peue nyang geupeugah jikheun nyan sulet Pakriban saket keu jih Lon balah"
        },
        {
            "chapter": 67,
            "verse": 19,
            "text": "Peue hana jieu ticem teureubang Jipo lam awan rame jih leupah Meubareh-bareh jipo di ateuh Sayeup jipeulheuh jitop jipeuhah Tuhan nyang theun jih bek rhot u bumoe Neukalon dumpeue bandum le Allah"
        },
        {
            "chapter": 67,
            "verse": 20,
            "text": "Boh soe nyoe teuma nyang jeuet keu teuntra Nyang tulong gata ‘oh teuka musoh Meunyo kon Tuhan nyang that geumaseh Di kaphe paleh sabe lam salah Bandum si kaphe ka chetan taki"
        },
        {
            "chapter": 67,
            "verse": 21,
            "text": "Boh soe lom nyang bri bandum napakah Soe bri raseuki teuma keu gata Meunyo Neusangga Neutheun le Allah Tapi jeut mabok cit lom krang ceukang Batat ngon tungang dumpeue jibantah"
        },
        {
            "chapter": 67,
            "verse": 22,
            "text": "Ureueng jak meugom muka bak tanoh Soe got teuma jih ngon ureueng ceudah Geujak meusigak bak jalan teupat Soe nyang troh siat ho nyang geulangkah"
        },
        {
            "chapter": 67,
            "verse": 23,
            "text": "Takheun Tuhan keuh nyang peujeuet gata Dilee phon mula sampoe ‘oh sudah Geulinyueng, mata ngon ate gata Bandum nyan nyata peuneujeuet Allah Tapi tachuko nit that nyang tatem"
        },
        {
            "chapter": 67,
            "verse": 24,
            "text": "Takheun lom laen peuneujeuet Allah Neupeujeuet gata rame lam bumoe Meusapat dudoe teuma bak Allah"
        },
        {
            "chapter": 67,
            "verse": 25,
            "text": "Jitanyong pajan janji nyan teuka Meu beuna gata peue nyang tapeugah"
        },
        {
            "chapter": 67,
            "verse": 26,
            "text": "Takheun atra nyan ‘eleumee Tuhan Di lon nyoe mantong meu Neuyue peugah Neuyue peuingat bak lon nyoe mantong"
        },
        {
            "chapter": 67,
            "verse": 27,
            "text": "‘Oh ban jikalon azeub meurimbah Muka si kaphe bandum ka pucat Hana le ubat ka abeh sudah Geukheun lom bak jih nyoe nyang ka lakee Yoh masa dilee beu rijang leupah"
        },
        {
            "chapter": 67,
            "verse": 28,
            "text": "Takheun boh pakri meunyo lon mate Rakan lon sare pih abeh sudah Got pih di Tuhan Neugaseh kamoe Rahmat keu kamoe Neubri le Allah Soe nyang ek peuglah teuma si kaphe Azeub bukon le peudeh that leupah"
        },
        {
            "chapter": 67,
            "verse": 29,
            "text": "Takheun leh nyan keuh Tuhan nyang Rahman Kamoe meuiman bandum keu Allah Bandum bak Tuhan tawakai kamoe Tateupue dudoe soe nyang bit salah Soe nyang bit nyata jih nyan lam sisat"
        },
        {
            "chapter": 67,
            "verse": 30,
            "text": "Takheun leh siat pakri ‘oh susah Watee hana ie ka tho di bumoe Watee nyan bak soe teuma tapeugah Soe bri mata ie teuma keu gata Mangat dum gata tajep puleh grah"
        },
        {
            "chapter": 68,
            "verse": 1,
            "text": "Nun Peue meukeusud Nun bak awal ayat Tuhan Hadharat hana Neupeugah Demi na kalam ngon nyang jih surat"
        },
        {
            "chapter": 68,
            "verse": 2,
            "text": "Gata kon meuhat lagee jih peugah Nikmat Po gata gata kon gila"
        },
        {
            "chapter": 68,
            "verse": 3,
            "text": "Nyang le di gata pahla bak Allah Han peutoh-peutoh pahla keu gata"
        },
        {
            "chapter": 68,
            "verse": 4,
            "text": "Lom sipheuet gata pih jroh that leupah"
        },
        {
            "chapter": 68,
            "verse": 5,
            "text": "Dudoe pih taeu jih dum pih jieu"
        },
        {
            "chapter": 68,
            "verse": 6,
            "text": "Soe nyang bit rabue pungo sileupah"
        },
        {
            "chapter": 68,
            "verse": 7,
            "text": "Po gata keubit Neuteupue that-that Soe nyang bit sisat jalan ka salah Neuteupue that soe nyang na peutunyok Nyang ka geujak cok jalan got leupah"
        },
        {
            "chapter": 68,
            "verse": 8,
            "text": "Teuma awak nyan bek roh taseutot Nyang jikheun sulet dum ayat Allah"
        },
        {
            "chapter": 68,
            "verse": 9,
            "text": "Napsu jih gata meugot-got ngon jih Sang-sang bit di jih got-got that leupah"
        },
        {
            "chapter": 68,
            "verse": 10,
            "text": "Lom bek taseutot awak hina that Di jih sia-at ka jimeusumpah"
        },
        {
            "chapter": 68,
            "verse": 11,
            "text": "Tukang peusuna jak keunoe keudeh"
        },
        {
            "chapter": 68,
            "verse": 12,
            "text": "Atra jeh di jih bek sagai leupah Meunyo buet nyang got di jih kriet jih that Keubit jeuheut that jipubuet salah"
        },
        {
            "chapter": 68,
            "verse": 13,
            "text": "Keujam jih geuthee laen nibak nyan"
        },
        {
            "chapter": 68,
            "verse": 14,
            "text": "Areuta jih nyan cit le sileupah Meunan lom aneuk di jih pih le that"
        },
        {
            "chapter": 68,
            "verse": 15,
            "text": "‘Oh geukheun ayat jipaleng bagah Dum ayat Kamoe jikheun nyan dongeng Kra ureueng jameun bandum jipeugah"
        },
        {
            "chapter": 68,
            "verse": 16,
            "text": "Kamoe boh tanda ‘oh dudoe keu jih Bak beuralee jih meucap meukeubah"
        },
        {
            "chapter": 68,
            "verse": 17,
            "text": "Dilee awaknyan ka Kamoe ujoe Lagee meuujoe kawom nyang sudah Sinan na lampoh jih di kawom nyan Teuma watee nyan ka jimeusumpah Singoh ban beungoh tajak pot ase"
        },
        {
            "chapter": 68,
            "verse": 18,
            "text": "Hana jipike keu gop nyang susah Han sagai jibri keu ureueng gasien"
        },
        {
            "chapter": 68,
            "verse": 19,
            "text": "Meu troh treuk keunan ureueng ziarah Teungoh teungeut jih ureueng nyan teuka Nibak Po gata sideh geulangkah"
        },
        {
            "chapter": 68,
            "verse": 20,
            "text": "Jeut treuk lampoh nyan ka lagee arang Ka seupot itam anco dum bicah"
        },
        {
            "chapter": 68,
            "verse": 21,
            "text": "Jimeuhoi treuk ngon jih dum ‘oh beungoh"
        },
        {
            "chapter": 68,
            "verse": 22,
            "text": "Bandum tabeudoh jak keudeh bagah Meunyo meunapsu tajak pot ase Bak keubon sare laju talangkah"
        },
        {
            "chapter": 68,
            "verse": 23,
            "text": "Jijak treuk laju ngon jih meus‘ah-s‘ah"
        },
        {
            "chapter": 68,
            "verse": 24,
            "text": "Bek leumah-leumah tanyoe jak bagah Ureueng gasien bek jitamong keunoe Tanyoe uroe nyoe tajak pot buah"
        },
        {
            "chapter": 68,
            "verse": 25,
            "text": "Jijak treuk laju padahai di jih Ek jibri le jih peue-peue nyang mudah"
        },
        {
            "chapter": 68,
            "verse": 26,
            "text": "‘Oh ban jikalon lampoh lagee nyoe Jikheun bit tanyoe sisat sileupah"
        },
        {
            "chapter": 68,
            "verse": 27,
            "text": "Tapi di tanyoe han sapeue na le"
        },
        {
            "chapter": 68,
            "verse": 28,
            "text": "Ureueng got ate teuma kheun bagah Kon ka Lon peugah bak bandum gata Pakon han gata tapujoe Allah Takheun teuseubeh tapujoe Tuhan"
        },
        {
            "chapter": 68,
            "verse": 29,
            "text": "Jikheun treuk yoh nyan Subhanallah Keubit Po tanyoe Maha Suci that Tanyoe lalem that hanaban peugah"
        },
        {
            "chapter": 68,
            "verse": 30,
            "text": "Nyang ladom jikheun nyan salah gata Bandum jih teuma peusalah-salah"
        },
        {
            "chapter": 68,
            "verse": 31,
            "text": "Jikheun ceulaka bandum geutanyoe Sabab geutanyoe leupah that culah"
        },
        {
            "chapter": 68,
            "verse": 32,
            "text": "Kadang Neutem bri le Po geutanyoe c Laen Neugantoe nyang leubeh ceudah Taharap ampon bak Po geutanyoe"
        },
        {
            "chapter": 68,
            "verse": 33,
            "text": "Meunan keuh Kamoe azeub meubalah Azeub akhirat raya nibak nyoe Meunyo jiteupue han roe jih salah"
        },
        {
            "chapter": 68,
            "verse": 34,
            "text": "Ureueng takwa nibak Po gopnyan Churuga naʻim ka lheuh Neukeubah"
        },
        {
            "chapter": 68,
            "verse": 35,
            "text": "Po kamoe peusa ureueng Iseulam Lagee kaphe nyan nyang pubuet salah"
        },
        {
            "chapter": 68,
            "verse": 36,
            "text": "Pakriban meunan gata tahukom"
        },
        {
            "chapter": 68,
            "verse": 37,
            "text": "Lam kitab teuh dum peue na geupeugah Na kitab teuh dum teuma di gata"
        },
        {
            "chapter": 68,
            "verse": 38,
            "text": "Jeut ban nyang hawa tapileh sudah"
        },
        {
            "chapter": 68,
            "verse": 39,
            "text": "Peue na meujanji gata ngon Kamoe Sampoe ‘an dudoe taakad sumpah Nyang jeuet gata dum meunan tahukom"
        },
        {
            "chapter": 68,
            "verse": 40,
            "text": "Tanyong bak jih dum mangat jipeugah Soe keupala jih nyang hukom meunoe"
        },
        {
            "chapter": 68,
            "verse": 41,
            "text": "Na ngon jih dum nyoe laen jikeubah Jak hai ngon jih dum keunoe tayue ba Meunyo jih beuna peue nyang jipeugah"
        },
        {
            "chapter": 68,
            "verse": 42,
            "text": "Uroe deuh beuteh bandum ka teulhon Geuyue sujud lom laju beu bagah Han ek sujud le di jih watee nyan"
        },
        {
            "chapter": 68,
            "verse": 43,
            "text": "Mata ka rabon khuchu‘ that leupah Watee nyan di jih hina ngon malee Yoh geuyue dilee han jitem papah Yoh mantong teuga han jitem pubuet ‘Oh geuyue sujud di jih jibantah"
        },
        {
            "chapter": 68,
            "verse": 44,
            "text": "Bah jih deungon Lon jinoe meuhukom Jikheun narit Lon sulet that leupah Lon keumeung hoi jih dum seun-seun bacut Bah le jipubuet laju nyang salah Hana jiteupue ho jikeumeung bloh"
        },
        {
            "chapter": 68,
            "verse": 45,
            "text": "Jih Lon bri tanggoh yoh goh Lon balah 7 Leubeh carong Lon roe bak teumaki"
        },
        {
            "chapter": 68,
            "verse": 46,
            "text": "Peue na tayue bri keu gata upah Jeut jih nyan teuma geuhon ngon utang"
        },
        {
            "chapter": 68,
            "verse": 47,
            "text": "Peue na bak jih nyan ‘eleumee Allah s ‘Eleumee gaeb nyang tan gop teupue Jituleh dumpeue beuna ngon salah"
        },
        {
            "chapter": 68,
            "verse": 48,
            "text": "Teuma tasaba hukom Po gata Bek lagee haba masa nyang sudah 5 Lagee soe dilee dalam pruet eungkot Sang-sang teumakot geuba peurintah Geulakee duʻa gopnyan di laot Kawom buet karot beungeh geuh leupah"
        },
        {
            "chapter": 68,
            "verse": 49,
            "text": "Adak kon nikmat bak Tuhan gopnyan Teutiek geuh sinan dalam blang luah Meuhat jicaci bandum buet gopnyan"
        },
        {
            "chapter": 68,
            "verse": 50,
            "text": "Lan pih di Tuhan gopnyan Neupeuglah Neupileh gopnyan keu ureueng saleh d Ureueng nyang leubeh geunaseh Allah"
        },
        {
            "chapter": 68,
            "verse": 51,
            "text": "Kaphe ‘oh jingieng sang ateuh gata Jikeuih gata sinan beureubah ‘Oh ban jideungo dike tabaca Keubit ka gila gata jipeugah"
        },
        {
            "chapter": 68,
            "verse": 52,
            "text": "Padahai Ziker haba peuingat s Le bandum umat jitueng phaedah Keu bandum alam jeuet keu peuingat r Soe nyang tem ingat nyang nyang meutuah"
        },
        {
            "chapter": 69,
            "verse": 1,
            "text": "Meuteuntee that-that han jeut han teuka"
        },
        {
            "chapter": 69,
            "verse": 2,
            "text": "Peue roe nyang teuka meuteuntee leupah"
        },
        {
            "chapter": 69,
            "verse": 3,
            "text": "Na tateupue nyang han jeuet han teuka"
        },
        {
            "chapter": 69,
            "verse": 4,
            "text": "Yoh dilee masa Tsamud geupeugah Jikheun sulet that uroe kiamat Meunan pih si ‘Ad jikheun beurakah"
        },
        {
            "chapter": 69,
            "verse": 5,
            "text": "Tsamud binasa ngon bala hebat"
        },
        {
            "chapter": 69,
            "verse": 6,
            "text": "Binasa si ‘Ad angen kreuh leupah Angen sijuek that badei ngon tophan"
        },
        {
            "chapter": 69,
            "verse": 7,
            "text": "Tujoh malam tan jipiyoh payah Jeuet lom meutamah ngon lapan uroe Kawom teupipoe taeu dum reubah Sang bak kureuma nyang ka brok asoe Reubah sinaroe abeh dum tewah"
        },
        {
            "chapter": 69,
            "verse": 8,
            "text": "Hana nyang tinggai jih le meusidroe"
        },
        {
            "chapter": 69,
            "verse": 9,
            "text": "Peuraʻun pande pih hana ubah Yoh goh Peuraʻun ngon muktafikat Bandum saban that jipubuet salah"
        },
        {
            "chapter": 69,
            "verse": 10,
            "text": "Jimaksiet dum jih rasul tuhan jih Neusiksa treuk jih nyang brat sileupah"
        },
        {
            "chapter": 69,
            "verse": 11,
            "text": "‘Oh teuka tophan jiek ie raya Gata lam bahtra dum Kamoe keubah"
        },
        {
            "chapter": 69,
            "verse": 12,
            "text": "Meupeujeuet nyan dum jeuet keu peuingat Keu gata meuhat tatueng phaedah Geulinyueng nyang got sabe jiingat"
        },
        {
            "chapter": 69,
            "verse": 13,
            "text": "‘Oh jan kiamat teuma geupeugah Geuyup beuragoe sigo yup meuhat"
        },
        {
            "chapter": 69,
            "verse": 14,
            "text": "Bumoe geuangkat ngon gunong meugah Bumoe ngon gunong meuseumpom anco"
        },
        {
            "chapter": 69,
            "verse": 15,
            "text": "Uroe nyan baro kiamat sudah"
        },
        {
            "chapter": 69,
            "verse": 16,
            "text": "Langet pih bicah uroe nyan reului Hana daya le leumoh jih leupah"
        },
        {
            "chapter": 69,
            "verse": 17,
            "text": "Jeut sagoe langet dum malaikat Arasy Hadharat geume dum sudah Lapan droe ureueng nyang me ‘arasy nyan Di ateuh gopnyan sinan keuh ‘arasy"
        },
        {
            "chapter": 69,
            "verse": 18,
            "text": "Uroe nyan gata geuba bak Tuhan Meu sapeue pih tan meusom bak Allah"
        },
        {
            "chapter": 69,
            "verse": 19,
            "text": "Soe nyang cok kitab ngon jaroe uneun Geujok rot uneun jikheun treuk bagah Beudoh dum jak kheun kitab lon nyopat"
        },
        {
            "chapter": 69,
            "verse": 20,
            "text": "Yoh dilee meuhat lon yakin sudah Lon yakin di lon akan geuhisab"
        },
        {
            "chapter": 69,
            "verse": 21,
            "text": "Ureueng nyan meuhat seunang that leupah Udep that seunang rila Hadharat"
        },
        {
            "chapter": 69,
            "verse": 22,
            "text": "Meuteumeung teumpat churuga indah Dalam churuga nyang manyang that-that"
        },
        {
            "chapter": 69,
            "verse": 23,
            "text": "Boh kayee le that miyup sileupah"
        },
        {
            "chapter": 69,
            "verse": 24,
            "text": "Tapajoh tajep seunang ngon ladat Sabab buet got that masa nyang sudah"
        },
        {
            "chapter": 69,
            "verse": 25,
            "text": "Soe-soe nyang geujok rot wie jih kitab Jikheun treuk ligat meunyesai leupah Adak jeuet di lon bek geujok kitab"
        },
        {
            "chapter": 69,
            "verse": 26,
            "text": "Bek lon eu hisab keu lon geupeugah"
        },
        {
            "chapter": 69,
            "verse": 27,
            "text": "Nyang got cit mate mantong bek meunoe Mangat atra nyoe dum abeh sudah"
        },
        {
            "chapter": 69,
            "verse": 28,
            "text": "Areuta lon le hana guna le"
        },
        {
            "chapter": 69,
            "verse": 29,
            "text": "Kuasa han le anco dum bicah"
        },
        {
            "chapter": 69,
            "verse": 30,
            "text": "Rante bak takue jih taboh laju"
        },
        {
            "chapter": 69,
            "verse": 31,
            "text": "Dalam apui hu tatiek jih bagah"
        },
        {
            "chapter": 69,
            "verse": 32,
            "text": "Lheuh nyan tarante jih lom di sinan Panyang rante nyan na tujoh ploh hah"
        },
        {
            "chapter": 69,
            "verse": 33,
            "text": "Han jimeuiman di jih keu Tuhan Allah keuh Tuhan nyang agong leupah"
        },
        {
            "chapter": 69,
            "verse": 34,
            "text": "Han jitem yue bri di jih makanan Keu ureueng gasien nyang dalam susah"
        },
        {
            "chapter": 69,
            "verse": 35,
            "text": "Uroe nyoe di jih hana ngon jih le"
        },
        {
            "chapter": 69,
            "verse": 36,
            "text": "Makanan geubri nanoh ngon darah"
        },
        {
            "chapter": 69,
            "verse": 37,
            "text": "Nyan keuh makanan ureueng meudacha Geubri nyan saja keu ureueng salah"
        },
        {
            "chapter": 69,
            "verse": 38,
            "text": "Ulon meusumpah ngon peue nyang taeu"
        },
        {
            "chapter": 69,
            "verse": 39,
            "text": "Nyang hana taeu pih saban leupah"
        },
        {
            "chapter": 69,
            "verse": 40,
            "text": "Keubit nyan narit rasul mulia Atra nyan geuba Neuyue le Allah"
        },
        {
            "chapter": 69,
            "verse": 41,
            "text": "Bukon nyan narit ureueng meupanton Gata meuiman nit that sileupah"
        },
        {
            "chapter": 69,
            "verse": 42,
            "text": "Jeuet keu peuingat di gata pih nit Tapi kon narit ureueng meurajah"
        },
        {
            "chapter": 69,
            "verse": 43,
            "text": "Tron nibak Tuhan Po bandum alam"
        },
        {
            "chapter": 69,
            "verse": 44,
            "text": "Meunyo buet gopnyan lagee tapeugah Geupeuna-peuna narit ateuh Lon"
        },
        {
            "chapter": 69,
            "verse": 45,
            "text": "Teuntee Lon hukom gopnyan le bagah Bak jaroe uneun lon mat geuh lon hue"
        },
        {
            "chapter": 69,
            "verse": 46,
            "text": "Lon koh bak takue sinan le reubah"
        },
        {
            "chapter": 69,
            "verse": 47,
            "text": "Lam kawan gata hana meusidroe Nyang peutheun geuh nyoe bek Kamoe balah"
        },
        {
            "chapter": 69,
            "verse": 48,
            "text": "Atra nyan cit roe haba peuingat Keu ureueng nyang that takwa keu Allah"
        },
        {
            "chapter": 69,
            "verse": 49,
            "text": "Kamoe meuteupue lam kawan gata Na nyang duseuta gopnyan jipeugah"
        },
        {
            "chapter": 69,
            "verse": 50,
            "text": "Teuma atra nyan keu awak kaphe Meuhat jeuet ase meunyesai teulah"
        },
        {
            "chapter": 69,
            "verse": 51,
            "text": "Atra nyan beuna cit hak tayakin"
        },
        {
            "chapter": 69,
            "verse": 52,
            "text": "Teuseubeh takheun tapujoe Allah Takheun teuseubeh ngon nan Po gata Nyang Maha Raya Agong ngon Meugah"
        },
        {
            "chapter": 70,
            "verse": 1,
            "text": "Na jilakee le ureueng meulakee Beu teuka teuntee azeub beu bagah"
        },
        {
            "chapter": 70,
            "verse": 2,
            "text": "Azeub keu kaphe han ek soe sangka"
        },
        {
            "chapter": 70,
            "verse": 3,
            "text": "Atra nyan sigra Neubri le Allah Tuhan keuh nyang Po dum tingkat-tingkat"
        },
        {
            "chapter": 70,
            "verse": 4,
            "text": "Rot malaikat dum ek bak Allah Deungon Jibaril pih geujak sajan Siuroe keunan bandum geulangkah Limong ploh ribee thon kada uroe Meu tajak keudroe jeuet trep sileupah"
        },
        {
            "chapter": 70,
            "verse": 5,
            "text": "Teuma na saba nyang beu jroh that-that"
        },
        {
            "chapter": 70,
            "verse": 6,
            "text": "Di jih jilihat sang jioh leupah"
        },
        {
            "chapter": 70,
            "verse": 7,
            "text": "Kamoe meukalon atra nyoe toe that"
        },
        {
            "chapter": 70,
            "verse": 8,
            "text": "Uroe nyan langet anco dum bicah Lagee dhoi pirak langet sinaroe"
        },
        {
            "chapter": 70,
            "verse": 9,
            "text": "Gunong pih meunan gapeuh sang ulah"
        },
        {
            "chapter": 70,
            "verse": 10,
            "text": "Hana soe tanyong ho ngon ho rakan"
        },
        {
            "chapter": 70,
            "verse": 11,
            "text": "Na geupeukalon sinan dum leupah p Awak nyang salah jitem teuboh droe b Jijok aneuk droe bandum keu upah"
        },
        {
            "chapter": 70,
            "verse": 12,
            "text": "Jijok peurumoh ngon chedara jih"
        },
        {
            "chapter": 70,
            "verse": 13,
            "text": "Ngon nyang hiroe jih masa nyang sudah"
        },
        {
            "chapter": 70,
            "verse": 14,
            "text": "Lom bandum ureueng nyang na di bumoe Asai jih sidroe geutem peuleupah Dumnan uroe nyan azeub saket that"
        },
        {
            "chapter": 70,
            "verse": 15,
            "text": "Keubit nyan teumpat nuraka juah"
        },
        {
            "chapter": 70,
            "verse": 16,
            "text": "Apui nuraka phon jilpluek kulet"
        },
        {
            "chapter": 70,
            "verse": 17,
            "text": "Jipreh geuintat ureueng nyang salah Meunyo buet nyang got sit jipeulikot Di jih peuturot napsu seurakah"
        },
        {
            "chapter": 70,
            "verse": 18,
            "text": "Dumna areuta ka jipeusapat Jikeubah got that han jinapakah"
        },
        {
            "chapter": 70,
            "verse": 19,
            "text": "Tuhan Neupeujeuet manusia nyoe Malam ngon uroe sabe geulisah"
        },
        {
            "chapter": 70,
            "verse": 20,
            "text": "‘Oh teuka nyang brok susah jih that-that"
        },
        {
            "chapter": 70,
            "verse": 21,
            "text": "Meu teuka nyang got kriet jih sileupah"
        },
        {
            "chapter": 70,
            "verse": 22,
            "text": "Meulengkan ureueng nyang na seumbahyang"
        },
        {
            "chapter": 70,
            "verse": 23,
            "text": "Sabe seumbahyang han tom geukeubah"
        },
        {
            "chapter": 70,
            "verse": 24,
            "text": "Bak atra gopnyan hak cit ka teuntee"
        },
        {
            "chapter": 70,
            "verse": 25,
            "text": "Ureueng meulakee nyang tan napakah Got nyang gasien that hana meulakee"
        },
        {
            "chapter": 70,
            "verse": 26,
            "text": "Jipateh teuntee lom peue geupeugah Jipateh bit na uroe kiamat"
        },
        {
            "chapter": 70,
            "verse": 27,
            "text": "Lom pih keu azeub yo jih that leupah"
        },
        {
            "chapter": 70,
            "verse": 28,
            "text": "Jiteupue keubit azeub Po jih nyan Han ek jih aman droejih jipeuglah"
        },
        {
            "chapter": 70,
            "verse": 29,
            "text": "Meunan pih ureueng jaga meunalee"
        },
        {
            "chapter": 70,
            "verse": 30,
            "text": "Meulengkan teuntee inong jih nyang sah Atawa namiet nyang milek droejih Meunyo nyan di jih han jeut keu: salah"
        },
        {
            "chapter": 70,
            "verse": 31,
            "text": "Meunyo ngon laen nyan salah raya"
        },
        {
            "chapter": 70,
            "verse": 32,
            "text": "Amanah teuma han tom jiubah Meunan pih han tom meuiseuk janji"
        },
        {
            "chapter": 70,
            "verse": 33,
            "text": "Lom jiek saksi ade sileupah"
        },
        {
            "chapter": 70,
            "verse": 34,
            "text": "Lom seumbahyang jih that jiplihara Bek na nyang cupa meubacut salah"
        },
        {
            "chapter": 70,
            "verse": 35,
            "text": "Nyan keuh ureueng nyan asoe churuga Neupeumulia geuh that le Allah"
        },
        {
            "chapter": 70,
            "verse": 36,
            "text": "Peue dum si kaphe jijak bak gata Peunteng that haba mehmoh jih leupah"
        },
        {
            "chapter": 70,
            "verse": 37,
            "text": "Rot uneun rot wie meutumpok-tumpok"
        },
        {
            "chapter": 70,
            "verse": 38,
            "text": "Meuhʻeut jih geujok churuga indah Bak geupeutamong jih lam churuga Nikmat churuga hanaban peugah"
        },
        {
            "chapter": 70,
            "verse": 39,
            "text": "Han geupeutamong jih dum nyan keunan Meupeujeuet jih nyan ka trang sileupah Di jih jiteupue Kamoe peujeuet jih"
        },
        {
            "chapter": 70,
            "verse": 40,
            "text": "Di lon nyan keu jih Ulon meusumpah Ulon meusumpah demi Hadharat Timu ngon barat sit milek Allah Keubit roe Kamoe kuasa that-that"
        },
        {
            "chapter": 70,
            "verse": 41,
            "text": "Meugantoe siat bandum jih bagah y Ngon kawom laen meugantoe dum jih Nyang got nibak jih seumateh leupah r Han ek roe di jih peutalo Kamoe"
        },
        {
            "chapter": 70,
            "verse": 42,
            "text": "Bah le jih meunoe bek le tapapah Bah le jih mabok jimeuen-meuen Sampoe meuteumeung peue nyang tapeugah Sampoe troh uroe tajanji keu jih"
        },
        {
            "chapter": 70,
            "verse": 43,
            "text": "Uroe nyan dum jih jibeudoh bagah Teubiet lam uruek beudoh dum rata Sang bak berhala jimeung meulangkah"
        },
        {
            "chapter": 70,
            "verse": 44,
            "text": "Bandum meuteukui ule jih u yup Mata jih teutop khuchu“ sileupah Han jijeut kalon uwie ngon uneuen š Hina jih yoh nyan hanaban peugah h Uroe nyan keuh nyang dilee geujanji Bandum jih geubri peueu nyang geubalah k"
        },
        {
            "chapter": 71,
            "verse": 1,
            "text": "Kamoe kirem Noh bak kawom gopnyan Peuingat jih nyan bek pubuet salah Yoh gohlom teuka azeub peudeh that"
        },
        {
            "chapter": 71,
            "verse": 2,
            "text": "Geukheun treuk ligat kawom meutuah Lon nyoe bak gata Neuyue peuingat Uleh Hadharat nyata Neupeugah"
        },
        {
            "chapter": 71,
            "verse": 3,
            "text": "Taseumah Allah lom tatakwa Keu Tuhan gata nyang Maha Murah Tataʻat keu Lon bek tameudawa"
        },
        {
            "chapter": 71,
            "verse": 4,
            "text": "Ampon keu gata Neubri le Allah Neuampon dacha ngon panyang umu Leubeh sigitu bek rijang leupah Dang-dang troh ajai nyang ka meuteuntee Meu ka troh watee han jeuet meu minah Han jeuet le tanggoh meu ka troh watee Meu na ‘eleumee tateupue sudah"
        },
        {
            "chapter": 71,
            "verse": 5,
            "text": "Geukheun Tuhanku pakri kawomlon Ka Iheuh dum di lon sabe lon peugah Malam ngon uroe lon yue pubuet got"
        },
        {
            "chapter": 71,
            "verse": 6,
            "text": "Di jih lagee sot hana jipapah Nyang na sit jiplueng leubeh nibak sot"
        },
        {
            "chapter": 71,
            "verse": 7,
            "text": "‘Oh lon yue nyang got jikheun beurakah Ngon aneuk jaroe jih di geulinyueng Jimeukeuleubong ngon ija sihah Hana jipiyoh jipubuet jeuheut Ngon mbong jih pih that teukabo leupah"
        },
        {
            "chapter": 71,
            "verse": 8,
            "text": "Teuma lon peugah han le lon som-som Di keu jih bandum lon bri peurintah"
        },
        {
            "chapter": 71,
            "verse": 9,
            "text": "Lheuh nyan lon lahe kadang pih lon som Jideungo han lom peue nyang lon peugah"
        },
        {
            "chapter": 71,
            "verse": 10,
            "text": "Talakee ampon lon kheun bak Tuhan f Neuampon rijang gata le Allah"
        },
        {
            "chapter": 71,
            "verse": 11,
            "text": "Neubri ngon ujeuen keu gata le that"
        },
        {
            "chapter": 71,
            "verse": 12,
            "text": "Areuta le that Neubri meulimpah Neubri le aneuk teuh lom ngon keubon Neubri deungon krueng seunang teuh leupah"
        },
        {
            "chapter": 71,
            "verse": 13,
            "text": "Pakon han tatem harap keu Tuhan Deungon adab sopan tapujoe Allah"
        },
        {
            "chapter": 71,
            "verse": 14,
            "text": "Neupeujeut gata meutingkat-tingkat Di phon bacut that sampoe ‘an sudah"
        },
        {
            "chapter": 71,
            "verse": 15,
            "text": "Peue hana taeu nyang Tuhan peujeuet Langet Neupeujeuet tujoh tabaqah"
        },
        {
            "chapter": 71,
            "verse": 16,
            "text": "Neupeujeuet buleuen cahya seureuloe . Ngon mata uroe hu meujeureulah"
        },
        {
            "chapter": 71,
            "verse": 17,
            "text": "Tuhan peutimoh gata di bumoe"
        },
        {
            "chapter": 71,
            "verse": 18,
            "text": "Gata Neupeuwoe teuma lom sudah Dudoe Neubangket bandum sinaroe"
        },
        {
            "chapter": 71,
            "verse": 19,
            "text": "Neupeujeuet bumoe teuleueng ngon luah"
        },
        {
            "chapter": 71,
            "verse": 20,
            "text": "Mangat jeuet tajak sinan ho nyang hʻeut Peue nyang meukeusud tamita bagah"
        },
        {
            "chapter": 71,
            "verse": 21,
            "text": "Wahe Tuhanku le Noh lom geukheun Han jipeureumeun peue nyang lon peugah Jimaksiet keu lon di jih jiikot Ureueng nyang karot nyang ba bak salah Atra ngon aneuk jih jeuet keu rugoe Jiturot jih nyoe peue nyang jipeugah"
        },
        {
            "chapter": 71,
            "verse": 22,
            "text": "Jipubuet jeuheut raya han bagoe"
        },
        {
            "chapter": 71,
            "verse": 23,
            "text": "Jikheun Tuhan nyoe bandum taseumah Tuhan gata dum waddan suwaʻan Yaghus pih meunan han jeuet takeubah Yaʻuq ngon nasar Tuhan teuh bandum Jipeusisat dum rame sileupah Awak nyang lalem nyang elanya that"
        },
        {
            "chapter": 71,
            "verse": 24,
            "text": "Bandum ka sisat meutamah-tamah"
        },
        {
            "chapter": 71,
            "verse": 25,
            "text": "Geupeukaram jih dalam buet jeuheut Jitamong meuhat lam apui mirah À Dalam nuraka bandum jitamong Hana soe tulong meunyo kon Allah"
        },
        {
            "chapter": 71,
            "verse": 26,
            "text": "Geukheun lom le Noh Tuhanku bek le Neukeubah kaphe seunang jih leupah £ Bek le Neukeubah jih ateuh bumoe Jeuet keudeh keunoe mantong jilangkah"
        },
        {
            "chapter": 71,
            "verse": 27,
            "text": "Meunyo Neukeubah jih jipeusisat Hamba Neuh meuhat bandum buet salah Meu jimeuaneuk pih jeuet keu kaphe"
        },
        {
            "chapter": 71,
            "verse": 28,
            "text": "Dacha lon Neubri ampon ya Allah Meunan pih dacha dua ma-ku lon Mukmin nyang bak lon keunoe geulangkah Mukmin nyang tamong dalam rumoh lon Bandum Neuampon wahe ya Allah Lom bandum mukmin agam ngon inong Bek roh meutamong lam apui mirah Teuma si lalem meutamah rugoe Bandum jih asoe nuraka juah"
        },
        {
            "chapter": 72,
            "verse": 1,
            "text": "Takheun Neuwahi bak lon le Tuhan Saboh rombongan jen jimeulangkah Jijak deungo dum geubeuet Qur'an Jikheun Qur“ an ajeb that leupah Ka kamoe deungo geubeuet Qur'an"
        },
        {
            "chapter": 72,
            "verse": 2,
            "text": "Le that jeuet sinan tatueng phaedah Peutunyok hamba bak keubenaran Kamoe meuiman laju le bagah Han sagai kamoe meupeucharikat Tuhan Hadharat suci that leupah Barangsoe han sa deungon Hadharat"
        },
        {
            "chapter": 72,
            "verse": 3,
            "text": "Maha Manyang that hanaban peugah Peurumoh Neuh tan aneuk Neuh pih tan"
        },
        {
            "chapter": 72,
            "verse": 4,
            "text": "Tanyoe nyang kheun nyan raya that salah Kureueng that akai soe-soe nyang kheun nyan Tapeuna nyang tan takheun keu Allah"
        },
        {
            "chapter": 72,
            "verse": 5,
            "text": "Bak Kamoe kira dum jen ngon insan Hana nyang meunan jikheun keu Allah Jipeuna-peuna sulet keu Tuhan"
        },
        {
            "chapter": 72,
            "verse": 6,
            "text": "Teuma dum insan le sit nyang salah Keudeh ubak jen jilakee tulong Jilakee lindong kon ubak Allah Jipeujeuet treuk jen mbong ngon teukabo"
        },
        {
            "chapter": 72,
            "verse": 7,
            "text": "Jisangka laju sangka nyang salah Jeut treuk jisangka saban ngon gata Hana kuasa bangket le Allah Hana Neubangket Tuhan barangsoe"
        },
        {
            "chapter": 72,
            "verse": 8,
            "text": "Bit teuma kamoe meumita hilah Meuek u langet mita rahsia Brat that geujaga meukalon ulah Ngon panah apui ka geuseudia"
        },
        {
            "chapter": 72,
            "verse": 9,
            "text": "Bit geurhom lanja soe nyang meurimbah Dilee jeuet meuduek meuceungo dum nyoe Bak watee jinoe geurhom ngon panah"
        },
        {
            "chapter": 72,
            "verse": 10,
            "text": "Bit teuma kamoe hana meuteupue Ureueng di bumoe pakriban ulah Peue Neubri jeuheut dum keu ureueng nyoe Got pih kon meunoe Neubri le Allah Neubri jalan got dum keu ureueng nyoe"
        },
        {
            "chapter": 72,
            "verse": 11,
            "text": "Bit teuma kamoe na nyang meutuah Na pih nyang mita jalan nyang laen Na macam-macam han ek tapeugah"
        },
        {
            "chapter": 72,
            "verse": 12,
            "text": "Bit teuma kamoe meuteupue that-that Tuhan Hadharat han ek meubantah Di phon di bumoe han ek meulawan Hana meuho plueng meunyo ngon Allah"
        },
        {
            "chapter": 72,
            "verse": 13,
            "text": "Bit teuma kamoe ‘oh ban meudeungo Peutunyok ka na meuiman bagah Soe nyang meuiman keu Po jih Tuhan Teumakot jih han rugoe ngon payah"
        },
        {
            "chapter": 72,
            "verse": 14,
            "text": "Bit teuma kamoe na nyang Iseulam Na nyang menyimpang keudeh bak salah Nyang bit Iseulam nyan nyang seulamat"
        },
        {
            "chapter": 72,
            "verse": 15,
            "text": "Teuma nyang jeuheut lam apui mirah Jih jeuet keu rujoe apui nuraka"
        },
        {
            "chapter": 72,
            "verse": 16,
            "text": "Meu teupat teuma nyan nyang meutuah Meunyo jitem jak bak jalan teupat Ie jeureuengeh that keu jih geukeubah"
        },
        {
            "chapter": 72,
            "verse": 17,
            "text": "Kamoe ujoe jih bandum di sinan Teuma nyang paleng jeuet laen ulah Nyang han tem ingat keu Tuhan Po jih Seudia keu jih azeub brat leupah"
        },
        {
            "chapter": 72,
            "verse": 18,
            "text": "Keubit meusijid nyan milek Tuhan Bek na peue laen sinan taseumah Bek na taseumah nyang bukon Tuhan"
        },
        {
            "chapter": 72,
            "verse": 19,
            "text": "Bit teuma sinan na hamba Allah f Teungoh seumbahyang geulakee duʻa Teuma troh teuka jen dum le leupah 2 Sang-sang jiramien geuh jijak keunan"
        },
        {
            "chapter": 72,
            "verse": 20,
            "text": "Takheun Tuhan lon nyang nyang lon seumah Ngon barangsoe han lon peucharikat Tuhan Hadharat suci that leupah"
        },
        {
            "chapter": 72,
            "verse": 21,
            "text": "Takheun di lon pih hana kuasa Lon bri keu gata saket ngon susah Meunan pih nyang got han ek sit lon bri"
        },
        {
            "chapter": 72,
            "verse": 22,
            "text": "Tuhanku Rabbi takheun nyang peuglah Hana meusidroe nyang ek peuglah lon Meunyo ngon Tuhan han ek jihilah Hana pat laen teumpat lon jok droe Meunyo kon bak Droeneuh nyang that murah"
        },
        {
            "chapter": 72,
            "verse": 23,
            "text": "Meulengkan peutroh Neuyue le Tuhan Neuyue ba bak lon keunoe risalah Soe nyang jimaksiet Tuhan ngon Rasul Keu jih nyan apui nuraka juah Keukai jih sinan sipanyang masa"
        },
        {
            "chapter": 72,
            "verse": 24,
            "text": "Jikalon teuma janji geubalah f Jieu leumah nyang han ek soe tulong Nyang nit soe tulong pih deuh le bagah y"
        },
        {
            "chapter": 72,
            "verse": 25,
            "text": "Takheun di lon nyoe hana lon teupue Peue watee ka toe janji geupeugah Got pih Tuhan bri watee lom beu trep Watee leupah trep baro Neubalah"
        },
        {
            "chapter": 72,
            "verse": 26,
            "text": "Tuhan nyang teupue ‘eleumee gaeb f Peue rijang ngon trep han Neupeuleumah"
        },
        {
            "chapter": 72,
            "verse": 27,
            "text": "Meulengkan rasul nyang Droeneuh rila Neuyue jak sigra Neuyue jak peugah 7 Di keu di likot geuh na soe jaga"
        },
        {
            "chapter": 72,
            "verse": 28,
            "text": "Mangat deuh nyata peutroh risalah Ka lheuh geupeutroh peurintah Tuhan k Teuma di Tuhan Neuteupue sudah Seun lingka gopnyan bandum Neuteupue Neubileung keudroe bandum peurintah"
        },
        {
            "chapter": 73,
            "verse": 1,
            "text": "Hai gata ureueng nyang meuseulimbot"
        },
        {
            "chapter": 73,
            "verse": 2,
            "text": "Beudoh lam seupot tajak munajah Takeubah malam mantong meubacut"
        },
        {
            "chapter": 73,
            "verse": 3,
            "text": "Siteungoh pih jeuet mantong takeubah Atawa kureueng nibak nyan bacut"
        },
        {
            "chapter": 73,
            "verse": 4,
            "text": "Tatamah pih jeuet tabeuet qiraah Tabeuet Qur'an keunong makheurot"
        },
        {
            "chapter": 73,
            "verse": 5,
            "text": "Lon meu bri nyang got narit brat leupah"
        },
        {
            "chapter": 73,
            "verse": 6,
            "text": "Meu tabeuet malam mesra jitamong Teupat ngon keunong tabeuet qiraah"
        },
        {
            "chapter": 73,
            "verse": 7,
            "text": "Meu tabeuet uroe gadoh that gata Panyang keurija mita napakah"
        },
        {
            "chapter": 73,
            "verse": 8,
            "text": "Teuma taseubot nan Tuhan gata Ibadat gata khuchu“ keu Allah"
        },
        {
            "chapter": 73,
            "verse": 9,
            "text": "Tuhan keuh nyang Po timu ngon barat Kon Tuhan meuhat meunyo kon Allah Bak Tuhan gata talakee lindong"
        },
        {
            "chapter": 73,
            "verse": 10,
            "text": "Peue-peue nyang jikheun saba that leupah Tapeujioh jih deungon cara got"
        },
        {
            "chapter": 73,
            "verse": 11,
            "text": "Tinggai lon meuhat ngon jih nyang salah Jikheun sulet dum peue-peue nyang takheun Nikmat keu jih nyan ka le that leupah Tayue meutanggoh bak jih nyan siat"
        },
        {
            "chapter": 73,
            "verse": 12,
            "text": "Bak Kamoe azeub ka lheuh meukeubah Rante nuraka keu jih nyan meuhat"
        },
        {
            "chapter": 73,
            "verse": 13,
            "text": "Makanan jih that tutong sileupah Meuceukiek reukueng han ek takarat Azeub peudeh that hanaban peugah"
        },
        {
            "chapter": 73,
            "verse": 14,
            "text": "Bumoe ngon gunong uroe nyan anco Gunong teupiro jipo dum bicah"
        },
        {
            "chapter": 73,
            "verse": 15,
            "text": "Ka Kamoe kirem rasul bak gata Keu saksi gata beuna ngon salah Saban ngon dilee ka Kamoe kirem Ubak Peuraʻun pih hana ubah Meukirem rasul ubak Peuraʻun"
        },
        {
            "chapter": 73,
            "verse": 16,
            "text": "Teuma Peuraʻun maksiet that leupah Jibantah rasul han jitem pateh Meusiksa treuk jih teuma brat leupah"
        },
        {
            "chapter": 73,
            "verse": 17,
            "text": "Pakri teuma droeuteuh taplihara Uroe nyan teuka takheun hana sah Uroe nyoe puteh dum ok aneuk miet Dumnan keuh meugriet hanaban peugah Gata takaphe akan uroe nyan"
        },
        {
            "chapter": 73,
            "verse": 18,
            "text": "Langet meuguncang Neubri le Allah Janji Tuhanku han jeuet han teuka Anco meuleua langet dum bicah"
        },
        {
            "chapter": 73,
            "verse": 19,
            "text": "Keubit atra nyoe jeuet keu peuingat Barangsoe hajat jijak bak Allah Jalan Po jih nyan nyang jijak mita"
        },
        {
            "chapter": 73,
            "verse": 20,
            "text": "Keubit Po gata Neuteupue sudah Neuteupue gata malam tabagi Dua boh bagi tatueng phaedah Nibak Ihee bagi tacok dua boh Bacut hana troh tangui keu jatah Got pih tabeudoh siteungoh malam Bahgi lhee malam tabeudoh sudah Ngon rakan gata nyang sajan gata Sit ka Neukada bandum le Allah Han ek takira Tuhan Neuteupue Malam ngon uroe urusan Allah Toubat dum gata Tuhan teurimong Tabeuet beu keunong peue-peue nyang mudah Peue-peue nyang mudah tabeuet Qur'an Hana Neuparan gata le Allah Neuteupue gata ladom nyang saket Ladom jiteubiet mita napakah Lam bumoe Tuhan jijak keurija Jimeung jak mita karonya Allah Teuma seumbahyang ngon taboh zakeut Meunan lom tabeut peue-peue nyang mudah Peuutang Tuhan deungon buet nyang got Tapubuet nyang got keudroe teuh bagah Peue nyang tapubuet cit na balasan Neubri le Tuhan keu gata upah Raya that Neubri pahla le Tuhan Talakee ampon laju bak Allah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 74,
            "verse": 1,
            "text": "Hai gata ureueng nyang meukeuleubong"
        },
        {
            "chapter": 74,
            "verse": 2,
            "text": "Beudoh bak kawom taba peurintah"
        },
        {
            "chapter": 74,
            "verse": 3,
            "text": "Takheun teukeubi akan Po gata"
        },
        {
            "chapter": 74,
            "verse": 4,
            "text": "Tarah ngon ija beu gleh sileupah"
        },
        {
            "chapter": 74,
            "verse": 5,
            "text": "Buet-buet nyang jeuheut takeubah sigra"
        },
        {
            "chapter": 74,
            "verse": 6,
            "text": "Tabri areuta bek tueng phaedah Bek tabri bacut taharap keu le"
        },
        {
            "chapter": 74,
            "verse": 7,
            "text": "Teuma tasaba keu Po teuh Allah"
        },
        {
            "chapter": 74,
            "verse": 8,
            "text": "Teuma ‘oh geuyup lam sangka kala"
        },
        {
            "chapter": 74,
            "verse": 9,
            "text": "Uroe nyan teuma leupah that susah"
        },
        {
            "chapter": 74,
            "verse": 10,
            "text": "Kon buet nyang mudah keu awak kaphe"
        },
        {
            "chapter": 74,
            "verse": 11,
            "text": "Teuma lon bah le ngon jih takeubah Jih nyan cit sidroe ka lheuh Lon peujeuet"
        },
        {
            "chapter": 74,
            "verse": 12,
            "text": "Areuta le that Lon bri hadiah"
        },
        {
            "chapter": 74,
            "verse": 13,
            "text": "Aneuk pih rame sinan sajan jih"
        },
        {
            "chapter": 74,
            "verse": 14,
            "text": "Lon bri udep jih lapang ngon luah"
        },
        {
            "chapter": 74,
            "verse": 15,
            "text": "Lheuh nyan napsu jih beu Lon tamah lom"
        },
        {
            "chapter": 74,
            "verse": 16,
            "text": "Tapi jih mantong lawan peurintah Jiteuntang di jih dum ayat Kamoe"
        },
        {
            "chapter": 74,
            "verse": 17,
            "text": "Azeub keu jih nyoe teuma that susah"
        },
        {
            "chapter": 74,
            "verse": 18,
            "text": "Keubit jipike pakri jipeugot"
        },
        {
            "chapter": 74,
            "verse": 19,
            "text": "Pakri jipeugot jih pih ka sudah"
        },
        {
            "chapter": 74,
            "verse": 20,
            "text": "Jih ka binasa pakri jipeugot"
        },
        {
            "chapter": 74,
            "verse": 21,
            "text": "Jitilek beu got teuma lom bagah"
        },
        {
            "chapter": 74,
            "verse": 22,
            "text": "Lheuh nyan krot muka jih meurok keudroe"
        },
        {
            "chapter": 74,
            "verse": 23,
            "text": "Lheuh nyan jijak woe ngon mbong sileupah"
        },
        {
            "chapter": 74,
            "verse": 24,
            "text": "Jikheun treuk sihe nyoe kon peue laen Pusaka jameun keu jih geukeubah"
        },
        {
            "chapter": 74,
            "verse": 25,
            "text": "Kon laen roe nyoe sit narit insan"
        },
        {
            "chapter": 74,
            "verse": 26,
            "text": "Dudoe bit jih nyan lam apui mirah Lon peutamong jih u dalam saqar"
        },
        {
            "chapter": 74,
            "verse": 27,
            "text": "Peue ro dih saqar jeuet teuh tapeugah"
        },
        {
            "chapter": 74,
            "verse": 28,
            "text": "Hana jikeubah di jih meusidroe Abeh jiseudoe peue nyang meurimbah"
        },
        {
            "chapter": 74,
            "verse": 29,
            "text": "Jitot ngon jipluek dum kulet insan"
        },
        {
            "chapter": 74,
            "verse": 30,
            "text": "Nyang jaga sinan na sikureueng blah"
        },
        {
            "chapter": 74,
            "verse": 31,
            "text": "Teuma nyang jaga apui nyan meuhat Nyan malaikat Kamoe peurintah Le ureueng teuma nyang jaga sinan Azeub ujian keu kaphe jadah Mangat jiyakin le ahli kitab Nyang mukmin meuhat iman meutamah Mangat bek chok le dum ahli kitab Mukmin pih meuhat hana meuubah Nyang na peunyaket lam ate jikheun Kaphe pih meunan peue roe di Allah Keu peue atra nyoe Neuboh keu miseu Meunan keuh bagi meu kheundak Allah Soe nyang h‘eut Tuhan Neumeung peusisat Soe nyang Neuhajat Neubri hidayah Hana nyang teudum teuntra Po gata Sit Droeneuh saja nyang teupue leupah Teuma saqar nyan jeuet keu peuingat Keu bandum umat nyang pubuet salah"
        },
        {
            "chapter": 74,
            "verse": 32,
            "text": "Teutapi demi buleun di langet"
        },
        {
            "chapter": 74,
            "verse": 33,
            "text": "Malam seupot that pih abeh sudah"
        },
        {
            "chapter": 74,
            "verse": 34,
            "text": "Suboh pih teuka peungeuh dum alam"
        },
        {
            "chapter": 74,
            "verse": 35,
            "text": "Keubit saqar nyan hebat sileupah"
        },
        {
            "chapter": 74,
            "verse": 36,
            "text": "Manusia dum jeuet keu peuingat"
        },
        {
            "chapter": 74,
            "verse": 37,
            "text": "Nyang tem jak teupat got pih nyang salak Nyang jak u likot jipaleng muka"
        },
        {
            "chapter": 74,
            "verse": 38,
            "text": "Bandum teuh teuma akan geubalah Peue nyang tapubuet droeteuh nyang tanggong"
        },
        {
            "chapter": 74,
            "verse": 39,
            "text": "Ureueng rot uneun nyan nyang meutuah"
        },
        {
            "chapter": 74,
            "verse": 40,
            "text": "Dalam churuga meutanyong-tanyong"
        },
        {
            "chapter": 74,
            "verse": 41,
            "text": "Teuma geutanyong bak ureueng salah"
        },
        {
            "chapter": 74,
            "verse": 42,
            "text": "Pakon dum gata ka roh lam saqar"
        },
        {
            "chapter": 74,
            "verse": 43,
            "text": "Jiseuot ligat droe kamoe salah Kamoe hana tom meutem seumbahyang"
        },
        {
            "chapter": 74,
            "verse": 44,
            "text": "Keu ureueng gasien pih kriet sileupah"
        },
        {
            "chapter": 74,
            "verse": 45,
            "text": "Marit nyang brok-brok nyan keuh buet kamoe"
        },
        {
            "chapter": 74,
            "verse": 46,
            "text": "Keu uroe dudoe pih kamoe bantah Uroe kiamat kamoe kheun sulet"
        },
        {
            "chapter": 74,
            "verse": 47,
            "text": "Kamoe pih saket ka mate sudah"
        },
        {
            "chapter": 74,
            "verse": 48,
            "text": "Hana guna le keu jih chupeuʻat Han Neuchupev‘at keu jih le Allah"
        },
        {
            "chapter": 74,
            "verse": 49,
            "text": "Boh pakon di jih hana jiingat Jipaleng ligat hana jipapah"
        },
        {
            "chapter": 74,
            "verse": 50,
            "text": "Lagee keulidee yo jih keu rimueng"
        },
        {
            "chapter": 74,
            "verse": 51,
            "text": "Beuranteun jiplueng teumakot leupah"
        },
        {
            "chapter": 74,
            "verse": 52,
            "text": "Meunapsu di jih bandum beu geubri È Ķitab sendiri meunan jipeugah"
        },
        {
            "chapter": 74,
            "verse": 53,
            "text": "Hana jitakot uroe kiamat Uroe akhirat jikheun beurakah"
        },
        {
            "chapter": 74,
            "verse": 54,
            "text": "Tapi atra nyan bit keu peuingat"
        },
        {
            "chapter": 74,
            "verse": 55,
            "text": "Soe nyang tem ingat nyan nyang meutuah"
        },
        {
            "chapter": 74,
            "verse": 56,
            "text": "Han roh jiingat bandum atra nyan Meunyo kon meunan ka kheundak Allah Tuhan keuh nyang Po ahli takwa Amponan juga pih milek Allah"
        },
        {
            "chapter": 75,
            "verse": 1,
            "text": "Ulon meusumpah lon ngon uroe nyan Kiamat yoh nyan hebat sileupah"
        },
        {
            "chapter": 75,
            "verse": 2,
            "text": "Ulon meusumpah ngon napsu nyang got Meunyo hana got jikheun nyan salah"
        },
        {
            "chapter": 75,
            "verse": 3,
            "text": "Peue nyang jisangka le manusia Hana kuasa kamoe that leupah Tuleung jih han ek Kamoe peusapat"
        },
        {
            "chapter": 75,
            "verse": 4,
            "text": "Nyang leubeh lom brat ek Kamoe ulah Ujong jaroe jih ek meupeusaban"
        },
        {
            "chapter": 75,
            "verse": 5,
            "text": "Teutapi insan napsu keu salah Napsu jimaksiet hana jipiyoh"
        },
        {
            "chapter": 75,
            "verse": 6,
            "text": "Jikheun pajan troh peue nyang tapeugah Uroe kiamat pajan troh teuka"
        },
        {
            "chapter": 75,
            "verse": 7,
            "text": "‘Oh teuglong mata jih peue jipeugah"
        },
        {
            "chapter": 75,
            "verse": 8,
            "text": "Watee ka gadoh cahaya buleun"
        },
        {
            "chapter": 75,
            "verse": 9,
            "text": "Meunan pih buleuen geupinah sudah Ngon mata uroe jih geupeusapat"
        },
        {
            "chapter": 75,
            "verse": 10,
            "text": "Watee nyan meuhat seungap dum babah Nyang na jeuet jikheun ho takeumeung pluen; Gata nyoe bandum cit ka Iheuh salah"
        },
        {
            "chapter": 75,
            "verse": 11,
            "text": "Tapi hana le jalan rot taplueng"
        },
        {
            "chapter": 75,
            "verse": 12,
            "text": "Teutap uroe nyan keudeh bak Allah"
        },
        {
            "chapter": 75,
            "verse": 13,
            "text": "Geubri thee bandum bak manusia Uroe nyan teuma dumpeue geupeugah Nyang ka jipubuet got goh jipubuet"
        },
        {
            "chapter": 75,
            "verse": 14,
            "text": "Atra nyan nyang buet droe jieu sudah Droejih keu saksi sit deuh jikalon"
        },
        {
            "chapter": 75,
            "verse": 15,
            "text": "Bah le beu jikheun jih hana salah"
        },
        {
            "chapter": 75,
            "verse": 16,
            "text": "Bek tagrak dilee nyan lidah gata Takeumeung baca bagah that leupah"
        },
        {
            "chapter": 75,
            "verse": 17,
            "text": "Kamoe peusapat teuma meubaca"
        },
        {
            "chapter": 75,
            "verse": 18,
            "text": "‘Oh kamoe baca tatiree bagah"
        },
        {
            "chapter": 75,
            "verse": 19,
            "text": "Lheuh nyan meukeusud jih kamoe peutrang"
        },
        {
            "chapter": 75,
            "verse": 20,
            "text": "Tapi gata dum laen that ulah Galak teuh that-that keu seunang donya"
        },
        {
            "chapter": 75,
            "verse": 21,
            "text": "Akhirat teuma ka roh takeubah"
        },
        {
            "chapter": 75,
            "verse": 22,
            "text": "Uroe nyan teuma na muka nyang gleh"
        },
        {
            "chapter": 75,
            "verse": 23,
            "text": "Jieu Tuhan jih seunang jih leupah"
        },
        {
            "chapter": 75,
            "verse": 24,
            "text": "Teuma uroe nyan na muka nyang krot"
        },
        {
            "chapter": 75,
            "verse": 25,
            "text": "Akan geutuntut yakin jih sudah Meuhajat that jih jikeumeung gisa"
        },
        {
            "chapter": 75,
            "verse": 26,
            "text": "Tapi nyawong ka bak uram lidah Meu ka troh nyawong keunan bak reukueng"
        },
        {
            "chapter": 75,
            "verse": 27,
            "text": "Laju geutanyong soe keumeung rajah"
        },
        {
            "chapter": 75,
            "verse": 28,
            "text": "Jiyakin yoh nyan jih nyan ka meucre"
        },
        {
            "chapter": 75,
            "verse": 29,
            "text": "Hana jalan le soe keumeung peuglah Beuteh ngon beuteh meutindeh lapeh"
        },
        {
            "chapter": 75,
            "verse": 30,
            "text": "Bak puteh keudeh bandum meulangkah"
        },
        {
            "chapter": 75,
            "verse": 31,
            "text": "Yoh dilee sulet jikheun keu nabi Sembahyang lagi di jih jikeubah Hana tom di jih pubuet seumbahyang"
        },
        {
            "chapter": 75,
            "verse": 32,
            "text": "Tapi jibangkang bandum jibantah Jipaleng muka jijak ho laen"
        },
        {
            "chapter": 75,
            "verse": 33,
            "text": "Keudeh bak kawom jiwoe le bagah Mbong ngon teukabo jigiduek guda"
        },
        {
            "chapter": 75,
            "verse": 34,
            "text": "Patot that gata leubeh sileupah"
        },
        {
            "chapter": 75,
            "verse": 35,
            "text": "Teuma leubeh that patot roe gata"
        },
        {
            "chapter": 75,
            "verse": 36,
            "text": "Di manusia sangka jih salah Jisangka di jih geukeubah meunan Bah jih lagee nyan hana phaedah"
        },
        {
            "chapter": 75,
            "verse": 37,
            "text": "Kon jeuet jih dilee bak ie sititek Mani sititek bak asaliyah"
        },
        {
            "chapter": 75,
            "verse": 38,
            "text": "Teuma jeuet treuk jih darah sigumpai ‘Oh ka meuakai ka le peue peugah Lheuh Neupeujeut jih ka Neuseumpurna"
        },
        {
            "chapter": 75,
            "verse": 39,
            "text": "Sipasang teuma jih jeut dua blah Neupeujeut jih nyan agam ngon inong"
        },
        {
            "chapter": 75,
            "verse": 40,
            "text": "Kon that meukeunong peuneujuet Allah f Ureueng nyang mate ek Neupeuudep Watee Neubangket leubeh lom mudah"
        },
        {
            "chapter": 76,
            "verse": 1,
            "text": "Kon na roe teuka bak manusia Yoh nyan jih hana tateupue peugah Nyan saboh masa keu manusia"
        },
        {
            "chapter": 76,
            "verse": 2,
            "text": "Teuma jeuet jih na bak ie sicicah Je nyang sititek meujampu dua Kamoe meucuba jih pakri ulah Kamoe bri keu jih geulinyueng mata Jideungo sigra jikalon bagah"
        },
        {
            "chapter": 76,
            "verse": 3,
            "text": "Kamoe peutunyok jalan got keu jih Í Jichuko le jih ladom jibantah Han jitem chuko di jih jikaphe"
        },
        {
            "chapter": 76,
            "verse": 4,
            "text": "Teuma keu kaphe ka Kamoe keubah Kamoe seudia keu soe nyang kaphe Beuleunggu rante ngon apui mirah"
        },
        {
            "chapter": 76,
            "verse": 5,
            "text": "Ureueng nyang got-got geujep ie mameh Nyang that jeureungeh meujampu lam glah Meujampu kapho rasa jih ladat"
        },
        {
            "chapter": 76,
            "verse": 6,
            "text": "Mata ìe meuhat tajep puleh grah Nyan keuh minuman dum hamba Tuhan Teupanca ie nyan ho nyang geupeugah"
        },
        {
            "chapter": 76,
            "verse": 7,
            "text": "Geupeuglah kaoi lom yo that gopnyan 4 Keu uroe Tuhan nyang hebat leupah Azeub meusiseu dum ban saboh nyan Nibak uroe nyan bandum lam susah y"
        },
        {
            "chapter": 76,
            "verse": 8,
            "text": "Keu ureueng gasien geubri makanan Nyang galak gopnyan nyang got-got leupah Keu aneuk yatim ureueng tawanan Areuta keunan geujok seudeukah s"
        },
        {
            "chapter": 76,
            "verse": 9,
            "text": "Meubri keu gata kareuna Tuhan Kon na harapan mangat tabalah d Hana meuharap chuko bak gata Meu ka Neurila kamoe le Allah"
        },
        {
            "chapter": 76,
            "verse": 10,
            "text": "Nibak Po kamoe nyang kamoe takot Uroe muka krot itam ngon mirah"
        },
        {
            "chapter": 76,
            "verse": 11,
            "text": "Teuma ureueng nyan Tuhan plihara Uroe nyan teuma got that Neubalah Hana krot muka bandum ureueng nyan Aman ngon nyaman seunang sileupah"
        },
        {
            "chapter": 76,
            "verse": 12,
            "text": "Nyan keuh balasan sabab geusaba Tamong churuga laju le bagah Geungui pakaian dum ija sutra"
        },
        {
            "chapter": 76,
            "verse": 13,
            "text": "Duek peugah haba ateuh peuratah Meusadeue leupon uroe pih hana Han tom geurasa hugop sileupah Tutong pih hana sijuek pih hana"
        },
        {
            "chapter": 76,
            "verse": 14,
            "text": "Reului seunia hanaban peugah Boh kayee bandum mangat troh tapot Ri-ri nyang hajat tapot le bagah"
        },
        {
            "chapter": 76,
            "verse": 15,
            "text": "Ngon talam pirak geubot hidangan Lam glah pualam takalon indah Glah nyan geupeugot bak kaca kristal"
        },
        {
            "chapter": 76,
            "verse": 16,
            "text": "Bak pirak kristal sinan geutatah"
        },
        {
            "chapter": 76,
            "verse": 17,
            "text": "Ie di dalam glah jampu halia"
        },
        {
            "chapter": 76,
            "verse": 18,
            "text": "Bak ie mon mata ladat sileupah Geukheun salsabil ie mon mata nyan"
        },
        {
            "chapter": 76,
            "verse": 19,
            "text": "Nyang me hidangan pemuda ceudah Muda beulia dum keukai sinan Peue nyang taingin jiidang bagah Takalon jidong ban siseun lingka Sang mutiara kabeh meuruah"
        },
        {
            "chapter": 76,
            "verse": 20,
            "text": "Tangieng sigo treuk dalam churuga Nikmat that raya keurajeuen luah"
        },
        {
            "chapter": 76,
            "verse": 21,
            "text": "Geungui pakaian sundusen ijo Cahya meululu takalon indah Ngon istabraqin bandum nyan sutra Haloh ngon gasa galak teuh leupah Geuboh gleueng pirak nyang that meukilat Minuman ladat tajep puleh grah Minuman suci nibak Po gopnyan"
        },
        {
            "chapter": 76,
            "verse": 22,
            "text": "Nyan keuh balasan ureueng meutuah Tuhan Neuchuko usaha gata Han sia-sia bandum Neubalah"
        },
        {
            "chapter": 76,
            "verse": 23,
            "text": "Qur'an keu gata ka Kamoe peutron Siseun dua seun kadang meukeubah"
        },
        {
            "chapter": 76,
            "verse": 24,
            "text": "Teuma tasaba hukom Po gata Awak meudacha bek roh tapapah Bek roh taikot dum awak kaphe Bandua ini saban that leupah"
        },
        {
            "chapter": 76,
            "verse": 25,
            "text": "Nama Po gata sabe taseubot Beungoh ngon seupot sabe di babah"
        },
        {
            "chapter": 76,
            "verse": 26,
            "text": "Malam tasujud takheun teuseubeh Watee teuleubeh panyang sileupah"
        },
        {
            "chapter": 76,
            "verse": 27,
            "text": "Awak nyan galak jih that keu donya Jitinggai teuma uroe brat leupah Uroe akhirat jitiek u likot"
        },
        {
            "chapter": 76,
            "verse": 28,
            "text": "Jih Kamoe peujeut hana jipapah Meupeujeuet bak jih asoe ngon urat Badan jih kuat hanaban peugah Meunyo hʻ‘eut Kamoe jih Kamoe gantoe Saban ngon jih nyoe asoe ngon gagah"
        },
        {
            "chapter": 76,
            "verse": 29,
            "text": "Keubit atra nyoe jeuet keu peuingat Barangsoe hajat jijak bak Allah Jalan Po jih nyan nyang jijak mita"
        },
        {
            "chapter": 76,
            "verse": 30,
            "text": "Teuma dum gata ban kheundak Allah Kon ban hʻeut gata tapi h‘eut Tuhan Keubit roe Tuhan Neuteupue sudah Bandum Neuteupue Allah Taʻala Ngon bijaksana Neuh han ban peugah"
        },
        {
            "chapter": 76,
            "verse": 31,
            "text": "Soe nyang h‘eut Tuhan tamong lam rahmat Neuh soe nyang meuh‘eut Neuhukom bagah Keu soe nyang lalem ka Neuseudia Azeub ngon siksa peudeh sileupah"
        },
        {
            "chapter": 77,
            "verse": 1,
            "text": "Demi dum rasul nyang malaikat Nyang ba haba got keu hamba Allah"
        },
        {
            "chapter": 77,
            "verse": 2,
            "text": "Teureubang meutreung tajam ban kilat"
        },
        {
            "chapter": 77,
            "verse": 3,
            "text": "Geujakba rahmat keu alam luah"
        },
        {
            "chapter": 77,
            "verse": 4,
            "text": "Geupeungkleh nyang got nibak nyang jeuheut"
        },
        {
            "chapter": 77,
            "verse": 5,
            "text": "Geupeutroh ligat teuma peurintah"
        },
        {
            "chapter": 77,
            "verse": 6,
            "text": "Na nyang Neuampon uleh Hadharat Ladom peuingat haba geupeugah"
        },
        {
            "chapter": 77,
            "verse": 7,
            "text": "Keubit roe teuma peue nyang geujanji Han jeuet han jadi lagee geupeugah Peue nyang geujanji bak gata bandum"
        },
        {
            "chapter": 77,
            "verse": 8,
            "text": "Watee bintang dum ka abeh sudah"
        },
        {
            "chapter": 77,
            "verse": 9,
            "text": "Langet ka teuhah han sapeue na le"
        },
        {
            "chapter": 77,
            "verse": 10,
            "text": "Gunong dum reule anco ngon bicah"
        },
        {
            "chapter": 77,
            "verse": 11,
            "text": "Bak rasul-rasul ka geubri watee"
        },
        {
            "chapter": 77,
            "verse": 12,
            "text": "Uroe peue teuntee tanggoh geupeugah"
        },
        {
            "chapter": 77,
            "verse": 13,
            "text": "Sampoe troh uroe putosan Tuhan"
        },
        {
            "chapter": 77,
            "verse": 14,
            "text": "Peue roe uroe nyan jeuet teuh tapeugah"
        },
        {
            "chapter": 77,
            "verse": 15,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 16,
            "text": "Kon ka beh dilee meupeubinasa Bandum ka nyata masa nyang sudah"
        },
        {
            "chapter": 77,
            "verse": 17,
            "text": "Kamoe peuikot dudoe nibak nyan Lagee ureueng nyan cit pubuet salah"
        },
        {
            "chapter": 77,
            "verse": 18,
            "text": "Meunan keuh Kamoe ‘oh meukeurija Ureueng meudacha bandum meubalah"
        },
        {
            "chapter": 77,
            "verse": 19,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 20,
            "text": "Kon Kamoe peujeut gata nyoe bandum Bak ie nyang maklum hina sileupah"
        },
        {
            "chapter": 77,
            "verse": 21,
            "text": "Meukeubah ie nyan bak teumpat teutap"
        },
        {
            "chapter": 77,
            "verse": 22,
            "text": "Padum trep meuhat Kamoe boh batah"
        },
        {
            "chapter": 77,
            "verse": 23,
            "text": "Ban nyang h‘eut Kamoe Kamoe boh kada Sineujroh kada nyang Kamoe ulah"
        },
        {
            "chapter": 77,
            "verse": 24,
            "text": "Uroe nyan teuma ceulaka keubit Soe nyang kheun sulet keu rasul Allah"
        },
        {
            "chapter": 77,
            "verse": 25,
            "text": "Kon bak meusapat meupeujeuet bumoe"
        },
        {
            "chapter": 77,
            "verse": 26,
            "text": "Nyang udep sinoe sang seunang leupah Meunan pih sinoe dum ureueng mate"
        },
        {
            "chapter": 77,
            "verse": 27,
            "text": "Gunong deungon gle sinan meukeubah Gunong nyang meugah meubri ngon ujeuen Keu gata bandum ie jih gleh leupah"
        },
        {
            "chapter": 77,
            "verse": 28,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 29,
            "text": "Jak keudeh bandum bek le tapeutrep Nyang takheun sulet keunan talangkah"
        },
        {
            "chapter": 77,
            "verse": 30,
            "text": "Jak laju keunan u yup bak kayee Na cabeung jih Ihee cit trang sileupah"
        },
        {
            "chapter": 77,
            "verse": 31,
            "text": "Kon jeut meureului di yup kayee nyan Tutong di sinan hanaban peugah"
        },
        {
            "chapter": 77,
            "verse": 32,
            "text": "Jirhom meuk apui be-be meuligoe"
        },
        {
            "chapter": 77,
            "verse": 33,
            "text": "Unta sang bagoe kuneng sileupah"
        },
        {
            "chapter": 77,
            "verse": 34,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 35,
            "text": "Jih dum uroe nyoe han jeut marit le"
        },
        {
            "chapter": 77,
            "verse": 36,
            "text": "Han geuizin le meungaku salah"
        },
        {
            "chapter": 77,
            "verse": 37,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 38,
            "text": "Nyoe keuh uroe nyoe uroe putosan Ngon gata bandum meusapat sudah Ngon ureueng dilee bandum meusapat"
        },
        {
            "chapter": 77,
            "verse": 39,
            "text": "Peue ek na pakat Lon nyoe tahilah"
        },
        {
            "chapter": 77,
            "verse": 40,
            "text": "Uroe nyoe teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 41,
            "text": "Ureueng takwa lam reului sabe Mata ie ile hana peue peugah"
        },
        {
            "chapter": 77,
            "verse": 42,
            "text": "Ngon boh kayee le peue nyang geumeuh‘eut"
        },
        {
            "chapter": 77,
            "verse": 43,
            "text": "Pajoh ngon tajep ladat sileupah Nyan keuh balasan peue nyang tapubuet"
        },
        {
            "chapter": 77,
            "verse": 44,
            "text": "Soe nyang pubuet got meunan meubalah"
        },
        {
            "chapter": 77,
            "verse": 45,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 46,
            "text": "Pajoh ngon seunang gata dum siat Tapubuet jeuheut raya that salah"
        },
        {
            "chapter": 77,
            "verse": 47,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 48,
            "text": "‘Oh geuyue ruku‘ geuyue seumbahyang Jipaleng rijang hana jipapah"
        },
        {
            "chapter": 77,
            "verse": 49,
            "text": "Uroe nyan teuma ceulaka keubit Ureueng kheun sulet keu rasul Allah"
        },
        {
            "chapter": 77,
            "verse": 50,
            "text": "Seupoe cit narit nyang jimeuiman Meu han jiiman keu narit Allah"
        }
    ]
}
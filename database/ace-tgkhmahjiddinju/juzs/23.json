{
    "juzs": [
        {
            "chapter": 36,
            "verse": 28,
            "text": "Kawom geuh teutap jipubuet salah 3 Di likot gopnyan hana peue le that Uleh Hadharat teuntra Neuyue krah Hana Neukirem dum malaikat Nėéuyue prang rakyat nyang pubuet salah"
        },
        {
            "chapter": 36,
            "verse": 29,
            "text": "Cukop ngon deumpek sigoe nyang that-that Bandum jih teupat nyawong meusiblah"
        },
        {
            "chapter": 36,
            "verse": 30,
            "text": "Sayang takalon nasib dum rakyat Rasul Hadharat jikheun beurakah Jiulok-ulok jikheun sulet that"
        },
        {
            "chapter": 36,
            "verse": 31,
            "text": "Hana jilihat nyang ka Neubalah Peue hana jieu padum le umat Sabab khianat dilee keu Allah Bandum binasa hana seulamat Hana woe meuhat bandum ka leupah"
        },
        {
            "chapter": 36,
            "verse": 32,
            "text": "Umat nyan bandum keudeh meusapat Ukeu Hadharat Neumeung bri balah"
        },
        {
            "chapter": 36,
            "verse": 33,
            "text": "Lom saboh tanda kuasa Neuh that Tuhan Hadharat kuasa leupah Tanoh nyang mate udep le siat Timoh le ligat kayee nyang ceudah Jimeuboh kayee rasa jih lazat Tapajoh ligat mangat sileupah"
        },
        {
            "chapter": 36,
            "verse": 34,
            "text": "Timoh di lampoh kurma ngon inab Babah han seungap tapajoh bagah Teupanca ngon krueng ie jeureuengeh that"
        },
        {
            "chapter": 36,
            "verse": 35,
            "text": "Tapajoh ligat peue nyang na mudah Pajoh boh kayee peugot bu lukat Chuko le ligat keu nikmat Allah Pakon di kaphe hana jiingat Hana meu siat chuko keu Allah"
        },
        {
            "chapter": 36,
            "verse": 36,
            "text": "Tuhanku sidroe Maha Suci that i Timoh lat-batat takalon indah Inong ngon agam meujudo meuhat Saban ngon rakyat dum hamba Allah Bandum meujudo han ek tatupat Tuhan Hadharat bandum Neuulah"
        },
        {
            "chapter": 36,
            "verse": 37,
            "text": "Teuma saboh treuk tanda raya that Kuasa meuhat sidroe Potallah Malam ngon uroe gantoe siat-at ‘Oh Iheuh trang that-that seupot sileupah"
        },
        {
            "chapter": 36,
            "verse": 38,
            "text": "Mata uroe jak sabe bak teumpat Hana meu siat meusireuk langkah Meunan Neukada uleh Hadharat Tuhan meugah that ‘eleumee luah"
        },
        {
            "chapter": 36,
            "verse": 39,
            "text": "Buleuen di langet phon-phon ubit that Teuma deuh bulat malam limong blah Dudoe meugisa ubit lom meuhat Sang mata sadeup hu meujeureulah"
        },
        {
            "chapter": 36,
            "verse": 40,
            "text": "Buleuen ngon uroe han tom meusapat Tuhan Hadharat sit Neupeusiblah 3 Han tom meureumpok bak saboh teumpat Na jalan teupat meusiblah-siblah"
        },
        {
            "chapter": 36,
            "verse": 41,
            "text": "Saboh tanda treuk teuga Hadharat Kapai nyang sarat lam laot luah Aneuk ngon cuco soe meu neurangkat Lam kapai ligat jitamong bagah"
        },
        {
            "chapter": 36,
            "verse": 42,
            "text": "Laen nibak nyan keundraan di darat Han ek tahisab macam le leupah"
        },
        {
            "chapter": 36,
            "verse": 43,
            "text": "Meunyo Neukheundak uleh Hadharat Kapai nyan siat anco ngon bicah Ureueng dum karam tulong han sapat"
        },
        {
            "chapter": 36,
            "verse": 44,
            "text": "Meu kon Hadharat hana soe peuglah Meulengkan meu na Kamoe bri rahmat Seulamat siat han mate bagah"
        },
        {
            "chapter": 36,
            "verse": 45,
            "text": "‘Oh Rasul peugah ubak dum umat Beuthat taingat kuasa Allah Kawom nyang dilee hana seulamat Dudoe pih meuhat hana meuubah Bandum atranyoe meu tatem ingat Keu gata rahmat Neubri le Allah"
        },
        {
            "chapter": 36,
            "verse": 46,
            "text": "Sayang takalon teuma dum umat ‘Oh teuka ayat tron nibak Allah Muka ho laen jipaleng ligat"
        },
        {
            "chapter": 36,
            "verse": 47,
            "text": "Lom geupeuingat teuma geupeugah Raseukiteuh le Tuhan bri meuhat Ureueng meularat tabri seudeukah Teuma jijaweub le kaphe sisat k Jikheun bak umat iman keu Allah Ureueng nyan meunan kada Hadharat Hana meuhajat di jih napakah Meunyoe Neumeu jok uleh Hadharat Kon Neubri ligat peue nyang jeut susah Keubit nyoe gata nyata that sisat"
        },
        {
            "chapter": 36,
            "verse": 48,
            "text": "Jikheun lom meuhat kaphe seurakah Janjiteuh nyang nyoe pajan taintat Meunyoe beuna that gata tapeugah"
        },
        {
            "chapter": 36,
            "verse": 49,
            "text": "Hana peue jipreh hukom Hadharat Sit troh le siat kon trep sileupah Sigo geudeumpek le malaikat Abeh dum teupat teungeh meubantah"
        },
        {
            "chapter": 36,
            "verse": 50,
            "text": "Hana meuteumee wasiet meusiat Sabab Hadharat ka Neupeurintah Hana le jiwoe ubak keurabat Tinggai dum meuhat hana peue peugah"
        },
        {
            "chapter": 36,
            "verse": 51,
            "text": "Geuyup beuragoe le malaikat f Bandum jih meuhat beudoh le bagah Bandum geubangket ngon badan bulat Geuyue meuhadap keudeh bak Allah"
        },
        {
            "chapter": 36,
            "verse": 52,
            "text": "Watee nyan jikheun le kaphe sisat Ceulaka that-that tanyoe sileupah Soe nyang peubangket tanyoe bak teumpat Teuntee Hadharat nyang Maha Murah Janji uroejeh ka teuka meuhat Rasul beuna that ban nyang geupeugah"
        },
        {
            "chapter": 36,
            "verse": 53,
            "text": "Sigo geudeumpek le malaikat Bandum meusapat keudeh bak Allah"
        },
        {
            "chapter": 36,
            "verse": 54,
            "text": "Uroe nyoe nyata Tuhan ade that Ban laku adat bandum Neubalah Hana elanya meu sidroe rakyat Amai dum meuhat keudroe jipeugah"
        },
        {
            "chapter": 36,
            "verse": 55,
            "text": "Asoe churuga jinoe seunang that Geuduek ngon sahbat meupeugah-peugah"
        },
        {
            "chapter": 36,
            "verse": 56,
            "text": "Budiyadari sajan meusapat Ngon judo meuhat bineh peuratah Di yup bak kayee nyang reului that-that Meusadeu ligat seunang sileupah"
        },
        {
            "chapter": 36,
            "verse": 57,
            "text": "Pajoh boh kayee nyang lazat-lazat Lom peue nyang hajat cit troh le bagah"
        },
        {
            "chapter": 36,
            "verse": 58,
            "text": "Seulamat datang Neukheun le ligat Uleh Hadharat nyang Maha Murah"
        },
        {
            "chapter": 36,
            "verse": 59,
            "text": "Teuma di kaphe suroh Hadharat Beumeukleh teumpat uroenyoe di kah"
        },
        {
            "chapter": 36,
            "verse": 60,
            "text": "Hai aneuk adam deunge dum beuthat i Dilee ka meuhat janji lon peugah Bek roh taseumah chetan nyang sisat Musoh raya that nyata sileupah"
        },
        {
            "chapter": 36,
            "verse": 61,
            "text": "Tapi taseumah Ulon Hadharat Jalan nyang teupat hana meuilah"
        },
        {
            "chapter": 36,
            "verse": 62,
            "text": "Hana tapike padumna rakyat Nyang ka lam sisat Neubri le Allah"
        },
        {
            "chapter": 36,
            "verse": 63,
            "text": "Nyoe keuh nuraka di kah keu teumpat Janji Hadharat ka lheuh Neupeugah"
        },
        {
            "chapter": 36,
            "verse": 64,
            "text": "Jak tamong laju hai kaphe sisat Nuraka meuhat uroenyoe di kah"
        },
        {
            "chapter": 36,
            "verse": 65,
            "text": "Uroenyoe babah ka teutop rapat Hana meusiat pih jeut jipeuhah Jaroe ngon gaki jimarit ligat Kamoe jak intat ubak buet salah Peue nyang jipubuet yoh masa hayat Bandum ban teupat anggota peugah"
        },
        {
            "chapter": 36,
            "verse": 66,
            "text": "Meunyoe Neukheundak uleh Hadharat Buta le siat mata nyang ceudah Han deuh jikalon jalan nyang teupat Pakri jilihat beuna ngon salah"
        },
        {
            "chapter": 36,
            "verse": 67,
            "text": "Meu Kamoe kheundak keumeung peusisat Rupajih meuhat meubalek bagah Hana jituho timu ngon barat Teudong bak teumpat han meubot langkah Hajat jimeuwoe rot hana meupat Jalan ka sisat ka roh nyang salah"
        },
        {
            "chapter": 36,
            "verse": 68,
            "text": "Hana jipike teuma di umat Umu panyang that tuha sileupah Meu ka that tuha akai ka singkat Meuwoe manyak that akai ka reundah"
        },
        {
            "chapter": 36,
            "verse": 69,
            "text": "Jikheun keu Nabi panton neusurat Padahai ayat nyang tron bak Allah Han patot Nabi meupanton meuhat Haba peuingat Qur'an neupeugah"
        },
        {
            "chapter": 36,
            "verse": 70,
            "text": "Ureueng nyang udep neuyue peuingat Saket ngon mangat beuna ngon salah Teuma soe kaphe ka putoh meuhat Nuraka teumpat hana meuubah"
        },
        {
            "chapter": 36,
            "verse": 71,
            "text": "Peue hana jieu binatang le that Uleh Hadharat Neupeujeut mudah Binatang ternak jitheun taikat"
        },
        {
            "chapter": 36,
            "verse": 72,
            "text": "Jipubuet ligat peue tapeurintah Ladom tagiduek ladom taikat Nyang ladom meuhat meʻue di sawah Ladom tapajoh sie jih mangat that"
        },
        {
            "chapter": 36,
            "verse": 73,
            "text": "Munaphaʻat le that raya phaedah Susu jih tajep rasa jih lazat Peu sit han umat chuko keu Allah"
        },
        {
            "chapter": 36,
            "verse": 74,
            "text": "Teuma di kaphe tuhan jih le that Buken Hadharat nyang Maha Murah Jipike sang ek tulong meularat Sabab ka le that tuhan jipeugah"
        },
        {
            "chapter": 36,
            "verse": 75,
            "text": "Han ek jitulong jihnyan dum meuhat Beuthat bak kasad teuntra jikeubah Jipike nyan keuh teuntra jih meuhat Peuglah meularat jih watee susah"
        },
        {
            "chapter": 36,
            "verse": 76,
            "text": "Bek jeut keu gundah gata jiupat Narit jih meuhat hana meubeukah Rahsia jih dum Kamoe teupue that Nyang lahe meuhat leubeh lom mudah"
        },
        {
            "chapter": 36,
            "verse": 77,
            "text": "Peue manusia hana jilihat 1 Tuhan Hadharat kuasa leupah Kamoe peujeut jih bak ie bacut that Pakon jeut sisat lawan peurintah"
        },
        {
            "chapter": 36,
            "verse": 78,
            "text": "Jikheun keu Kamoe na meucharikat Hana jilihat tubohjih indah Teuma jitanyeng bak gata ligat Sang hana teupat narit tapeugah Tuleung ka anco di dalam jeurat Udep le siat mustahe leupah"
        },
        {
            "chapter": 36,
            "verse": 79,
            "text": "Takheun ubakjih buet nyan mudah that Uleh Hadharat ka Neupeuleumah Ka lheuh Neupeujeut dilee jih meuhat Peuudep siat leubeh that mudah Tuhan Neuteupue bandum lat-batat Hana peue sasat ‘eleumee Allah"
        },
        {
            "chapter": 36,
            "verse": 80,
            "text": "Tuhan nyang peujeut kayee ijo that Meuie bak urat takalon basah Teutapi apui sinan jeut meuhat Kayee udep that tutong le bagah Peuudep apui hu jih le ligat Kheundak Hadharat bah kayee basah"
        },
        {
            "chapter": 36,
            "verse": 81,
            "text": "Tuhan nyang peujeut bandum lat-batat Kuasa that-that hana peue peugah Langet ngon bumoe Neupeujeut siat Nyang laen meuhat peue han ek mudah Neupeujeut jih dum kon buet mangat that Tuhan Hadharat ‘eleumee luah"
        },
        {
            "chapter": 36,
            "verse": 82,
            "text": "Watee Neukheundak uleh Hadharat Barangpeue hajat Neumeung peurintah Neukheun jeut di kah jinoe le ligat Ase le siat hana meupayah"
        },
        {
            "chapter": 36,
            "verse": 83,
            "text": "Tuhanku sidroe Maha Suci that Bandum lat-batat lam jaroe Allah Barangpeue kheundak ase le siat Tanyoe pih meuhat tawoe bak Allah"
        },
        {
            "chapter": 37,
            "verse": 1,
            "text": "Demi dum nyang dong meubanja-banja"
        },
        {
            "chapter": 37,
            "verse": 2,
            "text": "Nyang dhot dum hamba su raya leupah"
        },
        {
            "chapter": 37,
            "verse": 3,
            "text": "Demi nyang baca dum ayat Tuhan"
        },
        {
            "chapter": 37,
            "verse": 4,
            "text": "Keubit roe Tuhan cit sidroe Allah Tuhan gata dum Droeneuhnyan sidroe"
        },
        {
            "chapter": 37,
            "verse": 5,
            "text": "Langet ngon bumoe sit milek Allah Langet ngon bumoe ngon bandum asoe Tuhanku sidroe nyang Po peurintah Teumpat jiteubiet dum mata uroe Bandum sinaroe sit milek Allah"
        },
        {
            "chapter": 37,
            "verse": 6,
            "text": "Keubit di Kamoe meupeungui langet Bintang meubl‘et-blʻet hu meujeureulah Bak langet nyang toe leumah dum bintang"
        },
        {
            "chapter": 37,
            "verse": 7,
            "text": "Ngon jaga chetan bek troh jilangkah"
        },
        {
            "chapter": 37,
            "verse": 8,
            "text": "Bek jijak deunge bak alam manyang Geurhom jih yohnyan hana pat balah Ban siseulingka jihnyan dum geurhom"
        },
        {
            "chapter": 37,
            "verse": 9,
            "text": "Meuteugom-teugom azeub jih leupah"
        },
        {
            "chapter": 37,
            "verse": 10,
            "text": "Meulengkan nyang na jiteumee sama Meteor teuma keu jih geukeubah Bintang meuiku ngon geulet jihnyan"
        },
        {
            "chapter": 37,
            "verse": 11,
            "text": "Teuma bak jihnyan jinoe tapeugah Tatanyong bak jih soe leubeh hebat Nyang Kamoe peujeut masa nyang sudah Peue na leubeh jih nibak awak jeh Meupeujeut dum jih bak tanoh basah Bak tanoh leukiet asai jih bandum"
        },
        {
            "chapter": 37,
            "verse": 12,
            "text": "Tapi jeut hireun teuh ‘oh jipeugah ‘Oh jipeueleh teuh jipeuluwat"
        },
        {
            "chapter": 37,
            "verse": 13,
            "text": "‘Oh tapeuingat jikheun beurakah Bandum di jih han jeut keu peuingat"
        },
        {
            "chapter": 37,
            "verse": 14,
            "text": "‘Oh jieu ayat jikhem meuhah-hah"
        },
        {
            "chapter": 37,
            "verse": 15,
            "text": "Jikheun atranyoe sihe nyata that"
        },
        {
            "chapter": 37,
            "verse": 16,
            "text": "Tanyoe ka teupat udep geupeugah Tanyoe ka mate ka jeut keu tanoh Tuleung ngon tanoh meusapat sudah Ek geubangket lom teuma geutanyoe"
        },
        {
            "chapter": 37,
            "verse": 17,
            "text": "Ngon yah-yah tanyoe nyang ka trep leupah"
        },
        {
            "chapter": 37,
            "verse": 18,
            "text": "Takheun nyoe keubit gata watee nyoe Hina sapeue tan pih jeut tapeugah"
        },
        {
            "chapter": 37,
            "verse": 19,
            "text": "Sigo geudeumpek sagai watee nyan Jikalon yoh nyan hebat sileupah"
        },
        {
            "chapter": 37,
            "verse": 20,
            "text": "Jikheun ceulaka bandum gata nyoe Ka troh uroenyoe teurimong balah"
        },
        {
            "chapter": 37,
            "verse": 21,
            "text": "Nyoe keuh uroenyoe peuputoh hukom Nyang dilee takheun sulet sileupah"
        },
        {
            "chapter": 37,
            "verse": 22,
            "text": "Peusapat bandum awak lalem nyan Peurumoh jihnyan pih bek takeubah Peusapat ngon jih bandum di sinan Ngon tuhan jihnyan dum nyang jiseumah"
        },
        {
            "chapter": 37,
            "verse": 23,
            "text": "Nyang bukon Allah di jih keu tuhan Yue jak jih rijang lam apui mirah Peuleumah jalan jak lam nuraka Di jih that hawa keunan jilangkah"
        },
        {
            "chapter": 37,
            "verse": 24,
            "text": "Yue piyoh dilee mangat geutanyong"
        },
        {
            "chapter": 37,
            "verse": 25,
            "text": "Hana soe tulong lagoe dum di kah Pakon han kaba ureueng nyang tulong"
        },
        {
            "chapter": 37,
            "verse": 26,
            "text": "Tapi jih bandum ka jimeunyerah Seumateh jih that bandum uroe nyoe"
        },
        {
            "chapter": 37,
            "verse": 27,
            "text": "Sabe keudroe-droe peusalah-salah"
        },
        {
            "chapter": 37,
            "verse": 28,
            "text": "Jikheun gata roe nyang padan kamoe Ret uneun kamoe tadong tapeugah"
        },
        {
            "chapter": 37,
            "verse": 29,
            "text": "Seuot keupala sit droe teuh meunan Han tameuiman keu Rasul Allah"
        },
        {
            "chapter": 37,
            "verse": 30,
            "text": "Hana kuasa kamoe keu gata Sit droeteuh gata nyang pubuet salah Droe gata bandum nyang darohaka"
        },
        {
            "chapter": 37,
            "verse": 31,
            "text": "Teuma jinoe ka putusan Allah Bandum geutanyoe jinoe tarasa Hana le daya droeteuh tapeuglah"
        },
        {
            "chapter": 37,
            "verse": 32,
            "text": "Kamoe peusisat takheun dum gata Di kamoe sit ka sisat sileupah"
        },
        {
            "chapter": 37,
            "verse": 33,
            "text": "Bandum awaknyan teuma lam azeub Sinan meusapat hana soe peuglah"
        },
        {
            "chapter": 37,
            "verse": 34,
            "text": "Meunan keuh Kamoe meubri alasan Keu soe nyang meunan jipubuet salah"
        },
        {
            "chapter": 37,
            "verse": 35,
            "text": "‘Oh watee geukheun ubak awaknyan Tan laen Tuhan meulengkan Allah Di jih teukabo jipeurayok droe"
        },
        {
            "chapter": 37,
            "verse": 36,
            "text": "Jikheun peue kamoe meubalek ulah Meukeubah keudeh dum tuhan kamoe Sabab soe jih nyoe nyang poh beurakah Jeut jimeupanton ngon pungo gila"
        },
        {
            "chapter": 37,
            "verse": 37,
            "text": "Tapi geujakba bak jih peurintah Peurintah Tuhan nyang bit that beuna Lom geupeubeuna Rasul nyang sudah Rasul nyang dilee bandum sit beuna"
        },
        {
            "chapter": 37,
            "verse": 38,
            "text": "Teuma dum gata azeub that leupah Azeub peudeh that jinoe tarasa"
        },
        {
            "chapter": 37,
            "verse": 39,
            "text": "Ban nyang keurija teuh meunan balah"
        },
        {
            "chapter": 37,
            "verse": 40,
            "text": "Meulengkan ureueng nyang hamba Tuhan Buet keubajikan deungon ikheulah"
        },
        {
            "chapter": 37,
            "verse": 41,
            "text": "Ureueng nyan bandum ka na raseuki Maklum sendiri ka Tuhan keubah"
        },
        {
            "chapter": 37,
            "verse": 42,
            "text": "Padum boh kayee dum keu ureueng nyan Lom penghormatan Neubri le Allah"
        },
        {
            "chapter": 37,
            "verse": 43,
            "text": "Dalam churuga nyang le that nikmat"
        },
        {
            "chapter": 37,
            "verse": 44,
            "text": "Meuhadap-hadap ateuh peuratah"
        },
        {
            "chapter": 37,
            "verse": 45,
            "text": "Geuidang ngon glah dum keu ureueng nyan Asoe minuman jeureuengeh leupah"
        },
        {
            "chapter": 37,
            "verse": 46,
            "text": "Wareuna puteh ie jeureuengeh that Rasa jih lazat tajep puleh grah"
        },
        {
            "chapter": 37,
            "verse": 47,
            "text": "Hana dalam ie nyang jeut keu mumang Mabok teuh pih han teunang sileupah"
        },
        {
            "chapter": 37,
            "verse": 48,
            "text": "Budiyadari dum di geunireng Hana nyang mireng mata cit indah"
        },
        {
            "chapter": 37,
            "verse": 49,
            "text": "Lagee boh manok tatroh tasimpan"
        },
        {
            "chapter": 37,
            "verse": 50,
            "text": "Teuma ureueng nyan meupeugah-peugah"
        },
        {
            "chapter": 37,
            "verse": 51,
            "text": "Nyang sidroe geukheun di lon na rakan"
        },
        {
            "chapter": 37,
            "verse": 52,
            "text": "Jikheun gata nyan karoh meusalah Keu peue tapateh nyang jipeugah nyoe"
        },
        {
            "chapter": 37,
            "verse": 53,
            "text": "‘Oh mate tanyoe ka abeh sudah Ka jeut keu tanoh bandum geutanyoe Tuleung ka cre-bre ka bicah-bicah Ek na lom balah geubri keu tanyoe"
        },
        {
            "chapter": 37,
            "verse": 54,
            "text": "Geukheun boh jinoe tajak ziarah Neutem jak kalon awaknyan jinoe"
        },
        {
            "chapter": 37,
            "verse": 55,
            "text": "Geujak treuk keunoe geukalon ulah Geueu treuk jih ka dalam nuraka"
        },
        {
            "chapter": 37,
            "verse": 56,
            "text": "Geukheun treuk sigra demi nyoe Allah Karap tapeubloh lon sajan gata"
        },
        {
            "chapter": 37,
            "verse": 57,
            "text": "Adak sangkira kon nikmat Allah Adak kon Neubri nikmat le Po lon Ka keuh roh lon lon lam apui mirah"
        },
        {
            "chapter": 37,
            "verse": 58,
            "text": "Peue teuma tanyoe han mate teuh le"
        },
        {
            "chapter": 37,
            "verse": 59,
            "text": "‘Oh lheuh phon mate dilee ka sudah Han geubri azeub le keu geutanyoe"
        },
        {
            "chapter": 37,
            "verse": 60,
            "text": "Keubit atranyoe bahgia leupah Nyoe keumenangan nyang raya that-that"
        },
        {
            "chapter": 37,
            "verse": 61,
            "text": "Adak jeut umat jipubuet salah Lagee nyoe bandum beu jitem pubuet Le soe nyang pubuet mangat meutuah"
        },
        {
            "chapter": 37,
            "verse": 62,
            "text": "Soe got nyan teuma ngon kayee zaqum"
        },
        {
            "chapter": 37,
            "verse": 63,
            "text": "Bala keu kawom nyang pubuet salah Awak nyang lalem dum Kamoe ujoe Ngon bak kayee nyoe lam apui mirah"
        },
        {
            "chapter": 37,
            "verse": 64,
            "text": "Asai kayee nyoe dalam nuraka"
        },
        {
            "chapter": 37,
            "verse": 65,
            "text": "Manyam jih raya hebat sileupah Sang ule chetan takalon rupa"
        },
        {
            "chapter": 37,
            "verse": 66,
            "text": "Jipajoh sigra le ureueng salah Peunoh le ngon pruet jih ube raya"
        },
        {
            "chapter": 37,
            "verse": 67,
            "text": "le tutong teuma jijep le bagah Te tutong that-that han ek takira"
        },
        {
            "chapter": 37,
            "verse": 68,
            "text": "Lheuh nyan jigisa lam apui mirah Dalam nuraka keudeh dum jiwoe"
        },
        {
            "chapter": 37,
            "verse": 69,
            "text": "Sabab awak nyoe jiikot ayah Ayah jih jieu sit ureueng sisat"
        },
        {
            "chapter": 37,
            "verse": 70,
            "text": "Jiseutot ligat dum bagah-bagah"
        },
        {
            "chapter": 37,
            "verse": 71,
            "text": "Ureueng nyang dilee le that ka sisat Yoh goh jih meuhat sabab buet salah"
        },
        {
            "chapter": 37,
            "verse": 72,
            "text": "Ka Kamoe kirem rasul dum bak jih Keu peuingat jih peue nyang peurintah"
        },
        {
            "chapter": 37,
            "verse": 73,
            "text": "Teuma takalon pakri akibat Lheuh geupeuingat jipubuet salah"
        },
        {
            "chapter": 37,
            "verse": 74,
            "text": "Meulengkan teuma dum hamba Tuhan Nyang amai jihnyan keubit ikheulah"
        },
        {
            "chapter": 37,
            "verse": 75,
            "text": "Nabi Noh dilee geumeuhoi kamoe Teuma di kamoe meuseuot bagah Hana nyang leubeh nibak Hadharat Nyang peutroh hajat soe nyang lam susah"
        },
        {
            "chapter": 37,
            "verse": 76,
            "text": "Kamoe peuleupah treuk teuma gopnyan Sabab watee nyan gopnyan that susah Meupeuglah gopnyan ngon ahli gopnyan"
        },
        {
            "chapter": 37,
            "verse": 77,
            "text": "Tinggai treuk gopnyan mantong meukeubah Ngon aneuk cuco nyang gantoe gopnyan"
        },
        {
            "chapter": 37,
            "verse": 78,
            "text": "Jeut nama gopnyan geupeugah-peugah Le ureueng dudoe di likot gopnyan Kamoe keubah nan geuh lam seujarah"
        },
        {
            "chapter": 37,
            "verse": 79,
            "text": "Seulamat hai Noh gata lam alam"
        },
        {
            "chapter": 37,
            "verse": 80,
            "text": "Di Kamoe meunan sabe meubalah Soe nyang pubuet got meubalah meunan"
        },
        {
            "chapter": 37,
            "verse": 81,
            "text": "Sabab meuiman di Noh keu Allah Dum hamba Kamoe nyang na meuiman Nyang lagee gopnyan bandum meutuah"
        },
        {
            "chapter": 37,
            "verse": 82,
            "text": "Teuma nyang laen nyang han meuiman Kamoe peukaram lam laot luah"
        },
        {
            "chapter": 37,
            "verse": 83,
            "text": "Ibrahim teuma pih kawom gopnyan Saban ngon gopnyan ureueng meutuah"
        },
        {
            "chapter": 37,
            "verse": 84,
            "text": "Geujak bak Tuhan ngon ate salim Keubit Ibrahim ureueng nyang ceudah"
        },
        {
            "chapter": 37,
            "verse": 85,
            "text": "Geukheun bak yah geuh ngon kawom gopnyan Peue taseumah nyan tacuba peugah"
        },
        {
            "chapter": 37,
            "verse": 86,
            "text": "Peue dum tapeugot tuhan paleusu Nyan tan meunapsu nyang bukon Allah"
        },
        {
            "chapter": 37,
            "verse": 87,
            "text": "Peue na tapike soe nyang Po alam Nyan keuh nyang Tuhan nyang jeut taseumah"
        },
        {
            "chapter": 37,
            "verse": 88,
            "text": "Teuma geutilek dum bintang-bintang"
        },
        {
            "chapter": 37,
            "verse": 89,
            "text": "Geukheun treuk yoh nyan lon nyoe ka parah Lon nyoe ka saket ulee ka mumang"
        },
        {
            "chapter": 37,
            "verse": 90,
            "text": "Jijak treuk yohnyan gopnyan jikeubah ‘Oh ban meulikot jijak awaknyan"
        },
        {
            "chapter": 37,
            "verse": 91,
            "text": "Bak Tuhan jihnyan geujak treuk bagah Geukheun treuk bak jih peue haba dumnyoe Pakon han sapeue ka pajoh di kah"
        },
        {
            "chapter": 37,
            "verse": 92,
            "text": "Pakon han sapeue pih na jeut ka kheun"
        },
        {
            "chapter": 37,
            "verse": 93,
            "text": "Ngon jaroe uneun geukhok le bagah Abeh dum geuphok tuhan awaknyan"
        },
        {
            "chapter": 37,
            "verse": 94,
            "text": "Troh treuk awaknyan beungeh jih leupah"
        },
        {
            "chapter": 37,
            "verse": 95,
            "text": "Geukheun peue gata pubuet lagee nyoe Lheuh tapheut keudroe teuma taseumah"
        },
        {
            "chapter": 37,
            "verse": 96,
            "text": "Tuhan nyang peujeut gatanyoe bandum Buet teuh pih bandum peuneujeut Allah"
        },
        {
            "chapter": 37,
            "verse": 97,
            "text": "Jikheun treuk tamon kayee dum keunoe Nak tatiek jihnyoe lam apui mirah"
        },
        {
            "chapter": 37,
            "verse": 98,
            "text": "Jikeumeung daya gopnyan jimeung poh Ka keuh u baroh jih Kamoe keubah Jeut teuma jihnyan nyang paleng miyup"
        },
        {
            "chapter": 37,
            "verse": 99,
            "text": "Ibrahim ban buet teuma geupeugah Di lon lon meung jak peurintah Po lon Neutunyok keu lon teuma bek salah"
        },
        {
            "chapter": 37,
            "verse": 100,
            "text": "Tuhanku Neubri keu lon beu leubeh Aneuk nyang saleh jigantoe ayah"
        },
        {
            "chapter": 37,
            "verse": 101,
            "text": "Kamoe peusuka treuk teuma gopnyan Ngon aneuk agam nyang halim leupah"
        },
        {
            "chapter": 37,
            "verse": 102,
            "text": "‘Oh ban rayok jih jak sajan Kamoe Geukheun treuk yohnyan aneuk meutuah Lon leumpoe gata Neuyue koh takue Pakri aneuk droe pike tapeugah Seuot treuk aneuk hai ayah Teungku Neupubuet laju peue nyang peurintah Insya Allah lon akan lon saba Neukalon nyata teuma hai ayah"
        },
        {
            "chapter": 37,
            "verse": 103,
            "text": "‘Oh ban meunyerah bandua gopnyan Geupeueh yohnyan treuk aneuk lidah Geumeukoh takue laju watee nyan"
        },
        {
            "chapter": 37,
            "verse": 104,
            "text": "Kamoe hoi gopnyan teuma le bagah Wahe Ibrahim tadeungo jinoe"
        },
        {
            "chapter": 37,
            "verse": 105,
            "text": "Nyang gata leumpoe beuna that leupah Sabab tapateh peue nyang taleumpoe Meunan keuh Kamoe akan meubalah Sit Kamoe balah soe nyang pubuet got"
        },
        {
            "chapter": 37,
            "verse": 106,
            "text": "Ujian that brat atranyoe sudah Keubit cubaan nyang leupah nyata"
        },
        {
            "chapter": 37,
            "verse": 107,
            "text": "Meuteuboh teuma le Kamoe bagah Meujok sie laen nyang leubeh raya"
        },
        {
            "chapter": 37,
            "verse": 108,
            "text": "Nan gopnyan teuma jipeugah-peugah Keu ureueng dudoe di likot gopnyan Kamoe keubah nan geuh lam seujarah"
        },
        {
            "chapter": 37,
            "verse": 109,
            "text": "Teuma seulamat ateuh Iþrahim"
        },
        {
            "chapter": 37,
            "verse": 110,
            "text": "Di Kamoe meunan sabe meubalah Ureueng pubuet got meubalah meunan"
        },
        {
            "chapter": 37,
            "verse": 111,
            "text": "Sabab meuiman gopnyan keu Allah Dum hamba Kamoe nyang na meuiman A Nyang lagee gopnyan bandum meutuah"
        },
        {
            "chapter": 37,
            "verse": 112,
            "text": "Haba gembira keu gopnyan meubri Ishak Nabi nyang saleh leupah"
        },
        {
            "chapter": 37,
            "verse": 113,
            "text": "Meubri beureukat teuma keu gopnyan Ngon Ishak nyan nyang aneuk lidah Aneuk ngon cuco gopnyan bandua Nyang ladom beuna nyang ladom salah Ladom pubuet got nyang ladom teuma Droe jielanya nyata sileupah"
        },
        {
            "chapter": 37,
            "verse": 114,
            "text": "Kamoe bri nikmat teuma keu Musa Ngon Harun dua geuh that meutuah"
        },
        {
            "chapter": 37,
            "verse": 115,
            "text": "Meupeuglah gopnyan ngon kawom gopnyan Sabab ureueng nyan raya that susah"
        },
        {
            "chapter": 37,
            "verse": 116,
            "text": "Kamoe tulong geuh hingga ka meunang"
        },
        {
            "chapter": 37,
            "verse": 117,
            "text": "Meubri keu gopnyan teuma risalah Kitab nyang nyata meubri keu gopnyan"
        },
        {
            "chapter": 37,
            "verse": 118,
            "text": "Bandua gopnyan jakba peurintah Kamoe peutunyok jalan nyang teupat"
        },
        {
            "chapter": 37,
            "verse": 119,
            "text": "Jeut gopnyan meuhat gop peugah-peugah Keu ureueng dudoe di likot gopnyan Kamoe keubah nan geuh lam seujarah"
        },
        {
            "chapter": 37,
            "verse": 120,
            "text": "Seulamat atëuh Musa ngon Harun"
        },
        {
            "chapter": 37,
            "verse": 121,
            "text": "Di Kamoe meunan sabe meubalah Ureueng pubuet got meubalah meunan"
        },
        {
            "chapter": 37,
            "verse": 122,
            "text": "Sabab meuiman gopnyan keu Allah Dum hamba Kamoe nyang lagee gopnyan Bandua gopnyan bandum meutuah"
        },
        {
            "chapter": 37,
            "verse": 123,
            "text": "Teuma Ilyas pih Rasul Tuhan"
        },
        {
            "chapter": 37,
            "verse": 124,
            "text": "Bak kawom gopnyan teuma geupeugah Pakon han takwa gata keu Tuhan"
        },
        {
            "chapter": 37,
            "verse": 125,
            "text": "Keu peue Baʻal nyan nyang tajak seumah Takeubah Tuhan nyang peujeut alam Nyang jroh hana ban cit sidroe Allah"
        },
        {
            "chapter": 37,
            "verse": 126,
            "text": "Tuhan Po gata ngon Po yah gata Nyang dilee masa bandum ka sudah"
        },
        {
            "chapter": 37,
            "verse": 127,
            "text": "Jipeugah sulet teuma keu gopnyan Ka keuh jih dumnyan lam apui mirah Bandum awaknyan asoe nuraka"
        },
        {
            "chapter": 37,
            "verse": 128,
            "text": "Meulengkan hamba dum nyang ikheulah"
        },
        {
            "chapter": 37,
            "verse": 129,
            "text": "‘Oh dudoe teuma hana le gopnyan Jeut nama gopnyan geupeugah-peugah Le ureueng dudoe di likot gopnyan Kamoe keubah nan. geuh lam seujarah"
        },
        {
            "chapter": 37,
            "verse": 130,
            "text": "Ateuh Ilyas saleum seulamat"
        },
        {
            "chapter": 37,
            "verse": 131,
            "text": "Di Kamoe meuhat meunan meubalah Ureueng pubuet got meubalah meunan"
        },
        {
            "chapter": 37,
            "verse": 132,
            "text": "Sabab meuiman gopnyan keu Allah Dum hamba Kamoe nyang na meuiman Nyang lagee gopnyan bandum meutuah"
        },
        {
            "chapter": 37,
            "verse": 133,
            "text": "Nabi Luth teuma pih Rasul Tuhan"
        },
        {
            "chapter": 37,
            "verse": 134,
            "text": "Bak watee gopnyan Kamoe peuleupah Meupeuglah gopnyan ngon ahli gopnyan Bek le di sinan ngon awak salah"
        },
        {
            "chapter": 37,
            "verse": 135,
            "text": "Meulengkan sidroe inong nyang tuha Ka keuh binasa sinan meukeubah"
        },
        {
            "chapter": 37,
            "verse": 136,
            "text": "Lheuhnyan bandum jih meupeubinasa Nyang darohaka bandum ka Sudah"
        },
        {
            "chapter": 37,
            "verse": 137,
            "text": "Bak watee beungoh meunyoe tajak-jak Takalon jeujak euncit jih leumah"
        },
        {
            "chapter": 37,
            "verse": 138,
            "text": "Got pih tajak-jak ʻoh watee malam Pakon han tapham ngon akai ceudah"
        },
        {
            "chapter": 37,
            "verse": 139,
            "text": "Yunus pih teuma sit Rasul Tuhan"
        },
        {
            "chapter": 37,
            "verse": 140,
            "text": "Teuma dì gopnyan geuplueng that bagah Geuek lam kapai peunoh muatan"
        },
        {
            "chapter": 37,
            "verse": 141,
            "text": "Teuma roh gopnyan bak top soe salah Talo treuk gopnyan geugrop lam laot"
        },
        {
            "chapter": 37,
            "verse": 142,
            "text": "Jiʻuet le eungkot teuma le bagah Teuma jicaci jikheun keu gopnyan"
        },
        {
            "chapter": 37,
            "verse": 143,
            "text": "Adak kon gopnyan geupujoe Allah Adak kon sabe geukheun teuseubeh"
        },
        {
            "chapter": 37,
            "verse": 144,
            "text": "Meuhat trep geupreh hana soe peuglah Dalam pruet eungkot geupreh sinan trep Hingga Neubangket teuma le Allah Bak uroe bangket baroglah gopnyan"
        },
        {
            "chapter": 37,
            "verse": 145,
            "text": "Kamoe tiek gopnyan bak pasi luah Gopnyan pih saket teuma wateenyan"
        },
        {
            "chapter": 37,
            "verse": 146,
            "text": "Timoh treuk sinan bak kayee bagah Kamoe peutimoh sinan bak labu"
        },
        {
            "chapter": 37,
            "verse": 147,
            "text": "Bak nanggroe makmu rakyat barollah Sireutoh ribee rakyat di sinan Leubeh nibaknyan kadang jumeulah Teuma meukirem treuk gopnyan keunan"
        },
        {
            "chapter": 37,
            "verse": 148,
            "text": "Ureueng meuiman teuma le bagah Kamoe bri seunang teuma ureueng nyan Dang-dang troh keunan watee meupisah"
        },
        {
            "chapter": 37,
            "verse": 149,
            "text": "Teuma tatanyong bak jih dum jinoe Pakon jeut meunoe di jih jipeugah Aneuk nyang inong jikheun keu Tuhan Aneuk nyang agam keudroe jikeubah"
        },
        {
            "chapter": 37,
            "verse": 150,
            "text": "Atawa inong dum malaikat Peue na jilihat meunan jipeugah Yoh Kamoe peujeut peuna jikalon"
        },
        {
            "chapter": 37,
            "verse": 151,
            "text": "Meu kana jikheun keu ayeum babah Jipeuna-peuna sulet keu Tuhan"
        },
        {
            "chapter": 37,
            "verse": 152,
            "text": "Na aneuk Tuhan di jih jipeugah Keubit sulet that bandum awaknyan"
        },
        {
            "chapter": 37,
            "verse": 153,
            "text": "Ek aneuk inong Neutueng le Allah Neutinggai teuma dum aneuk agam"
        },
        {
            "chapter": 37,
            "verse": 154,
            "text": "Peue hukom teuh nyan meu ka tapeugah"
        },
        {
            "chapter": 37,
            "verse": 155,
            "text": "Peue gata dum han jeut keu pikiran"
        },
        {
            "chapter": 37,
            "verse": 156,
            "text": "Peue gata dum nyan kuasa leupah Meunyoe bit nyata gata kuasa"
        },
        {
            "chapter": 37,
            "verse": 157,
            "text": "Toh kitab gata me keunoe bagah Meunyoe bit gata ureueng nyang beuna"
        },
        {
            "chapter": 37,
            "verse": 158,
            "text": "Jikheun chedara lom jen ngon Allah Padahai di jen sit ka jiteupue Bandum awaknyoe lam apui mirah Keudeh jitamong dalam nuraka"
        },
        {
            "chapter": 37,
            "verse": 159,
            "text": "Allah Taʻala suci that leupah Maha suci Neuh bak peue nyang jih kheun"
        },
        {
            "chapter": 37,
            "verse": 160,
            "text": "Meulengkan ureueng nyang bit ikheulah Soe nyang gleh ate dum hamba Tuhan"
        },
        {
            "chapter": 37,
            "verse": 161,
            "text": "Bandum gatanyan han ek tailah Peue nyang taseumah pih lagee gata"
        },
        {
            "chapter": 37,
            "verse": 162,
            "text": "Han ek tadaya dum hamba Allah"
        },
        {
            "chapter": 37,
            "verse": 163,
            "text": "Meulengkan soe nyang asoe nuraka"
        },
        {
            "chapter": 37,
            "verse": 164,
            "text": "Di kamoe teuma bandum na tugah Sit ka meuteuntee dum buet di kamoe"
        },
        {
            "chapter": 37,
            "verse": 165,
            "text": "Meubareh keudroe ikot peurintah Meubanja-banja kamoe meubareh"
        },
        {
            "chapter": 37,
            "verse": 166,
            "text": "Meukheun teuseubeh meupujoe Allah"
        },
        {
            "chapter": 37,
            "verse": 167,
            "text": "Teuma awaknyan meuhat dum jikheun"
        },
        {
            "chapter": 37,
            "verse": 168,
            "text": "Kitab dum jameun hana soe keubah Hana geutinggai le ureueng jameun Meunyo nyan takheun raya phaedah"
        },
        {
            "chapter": 37,
            "verse": 169,
            "text": "Meuhat jeut tanyoe keu hamba Tuhan Ikheulah keu Tuhan ikot peurintah"
        },
        {
            "chapter": 37,
            "verse": 170,
            "text": "Teuma jikaphe cit di jih jinoe Jiteupue dudoe teuma geubalah"
        },
        {
            "chapter": 37,
            "verse": 171,
            "text": "Atra sit kana putusan Kamoe Keu hamba Kamoe dum Rasul Allah"
        },
        {
            "chapter": 37,
            "verse": 172,
            "text": "Bandum meutulong teuma ureueng nyan Sabab ureueng nyan jakba peurintah"
        },
        {
            "chapter": 37,
            "verse": 173,
            "text": "Teuntra Kamoe nyan meuhat nyang meunang"
        },
        {
            "chapter": 37,
            "verse": 174,
            "text": "Gata sabab nyan bek jeut keu susah Bek tapeuduli keu jihnyan dilee Dang-dang troh watee putusan Allah"
        },
        {
            "chapter": 37,
            "verse": 175,
            "text": "Teuma tapeutrang bak jih akibat Akan jilihat teuma trang leupah"
        },
        {
            "chapter": 37,
            "verse": 176,
            "text": "Peue napsu azeub beurijang di jih"
        },
        {
            "chapter": 37,
            "verse": 177,
            "text": "Meunyo troh bak jih ka jeut keu susah ‘Oh beudoh beungoh ceulaka that-that Yoh geupeuingat dilee jibantah"
        },
        {
            "chapter": 37,
            "verse": 178,
            "text": "Bek tapeuduli keu jihnyan dilee Dang-dang troh watee putusan Allah"
        },
        {
            "chapter": 37,
            "verse": 179,
            "text": "Teuma tapeutrang bak jih akibat Akan jilihat teuma trang leupah"
        },
        {
            "chapter": 37,
            "verse": 180,
            "text": "Maha suci Po teuh nyang Perkasa Meubacut hana lagee jih peugah"
        },
        {
            "chapter": 37,
            "verse": 181,
            "text": "Saleum seulamat keu Rasul bandum"
        },
        {
            "chapter": 37,
            "verse": 182,
            "text": "Pujoe pih bandum meuwoe keu Allah Pujoe keu Tuhan nyang Po dum alam Dum seukalian cit milek Allah"
        },
        {
            "chapter": 38,
            "verse": 1,
            "text": "Shad Tuhan nyang teupue meukeusud ayat Sabab Hadharat hana Neupeugah Demi Qur'an nyang meugah that-that"
        },
        {
            "chapter": 38,
            "verse": 2,
            "text": "Tapi nyang sisat teukabo leupah Kaphe teukabo jipeurayok droe Bah barangkasoe di jih jibantah"
        },
        {
            "chapter": 38,
            "verse": 3,
            "text": "Di Kamoe dilee meupeubinasa Padum le nyangka hana ek peugah Padum boh kurun nyang meuhoi bantu Hana soe bantu hana soe peuglah Hana meuho plueng keumeung peulheuh droe"
        },
        {
            "chapter": 38,
            "verse": 4,
            "text": "Hireuen jih keu droe ‘oh troh peurintah Lam kawom droe jih ureueng peuingat Jikheun treuk ligat sulet sileupah Nyoe keuh nyang sihe ka troh bak tanyoe"
        },
        {
            "chapter": 38,
            "verse": 5,
            "text": "Tuhan geutanyoe dum jikheun salah Ek jijak peugah Tuhan cit sidroe Keubit atranyoe ajeb that leupah"
        },
        {
            "chapter": 38,
            "verse": 6,
            "text": "Keutua jih jak dum bak awak nyan Jikheun bah meunan tajak leh bagah Tasaba mantong keu Tuhan gata Laen dum hana peue jijak peugah Tuhan gata dum nyan keuh nyang beuna"
        },
        {
            "chapter": 38,
            "verse": 7,
            "text": "Han tom tadeungo lagee jih peugah Agama akhe nyang troh bak tanyoe Hana buet tanyoe geujak kheun salah Jipeuna-peuna atranyoe mantong"
        },
        {
            "chapter": 38,
            "verse": 8,
            "text": "Pane geupeutron bak jih peurintah Jih pih dì sinoe lam kawan tanyoe Tapi awaknyoe keubit roe salah Di jih chok jih that peurintah Kamoe Jipike lon nyoe han ek lon balah Tapi azeub lon gohlom jirasa"
        },
        {
            "chapter": 38,
            "verse": 9,
            "text": "Atawa peuna rahmat jikeubah Na gudang bak jih rahmat Po gata Nyang that Perkasa Maha Pemurah"
        },
        {
            "chapter": 38,
            "verse": 10,
            "text": "Keurajeun langet keurajeun bumoe Bandum ngon asoe peue na jikeubah Peugot treuk rinyeun jiek u langet"
        },
        {
            "chapter": 38,
            "verse": 11,
            "text": "Teuntra jih meuhat anco dum kalah Bandum pasukan nyang meucharikat"
        },
        {
            "chapter": 38,
            "verse": 12,
            "text": "Dilee kon meuhat ka meunan ulah ¿ Kawom Noh ngon ‘Ad lom ngon Peura*un: Nyang le peukateuen teuntra jih meugah"
        },
        {
            "chapter": 38,
            "verse": 13,
            "text": "Tsamud kawom Luth nyang meucharikat Bandum meusapat ngon kawom aikah"
        },
        {
            "chapter": 38,
            "verse": 14,
            "text": "Bandum jih jikheun sulet keu Rasul Ka keuh lam apui jih dum geukeubah Hukoman bak Lon keu jih ka hak that"
        },
        {
            "chapter": 38,
            "verse": 15,
            "text": "Jipreh meusiat kon na trep leupah Sigo-go deumpek abeh dum ligat ! Tan le meu siat watee geukeubah"
        },
        {
            "chapter": 38,
            "verse": 16,
            "text": "Jikheun treuk laju hai Tuhan kamoe Neuazeub jinoe kameo ka salah Yoh gohlom teuka hisab keu kamoe Bahgian kamoe Neubri beu bagah"
        },
        {
            "chapter": 38,
            "verse": 17,
            "text": "Peue-peu nyang jikheun bandum tasaba Taingat haba Daod meutuah Taingat Daod nyang kamba Kamoe Gopnyan buet jaroe geuh carong leupah Gopnyan bit teuga taʻat geutobat"
        },
        {
            "chapter": 38,
            "verse": 18,
            "text": "Kamoe bri alat gunong dum meugah Jikheun teuseubeh beungoh ngon seupot Sapat ngon Daod jìpujoe Allah"
        },
        {
            "chapter": 38,
            "verse": 19,
            "text": "Meunan pih cicem Kamoe peusapat Bandum jih taʻat hana meuubah"
        },
        {
            "chapter": 38,
            "verse": 20,
            "text": "Keurajeun gopnyan Kamoe peukuat Meubri hikeumat keu gopnyan bagah i Peuputoh hukom bak jaroe gopnyan"
        },
        {
            "chapter": 38,
            "verse": 21,
            "text": "Teuma troh keunan ureueng meubantah Na troh bak gata haba ureueng nyan Bak Daod keunan geujak meulangkah Geulingkeu mihrab laju geutamong"
        },
        {
            "chapter": 38,
            "verse": 22,
            "text": "Bak Daod yohnyan hai geujak peugah Geueu urueng nyan Daod teukeujet Han peue tatakot teuma geupeugah Kamoe dua nyoe hana that meuphom Neupeugah hukom keu kamoe bagah Sang hana beutoi buet rakan lon nyoe Neutunyok kamoe bek roh meusalah Bak jalan teupat neutunyok kamoe"
        },
        {
            "chapter": 38,
            "verse": 23,
            "text": "Buet rakan lon nyoe sang na meuilah Di gopnyan kameng sikureueng ploh boh Lom sikureueng boh jeut le sileupah Di lon cit saboh sagai kameng lon Geukheun atralon nyan kon atrakah Rayok su gopnyan bak peugah haba Hana kuasa di lon lonbantah"
        },
        {
            "chapter": 38,
            "verse": 24,
            "text": "Nyan jih elanya cok kameng gata Meunan keuh nyata kheun Daod bagah Le ureueng pubuet lagee nyan rupa Ateuh chedara jipubuet salah Meulengkan ureueng nyang na meuiman Lagi buet gopnyan pih jroh sileupah Tapi nit ureueng nyang na lagee nyan Daod ‘oh Iheuhnyan teupike salah Daod geupike kamoe cie gopnyan Sang-sang buet gopnyan pih na meuilah Geulakee ampon treuk bak Po goppnyan Geuruku“ sinan sujud bak Allah Hingga geutobat teuma ‘oh akhe"
        },
        {
            "chapter": 38,
            "verse": 25,
            "text": "Kamoe ampon le peue nyang ka salah Sabab gopnyan toe that deungon Kamoe Geuwoe bak Kamoe ngon jroh sileupah"
        },
        {
            "chapter": 38,
            "verse": 26,
            "text": "Hai Daod Kamoe meupeujeut gata Di dalam donya gata khaliphah Teuma tahukom deungon sibeuna Dum manusia bek na meuilah Bek sagai gata peuturot napsu Jiba teuh laju ubak buet salah Bak jalan sisat gata jiyue jak Han jibri tajak bak jalan Allah Awak nyang sisat bak jalan Tuhan Neubri balasan azeub that leupah Sabab teuwo jih keu uroe hisab Uroe nyang phet that keu soe nyang salah"
        },
        {
            "chapter": 38,
            "verse": 27,
            "text": "Nyang Kamoe peujeut langet ngon bumoe Bandum ngon asoe kon tan phaedah Kon sia-sia Kamoe peujeut nyan Jisangka meunan le kaphe jadah Teuma ceulaka keu bandum kaphe Di jih dum sare lam apui mirah Bandum jitamong dalam nuraka"
        },
        {
            "chapter": 38,
            "verse": 28,
            "text": "Teuma ek roe sa ureueng meutuah Ureueng meuiman lom geupubeutgot Ngon ureueng jeuheut ek saban leupah Got pih meupeujeut ureueng takwa Ek saban teuma ngon ureueng salah Ureueng nyang pasek nyang le that dacha"
        },
        {
            "chapter": 38,
            "verse": 29,
            "text": "Kitab nyoe teuma beureukat leupah Ka Kamoe peutron kitab keu gata Mangat jikira ngon akai ceudah Mangat jipike meukeusud ayat Lom keu peuingat soe nyang meutuah Barangsoe nyang got akai pikiran Jeut peuringatan jitueng phaedah"
        },
        {
            "chapter": 38,
            "verse": 30,
            "text": "Keu Nabi Daod meubri Sulaiman Nyan hamba Tuhan nyang got that leupah Tobat bak Tuhan sabe lam taʻat"
        },
        {
            "chapter": 38,
            "verse": 31,
            "text": "Bak saboh saat geuistirahah Seupot nyan jiba keunan bak gopnyan Guda pacuan nyang ceudah-ceudah"
        },
        {
            "chapter": 38,
            "verse": 32,
            "text": "Geukheun treuk di lon galak keu guda Disampeng cinta gaseh keu Allah Hingga hana le geukalon guda"
        },
        {
            "chapter": 38,
            "verse": 33,
            "text": "Bak rakan sigra teuma geupeugah Taba leh keunoe bandum guda nyan Geugeusuek yohnyan guda nyang ceudah Geusuek bak gaki deungon bak takue Bek jipeulale ingat keu Allah"
        },
        {
            "chapter": 38,
            "verse": 34,
            "text": "Teuma Kamoe bri akan Sulaiman Saboh cubaan nyang hebat leupah Ateuh kurusi Nabi Sulaiman Troh ureueng keunan jijak peurintah Disinan jiduek jigantoe gopnyan Padum trep lheuhnyan geuwoe treuk bagah"
        },
        {
            "chapter": 38,
            "verse": 35,
            "text": "Geukheun Tuhanku Neubri amponan Neubri keurajeun keu lon nyang luah Bek na meusidroe dudoe nibaknyan Nyang saban ngon lon jimat peurintah Droeneuh Tuhanku geumaseh that-that"
        },
        {
            "chapter": 38,
            "verse": 36,
            "text": "Neupeutren hajat teuma le Allah Kamoe bri angen teuma keu gopnyan Jipubuet yohnyan peue nyang geupeugah Angen nyang leumbot jipateh gopnyan Jiba treuk gopnyan ho nyang geulangkah"
        },
        {
            "chapter": 38,
            "verse": 37,
            "text": "Chetan dum tukang peugot bangunan Lom jeut jiseunom lam laot luah"
        },
        {
            "chapter": 38,
            "verse": 38,
            "text": "Teuma nyang laen geuboh lam rante"
        },
        {
            "chapter": 38,
            "verse": 39,
            "text": "Sulaiman Neubri kuasa leupah Nyoe keuh beuneri Kamoe keu gata Peue-peue nyang hawa yue pubuet bagah Atawa tatham han tabri pubuet Barangkri nyang hʻeut teuh han peue salah"
        },
        {
            "chapter": 38,
            "verse": 40,
            "text": "Gopnyan ureueng toe that deungon Kamoe Geuwoe bak Kamoe pih ngon jroh leupah"
        },
        {
            "chapter": 38,
            "verse": 41,
            "text": "Teuma lom Aiyub taingat jinoe Nyan hamba Kamoe keunong musibah Aiyub meungadu ubak Po gopnyan Lon nyoe le chetan jipeugot ulah Jipeuseungsara lon ngon jiazeub Keubit that jeuheut chetan seurakah"
        },
        {
            "chapter": 38,
            "verse": 42,
            "text": "Taculok gaki teuh keunan lam ie le nyan that leupie tajep puleh grah"
        },
        {
            "chapter": 38,
            "verse": 43,
            "text": "Kamoe bri teuma ahli geuh bandum Dumnan laen lom Kamoe bri tamah Bandum nyan rahmat meuh keu ureueng nyan Lom peuringatan keu soe nyang ceudah"
        },
        {
            "chapter": 38,
            "verse": 44,
            "text": "Saboh beureukah pureh pijampoh Ngon nyan keuh tapoh bek bateu sumpah Kamoe eu gopnyan ek that geusaba Seuneujroh hamba peuneujeut ALlah Taʻat ngon tobat sabe di gopnyan"
        },
        {
            "chapter": 38,
            "verse": 45,
            "text": "Laen nibaknyan teuma tapeugah Nabi Ibrahim Ishak Ya‘qob Ureueng nyang patot tapeugah-peugah Ureueng nyan bandum kong geuusaha Lagi that nyata pikiran ceudah"
        },
        {
            "chapter": 38,
            "verse": 46,
            "text": "Ate ureuengnyan ka Kamoe peugleh Ingat nanggroe jeh nyang brat sileupah"
        },
        {
            "chapter": 38,
            "verse": 47,
            "text": "Gopnyan bak Kamoe ureueng pilihan Buet keubajikan han tom geukeubah"
        },
        {
            "chapter": 38,
            "verse": 48,
            "text": "Nabi Ismail lom ngon Ilyasa‘ Bandum geuh galak ikot peurintah Lom ngon Zulkifli bandum pilihan"
        },
        {
            "chapter": 38,
            "verse": 49,
            "text": "Nyoe peunghormatan nyang raya leupah Nama uruengnyan sabe jiingat Le bandum umat dalam seujarah Ureueng takwa meuteumeung teumpat Sideh nyanggot that ka Tuhan keubah"
        },
        {
            "chapter": 38,
            "verse": 50,
            "text": "Churuga ‘Adnen teumpat ureuengnyan Pinto keu gopnyan bandum ka teuhah"
        },
        {
            "chapter": 38,
            "verse": 51,
            "text": "Geuduek meusadeu sinan dum teuntee Pajoh boh kayee nyang le sileupah Ngon ie nyang lazat cita ngon rasa"
        },
        {
            "chapter": 38,
            "verse": 52,
            "text": "Lom aneuk dara dum ceudah-ceudah Bandum seulayeu muda jeulita Hana tom mata jieu nyang salah"
        },
        {
            "chapter": 38,
            "verse": 53,
            "text": "Nyoe nyang geujanji dilee keu gata Watee tagisa uroe beunalah Uroenyan bandum peugot keunira"
        },
        {
            "chapter": 38,
            "verse": 54,
            "text": "Nyoe dum keu gata ka Kamoe keubah Raseuki Kamoe han abeh-abeh"
        },
        {
            "chapter": 38,
            "verse": 55,
            "text": "Nyoe teuma keudeh keu ureueng salah Ureueng nyang jeuheut brok that teumpat jih"
        },
        {
            "chapter": 38,
            "verse": 56,
            "text": "Nuraka keu jih ka Kamoe keubah Keunan jitamong bandum awaknyan Brok that teumpat nyan hana ban peugah"
        },
        {
            "chapter": 38,
            "verse": 57,
            "text": "Nyoe keuh ie hanyi mangat jirasa Hana peue kira tutong that leupah Lom ie sijuek that han jeut meutamat"
        },
        {
            "chapter": 38,
            "verse": 58,
            "text": "Laen lom azeub pih le sileupah"
        },
        {
            "chapter": 38,
            "verse": 59,
            "text": "Nyoe pat lom rame ngon gata bandum Keu peue nyan bandum pih ureueng salah Hana seulamat lop lam nuraka"
        },
        {
            "chapter": 38,
            "verse": 60,
            "text": "Jiseuot sigra nyang ban troh langkah Keu gata bandum pih tan seulamat Kamoe tapakat jak pubuet salah Jeuheut that teumpat jinoe keu gata"
        },
        {
            "chapter": 38,
            "verse": 61,
            "text": "Jikheun lom teuma wahe ya Allah Awak nyang dilee jipadan kamoe Wahe Po kamoe Neuazeub bagah Neuazeub beuthat jih lam nuraka Meuganda-ganda azeub that leupah"
        },
        {
            "chapter": 38,
            "verse": 62,
            "text": "Jikheun lom ho ka ureueng uroe jeh Nyang takheun paleh hana meutuah Hana meukalon lagoe ureuengnyan Jeuheut that gopnyan dilee meupeugah"
        },
        {
            "chapter": 38,
            "verse": 63,
            "text": "Yoh dilee kamoe meuejek gopnyan Meukheun keu gopnyan hina sileupah Peue mata kamoe jinoe ka sisat"
        },
        {
            "chapter": 38,
            "verse": 64,
            "text": "Nyan keuh riyoh that dum awak salah Keubit hak meunan asoe nuraka Gadoh meudawa peusalah-salah"
        },
        {
            "chapter": 38,
            "verse": 65,
            "text": "Takheun dilon nyoe meu lon peuingat Tuhan Hadharat sit sidroe Allah Tan laen Tuhan meu kon Droeneuhnyan Sidroe Neuh Tuhan Perkasa leupah"
        },
        {
            "chapter": 38,
            "verse": 66,
            "text": "Nyang Po dum langet ngon Po dum bumoe Ngon antaranyoe bandum blah bicah Maha Perkasa sit sidroe Tuhan Maha Pengampon keu ureueng salah"
        },
        {
            "chapter": 38,
            "verse": 67,
            "text": "Takheun haba nyoe haba beuna that Haba raya that hana ban peugah"
        },
        {
            "chapter": 38,
            "verse": 68,
            "text": "Di gata bandum han tatem pateh Tapaleng keudeh laju le bagah"
        },
        {
            "chapter": 38,
            "verse": 69,
            "text": "Haba di langet di alam ateuh Bak lon hana deuh peue nyang geupeugah Soe leh na dakwa nibak ureueng nyan"
        },
        {
            "chapter": 38,
            "verse": 70,
            "text": "Wahi atranyan hana troh langkah Nyang wahi bak lon neuyue peuingat Bak bandum umat beunyata leupah"
        },
        {
            "chapter": 38,
            "verse": 71,
            "text": "Po gata Neukheun bak malaikat Lon peujeut siat insan Lon ulah Nibak tanoh kliet Lon peujeut jih nyan"
        },
        {
            "chapter": 38,
            "verse": 72,
            "text": "Teuma ‘oh Iheuhnyan Lon boh areuwah Oh lIheuh Lon peugot roh Lon yup keunan Bandum teuh keunan tasujud bagah"
        },
        {
            "chapter": 38,
            "verse": 73,
            "text": "Malaikat dum teuma geusujud Peurintah maʻbud hana soe bantah"
        },
        {
            "chapter": 38,
            "verse": 74,
            "text": "Meulengkan iblih peuteukabo droe Jikaphe jih nyoe akan peurintah"
        },
        {
            "chapter": 38,
            "verse": 75,
            "text": "Neukheun hai iblih soe tham kah sujud ‘Oh Lon yue sujud han katem di kah Lon peujeut jihnyan ngon jaroe droe Lon Pakon kah meunan teukabo leupah Peue kapike droe ureueng manyang that"
        },
        {
            "chapter": 38,
            "verse": 76,
            "text": "Jiseuot ligat lon leubeh ceudah Nibak apui hu lon nyoe Neupeujeut Di jih Neupeujeut bak tanoh basah"
        },
        {
            "chapter": 38,
            "verse": 77,
            "text": "Neukheun treuk teubiet laju kah sinan Ka keunong rajam uroe nyoe di kah"
        },
        {
            "chapter": 38,
            "verse": 78,
            "text": "Laknat Lon keu kah sampoe kiamat"
        },
        {
            "chapter": 38,
            "verse": 79,
            "text": "Jiseuot ligat wahe ya Allah Tuhanku Neubri lonnyoe meutanggoh Jinoe sampoe troh uroe beunalah Sampoe ‘oh bangket lon Neubri tanggoh"
        },
        {
            "chapter": 38,
            "verse": 80,
            "text": "Ka Kubri tanggoh Neukheun le Allah"
        },
        {
            "chapter": 38,
            "verse": 81,
            "text": "Hingga troh watee uroe kamaklum"
        },
        {
            "chapter": 38,
            "verse": 82,
            "text": "Iblih jikheun lom teuma jipeugah Demi meugah Droeneuh lon peusisat Bandum jih meuhat lon yue buet salah"
        },
        {
            "chapter": 38,
            "verse": 83,
            "text": "Meulengkan hamba Neuh lam kawan jih Nyang ate jih gleh keubit ikheulah"
        },
        {
            "chapter": 38,
            "verse": 84,
            "text": "Neukheun nyang beutoi narit Lon sidroe"
        },
        {
            "chapter": 38,
            "verse": 85,
            "text": "Bandum Kupasoe lam apui mirah Beupeunoh bandum dalam nuraka Bandum keuh sama soe nyang ikot kah"
        },
        {
            "chapter": 38,
            "verse": 86,
            "text": "Takheun lon hana sapeue lon lakee Hana lon lakee bak gata upah Atranyoe pih kon lon peugot-peugot"
        },
        {
            "chapter": 38,
            "verse": 87,
            "text": "Haba peuingat sagai lon peugah Haba peuingat keu bandum alam"
        },
        {
            "chapter": 38,
            "verse": 88,
            "text": "Gata pih saban hana geukeubah Tateupue bandum atranyan teuma Meu katroh masa Neubri le Allah"
        },
        {
            "chapter": 39,
            "verse": 1,
            "text": "Kitab nyan tron bak Allah Taʻala Nyang that Perkasa hana ban peugah That bijaksana Tuhan Hadharat"
        },
        {
            "chapter": 39,
            "verse": 2,
            "text": "Meupeutron kitab keu kamoe sudah : Meupeutron kitab keunan keu gata Deungon sibeunar taseumah Allah Agamateuh nyan beu gleh keu Tuhan"
        },
        {
            "chapter": 39,
            "verse": 3,
            "text": "Agama Tuhan sit gleh sileupah Z Beuna tateupeue agama nyang gleh 5 Teuma awak jeh laen jipeugah Jicok keu wali jih nyang kon Tuhan Nyan keuh atranyan di jih jiseumah Mangat jipeutoe kamoe ngon Tuhan Kamoe seumah nyan meunan jipeugah Tuhan nyang hukom teuma awaknyan Sabab buet jihnyan keubit that salah Han jime sapeue sagai awaknyan Hana le Tuhan Neubri hidayah Han Neupeutunyok awak sulet that Jikaphe that-that di jih keu Allah"
        },
        {
            "chapter": 39,
            "verse": 4,
            "text": "Meunyo bit Tuhan Neumeung cok aneuk Hana soe piseuk ban nyang h‘eut Allah Jeut barangkari Neupileh keudroe Neupeujeut keudroe soe keumeung bantah Maha suci Droeneuh Maha Esa Lom that Perkasa hana ban peugah"
        },
        {
            "chapter": 39,
            "verse": 5,
            "text": "Neupeujeut langet dum deungon bumoe Cit hak atra Droeneuh hana salah Neuputa malam u ateuh uroe Meunan pih uroe hana meuubah z Neuputa uroe u ateuh malam Mata uroe trang jiteubiet bagah Meunan pih buleun ‘oh watee malam Maseng jijalan hana tom ubah Jalan jih bandum cit ka meuteuntee Ka Neuboh watee bandum le Allah Maha Perkasa cit sidroe Tuhan Maha Pengampon keu ureueng salah"
        },
        {
            "chapter": 39,
            "verse": 6,
            "text": "Neupeujeut gata phon sidroe ureueng Teuma ‘oh lheuhnyan Neupeujeut zaujah \\ Lapan binatang ternak Neupeutron Meupasang-pasang meusiblah-siblah Di dalam pruet ma Neupeujeut gata c Lhee lapeh masa seupot sileupah Nyang peujeut nyandum keuh Tuhan gata Allah Taʻala keurajeun luah Tan laen Tuhan nyang kon Droeneuhnyan Keubit Droeneuhnyan kuasa leupah Pakon ek gata meupaleng ate"
        },
        {
            "chapter": 39,
            "verse": 7,
            "text": "Adak tapike bit rugoe leupah Meunyoe takaphe teuma dum gata Tuhan cit kaya hana ban peugah Hana meuhajat Tuhan keu gata Hana Neurila kaphe le Allah Meunyoe tachuko nyan rila Tuhan Keu gata tuan got that Neubalah Soe nyang meudacha han jeut jitanggong Dacha gop laen nyang pubuet salah Dudoe dum tawoe ubak Po gata Peue tausaha teuma Neupeugah Peue nyang tapubuet Neuteupue dumpeue Hana meusapeue pih na meuilah Abeh Neuteupue peue nyang lam dada"
        },
        {
            "chapter": 39,
            "verse": 8,
            "text": "Nyoe manusia teuma Neupeugah Watee meularat di manusia Jilakee duʻa laju bak Allah k Jikheun jitobat laju bak Tuhan Teuma laen ban ‘oh gadoh susah Meunyo ka Neubri keu jihnyan nikmat Tuwo jih ligat peue nyang ka leupah Tuwo jih baroe ka jimeuduʻa Charikat teuma jikheun keu Allah Jimeung peusisat dum ureueng laen Bak jalan laen jiyue jak bagah Han jibri jak gop bak jalan Tuhan Takheun boh seunang siat treuk di kah Sabab ka kaphe seunang keuh siat Oh dudoe meuhat nuraka keu kah"
        },
        {
            "chapter": 39,
            "verse": 9,
            "text": "Ek saban teuma ngon ureueng taʻat Pubuet ibadat sujud bak Allah Simalam suntok gopnyan meujaga Geuingat dacha akan geubalah Teumakot gopnyan uroe akhirat Geuharap rahmat Neubri le Allah Takheun ek saban ureueng nyang malem Ngon nyang tan malem tacuba peugah Teuma nyang tem tueng jeut keu peuingat Sit ureueng sehat pikiran ceudah"
        },
        {
            "chapter": 39,
            "verse": 10,
            "text": "Takheun le gata ubak hamba Lon Nyang na meuiman takwa keu Allah Beu na tatakot akan Po gata Nyang got lam donya got that Neubalah Soe nyang di donya jipubuet buet got Balasan that got Neubri le Allah Lom bumoe Tuhan sit luah that-that Tasaba meuhat nyang peunteng leupah Pahla cukop that keu ureueng saba Han ek takira Neubri le Allah"
        },
        {
            "chapter": 39,
            "verse": 11,
            "text": "Takheun lon Neuyue lon seumah Tuhan Agama di lon beu bit ikheulah"
        },
        {
            "chapter": 39,
            "verse": 12,
            "text": "Neuyue lon nyang phon jok droe bak Tuhan Tamong Iseulam agama Allah"
        },
        {
            "chapter": 39,
            "verse": 13,
            "text": "Takheun lontakot maksiet keu Po lon Azeub that keu lon teuma Neubalah Uroenyan teuma that haro-hara"
        },
        {
            "chapter": 39,
            "verse": 14,
            "text": "Takheun lon sahja lonseumah Allah Agama di lon gleh that keu Tuhan Tbadat di lon bit that ikheulah z"
        },
        {
            "chapter": 39,
            "verse": 15,
            "text": "Di gata seumah peue nyang hʻeut gata Seumah berhala dum nyang kon Allah Takheun barangsoe nyang peurugoe droe Ngon ahli jihnyoe rugoe that leupah Beu na tateupue uroe kiamat Rugoe nyan that-that nyata sileupah"
        },
        {
            "chapter": 39,
            "verse": 16,
            "text": "Di ateuh jihnyan awan nuraka Di yup jih teuma pih hana ubah Tuhan peutakot hamba Neuh ngon nyan Wahe hamba Lon takot keu Allah Takwa le gata bandum teuh keu Lon"
        },
        {
            "chapter": 39,
            "verse": 17,
            "text": "Peujioh patong hana jiseumah Lom pih jitobat bandum bak Tuhan Neubri balasan seunang that leupah Tapeugah meunan bak dum hamba Lon"
        },
        {
            "chapter": 39,
            "verse": 18,
            "text": "Nyang deungo bandum peue nyang geupeugah Teuma jiikot toh-toh nyanggot that Keu jihnyan meuhat peutunyok Allah Nyan keuh ureueng got akai pikiran"
        },
        {
            "chapter": 39,
            "verse": 19,
            "text": "Teuma ek saban ngon ureueng salah Di jih ka teuntee Neukheun Neuazeub Teuma ek tajeut jih tameung peuglah Ek tameung peulheuh asoe nuraka"
        },
        {
            "chapter": 39,
            "verse": 20,
            "text": "Ureueng takwa nyan laen ulah Takwa keu Po geuh dum ureueng nyan Kama keu gopnyan sit ka Neukeubah Meulapeh-lapeh kama ureueng nyan Di ateuh gopnyan kama dum indah Di yup kama nyan ie krueng dum ile Ka lheuh Neujanji bandum le Allah Meu ka Neujanji teuma le Tuhan Nyan barangkajan han tom meuubah"
        },
        {
            "chapter": 39,
            "verse": 21,
            "text": "Peue hana taeu pakri buet Tuhan Neupeutron ujeun keunoe Neuruah Teubiet mata ie dum ban sabohnyan Timoh tanaman teuma le bagah Macam wareuna nyang taeu ijo ‘Oh Iheuhnyan ka tho kuneng sileupah ‘Oh Iheuhnyan teuma abeh teupiro Takalon anco dum abeh reubah Bandum atranyan jeut keu peuingat Keu soe nyang sehat pikiran ceudah"
        },
        {
            "chapter": 39,
            "verse": 22,
            "text": "Teuma nyang ureueng ka ji Iseulam Neubri le Tuhan dadajih teuhah Meuteumeung cahya di jih bak Tuhan Teuma ek saban ngon ureueng salah Ureueng nyang ate jih cukop batat Ceulaka that-that jih han ban peugah Sabab han jitem ingat keu Tuhan Sisat that jihnyan nyata sileupah"
        },
        {
            "chapter": 39,
            "verse": 23,
            "text": "Sineujroh narit nyang Tuhan peutron Lam kitab Tuhan saban dum indah Haba nyang peunteng meuulang-ulang Nyang ye keu Tuhan soe nyang meutuah Jibeudoh bulee dum nibak kulet Soe-soe nyang keubit takot keu Allah ‘Oh Iheunyan teunang kulet ngon ate Geuingat sabe laju keu Allah Nyan keuh meu ka na peutunyok Tuhan Soe nyang hʻeut Tuhan Neubri hidayah Teuma barangsoe nyang Neupeusisat Han soe peuteupat jihnyan ka salah Han soe peutunyok meunyo kon Tuhan"
        },
        {
            "chapter": 39,
            "verse": 24,
            "text": "Azeub keu jihnyan hana ban peugah Jipaleng muka jikalon azeub Uroe kiamat kuweut jih leupah Ek sa jih teuma ngon ureueng nyang got Rasa treuk azeub jinoe dum di kah Peue nyang dilee droe keuh nyang usaha"
        },
        {
            "chapter": 39,
            "verse": 25,
            "text": "Jameun dilee ka pih saban leupah Awak nyang dilee nibak awaknyan Sulet atranyan bandum jipeugah Teuka treuk azeub hana jithee-thee"
        },
        {
            "chapter": 39,
            "verse": 26,
            "text": "Ayeb ngon malee Neubri le Allah Jirasa ayeb lam udep donya Azeub lom teuma hana ban peugah Leubeh that raya azeub akhirat Meunyoe jitupat han roe jih salah Sangkira dum nyan di jih jiteupue"
        },
        {
            "chapter": 39,
            "verse": 27,
            "text": "Kamoe boh miseu sit ka le leupah Kamoe boh miseu keu bandum insan Dalam Qur’an dum Kamoe peugah Mangat bandum jih jeut keu peuingat"
        },
        {
            "chapter": 39,
            "verse": 28,
            "text": "Bahasa Arab Qur’an nyoe meugah Hana nyang salah asoe Qur'an Nyang ceukok jalan bandum geubantah Mangat jitakwa bandum keu Tuhan"
        },
        {
            "chapter": 39,
            "verse": 29,
            "text": "Saboh misalan sinoe Lon peugah Na sidroe ureueng Po jih rame that Han tom meupakat sabe meubantah Bandum jih sabe jipeudong dawa Ek saban teuma ngon nyang meutuah Ureueng nyang sidroe Po jih pih sidroe Ek saban jihnyan tacuba peugah Al-Hamdulillah tapi jih nyang le Hana jiteupue peue nyang geupeugah JUZ"
        },
        {
            "chapter": 39,
            "verse": 30,
            "text": "Gata pih mate jih dum pih mate"
        },
        {
            "chapter": 39,
            "verse": 31,
            "text": "‘Oh uroe page jeut tameubantah Uroe kiamat dikeue Po gata"
        }
    ]
}
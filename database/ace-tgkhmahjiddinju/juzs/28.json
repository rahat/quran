{
    "juzs": [
        {
            "chapter": 58,
            "verse": 1,
            "text": "Tuhan Neudeungo narit si inong Nyang jijak tanyong saboh masalah Jijak meungadu keunan bak gata Lakoe jih nyata buet jih ka salah Gata deungon jih tapeugah haba Allah Taʻala Neudeungo sudah Keubit roe Tuhan Neudeungo dumpeue Neukalon dumpeue hana meuilah"
        },
        {
            "chapter": 58,
            "verse": 2,
            "text": "Ureueng nyang zihar keu peurumoh jih Saban ngon ma jih meunan jipeugah Peurumoh jih nyan kon ma jih meuhat Nyang ma jih meuhat cit ka trang leupah Nyang ma jih meuhat nyang peulahe jih Jikheun nyan le jih narit nyang salah Salah ngon sulet jikheun narit nyan Teuma roe Tuhan Maha Peumeuʻah Lom pih cit Tuhan Maha Pengampon"
        },
        {
            "chapter": 58,
            "verse": 3,
            "text": "Teuma ureueng nyan meunyesai teulah Oh lheuh jizihar peureumoh jih nyan Teuingat jih nyan narit ka leupah Teuma jicabot nyang jimarit nyan Wajeb bak jih nyan jiteuboh salah Jipeulheuh namiet yoh goh jimeuwoe Baro jeuet jiwoe lagee nyang sudah Baro jeuet di jih jich lom sapat Nyan keu peuingat bek le roh salah Jeut keu peuingat keu gata bandum Tuhan that maklum buet gata sudah"
        },
        {
            "chapter": 58,
            "verse": 4,
            "text": "Meu hana namiet wajeb puasa Tateuboh dacha narit teuh salah Meuturot-turot dua buleun troh Yoh boh siteuboh puasa bagah Meunyo bit han ek tapubuet meunan Tabri makanan peue nyang na mudah Nam ploh droe ureueng tabri makanan Ureueng nyang gasien han sep napakah Mangat taiman gata keu Tuhan Ngon rasul Tuhan ureueng meutuah Nyan hukom Tuhan beu na taingat Azeub peudeh that keu kaphe jadah"
        },
        {
            "chapter": 58,
            "verse": 5,
            "text": "Teuma barangsoe nyang lawan Tuhan Lom rasul Tuhan di jih jibantah Nyan geubri bala keu jih meuteuntee Lagee yoh dilee masa nyang sudah Kawom nyang dilee lagee jih meuhat Meupuetron ayat ka lheuh trang leupah Teuma keu kaphe azeub hina that"
        },
        {
            "chapter": 58,
            "verse": 6,
            "text": "Uroe geubangket bandum geupeugah Geupeugah bandum watee geubangket Peue nyang jipubuet masa nyang sudah Tuhan Neukira bandum buet jih nyan Di jih atra nyan teuwo jih leupah Teuma di Tuhan dumpeue deuh Neueu"
        },
        {
            "chapter": 58,
            "verse": 7,
            "text": "Peue hana taeu kuasa Allah Peue nyang di langet ngon nyang di bumoe Bandum Neuteupue hana meuilah Meu na rahsia bak Ihee droe ureueng Jeuet peut ngon Tuhan bek salah-salah Meunyo limong droe jeut nam ngon Tuha:. Kureueng nibak nyan saban cit leupah Meu le nibak nyan pih Tuhan sajan Barangpat saban hana meuubah ‘Oh dudoe teuma uroe kiamat Peue nyang jipubuet bandum geupeugah Tuhan cit teuma dumpeue Neuteupue Hana meusapeue pih na meuilah"
        },
        {
            "chapter": 58,
            "verse": 8,
            "text": "Peue hana taeu awak nyang geutham Bek meus‘ah malam ubak buet salah Oh ban Iheuh geu tham jigisa sit lom Jimeusom-meusom jimeus‘ah-meus‘ah Jimupakat dum jipubuet dacha Musoh jimita jipubuet salah Keu rasul Tuhan jidarohaka Jijak bak gata laen jipeugah Jimeubri saleum di jih keu gata Kon saleum nyang ka Neubri le Allah Saleum keu gata nyang ka Tuhan bri Di jih lam ate jih laen ulah Jikheun lam ate jih hana lagi Azeub keu tanyoe Neubri le Allah Lagee nyan takheun han cit Neuazeub Nuraka meuhat keu jih geukeubah Cukop nuraka di jih keu teumpat Jitamong ligat keunan le bagah Sijeuheut teumpat ureueng woe keunan"
        },
        {
            "chapter": 58,
            "verse": 9,
            "text": "Hai ureueng mukmin meunyo tameus“ah Bek tameus‘ah-s‘ah bak pubuet dacha Musoh tamita tapubuet salah Maksiet keu rasul tadarohaka 2 Raya that dacha hanaban peugah Meunyo tameus*ah bak keubajikan Takwa keu Tuhan ta muraqabah Takwa keu Tuhan teuma dum gata Meusapat teuma keudeh bak Allah"
        },
        {
            "chapter": 58,
            "verse": 10,
            "text": "Meus‘ah-s‘ah meusom peugot rahsia Chetan ceulaka nyang peugot ulah Jeut keuh di chetan jipeugot meunan Ureueng meuiman mangat jeuet susah Padahai han ek jibri meularat Meunyo kon meuhat ngon izin Allah Teuma tawakai ureueng meuiman Sabe bak Tuhan bek na meuubah"
        },
        {
            "chapter": 58,
            "verse": 11,
            "text": "Wahe dum ureueng nyang na meuiman Meu taduek sinan bak teumpat luah Dalam majeulih nyang taduek sinan Geuyue peulapang teumpat takeubah Peulapang laju tabuka reuweueng Jeut Neupeulapang gata le Allah Meu geuyue beudoh tabeudoh laju Uleh Tuhanku akan Neubalah Ureueng meuiman Neupeuek pangkat Neubri deurajat manyang sileupah Meunan pih ureueng nyang na ‘eleumee Pangkat meuteumee le han ban peugah Peue nyang tapubuet le gata bandum Sit that Neumaklum bandum le Allah"
        },
        {
            "chapter": 58,
            "verse": 12,
            "text": "Hai ureueng mukmin meunapsu gata Peugah rahsia bak rasul Allah Si gohlom tajak peugah rahsia Leubeh got gata tabri seudeukah Lom leubeh suci keu ate gata Teuma meu hana pulang bak Allah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 58,
            "verse": 13,
            "text": "Peue ek teumakot seudeukah tabri Keu ureueng faki yoh goh tapeugah Meu han tapubuet teuma tatoubat Uleh Hadharat teurimong sudah Teuma seumbahyang sabe tapubuet Tabri ngon zakeuet watee na mudah Taʻat keu Tuhan ngon rasul Tuhan Dumpeue di Tuhan Neumaklum sudah Peue nyang tapubuet Tuhan Neumaklum"
        },
        {
            "chapter": 58,
            "verse": 14,
            "text": "Na roe takalon awak nyang salah Sabab di jih nyan jicok keu tuan Kawom nyang ka trang muruka Allah Muruka Tuhan ateuh awak nyan Teuma awak nyan laen kaphilah Kon awak gata lom kon awak jih Teuma bandum jih sit jimeusumpah Sumpah nyan sulet di jih jiteupue"
        },
        {
            "chapter": 58,
            "verse": 15,
            "text": "Azeub keu jih nyoe pih ka Neukeubah Ka Neuseudia uleh Hadharat Azeub keu jih brat hanaban peugah Sabab buet jih nyan leupah that jeuheut"
        },
        {
            "chapter": 58,
            "verse": 16,
            "text": "Jicok keu alat jih jimeusumpah Jitham ureueng jak bak jalan Tuhan Azeub keu jih nyan hina sileupah"
        },
        {
            "chapter": 58,
            "verse": 17,
            "text": "Arta ngon aneuk hana meuguna Neupeumuruka jih nyan le Allah Bandum awak nyan asoe nuraka Keukai rok masa sinan geukeubah"
        },
        {
            "chapter": 58,
            "verse": 18,
            "text": "Uroe geubangket teuma awak nyan Bak Tuhan sinan pih jimeusumpah Jimeusumpah dum lagee ngon gata Sabab jisangka rayok phaedah Beu na tateupue jih nyan sulet that"
        },
        {
            "chapter": 58,
            "verse": 19,
            "text": "Ka jeut keu alat chetan seurakah Jipeuteuwo jih ingat keu Tuhan Nyan keuh awak nyan peureute salah Beu na tateupue peureute chetan Dudoe awak nyan rugoe sileupah"
        },
        {
            "chapter": 58,
            "verse": 20,
            "text": "Teuma awak nyan nyang lawan Tuhan Ngon rasul Tuhan di jih jibantah Nyan keuh awak nyan nyang hina that-that"
        },
        {
            "chapter": 58,
            "verse": 21,
            "text": "Ka Neupeuteutap putosan Allah Lon keubit meunang ngon dum rasul Lon Keubit roe Tuhan teuga sileupah Lagi pih Tuhan Maha Perkasa"
        },
        {
            "chapter": 58,
            "verse": 22,
            "text": "Mukmin nyang rasa kuasa Allah Iman keu Tuhan ngon uroe dudoe Nyan keuh ureueng nyoe ureueng meutuah Hana Neuteumeung ureueng meuiman Geutem meurakan ngon ureueng salah Jilawan Tuhan ngon rasul Tuhan Han jeuet keu rakan ureueng meutuah Bah ayah gopnyan got aueuk gopnyan Chedara gopnyan pih hana ubah Got pih famili geuh di ureueng nyan Han jeuet keu rakan meunyo ka salah Ka Neucap iman lam ate gopnyan Nyang jeuet keuh meunan ureueng meutuah Lom pih Neupeukong iman ureùeng nyan Ngon roh bak Tuhan nyang Maha Murah Dalam churuga bandum ureueng nyan Tuhan peutamong keunan le bagah Te krueng dum ile di yup churuga Keukai rok masa sinan Neukeubah Tuhan Neurila akan ureueng nyan Meunan pih gopnyan rila keu Allah Ureueng nyan keuh nyang peureute Tuhan Leupah that seunang hanaban peugah Beu na tateupue peureute Tuhan Nyan keuh nyang meunang bahgia leupah"
        },
        {
            "chapter": 59,
            "verse": 1,
            "text": "Peue nyang di langet ngon nyang di bumoe Teuseubeh dum nyoe jipujoe Allah Keubit roe Tuhan Maha Perkasa Ngon bijaksana Neuh han ban peugah"
        },
        {
            "chapter": 59,
            "verse": 2,
            "text": "Awak nyang kaphe dum ahli kitab Tuhan Hadharat ka Neupeusiblah Tuhan peuteubiet awak nyan meuhat Bak phon meusapat jiteubiet bagah Neupeuteubiet jih dalam gampong jib Han jeuet le dum jih sinan geukeubah Hana tasangka ek jitem teubiet Ka Neupeuteubiet jih dum le Allah Di jih pih meunan bandum jisangka Jipeugot kuta jih kong that leupah Jipiike di jih Allah Ta'ala Han kuasa keujih Neubalah Ban tanjo hana jisangka-sangka Ka reuloh kuta anco dum bicah Neuboh nyum takot dalam atejih Rumoh-rumoh jih jireuloh sudah Ngon jaroe droejih bandum jireuloh Geubantu reuloh teuma le bagah Geubantu reuloh le ureueng mukmin Jeut tatueng sinan teuma phaedah Gata dum soe-soe nyang lhok pandangan Ibarat sinan tatueng jroh leupah"
        },
        {
            "chapter": 59,
            "verse": 3,
            "text": "Adak kon ka na putosan Tuhan Teubiet awak nyan laju beubagah Meuhat Neuazeub jih nyan lam donya Akhirat teuma nuraka juah Azeub nuraka uroe akhirat"
        },
        {
            "chapter": 59,
            "verse": 4,
            "text": "Sabab jih jeungkat jilawan Allah Jilawan Tuhan ngon rasul Tuhan Soe lawan Tuhan meuhat Neubalah Neubalah dudoe deungon hukoman Hukoman Tuhan teuma brat leupah"
        },
        {
            "chapter": 59,
            "verse": 5,
            "text": "Cabeung kureuma nyang ka Iheuh takoh Í Got pih han takoh sinan takeubah Takeubah di bak hana taganggu Cabeung got leuhu hana taubah Kawom nyang pasek Neumeung peuhina Bandum nyan teuma ngon izin Allah"
        },
        {
            "chapter": 59,
            "verse": 6,
            "text": "Rampasan musoh nyang kon dalam prang Keu rasul Tulan Neubri le Allah Kon tapeuguda kon tapeuunta Allah Taʻala ka Neubri jatah Neubri kuasa bak rasul Tuhan Soe nyang hʻ‘eut Tuhan keunan Neulimpah Tuhan kuasa ateuh barangpeue"
        },
        {
            "chapter": 59,
            "verse": 7,
            "text": "Rampasan dum nyoe pih milek Allah Asai nyan bandum bak asoe nanggroe Po milek jinoe keu rasul Allah Kawom keurabat ngon aneuk yatim Lom ureueng gasien meuteumeung jatah A i i č Ureueng meudagang pih geujok bagi Bek le that bahgi nyang kaya leupah Bek sabe ureueng nyang kaya-kaya Le that areuta hanaban peugah Mangat jeuet ade lam kawan gata Peue nyang rasul ba tacok beu bagah Peue nyang gopnyan tham takeubah sigra Teuma takwa gata keu Allah Hukoman Tuhan keubit leupah brat"
        },
        {
            "chapter": 59,
            "verse": 8,
            "text": "Ureueng nyan meuhat gasien dum leupah Nyan muhajirin nyang ka jiuse Le kawom kaphe di nanggroe Makkah s Geutinggai gampong tinggai areuta Ç Mita karonya keudeh bak Allah Teuma Neurila gopnyan le Tuhan Geutulong Tuhan ngon rasul Allah Nyan keuh ureueng nyan ureueng nyang beu"
        },
        {
            "chapter": 59,
            "verse": 9,
            "text": "Teuma lom sama nyang preh troh langkah Ureueng Madinah nyang preh ureueng nyan Awai meuiman ureueng nyan sudah Geucinta ate keu muhajirin Geusambot yakin ‘oh ban troh langkah Peue-peue nyang geubri ikheulah ate Hana teupike deungki seurakah Hana geupeunteng keu droegeuh dilee Ingat keu jamee nyang peunteng leupah Beu that susah droe hana geuingat Nyang that geuingat jamee bek susah Soe nyang ek jaga bek na sipheut kriet Ureueng nyan keubit bahgia leupah"
        },
        {
            "chapter": 59,
            "verse": 10,
            "text": "Ureueng nyang teuka dudoe nibak nyan Duʻa ureueng nyan pih got that leupah Hai Tuhan kamoe Neuampon kamoe Chedara kamoe lom nyang ka sudah ; Nyang ka meuiman yoh gohlom kamoe Neuampon jinoe sibarang salah Bek Neuboh deungki lam ate kamoe Keu mukmin dum nyoe ureueng meutuah Hai Tuhan kamoe Droeneuh that sayang Keu kamoe insan dum hamba Allah Droeneuh geumaseh pih that keu kamoe Tuhanku sidroe Maha Pemurah"
        },
        {
            "chapter": 59,
            "verse": 11,
            "text": "Peue hana taeu awak munaphek Ngon awak pasek kaphe seurakah Jikheun bak kaphe chedara jih nyan Ahli kitab nyan masa nyang sudah Meu jipeuteubiet gata di sinan Meuikot kamoe ngon gata bagah Barangkasoe han pih kamoe ikot Meu jikheun karot gata jipeugah Barangjan kamoe sit sajan gata Meu jiprang gata kamoe meubalah Meuhʻeut di kamoe meubantu gata Allah Taʻala teuma Neupeugah Neuek saksi jih bandum jih sulet"
        },
        {
            "chapter": 59,
            "verse": 12,
            "text": "Han roe jiteubiet keudeh jilangkah Meunyo geuuse dum na awak nyan i Teutap jih sinan han jimeulangkah ; Sangkira geuprang pih han jibantu Adak jibantu jiplueng le bagah Lheuh nyan awak nyan hana soe tulong"
        },
        {
            "chapter": 59,
            "verse": 13,
            "text": "Sabab gata dum jitakot leupah Yo jih keu gata nibak keu Tuhan Lam dada jih nyan hanaban peugah Sabab awak nyan dum hana meuphom"
        },
        {
            "chapter": 59,
            "verse": 14,
            "text": "Adak jimeuprang meusiblah-siblah Kon jimeusapeue bak jiprang gata Jipeugot kuta beu kong sileupah Atawa tembok jidong di likot Dumnan teumakot jih han ban peugah Sabe keudroe-droe jih han meusaboh Meumusoh-musoh meupisah-pisah Sang-sang meusapeue tasangka jih nyan Atejih dum nyan lam muparakah Sabab awak nyan kureueng pikiran"
        },
        {
            "chapter": 59,
            "verse": 15,
            "text": "Saban ngon kawom masa nyang sudah Baro ban mantong masa awak nyan Jirasa yoh nyan akibat salah Meuteumee bala sabab jih jeuheut Keu jih lom azeub peudeh sileupah"
        },
        {
            "chapter": 59,
            "verse": 16,
            "text": "Miseu chetan kheun bak manusia Watee jimaba kaphe keu Allah ‘Oh Iheuh jikaphe jikheun le chetan Di lon hai insan bek tapeusalah Hana meusangkot le lon ngon gata Lon takot raya di lon keu Allah Lon takot Tuhan nyang Po dum alam"
        },
        {
            "chapter": 59,
            "verse": 17,
            "text": "Akibat jih nyan nuraka juah Bandua jih nyan asoe nuraka Keukai rok masa sinan geukeubah Nyan keuh barangsoe nyang elanya droe Meunan keuh dudoe teuma geubalah"
        },
        {
            "chapter": 59,
            "verse": 18,
            "text": "Hai ureueng mukmin takwa keu Tuhan Lom beu takalon peue na takeubah Peue na tapubuet nyang jeut keu beukai Tapubuet amai nyang got sileupah Beu na takwa gata keu Tuhan Buet gata bandum Neumaklum sudah"
        },
        {
            "chapter": 59,
            "verse": 19,
            "text": "Bek lagee ureueng teuwo keu Tuhan Teuwo treuk jih nyan Neubri le Allah Teuwo keu droejih han jiteusoe le Ka gadoh pike pasek treuk sudah"
        },
        {
            "chapter": 59,
            "verse": 20,
            "text": "Asoe nuraka asoe churuga Sagai hana sa laen that leupah Asoe churuga nyan keuh nyang meunang Bahgia seunang hanaban peugah"
        },
        {
            "chapter": 59,
            "verse": 21,
            "text": "Meunyo Qur'an nyoe Kamoe peutron U ateuh gunong nyang raya meugah Takalon khuchu‘* gunong nyan anco Abeh teupiro yo jih keu Allah Nyan keuh umpama keu manusia Kamoe peunyata jitueng phaedah Mangat jeue jingui akai pikiran"
        },
        {
            "chapter": 59,
            "verse": 22,
            "text": "Tan laen Tuhan meulengkan Allah Tuhan Neuteupue nyang han deuh taeu Got nyang deuh taeu Neuteupue sudah Tuhan geumaseh lom murah han ban"
        },
        {
            "chapter": 59,
            "verse": 23,
            "text": "Tan laen Tuhan meulengkan Allah Droeneuh nyan raja nyang Maha Suci Seujahtra lagi hanaban peugah Droeneuh bri aman ek Neuplihara Maha Perkasa ngon kha that leupah Sipheut Neuh agong lom pih suci that Nibak charikat lagee jih peugah"
        },
        {
            "chapter": 59,
            "verse": 24,
            "text": "Tuhan nyang peujeuet Tuhan pencipta Neupeugot rupa bandum le Allah Nama nyang jroh-jroh bandum bak Tuhan Teuseubeh keunan bandum dibabah Peue nyang di langet ngon nyang di bumoe Teuseubeh dum nyoe jipujoe Allah Keubit roe Tuhan Maha Perkasa Ngon bijaksana Neuh han ban peugah"
        },
        {
            "chapter": 60,
            "verse": 1,
            "text": "Hai ureueng mukmin bek cok musoh Lon Keu wali teuh nyan tagaseh leupah Jih nyan musoh Lon ngon musoh gata Pakon tacinta hanaban peugah Haba nyan beuna nyang troh bak gata Han jipeucaya jikheun nyan salah Di jih jikaphe keu peue nyang beuna Jiuse teuma lom rasul Allah Gata pih saban jiuse sinan Sabab meuiman gata keu Allah Sabab taiman keu Tuhan gata Lagi pih gata tamujahadah Tapubuet jihad ubak jalan Lon Lom pih rila Lon galak teuh leupah Teuma tapeugah rahsia bak jih Sabab tagaseh jih nyan dum sudah Lon leubeh teupue peue-peue nyang tasom Nyang hana tasom Lon teupue leupah Soe nyang pubuet nyan lam kawan gata Meuhat jih nyan ka sisat sileupah Jih nyan ka sisat bak jalan rata"
        },
        {
            "chapter": 60,
            "verse": 2,
            "text": "Meu jidrop gata han roe jipeuglah Jih nyan bit musoh jipoh treuk gata Jikheun keu gata peuteusuet lidah Jaroe ngon lidah jih ateuh gata Jipadan gata kaphe keu Allah Meu tatem kaphe nyan galak jih that"
        },
        {
            "chapter": 60,
            "verse": 3,
            "text": "Han le munaphaʻat gata pih teulah Kawom ngon aneuk uroe kiamat Tan le munaphaʻat meuube seupah Neupeungkleh bandum gata deungon jih Jeut treuk bandum jih hana phaedah Peue nyang tapubuet Tuhan Neukalon"
        },
        {
            "chapter": 60,
            "verse": 4,
            "text": "Teuma teuladan sideh jroh leupah Nabi Ibrahim ngon rakan gopnyan Teuladan sinan tatueng phaedah Geukheun bak kawom geuh gata dum nyoe Bandum ngon kamoe jinoe meusiblah Hana roh kamoe le sajan gata Ngon Tuhan gata nyang bukon Allah Kamoe meukaphe keu bandum gata Musoh ngon gata muruka Allah Barangjan kamoe musoh ngon gata Sampoe dum gata meubalek ulah Sampoe taiman keu Tuhan Esa Watee nyan gata baro meutuah Meulengkan teuma narit Ibrahim Bak watee gopnyan geukheun bak ayah Geukheun bak ayah geuh keubit di lon Lon lakee ampon gata bak Allah Teuma meusapeue hana milek lon Pulang bak Tuhan gata hai ayah Hai Tuhan kamoe kamoe peujok droe Bak Droeneuh sidroe nyang Maha Murah Meunan pih bak Droeneuh kamoe toubat ‘Oh dudoe meuhat meuwoe bak Allah Bandum cit teuma bak Droeneuh meuwoe"
        },
        {
            "chapter": 60,
            "verse": 5,
            "text": "Hai Tuhan kamoe bek Neubri salah Bek jifiteunah kamoe le kaphe Di jih cit sabe jimita hilah Neuampon kamoe wahe Po kamoe Sabab buet kamoe le that nyang salah Droeneuh keuh nyang that Maha Perkasa Ngon bijaksana areh that leupah"
        },
        {
            "chapter": 60,
            "verse": 6,
            "text": "reuladan nyang got dum bak ureueng nyan Soe nyang meuiman harap keu Allah Lom jimeuiman uroe akhirat i Nyang han tem meuhat rugoe sileupah Tuhan that kaya patot tapujoe"
        },
        {
            "chapter": 60,
            "verse": 7,
            "text": "Bandum gata nyoe harap keu Allah Kadang Neupeujeut teuma dum gata Ngon musoh gata meugaseh leupah Maha Kuasa cit sidroe Tuhan Maha Pengampon Maha Pemurah"
        },
        {
            "chapter": 60,
            "verse": 8,
            "text": "Hana Neularang gata le Tuhan Akan awak nyan buet teuh jroh leupah Meunyo awak nyan han jiprang gata Dalam agama teuh han jibantah Han jipeuteubiet gata di nanggroe Jeut ngon awak nyoe tameusahabah Akan awak nyan gata beu ade Ureueng nyang ade geunaseh Allah"
        },
        {
            "chapter": 60,
            "verse": 9,
            "text": "Nyang Neutham gata teuma le Tuhan Awak nyang jiprang gata jibantah Jiprang dum gata dalam agama Jiuse gata lom han jikeubah Jimita bantu jiuse gata Allah Taʻala jih nyan Neuteugah Bek tacok jih nyan keu wali gata Keubit ceulaka jih musoh Allah Barangsoe nyang cok keu wali jih nyan Jeut treuk ureueng nyan lalem sileupah"
        },
        {
            "chapter": 60,
            "verse": 10,
            "text": "Wahe dum ureueng nyang ka meuiman Mukmin nyang inong meu troh jilangkah Meu jihijeurah keunan bak gata i Tauji cuba jih nyan bek salah Tuhan nyang teupue meuiman jih nyan Beu that beu meunan gata nyang peusag Meu gata teupue bit jih meuiman Jeut tinggai sinan sajan takeubah Bek le tapeuwoe jih nyan bak kaphe Hana haleu le keu jih nyan sudah Hana le haleu jih nyan keu kaphe Meunan pih kaphe ngon jih ka pisah Teuma jeulamee nyang ka jibayeue Tapulang bayeue keu kaphe bagah Jeunet tameukawen deungon inong nyan Jeulamee jih nyan teuma tapeuglah Meunyo inong nyan teuma cit kaphe Di gata bek le ngon jih tanikah Peue nyang ka tabri talakee bayeue Beu jitem bayeue jeulamee beu glah Di kaphe pih jeuet jilakee bayeue Nyang ka jih bayeue masa nyang sudah Ban hukom Tuhan antara gata Allah Taʻala ade that leupah Dumpeue Neuteupue Allak Taʻala Ngon bijaksana Neuh han ban peugah"
        },
        {
            "chapter": 60,
            "verse": 11,
            "text": "Meunyo peurumoh teuh jak bak kaphe Talo treuk kaphe ‘oh Iheuh prang bicah i Nyan beu tabayeue keu lakoe jih nyan Dum kerugian jibri napakah Sabab peurumoh jiplueng bak kaphe Peumangat ate bek jeuet that susah Teuma takwa gata Keu Tuhan Nyang ka taiman bandum keu Allah"
        },
        {
            "chapter": 60,
            "verse": 12,
            "text": "Hai nabi meu troh inong meuiman Bak gata keunan dum jimeulangkah Jilakee baiʻat janji ngon gata , Buet-buet nyang dacha napsu jikeubah i Charikat Tuhan di jih pih han le Ceumeucue han le jiteupue salah Han jimeuzina buet nyan that keuji Han jipoh mate lom aneuk lidah Han le jitudoh buet-buet nyang keuji Buet jaroe gaki nyang larang Allah Keu gata pih han jidarohaka Bandum buet gata nyang jroh-jroh leupah Meu nyan jilakee tabaiʻat laju Nyang jih meunapsu tajok beu bagah 4 Talakee ampon keu jih bak Tuhan Neubri amponan peue nyang ka salah Keubit roe Tuhan Maha Pengampon f Lagi pih Tuhan Maha Pemurah"
        },
        {
            "chapter": 60,
            "verse": 13,
            "text": "Wahe dum ureueng nyang ka meuiman Bek cok keu rakan kawom nyang salah Jih nyan le Tuhan Neupeumuruka Ka putoh asa bandum jih sudah Putoh asa jih keu uroe page É Saban ngon kaphe nyang musoh Allah Kaphe lam kubu ka abeh mate Hana guna le meunyeusai teulah y"
        },
        {
            "chapter": 61,
            "verse": 1,
            "text": "Peue nyang di langet peue nyang di bumoe Teuseubeh dum nyoe jipujoe Allah Keubit roe Tuhan Maha Perkasa Ngon bijaksana neuh han ban peugah"
        },
        {
            "chapter": 61,
            "verse": 2,
            "text": "Hai ureueng mukmin pakon tamarit Hana tapubuet peue nyang tapeugah"
        },
        {
            "chapter": 61,
            "verse": 3,
            "text": "Muruka Tuhan keu gata that-that € Meu tan tapubuet peue nyang tapeugah"
        },
        {
            "chapter": 61,
            "verse": 4,
            "text": "Tuhan Neugaseh ureueng nyang meuprang Bak jalan Tuhan nyang Maha Murah Meubanja-banja geudong meubareh Lagee sang binteh meuato leupah Lagee bangunan meuturab batee"
        },
        {
            "chapter": 61,
            "verse": 5,
            "text": "Yoh dilee Musa teuma geupeugah Geukheun bak Tuhan geuh hai kawom lon , Pakon ateuh lon tapeugot susah ‘ Gata dum tapeusaket ate lon Ka tateupeue lon nyoe rasul Allah Peurintah Tuhan lon ba bak gata ‘Oh ban ka nyata jih sisat leupah Tuhan peusisat treuk ate jih nyan Nyata treuk jih nyan awak nyang salah Han Neupeutunyok teuma di Tuhan Barangri kawom nyang pasek leupah"
        },
        {
            "chapter": 61,
            "verse": 6,
            "text": "Teuma di Isa aneuk Mariyam Geukheun bak kawom lon rasul Allah Hai cot Israil lon rasul Tuhan Bak gata bandum lon ba risalah Kitab nyang ka na jinoe beuna that Nyan kitab Taurat tron nibak Allah r Teuma lom saboh haba gembira Akan troh teuka rasul meutuah I Rasul ‘oh Iheuh lon nan gopnyan Ahmad Geuba amanat Neuyue le Allah ‘Oh ban troh geuba amanat Tuhan d Ubak awak nyan jikheun treuk salah Atra nyoe sihe leupah that nyata"
        },
        {
            "chapter": 61,
            "verse": 7,
            "text": "Boh soe lom teuma nyang lalem leupah 7 Jipeuna-peuna sulet keu Tuhan Geuyue Iseulam di jih jibantah Han Neupeutunyok teuma di Tuhan Kawom nyang lalem elanya leupah"
        },
        {
            "chapter": 61,
            "verse": 8,
            "text": "Jikeumeung peulon nur cahya Tuhan Ngon babah jih nyan sulet jipeugah 2 Teuma di Tuhan Neumeung peucukop Bek le lam seupot beu peungeuh leupah 7 Beu that si kaphe beunci jih that-that Cahya Hadharat han ek jiubah"
        },
        {
            "chapter": 61,
            "verse": 9,
            "text": "Neukirem rasul keunoe le Tuhan g Peutunyok insan bek roh lam salah Agama nyang hak Neuyue peumeunang Agama laen bandum sit kalah 7 Beu that beu beunci awak musyrikin Charikat Tuhan di jih jipeugah"
        },
        {
            "chapter": 61,
            "verse": 10,
            "text": "Wahe dum ureueng nyang na meuiman Udep nyang seunang tango lon peugah Meunyo tameukat tameuniaga 7 Beu leupah gata bek roh lam susah Bek roh keu gata azeub nyang peudeh"
        },
        {
            "chapter": 61,
            "verse": 11,
            "text": "Meu iman beu gleh gata keu Allah Lom tameuiman keu rasul Tuhan Ngon taberjuang bak jalan Allah Tabri areuta ngon nyawong gata Jeut meubahgia gata that leupah Meu na tateupue di gata bandum"
        },
        {
            "chapter": 61,
            "verse": 12,
            "text": "Meuhat Neuampon gata le Allah Neuampon dacha tamong churuga Jeut meubahgia hanaban peugah Je krueng dum ile di yup churuga Teumpat mulia nyang jroh sileupah Meuteumeung teumpat churuga ‘adnen Nyan Keumenangan nyang raya leupah"
        },
        {
            "chapter": 61,
            "verse": 13,
            "text": "Laen nibak nyan nyang galak gata Neubantu gata laju le Allah Watee peutaklok pih ka rap teuka Haba gembira jinoe tapeugah Haba gembira keu ureueng mukmin"
        },
        {
            "chapter": 61,
            "verse": 14,
            "text": "Hai ureueng mukmin jak tulong Allah Pasukan anshar nyang tulong Tuhan Agama Tuhan tapeukong bagah ; Lagee kheun Isa aneuk Mariyam Soe gata rakan nyang tulong Allah Geukheun bak rakan geuh hawariyyun Soe nyang tulong lon keudeh bak Allah Teuma geuseuot dum hawariyyun Kamoe nyang tulong agama Allah Bani Israil teuma meuiman Saboh golongan teuma nyang salah Golongan kaphe golongan mukmin Teuma nyang mukmin geunaseh Allah Kamoe peukuat ureueng meuiman Ureueng nyan meunang musoh geuh kalah"
        },
        {
            "chapter": 62,
            "verse": 1,
            "text": "Peue nyang di langet got nyang di bumoe Teuseubeh dum nyoe jipujoe Allah v Raja nyang suci Maha Perkasa Lom bijaksana Neuh han ban peugah y"
        },
        {
            "chapter": 62,
            "verse": 2,
            "text": "Neukirem rasul ubak ummiyin Lam kawan jih nyan nyang ba risalah Dum ayat Tuhan geubaca bak jih Geupeugleh dum jih mangat bek salah v Geujak peureunoe keu jih dum kitab Deungon hikeumat Neuyue le Allah y Dileekon di jih nyata that sisat"
        },
        {
            "chapter": 62,
            "verse": 3,
            "text": "Laen dum meuhat akan troh bagah Jinoe gohlom troh sajan awak nyan y Keubit roe Tuhan Perkasa leupah Lagi pih Tuhan that bijaksana"
        },
        {
            "chapter": 62,
            "verse": 4,
            "text": "Nyan keuh karonya Neubri le Allah y Soe nyang h‘eut Tuhan Neubri karonya Nyang Po karonya sit sidroe Allah 5 Nyang Po karonya raya ngon le that Nyan keuh Hadharat nyang Maha Murah"
        },
        {
            "chapter": 62,
            "verse": 5,
            "text": "Saboh bandingan awak me kitab 4 Geuyue me Taurat teuma jikeubah Taurat jikeubah han jitem me le Lagee keulidee jih hana ubah y Lagee keulidee tayue me awih Jeuheut that roe jih kawom nyang salah Jipeugah sulet dum ayat Tuhan K Sisat that jalan kawom seurakah Han Neupeutunyok jih nyan le Tuhan Kawom nyan lalem elanya leupah"
        },
        {
            "chapter": 62,
            "verse": 6,
            "text": "Takheun le gata ubak Yahudi Meu takheun wali gata ngon Allah Ureueng laen dum kon nyan keu wali Lakee treuk Neubri mate beu bagah Meunyo bit gata ureueng nyang beuna"
        },
        {
            "chapter": 62,
            "verse": 7,
            "text": "Barangjan hana peue nyang jipeugah Jilakee mate di jih han sagai Sabab cit beukai hana jikeubah Buet jaroe jih dum ka salah that-that Uleh Hadharat Neuteupue sudah Tuhan Neuteupue dum buet si lalem"
        },
        {
            "chapter": 62,
            "verse": 8,
            "text": "Takheun mate nyan han tom meuilah Barangho taplueng meuhat jih teuka Meureumpok gata ho nyang talangkah ‘Oh Iheuh nyan gata bandum geupeuwoe Bak Tuhan sidroe nyang Maha Murah Tuhan Neuteupue nyang han deuh taeu Ngon nyang deuh taeu pih hana ubah Peue nyang tapubuet yoh masa dilee Watee nyan teuntee bandum Neupeugah"
        },
        {
            "chapter": 62,
            "verse": 9,
            "text": "Hai ureueng mukmin meunyo ka geubang 4 Geuyue seumbahyang jak laju bagah F Uroe Jumeuʻat geuhoi seumbahyang Beudoh jak rijang taseubot Allah Keubah meuneukat bek le bloe peubloe Tapubuet meunoe nyang got that leupah Sangkira gata bandum tateupue"
        },
        {
            "chapter": 62,
            "verse": 10,
            "text": "Meu ka seuleusoe tapujoe Allah Meu ka seuleusoe pubuet seumbahyang Lam bumoe Tuhan tajak le bagah Beudoh jak mita karonya Tuhan Bek segan-segan taingat Allah Beu le taingat Allah Taʻala Mangat bahgia gata jroh leupah"
        },
        {
            "chapter": 62,
            "verse": 11,
            "text": "Watee jikalon barang meuneukat Keunan jikarat jiplueng dum bagah Atawa maen buet sia-sia Jitinggai gata sinan jikeubah Jikeubah gata tadong di sinan Takheun bak Tuhan na nyang jroh leupah Leubeh jroh nibak maen ngon meukat Raseuki meuhat Neubri le Allah Tuhan sineujroh nyang bri raseuki Laen barangri leumoh that leupah"
        },
        {
            "chapter": 63,
            "verse": 1,
            "text": "Meunyo munaphek jijak bak gata Teuma bak gata laju jipeugah Kamoe ek saksi bandum bak gata Keubit nyo gata utusan Allah Gata nyo rasul Tuhan Neuteupue Narit jih dum nyoe sulet sileupah Awak munaphek Tuhan ek saksi Lam sanubari kon ban jipeugah"
        },
        {
            "chapter": 63,
            "verse": 2,
            "text": "Jipeujeuet sumpah jih keu peurisee Nyang dalam ate jih laen ulah Jitham dum ureueng bak jalan Tuhan Bek tajak keunan meunan jipeugah Keubit brok that buet nyang jipubuet nyan"
        },
        {
            "chapter": 63,
            "verse": 3,
            "text": "Lheuh jimeuiman jikaphe sudah Lheuh jimeuiman teuma jikaphe Neucap lam ate jih nyan le Allah Jeut treuk awak nyan ka hana meuphom"
        },
        {
            "chapter": 63,
            "verse": 4,
            "text": "Takalon jih dum hireuen teuh leupah Takalon tuboh galak teuh keu jih ‘Oh jimarit jih tadeungo bagah 3 2 Padahai sang jih kayee meusadeue @ Meusu barangpeue di jih geulisah Peue-peue nyang meusu sang ka ateuh jih Beu ingat teuh jih musoh that leupah Pakri cit jih dum ek jipeupaleng Beu Neuprang jih nyan bandum le Allah"
        },
        {
            "chapter": 63,
            "verse": 5,
            "text": "‘Oh geukheun bak jih keunoe hai rakan Taduek-duek sajan ngon rasul Allah Mangat geulakee ampon keu gata Jipaleng muka laju le bagah Jipaleng ulee laju ho laen Jitham lom ureueng han jibri langkah Jipeurayok droe teukabo han ban"
        },
        {
            "chapter": 63,
            "verse": 6,
            "text": "Teuma roe saban jih nyan bak Allah Talakee ampon got han talakee Han Neubri teuntee ampon le Allah C Han Neupeuampon akan awak nyan Sabab awak nyan pasek sileupah Han Neupeutunyok kawom nyang pasek"
        },
        {
            "chapter": 63,
            "verse": 7,
            "text": "Jikheun di jih bek tabri seudeukah Bek tabri sapeue akan awak nyan Nyang jijak keunan bak rasul Allah Bah le beu phang-phoe jih nyan dum sinan Teuma bak Tuhan gudang that luah Gudang di langet gudang di bumoe Areuta dum nyoe sit milek Allah Tapi munaphek cit hana meuphom"
        },
        {
            "chapter": 63,
            "verse": 8,
            "text": "Teuma jikheun lom meunoe jipeugah Meunyo tawoe lom keudeh lam kuta Soe nyang mulia nyan nyang kha leupah Ureueng nyang hina teubiet ulua Jiuse sigra le ureueng meugah Teuma nyang meugah ngon that mulia Allah Taʻala ngon Rasul Allah Meunan pih ureueng nyang ka meuiman Bandum ureueng nyan ureueng nyang meugal Tapi munaphek hana jiteupue Nyang na jiteupue cit buet nyang salah"
        },
        {
            "chapter": 63,
            "verse": 9,
            "text": "<Hai ureueng mukmin bek lale gata Deungon areuta napsu le leupah > Beu le ngon aneuk lale treuk ngon nyan Jeut gata dum han taingat Allah Soe-soe nyang pubuet teuma lagee nyan Bandum ureueng nyan rugoe that leupah"
        },
        {
            "chapter": 63,
            "verse": 10,
            "text": "Raseuki nyang Kamoe bri keu gata Tameubeulanja zakeuet seudeukah F Yoh goh troh mawot keunan bak gata 5 Watee nyan gata meunyesai teulah Watee nyan takheun Tuhanku pakon Han Neupeutrep lon bek mate bagah Neubri bacut treuk keu lon nyoe watee Mangat jeuet teuntee lon bri seudeukah Amai nyang saleh lon pubuet teuma"
        },
        {
            "chapter": 63,
            "verse": 11,
            "text": "Di Tuhan teuma han roe Neuubah s Barangri nyawong han Neubri tanggoh Meu ajai ka troh ka abeh sudah Tuhan that maklum peue nyang tapubuet Hana meubacut pih na meuilah"
        },
        {
            "chapter": 64,
            "verse": 1,
            "text": "Peue nyang di langet got nyang di bumoe Teuseubeh dum nyoe jipujoe Allah Keurajeuen luah meunan pih pujoe Bandum atra nyoe sit milek Allah Ateuh barangpeue Tuhan kuasa"
        },
        {
            "chapter": 64,
            "verse": 2,
            "text": "Neupeujeuet gata dua parikah Nyang ladom kaphe ladom meuiman Buet gata dum nyan Neukalon sudah Bandum deuh Neueu peue nyang tapubuet"
        },
        {
            "chapter": 64,
            "verse": 3,
            "text": "Neupeujeuet langet takalon meugah Neupeujeuet bumoe pih ngon sibeuna Neupeujeut rupa teuh ceudah-ceudah Teuma bak Tuhan bandum teuh tawoe"
        },
        {
            "chapter": 64,
            "verse": 4,
            "text": "Tuhan Neuteupue bandum blah bicah Peue nyang di langet peue nyang di bumoe Bandum Neuteupue hana meuilah Peue-peue nyang tasom got tapeulahe Neuteupue sabe bandum le Allah Tuhan Neuteupue peue nyang lam dada"
        },
        {
            "chapter": 64,
            "verse": 5,
            "text": "Na troh bak gata haba seujarah Haba dum kaphe yoh dilee masa Bandum jirasa keunong musibah Sabab jikaphe Neubri treuk bala Azeub lom teuma peudeh that leupah"
        },
        {
            "chapter": 64,
            "verse": 6,
            "text": "Teuka dum rasul ubak awak nyan Ayat dum geutrang bak jih geupeugah Jikheun treuk soe jak peutunyok tanyoe Insan dum lagoe jakba peurintah Teuma jikaphe han jitem pateh Jipaleng keudeh laju jilangkah Di Tuhan teuma hana meuhajat Keu jih dum meuhat tan meuube seupah Tuhan that kaya patot tapujoe Tan na meusidroe saban ngon Allah"
        },
        {
            "chapter": 64,
            "verse": 7,
            "text": "Hana geubangket jikheun le kaphe Tanyoe ka mate ka abeh sudah Takheun na keubit demi Tuhanlon Neubangket bandum gata le Allah ‘Oh Iheuh geubangket bandum na gata Peue nyang buet gata teuma geupeugah Peue nyang tapubuet yoh masa dilee Bandum meuteuntee akan geubalah Atra nyan mudah meunyo bak Tuhan"
        },
        {
            "chapter": 64,
            "verse": 8,
            "text": "Teuma meuiman gata keu Allah Lom tameuiman keu rasul Tuhan Ka Kamoe peutron cahya trang leupah Iman keu cahya nyang Kamoe peutron Teuma di Tuhan Neumaklum sudah Peue nyang tapubuet Tuhan Neumaklum"
        },
        {
            "chapter": 64,
            "verse": 9,
            "text": "Uroe nyan bandum akan Neubalah Uroe peusapat peugot keunira Peutimplak haba keu awak salah Ureueng meuiman lom geupubuet got Nyan leubeh that got meuteumee balah Neuteuboh dacha gopnyan le Tuhan Neupeutamong lam churuga indah le krueng dum ile di yup churuga Keukai rok masa sinan Neukeubah Nyan keuh bahgia nyang raya that-that"
        },
        {
            "chapter": 64,
            "verse": 10,
            "text": "Nyang kaphe meuhat laen peurintah Jipeugah sulet dum ayat Kamoe Jak tamong jinoe lam apui mirah Bandum awak nyan asoe nuraka Keukai rok masa sinan geukeubah Nyan keuh teumpat woe nyang paleng jeuheut"
        },
        {
            "chapter": 64,
            "verse": 11,
            "text": "Han keunong azeub teuma bak Allah Meulengkan meu na izin bak Tuhan Meu baro keunong saboh musibah Soe nyang meuiman keubit keu Tuhan Neubri keu gopnyan akan hidayah Neubri peutunyok lam ate gopnyan Teuma roe Tuhan Neuteupue sudah Bandum peukara Tuhan Neuteupue"
        },
        {
            "chapter": 64,
            "verse": 12,
            "text": "Taʻat gata nyoe teuma keu Allah Taʻat keu Tuhan ngon rasul Tuhan Meunyo tapaleng nyan droeteuh salah Di rasul Kamoe geupeutroh mantong Ayat geupeutrang bandum geupeugah"
        },
        {
            "chapter": 64,
            "verse": 13,
            "text": "Allah keuh sidroe nyan keuh nyang Tuhan Tan laen Tuhan meulengkan Allah Teuma tawakai meuhat bak Tuhan Soe nyang meuiman keupada Allah"
        },
        {
            "chapter": 64,
            "verse": 14,
            "text": "Hai ureueng mukmin na judo gata Ngon aneuk gata nyang raya salah Nyan musoh gata beu that tajaga Teuma meu gata tatem peumeu‘ah Tatem meugot-got lom tapeuampon Tuhan Pengampon lom that Pemurah"
        },
        {
            "chapter": 64,
            "verse": 15,
            "text": "Areuta gata ngon aneuk gata Neucuba gata ngon nyan le Allah Teuma bak Tuhan pahla that raya"
        },
        {
            "chapter": 64,
            "verse": 16,
            "text": "Beu tatakwa gata keu Allah Ube-be nyang ek gata takwa Tadeungo haba ikot peurintah Tabri napakah nyang got keu gata Raya that pahla Neubri le Allah Soe nyang ek jaga bek kriet bak droejih Bahgia that jih hanaban peugah"
        },
        {
            "chapter": 64,
            "verse": 17,
            "text": "Meu tatem gata peuutang Tuhan Buet keubajikan tapubuet bagah Tuhan Neubalah teuma keu gata Meuganda-ganda pahla le leupah Lom Neupeuampon dum dacha gata Allah Taʻala keubit that murah Neutem that chuko ngon halim Neuh that"
        },
        {
            "chapter": 64,
            "verse": 18,
            "text": "Dumpeue pih meuhat Neuteupue sudah Nyang han deuh taeu got nyang deuh taeu Bandum deuh Neueu hana meuilah Lagi pih Tuhan Maha Perkasa Ngon bijaksana Neuh han ban peugah"
        },
        {
            "chapter": 65,
            "verse": 1,
            "text": "Hai nabi meunyo tataleuk inong Tataleuk jih nyan beu na ngon iddah Iddah awak nyan beu got takira Teuma takwa gata keu Allah Bek tapeuteubiet jih di rumoh jih Meunyo kon ka jih raya that salah Nyan hukom Tuhan soe-soe nyang langga Nyan jielanya droejih nyan sudah Hana tateupue kadang cit Tuhan Neubuka jalan teuma Neupeuhah"
        },
        {
            "chapter": 65,
            "verse": 2,
            "text": "Nyang ka troh iddah nyan jeuet tameuwoe Beu got that jinoe nibak nyang sudah Atawa tacre jih nyan deungon got Saksi nyang teupat tamita bagah í Beu na dua droe saksi nyang ade Tapeudong saksi kareuna Allah Nyan peungajaran keu ureueng mukmin Nyang na meuiman di jih keu Allah Lom jimeuiman keu uroe dudoe Teuma barangsoe takwa keu Allah Sit Neubri jalan keu jih rot teubiet Watee ka meugriet bek jeuet keu susah"
        },
        {
            "chapter": 65,
            "verse": 3,
            "text": "Neubri raseuki nyang tan jisangka Ban tanjo teuka keunan le bagah Soe nyang tawakai jok droe bak Tuhan Sep Neubri jalan keu jih nyang mudah Nyang kheundak Tuhan meuhat Neupeutroh Kada ka Neuboh bandum blah bicah"
        },
        {
            "chapter": 65,
            "verse": 4,
            "text": "Peurumoh gata nyang putoh asa Haidh han le teuka meunan sang ulah Meunyo taragu chok teuh di gata Lhee buleuen masa di jih nyan iddah Ureueng inong nyang gohlom teuka haidh Saban meunan cit hana meuubah Peurumoh gata nyang teungoh mume Aneuk jih lahe nyan jeuet keu iddah Soe nyang takwa taʻat keu Tuhan Neubri urusan keu jih dum mudah"
        },
        {
            "chapter": 65,
            "verse": 5,
            "text": "Nyan keuh Neupeutron peurintah Tuhan Keu gata bandum mangat bek salah Barangsoe teuma nyang bit takwa Neuteuboh dacha jih nyan le Allah Neubri lom pahla keu jih raya that"
        },
        {
            "chapter": 65,
            "verse": 6,
            "text": "Inong teuh meuhat beu got tapapah Bak teumpat gata jiduek beu seunang i Gata pih meunan han jeuet keu susah Bek sabab gata jih jeuet meularat Bek tapeuseumpet atejih gundah Tabri napakah meunyo jih mume Hingga ka lahe aneuk jih sudah Meunyo jipeumom aneuk keu gata Tajok beulanja keu jih ban upah Tamuchawarat ngon jih beu got-got Meunyo han ek got tamita hilah Tamita laen ureueng peumom jih Meu han jitem jih bek jeut keu susah"
        },
        {
            "chapter": 65,
            "verse": 7,
            "text": "Ureueng nyang kaya balaku kaya Geubri beulanja akan napakah Ureueng nyang gasien ube ek geubri Ban nyang raseuki Neubri le Allah Hana neupeubrat sidroe-droe ureueng Ube ek jitheun jibri napakah ‘Oh abeh susah cit teuka seunang Hukom jih meunan Neubri le Allah"
        },
        {
            "chapter": 65,
            "verse": 8,
            "text": "Padum le nanggroe nyang darohaka Rakyat dum rata jipubuet salah Peurintah Po jih ngon rasul-rasul Han ji tem kabui bandum jibantah Kamoe peubrat treuk keunira keu jih Meuazeub treuk jih nyang brat that leupah"
        },
        {
            "chapter": 65,
            "verse": 9,
            "text": "Yoh nyan jirasa akibat buet jih Watee nyan jeuet jih rugoe sileupah"
        },
        {
            "chapter": 65,
            "verse": 10,
            "text": "Ka Neuseudia azeub le Tuhan Brat that keu jih nyan hanaban peugah Teuma takwa bandum na gata Hai ureueng nyang na pikiran ceudah Ureueng nyang taʻat iman keu Tuhan Ka lheuh Neupeutron Ziker le Allah Neupeutron Ziker keu gata bandum"
        },
        {
            "chapter": 65,
            "verse": 11,
            "text": "Rasul teuma lom Neukirem bagah Mangat geubaca dum ayat Tuhan Keu gata bandum geutrang geupeugah Ureueng meuiman geumeung peuteubiet Nyang tem pubuet got bek seupot leupah Bek le lam seupot geuba bak peungeuh Mangat dumpeue deuh hana meusalah Ureueng meuiman ngon geupubuet got Keu gopnyan teumpat churuga indah Ie krueng dum ile di yup churuga Keukai rok masa sinan geukeubah Raseuki jroh that akan ureueng nyan Neubri le Tuhan nyang Maha Murah"
        },
        {
            "chapter": 65,
            "verse": 12,
            "text": "Tuhan nyang peujeuet tujoh boh langet Bumoe pih meuhat saban that leupah Peurintah Tuhan Neupeutron keunoe Bak langet bumoe hana meuubah Mangat tateupue le bandum gata Tuhan kuasa hanaban peugah Tuhan kuasa ateuh barangpeue Dumpeue Neuteupue ‘eleumee luah"
        },
        {
            "chapter": 66,
            "verse": 1,
            "text": "Hai nabi pakon tajak peuhareuem Nyang haleue Neukheun ka lheuh le Allah Tuhan peuhaleue dum nyan keu gata Teuma di gata hareuem tapeugah Peuseunang ate peurumoh gata Nyang haleue nyata takeumeung ubah Teuma roe Tuhan Maha Pengampon Lagi pih Tuhan Maha Pemurah"
        },
        {
            "chapter": 66,
            "verse": 2,
            "text": "Tuhan peuwajeb teuma bak gata Tabayeu sigra kipharat sumpah Mangat gleh gata bak sumpah gata Tuhan Po gata tateupue sudah Dumpeue Neuteupue Allah Taʻala Lom bijaksana Neuh han ban peugah"
        },
        {
            "chapter": 66,
            "verse": 3,
            "text": "Bak watee nabi geupeugah haba Saboh rahsia ngon sidroe zaujah t Teuma jipeugah bak ureueng laen Bak nabi yoh nyan ka Tuhan peugah Geupeugah ladom teuma le nabi Nyang ladom lagi hana geupeugah Geupeugah nyan bak zaujah nyang ini Jikheun treuk pakri neuteupue sudah Soe peugah bak droeneuh meunan rupa Nabi kheun teuma Tuhan nyang peugah Tuhan Neuteupue Neumaklum dumpeue Teuma haba nyoe bak lon Neupeugah"
        },
        {
            "chapter": 66,
            "verse": 4,
            "text": "Meunyo tatoubat bandua gata Neuampon dacha gata le Allah Sinan keuh nyata gleh ate gata Teuma meu gata han tatem ubah Bandua gata mita bicara Keu nabi gata tameung peususah Teuma di gopnyan na Tuhan gopnyan Neutulong gopnyan teuma le Allah Lom ngon Jibrai ngon ureueng mukmin Nyang keubit yakin saleh that leupah Malaikat dum pih bantu gopnyan"
        },
        {
            "chapter": 66,
            "verse": 5,
            "text": "Kadang keu gopnyan Neubri le Allah Meunyo geutaleuek geucre teuh bandum 2 Neubri le Tuhan laen nyang indah s Neubri peurumoh keu gopnyan teuma Nibak dum gata leubeh lom ceudah Inong Iseulam inong meuiman Taʻat lom jih nyan hanaban peugah Toubat bak Tuhan pubuet ibadat Puasa meuhat han tom jikeubah Got pih nyang janda nyang ka meukawen Got nyang goh kawen peurawan ceudah"
        },
        {
            "chapter": 66,
            "verse": 6,
            "text": "Hai ureueng mukmin plihara droeteuh Ngon famili teuh bak apui mirah Apui nuraka rujoe jih insan Ngon batee sajan dum nyang jiseumah Malaikat dum nyang kreuh ngon keujam Geujaga sinan Neuyue le Allah Peue nyang Tuhan yue bandum geupeubuet Han toe meubacut pih na geubantah"
        },
        {
            "chapter": 66,
            "verse": 7,
            "text": "Hai awak kaphe bek peuozor droe Gata uroe nyoe bandum geubalah Peue nyang ka dilee ka Iheuh tapubuet Balaku nyang buet meunan geubalah"
        },
        {
            "chapter": 66,
            "verse": 8,
            "text": "Hai ureueng mukmin taubat bak Tuhan Toubat gata nyan beu bit ikheulah Toubat nasuha han le buet dacha Tuhan Po gata Neuampon salah Buet teuh nyang jeuheut akan Neusampohi Abeh Neuteuboh bandum le Allah Neupeutamong teuh dalam churuga Di yup churuga ie krueng dum joh jah Han Neupeumalee nabi le Tuhan Nibak uroe nyan seunang that leupah Ureueng meuiman saban ngon nabi Cahya hu meuri trang han ban peugah Cahya dum jijak rot keu ureueng nyan Rot uneun gopnyan pih hana ubah Kheun dum ureueng nyan hai Tuhan kamoe Cahya keu kamoe Neubri jroh leupah Neupeuseumpurna cahya keu kamoe Neuampon kamoe wahe ya Allah Droeneuh kuasa ateuh barangpeue Hana meusapeue pih na meuilah"
        },
        {
            "chapter": 66,
            "verse": 9,
            "text": "Hai nabi taprang dum kaphe suwang Munaphek saban pih bek takeubah Beu keujam gata taprang jih bandum Teumpat jih bandum lam apui mirah Dalam nuraka bandum jih meuhat Sijeuheut teumpat nuraka juah"
        },
        {
            "chapter": 66,
            "verse": 10,
            "text": "Tuhan boh miseu keu kaphe suwang Dua droe inong nyang that seurakah Inong nabi Noh deungon nabi Luth Di jih khianat keu rasul Allah Dua droe rasul ureueng nyang saleh Tuhan peuleubeh jih jeuet keu zaujah Meunyo ngon Tuhan hana kuasa Ureueng nyan dua han ek geupeuglah Geukheun boh jak lop dalam nuraka Sajan ngon gata dum ureueng salah"
        },
        {
            "chapter": 66,
            "verse": 11,
            "text": "Tuhan boh miseu keu ureueng mukmin Inong Peuraʻun nyang that meutuah Geukheun Tuhanku Neupeugot rumoh Keu lon nyo saboh Neubri hadiyah Dalam churuga Neupeugot keu lon Lom Neupeuglah lon bak kaphe jadah Neupeuglah lon nyoe nibak Peuraʻun Ngon buet jih nyan dum raya that salah Neupeuglah lon bak kawom nyang lalem"
        },
        {
            "chapter": 66,
            "verse": 12,
            "text": "Teuma Mariyam peurawan ceudah Nyan keuh Mariyam aneuk ‘Imran Meunalee gopnyan han sagai teuhah Got that geujaga meunalee gopnyan Roh Kamoe keunan meupruh treuk bagah Narit Po gopnyan geukheun beuna that Ngon kitab-kitab nyang tron bak Allah Taʻat that gopnyan pubuet ibadat Seumah Hadharat nyang Maha Murah AL-MULK (KEURAJEUN)"
        }
    ]
}
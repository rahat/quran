{
    "pages": [
        {
            "chapter": 50,
            "verse": 16,
            "text": "Ka Kamoe peujeut dum manusia Peue nyang lam dada meuteupue sudah Peue nyang meugureh dalam atejih Kamoe deungon jih sit toe that leupah Leubeh toe nibak urat marehjih"
        },
        {
            "chapter": 50,
            "verse": 17,
            "text": "Rot wie uneun jih pih na soe papah Rot uneun jih sidroe rot wie jih sidroe Ureueng dua droe sinan meukeubah Geuduek di sinan gopnyan bandua"
        },
        {
            "chapter": 50,
            "verse": 18,
            "text": "Bandum geujaga peue nyang ji peugah Peue nyang jipeugah bandum geusurat"
        },
        {
            "chapter": 50,
            "verse": 19,
            "text": "‘Oh seukreut mawot teuma geupeuhah Mabok rap mate leupah that beuna Di gata teuma napsu peusiblah"
        },
        {
            "chapter": 50,
            "verse": 20,
            "text": "‘Oh ban ka geuyup lam sangkai kala Uroe nyan tanda janji troh sudah"
        },
        {
            "chapter": 50,
            "verse": 21,
            "text": "Ureueng jak sajan tanyoe na dua Sidroe ureueng ba sidroe nyang peugah Nyang jeut keu saksi geupeugah sigra"
        },
        {
            "chapter": 50,
            "verse": 22,
            "text": "Yoh dilee gata teuwo that leupah Hana teuingat teuh keu uroe nyoe Mata teuh jinoe ka Kamoe peuhah Uroe nyoe bandum keudeh takalon Mata teuh tajam hanaban peugah"
        },
        {
            "chapter": 50,
            "verse": 23,
            "text": "Nyang sidroe rakan geumarit ligat Takalon nyoe pat peue nyang ka sudah Nyopát bak lon nyoe ka Iheuh meutuleh"
        },
        {
            "chapter": 50,
            "verse": 24,
            "text": "Tatiek jih keudeh lam apui mirah Ho ka teuh gata keunoe bandua Dalam nuraka tatiek jih bagah Bandum si kaphe nyang darohaka"
        },
        {
            "chapter": 50,
            "verse": 25,
            "text": "Di jih han tom na jibri seudeukah Buet jih pih lalem chok hana yakin"
        },
        {
            "chapter": 50,
            "verse": 26,
            "text": "Lom Tuhan laen di jih jiseumah Sajan ngon Allah na Tuhan laen Tatiek jih keunan lam azeub leupah"
        },
        {
            "chapter": 50,
            "verse": 27,
            "text": "Geukheun le teuma le rakan nyang nyoe Hai Tuhan kamoe droejih nyang salah Di lon hana jih lon peuceulaka Droejih usaha sisat that leupah Jioh that sisat ka jiusaha"
        },
        {
            "chapter": 50,
            "verse": 28,
            "text": "Neukheun boh nyo ka bek le meubantah Di keu Lon sinoe bek le meudawa Yoh dilee cit ka janji Lon peugah Janji that saket Lon kheun bak gata"
        },
        {
            "chapter": 50,
            "verse": 29,
            "text": "Jinoe meudawa hana phaedah Putosan bak Lon han jeut le tuka Kon Lon elanya dum hamba Allah"
        },
        {
            "chapter": 50,
            "verse": 30,
            "text": "Uroe nyan meukheun ubak nuraka Peue teuma haba ka peunoh di kah Peue na tamah lom jitanyong sigra"
        },
        {
            "chapter": 50,
            "verse": 31,
            "text": "Soe nyang takwa teuma meutuah Hana that jioh sinan churuga Geutamong lanja keunan le bagah"
        },
        {
            "chapter": 50,
            "verse": 32,
            "text": "Nyoe nyang geujanji dilee keu gata Sabab dum gata toubat bak Allah Bandum peurintah sabe geujaga"
        },
        {
            "chapter": 50,
            "verse": 33,
            "text": "Allah Taʻala han tom geubantah Takot keu Tuhan bah hana leumah Han geu tem seumah meunyo kon Allah Toubat lam ate sabe bak Tuhan"
        },
        {
            "chapter": 50,
            "verse": 34,
            "text": "Keudeh u dalam jak tamong bagah Saleum seulamat keu bandum gata Keukai rok masa sinan geukeubah"
        },
        {
            "chapter": 50,
            "verse": 35,
            "text": "Peue-peue nyang meuhʻeut di sinan ka nat Nyang laen teuma lom Kamoe tamah"
        }
    ]
}
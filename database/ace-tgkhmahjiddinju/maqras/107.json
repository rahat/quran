{
    "maqras": [
        {
            "chapter": 16,
            "verse": 1,
            "text": "Putusan Tuhan ka teuntee teuka Teuma bak gata talakee bagah Maha suci Neuh ngon Maha Manyang Charikat Tuhan jioh sileupah"
        },
        {
            "chapter": 16,
            "verse": 2,
            "text": "Neujok peurintah bak malaikat Geujakba ligat bak hamba Allah Soe nyang h‘eut Tuhan keunan geuintat Haba peuingat geuyue jak peugah Tan Tuhan laen meulengkan Lonnyoe Takwa jinoe keu Lon beu bagah"
        },
        {
            "chapter": 16,
            "verse": 3,
            "text": "Tuhan nyang peujeut langet ngon bumoe Sibeunar that nyoe buken beurakah Maha suci Neuh nibak charikat Kon sagai meuhat lagee jih peugah"
        },
        {
            "chapter": 16,
            "verse": 4,
            "text": "Neuepeujeut insan bak ie sititek Teuma jibalek jeut musoh leupah í Musoh that nyata di jih keu Tuhan"
        },
        {
            "chapter": 16,
            "verse": 5,
            "text": "Bandum binatang peuneujeut Allah Binatang ternak raya munaphaʻat Tuhan Hadharat Neupeujeut sudah Bulee jih suuem lom guna laen Tapajoh dageng mangat sileupah"
        },
        {
            "chapter": 16,
            "verse": 6,
            "text": "Watee tapeulheuh jijak uluwa ‘Oh jiwoe teuma takalon indah"
        },
        {
            "chapter": 16,
            "verse": 7,
            "text": "Jime ngon awih nyang brat bak taba Watee teubongka jioh talangkah Tame u nanggroe nyang pueh bak tajak Nanggroe pih jarak susah ngon payah Bit Tuhan gata sayang keu hamba Lom Tuhan gata Maha Pemurah"
        },
        {
            "chapter": 16,
            "verse": 8,
            "text": "Guda ngon baghal keuleudee teuma Keu kandran gata ho nyang talangkah Lom pih Neupeujeut jih keu hiasan Neupeujeut laen lom le that leupah Nyang tan tateupue laen Neupeujeut"
        },
        {
            "chapter": 16,
            "verse": 9,
            "text": "Lom hak Neupeujeut jalan bek salah Na jalan teupat nyang ladom ceukok Meunyoe Neukheundak bandum jroh leupah Bandum na gata ek Neupeutunyok Meunyoe Neukheundak meunan le Allah"
        },
        {
            "chapter": 16,
            "verse": 10,
            "text": "Sideh di langet Neupeutron ujeun Tajep ie bandum mangat puleh grah Ijo on kayee bak tageumeubeu Leumo ngon keubeu pih seunang leupah"
        },
        {
            "chapter": 16,
            "verse": 11,
            "text": "Tanam-tanaman timoh keu gata Zaitun kuruma anggor nyang mirah Boh kayee laen pih le that macam Soe-soe nyang tem pham jitueng phaedah Soe nyang tem pike jeut tanda dumnyoe"
        },
        {
            "chapter": 16,
            "verse": 12,
            "text": "Malam ngon uroe peuneujeut Allah Lom mata uroe buleun ngon bintang Urusan Tuhan bandum Neuulah Sinoe pih bandum cit jeut keu tanda Keu kawom nyang na akai nyang ceudah"
        },
        {
            "chapter": 16,
            "verse": 13,
            "text": "Lom nyang Neupeujeut laen di bumoe Meumacam bagoe warna nyang indah Sinoe pih bandum cit jeut keu tanda Keu soe nyang suka jitueng phaedah"
        },
        {
            "chapter": 16,
            "verse": 14,
            "text": "Teuma lom Tuhan Neupeujeut laot Tapajoh eungkot udep ngon basah Lom tapeuteubit sinan hiasan Tangui pakaian nyang indah-indah Takalon kapai meumacam bagoe Meulayeu keu droe jih leupah bagah Ngon nyan tamita karonya Tuhan Chuko keu Tuhan beu le that leupah"
        },
        {
            "chapter": 16,
            "verse": 15,
            "text": "Neutiek lom gunong dum dalam bumoe Teudong jih keudroe han soe peureubah Krueng dum jalan dum tatueng munapha‘ʻat"
        },
        {
            "chapter": 16,
            "verse": 16,
            "text": "Lom ngon alamat di alam luah Ngon alam bintang jìtuho jalan"
        },
        {
            "chapter": 16,
            "verse": 17,
            "text": "Ek sa nyang laen teuma ngon Allah Nyang peujeut dumpeue ngon nyang tan peujeut Peue saban sipheut tacuba peugah Peue hana tatueng sinan ibarat"
        },
        {
            "chapter": 16,
            "verse": 18,
            "text": "Takalon nikmat han ek tailah Meunyoe tabileung dum nikmat Tuhan Abeh pikiran han ek tapeugah Han ek takira keu nikmat Tuhan Bahle barangban tamita ilah Keubit roe Tuhan Maha Pengampon Lagi pih Tuhan Maha Pemurah"
        },
        {
            "chapter": 16,
            "verse": 19,
            "text": "Tuhan Neuteupue peue-peue nyang tasom Leubeuh-leubeh lom nyang tapeuleumah"
        },
        {
            "chapter": 16,
            "verse": 20,
            "text": "Teuma nyang jikheun le dum awaknyan Tuhan jih dumnyan nyang buken Allah Di jih meusapeue hana jipeujeut Jih pih gop peujeut jipheut jitarah"
        },
        {
            "chapter": 16,
            "verse": 21,
            "text": "Atranyang mate pih hana udep ò Pajan geubangket pih hom jipeugah"
        },
        {
            "chapter": 16,
            "verse": 22,
            "text": "Nyang Tuhan gata cit Tuhan sidroe Teuma barangsoe iman ka salah Han jimeuiman uroe akhirat Atejih meuhat ingkar keu Allah Jihnyan teukabo jipeuraya droe"
        },
        {
            "chapter": 16,
            "verse": 23,
            "text": "Hana cheok jihnyan akan geubalah Tuhan Neuteupue peue-peue nyang disom Leubeh-leubeh lom nyang jipeuleumah Hana Neugalak ureueng teukabo"
        },
        {
            "chapter": 16,
            "verse": 24,
            "text": "Narit meutajo watee jipeugah Watee geutanyong peue Tuhan peutron f Cit laju jikheun haba beurakah Nyan haba dongeng ureueng nyang dilee"
        },
        {
            "chapter": 16,
            "verse": 25,
            "text": "Jitanggong teuntee peue nyang jipeugah Jime dachajih uroe kiamat € Bandum cit lengkap lom na geutamah Dacha gob laen nyang jih peusisat Ateuh jih meuhat dum geubeureukah Jiikot dum jih ngon tan ‘eleumee Meuhat jih teuntee nyang bayeu upah Taingat brok that dacha jipubuet Jime ube buet teuma ka salah"
        },
        {
            "chapter": 16,
            "verse": 26,
            "text": "Ureueng nyang dilee nibak awak nyan Buet dum ureueng nyan jeuheut that leupah Neupeuanco treuk teuma le Tuhan Rumoh awaknyan bak tameh bawah Rhot treuk ngon bubong ateuh awak nyan Teuka keu jihnyan azeub that leupah Í Hana jithee-thee ka teuka azeub"
        },
        {
            "chapter": 16,
            "verse": 27,
            "text": "Uroe kiamat jih lom Neubalah p f Neupeuayeb jih uroe kiamat Neukheun charikatkeuh ho dum di kah Tuhan charikat ka peusa ngon Lon Hingga Rasul Lon bandum kabantah Di kah kabila tuhan charikat Teuma kheun ligat le ureueng ceudah Kheun ureueng ceudah nyang na ‘eleumee Ayeb ngon malee keu kaphe jadah Uroenyoe ayeb jeuheut keu kaphe"
        },
        {
            "chapter": 16,
            "verse": 28,
            "text": "Sabab jih sabe lalem that leupah Troh malaikat watee jih maate Lalem jih sabe hana meuubah Wateenyoe jikheun ngon jipeujok droe Hana dì kamoe meupubuet salah f Peue kakheun hana Tuhan Neuteupue Bandum barangpeue nyang dilee buet kah"
        },
        {
            "chapter": 16,
            "verse": 29,
            "text": "Tamong keudeh lam pinto nuraka Keukai simasa di sinan di kah Teumpat nyang brok that keu soe teukabo Sabab teukabo raya that salah"
        }
    ]
}
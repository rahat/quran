{
    "pages": [
        {
            "chapter": 5,
            "verse": 18,
            "text": "Ve, Yahudiler ve Hristiyanlar; “Biz Allah´ın oğulları ve O´nun sevdikleriyiz.” dediler. De ki; “O halde niçin Allah size günahlarınızdan dolayı azap ediyor?” Hayır, siz O´nun yarattıklarından bir beşersiniz (insansınız), O, dilediğini mağfiret eder, dilediğine de azap eder. Göklerin, yerin ve ikisinin arasında bulunan her şeyin mülkü Allah´ındır. Ve varış O´nadır (ulaşılacak makam O´nun Zat´ıdır)"
        },
        {
            "chapter": 5,
            "verse": 19,
            "text": "Ey Kitap ehli! Resûllerin (peygamberlerin) fetret devrinde (aralarının kesildiği zamanda), sizlere gerçekleri açıklayan Resûl´ümüz (elçimiz) gelmişti. \"Bize bir müjdeleyici ve de uyarıcı gelmedi\" dersiniz diye (dememeniz için). Oysa size \"müjdeleyici ve uyarıcı\" bir Resûl gelmişti. Allah herşeye kadîrdir"
        },
        {
            "chapter": 5,
            "verse": 20,
            "text": "Ve Hz. Musâ kavmine şöyle demişti; \"Ey kavmim! Allah´ın sizin üzerinizdeki nimetini, içinizden peygamberler kıldığını ve sizi hükümdarlar yaptığını ve, âlemlerden hiç birine vermediği şeyi size verdiğini hatırlayın"
        },
        {
            "chapter": 5,
            "verse": 21,
            "text": "Ey kavmim! Allah´ın sizin için farz kıldığı kutsal yere girin ve (düşmandan kaçıp) arkanıza dönmeyin.İşte o zaman hüsrana uğrayanların haline dönersiniz"
        },
        {
            "chapter": 5,
            "verse": 22,
            "text": "Dediler ki, \"Ey Mûsâ! Şüphesiz orada zorba bir kavim var. Muhakkak ki biz, onlar oradan çıkıncaya kadar asla oraya girmeyiz. Eğer oradan çıkarlarsa, o zaman elbette biz oraya gireriz"
        },
        {
            "chapter": 5,
            "verse": 23,
            "text": "Allah´ın kendilerine nimet verdiği, korkanların arasından iki adam şöyle dedi; “Onların üzerlerine kapıdan girin, böylece oradan (kapıdan) girdiğiniz zaman muhakkak ki siz gâlip gelirsiniz. Eğer mü´minseniz, artık Allah´a tevekkül edin (Allah´a güvenin).”"
        }
    ]
}
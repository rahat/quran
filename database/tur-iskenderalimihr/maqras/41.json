{
    "maqras": [
        {
            "chapter": 4,
            "verse": 148,
            "text": "Allah fena sözün açıkça söylenmesini sevmez, kendisine zulüm yapılan kişinin (söylemesi) hariç.Ve Allah en iyi işitendir, en iyi bilendir"
        },
        {
            "chapter": 4,
            "verse": 149,
            "text": "Şayet bir hayrı açıklarsanız ya da gizlerseniz veya bir kötülüğü affederseniz, o zaman muhakkak ki Allah da affedicidir, (her şeye) kaadirdir"
        },
        {
            "chapter": 4,
            "verse": 150,
            "text": "Muhakkak ki onlar, Allah´ı ve onun resûllerini inkâr ederler ve, Allah ile O´nun resûlleri arasında ayırım yapmak isterler. Ve, \"Bir kısmına inanırız, bir kısmını inkâr ederiz.\" derler. Ve de, bunların (küfürle îmânın) arasında bir yol ittihaz etmek isterler"
        },
        {
            "chapter": 4,
            "verse": 151,
            "text": "İşte onlar, onlar gerçek kâfirlerdir. Ve Biz, kâfirler için “alçaltıcı azap” hazırladık"
        },
        {
            "chapter": 4,
            "verse": 152,
            "text": "Ve onlar, Allah´a ve O´nun resûllerine îmân ettiler ve onların arasından birini (diğerinden) ayırmazlar. İşte onlar ki, onlara ecirleri yakında verilecektir. Ve Allah Gafur´dur (mağfiret edendir, günahları sevaba çevirendir), Rahîm´dir (Rahim esması ile tecelli edendir,merhamet edendir)"
        },
        {
            "chapter": 4,
            "verse": 153,
            "text": "Kitap ehli senden, kendilerine gökten bir kitap indirmeni istiyorlar. Oysa Hz.Musa´dan, bundan daha da büyüğünü istemişler, “ O halde, bize Allah´ı açıkça göster.\" demişlerdi. Bunun üzerine, zulümlerinden dolayı onları yıldırım yakaladı (helâk etti). Ardından kendilerine belgeler (açık mucizeler) geldikten sonra da buzağıyı (ilâh) edindiler. Buna rağmen, onları bundan (bu suçlarından dolayı) affettik ve Hz.Musa´ya “apaçık sultan (güç ve delil)” verdik"
        },
        {
            "chapter": 4,
            "verse": 154,
            "text": "Ve onların misaklarından dolayı Tur´u (Tur dağını) onların üstüne yükselttik (kaldırdık). Ve onlara: \"Bu kapıdan secde ederek girin.\" dedik. Ve onlara: \"Cumartesi gününde hudutları aşmayın.\" dedik ve, onlardan “çok kuvvetli misak (kesin söz)” aldık"
        },
        {
            "chapter": 4,
            "verse": 155,
            "text": "Bu, onların misaklarını nakzetmeleri (bozmaları) ve Allah´ın âyetlerini inkâr etmeleri, peygamberleri haksız yere öldürmeleri ve onların \"kalplerimiz örtülü\" sözleri sebebiyledir. Hayır (tam aksi), Allah, küfürlerinden dolayı onların (kalplerinin) üzerini mühürledi, böylece onların pek azı hariç îmân etmezler (edemezler)"
        },
        {
            "chapter": 4,
            "verse": 156,
            "text": "Ve, onların inkârları ve Hz. Meryem´e olan sözleri “çok büyük iftira”dır"
        },
        {
            "chapter": 4,
            "verse": 157,
            "text": "Ve onların, “Muhakkak ki, Allah´ın resûlü Meryem´in oğlu İsa Mesih´i biz öldürdük.\" sözleri (çok büyük iftiradır). Ve, onu öldürmediler ve onu asmadılar. Fakat (öldürülen adam) onlara, ( Meryem´in oğlu İsa Mesih´e) benzer olarak gösterildi. Ve muhakkak ki onun hakkında ihtilafa (anlaşmazlığa) düşenler, ondan (bu hususda) mutlaka şüphe içindeler. Onların, onunla ilgili olarak, zanna tâbî olmaktan başka bir ilimleri (bilgileri) yoktur. Ve onu kesinlikle öldürmediler (öldüremediler)"
        },
        {
            "chapter": 4,
            "verse": 158,
            "text": "Hayır, Allah onu, kendisine yükseltti. Ve Allah Azîz´dir (üstündür, güçlüdür), Hakîm´dir (hüküm ve hikmet sahibidir)"
        },
        {
            "chapter": 4,
            "verse": 159,
            "text": "Ve ancak, kitap ehlinden olanlar (onu tekzip eden Yahudiler ve “Allah´ın oğlu” diyen Nasraniler), O´na ölümünden önce mutlaka îmân edecekler. Ve o, kıyâmet günü onların üzerine şahit olacak"
        },
        {
            "chapter": 4,
            "verse": 160,
            "text": "Artık Yahudilerin yaptıkları zulümlerden ve birçok kişiyi Allah´ın yolundan men etmeleri (alıkoymaları) sebebiyle, kendileri için helâl kılınmış olan temiz ve güzel şeyleri onlara haram kıldık"
        },
        {
            "chapter": 4,
            "verse": 161,
            "text": "Ve (bu) ondan (ribâdan) nehyedilmiş oldukları halde ribâ(faiz) almaları ve insanların mallarını haksızlıkla yemeleri sebebiyledir. Ve, onlardan kâfir olanlar için “ elîm azap” hazırladık"
        },
        {
            "chapter": 4,
            "verse": 162,
            "text": "Fakat, onlardan ilimde derinleşmiş olanlar ve mü´minler, sana indirilene ve senden önce indirilene inanırlar. Ve namazı ikame edenler, zekâtı verenler, Allah´a ve ahiret gününe inananlar; işte onlara “büyük ecir” vereceğiz"
        }
    ]
}
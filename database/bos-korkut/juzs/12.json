{
    "juzs": [
        {
            "chapter": 11,
            "verse": 6,
            "text": "Na Zemlji nema nijednog živog bića, a da ga Allah ne hrani. On zna gdje će koje boraviti i gdje će sahranjeno biti. Sve to ima u jasnoj Knjizi"
        },
        {
            "chapter": 11,
            "verse": 7,
            "text": "On je u šest vremenskih razdoblja nebesa i Zemlju stvorio - a Njegov prijesto je iznad vode bio - da bi vas iskušao koji će od vas bolje postupati. Ako ti rekneš: \"Poslije smrti bićete doista oživljeni\", nevjernici će sigurno reći: \"Ovo nije ništa drugo do očita varka"
        },
        {
            "chapter": 11,
            "verse": 8,
            "text": "ako im Mi kaznu do roka određenog odgodimo, oni će sigurno reći: \"Zašto je zadržava?\" A onoga dana kad im dođe, neće biti od njih otklonjena i sa svih strana biće okruženi onim čemu su se rugali"
        },
        {
            "chapter": 11,
            "verse": 9,
            "text": "Ako čovjeku milost Našu pružimo, pa mu je poslije uskratimo, on pada u očajanje i postaje nezahvalnik"
        },
        {
            "chapter": 11,
            "verse": 10,
            "text": "A ako ga blagodatima obaspemo, poslije nevolje koja ga zadesila, on će sigurno reći; \"Nevolje su me napustile!\" On je doista umišljen i razmetljiv"
        },
        {
            "chapter": 11,
            "verse": 11,
            "text": "a samo strpljive i oni koji dobra djela čIne čeka oprost i nagrada velika"
        },
        {
            "chapter": 11,
            "verse": 12,
            "text": "Nemoj ti ništa od onoga što ti se objavljuje izostaviti, što tišti grudi tvoje, zato da oni ne bi rekli: \"Zašto mu nije poslano kakvo blago, ili, zašto s njim nije došao melek?\" Tvoje je da opominješ, a o svemu se samo Allah brine"
        },
        {
            "chapter": 11,
            "verse": 13,
            "text": "Zar oni da govore: \"On ga izmišlja!\" Reci: \"Pa sačinite vi deset Kur´anu sličnih, izmišljenih sura, i koga god hoćete, od onih u koje pored Allaha vjerujete, u pomoć pozovite, ako je istina što tvrdite"
        },
        {
            "chapter": 11,
            "verse": 14,
            "text": "A ako vam se ne odazovu, onda znajte da se on objavljuje samo s Allahovim znanjem i da nema boga osim Njega - zato muslimani postanite"
        },
        {
            "chapter": 11,
            "verse": 15,
            "text": "Onima koji žele život na ovom svijetu i ljepote njegove - Mi ćemo dati plodove truda njihova i neće im se u njemu ništa prikratiti"
        },
        {
            "chapter": 11,
            "verse": 16,
            "text": "Njih će na onom svijetu samo vatra peći; tamo neće imati nikakve nagrade za ono što su na Zemlji radili i biće uzaludno sve što su učinili"
        },
        {
            "chapter": 11,
            "verse": 17,
            "text": "Zar je onaj koji želi samo ovaj svijet kao onaj kome je jasno ko je Gospodar njegov, na što se nadovezuje Kur´an kao svjedok Njegov, i još prije njega Knjiga Musaova, putovođa i milost. To su oni koji vjeruju u nj. A onima koji su se protiv njega urotili vatra će boravište biti. Zato ti nikako ne sumnjaj u nj, on je zaista istina od Gospodara tvoga, ali većina ljudi neće da vjeruje"
        },
        {
            "chapter": 11,
            "verse": 18,
            "text": "Ima li nepravednije od onoga koji o Allahu izmišlja laži? Oni će pred Gospodara svoga biti dovedeni, a svedoci će reći; \"Ovi su izmišljali laži o Gospodaru svome!\" Neka Allahovo prokletstvo stigne mnogobošce"
        },
        {
            "chapter": 11,
            "verse": 19,
            "text": "koji od Allahova puta odvraćaju i krivim ga prikazuju; oni i u onaj svijet ne vjeruju"
        },
        {
            "chapter": 11,
            "verse": 20,
            "text": "Oni na Zemlji ne mogu Allahu umaći, niti, osim Allaha, drugog zaštitinika imaju. Njima će patnja biti umnogostrućena, jer nisu htjeli ni da čuju ni da bilo šta vide"
        },
        {
            "chapter": 11,
            "verse": 21,
            "text": "oni su sami sebe upropastili, - a neće im biti ni onih koje su izmišljali"
        },
        {
            "chapter": 11,
            "verse": 22,
            "text": "oni će, zbilja, na onom svijetu biti sasvim izgubljeni"
        },
        {
            "chapter": 11,
            "verse": 23,
            "text": "Oni koji budu vjerovali i dobra djela činili i koji Gospodaru svome budu odani biće stanovnici Dženneta, u njemu će vječno boraviti"
        },
        {
            "chapter": 11,
            "verse": 24,
            "text": "Ove dvije vrste su kao slijep i gluh i kao onaj koji vidi i čuje. A mogu li se oni uporediti/ Pa zašto ne razmislite"
        },
        {
            "chapter": 11,
            "verse": 25,
            "text": "I Nuha poslasmo narodu njegovu. \"Ja sam tu\" - govorio je on - \"da vas otvoreno opominjem"
        },
        {
            "chapter": 11,
            "verse": 26,
            "text": "da se ne klanjate nikome drugom osim Allahu; ja se, zaista, plašim za vas patnje na nesnosnom danu"
        },
        {
            "chapter": 11,
            "verse": 27,
            "text": "Glavešine naroda njegova, oni koji nisu vjerovali, rekoše; \"Koliko mi vidimo, ti si čovjek kao i mi, a vidimo da te bez ikakva razmišljanja slijede samo oni koji su niko i ništa među nama; ne vidimo da ste vi imalo od nas bolji, štaviše, mislimo da ste lažljivci"
        },
        {
            "chapter": 11,
            "verse": 28,
            "text": "O narode moj.\" - govorio je on - \"da vidimo! Ako je meni jasno ko je Gospodar moj i ako mi je On od Sebe dao vjerovjesništvo, a vi ste slijepi za to, zar da vas silimo da to protiv volje vaše priznate"
        },
        {
            "chapter": 11,
            "verse": 29,
            "text": "O narode moj! Za ovo ja od vas ne tražim blaga, Allah će mene nagraditi. I ja neću otjerati vjernike, oni će pred Gospodara svoga izići; ali, ja vidim da ste vi narod koji ne zna"
        },
        {
            "chapter": 11,
            "verse": 30,
            "text": "O narode moj! Ko bi me od Allaha odbranio kad bi ih ja otjerao? Zašto se ne urazumite"
        },
        {
            "chapter": 11,
            "verse": 31,
            "text": "Ja vam ne kažem: \"U mene su Allahove riznice\" - niti: \"Meni je poznata budućnost\" - niti kažem: \"Ja sam melek\", - a ne govorim ni o onima koje vaše oči s prezirom gledaju: \"Allah im nikakvo dobro neće dati\" - ta Allah dobro zna šta je u dušama njihovim -, jer bi se tada ogriješio"
        },
        {
            "chapter": 11,
            "verse": 32,
            "text": "O Nuhu\", - rekoše oni - \"ti si želio da se s nama raspravljaš i dugo si se raspravljao. Daj neka se ostvari ono što nam prijetiš, ako istinu govoriš"
        },
        {
            "chapter": 11,
            "verse": 33,
            "text": "To će vam učioiti samo Allah ako bude htio\" - reče on -, \"i vi nećete moći umaći"
        },
        {
            "chapter": 11,
            "verse": 34,
            "text": "Ako Allah hoće da vas ostavi u zabludi, neće vam savjet moj koristiti, ma koliko ja želio da vas savjetujem. On je Gospodar vaš i Njemu ćete se vratiti"
        },
        {
            "chapter": 11,
            "verse": 35,
            "text": "Zar ovi da govore: \"On ga izmišlja!\" Reci: \"Ako ga izmišljam, grijeh će pasti na mene, a ja nemam ništa s tim što vi iznosite klevete"
        },
        {
            "chapter": 11,
            "verse": 36,
            "text": "I Nuhu bi objavljeno: \"Osim onih koji su već vjernici, niko više iz naroda tvoga neće vjernik postati, zato se ne žalostite zbog onoga što oni stalno čine"
        },
        {
            "chapter": 11,
            "verse": 37,
            "text": "I gradi lađu pred Nama i po Našem nadahnuću, i ne obraćaj Mi se više zbog nevjernika - oni će sigurno biti potopljeni"
        },
        {
            "chapter": 11,
            "verse": 38,
            "text": "I on je gradio lađu. I kad god bi pored njega prolazile glavešine naroda njegova, rugale bi mu se. \"Ako vi rugate nama\" - govorio je on -, \"rugaćemo se i mi vama, onako kako se vi rugate"
        },
        {
            "chapter": 11,
            "verse": 39,
            "text": "i saznaćete, zaista, koga će snaći sramna kazna i ko će u vječnoj muci biti"
        },
        {
            "chapter": 11,
            "verse": 40,
            "text": "I kad je zapovijed Naša pala i voda s površine Zemlje pokuljala, Mi smo rekli: \"Ukrcaj u lađu od svake životinjske vrste po jedan par, i čeljad svoju - osim onih o kojima je bilo govora - i vjernike!\" - a malo je bilo onih koji su s njim vjerovali"
        },
        {
            "chapter": 11,
            "verse": 41,
            "text": "I on reče: \"Ukrcajte se u nju, u ime Allaha, neka plovi i neka pristane! Gospodar moj, uistinu, prašta i samilostan je"
        },
        {
            "chapter": 11,
            "verse": 42,
            "text": "I ona ih je ponijela na valovima velikim kao brda i Nuh zovnu sina svoga koji se nalazio podaleko: \"O sinko moj, ukrcaj se s nama, ne budi s nevjernicima"
        },
        {
            "chapter": 11,
            "verse": 43,
            "text": "a on reče: \"Skloniće se na kakvo brdo koje će me od vode zaštiti.\" - \"Niko danas Allahove kazne neće pošteđen biti, osim onoga kome se On smilovao!\" - reče Nuh, i val ih razdvoji, i on potopljen bi"
        },
        {
            "chapter": 11,
            "verse": 44,
            "text": "I bi rečeno: \"O Zemljo, gutaj vodu svoju, a ti, o nebo, prestani!\" I voda se povuče i ispuni se odredba, a lađa pristade na planini Al-Džudi, i bi rečeno: \"Daleko nek je narod nevjernički"
        },
        {
            "chapter": 11,
            "verse": 45,
            "text": "A Nuh je bio zamolio Gospodara svoga i rekao: \"Gospodaru moj, sin moj je čeljade moje, a obećanje Tvoje je zaista istinito i Ti si od mudrih najmudriji"
        },
        {
            "chapter": 11,
            "verse": 46,
            "text": "O Nuhu, on nije čeljade tvoje\" - rekao je On - \"jer radi ono što ne valja, zato Me ne moli za ono što ne znaš! Savjetujem ti da neznalica ne budeš"
        },
        {
            "chapter": 11,
            "verse": 47,
            "text": "Gospodaru moj\", - reče - \"tebi se ja utičem da Te više nikad ne zamolim za ono što ne znam! Ako mi ne oprostiš i ne smiluješ mi se, biću izgubljen"
        },
        {
            "chapter": 11,
            "verse": 48,
            "text": "O Nuhu\", - bi rečeno - \"iskrcaj se, s pozdravom Našim i blagoslovima tebi i narodima koji će se izroditi od ovih koji su s tobom! Biće naroda kojima ćemo davati da uživaju, a koje će poslije snaći Naša kazna nesnosna"
        },
        {
            "chapter": 11,
            "verse": 49,
            "text": "To su nepoznate vijesti koje ti Mi objavljemo; ni ti ni narod tvoj niste prije ovoga ništa znali. Zato budi strpljiv, ishod će, zaista, u korist čestitih biti"
        },
        {
            "chapter": 11,
            "verse": 50,
            "text": "I Adu- brata njihova Huda. \"O narode moj\", - govorio je on - \"Allahu se klanjajte, vi drugog boga osim Njega nemate, vi samo neistine iznosite"
        },
        {
            "chapter": 11,
            "verse": 51,
            "text": "O narode moj, ja ne tražim od vas nagrade za ovo; mene će nagraditi Onaj koji me je stvorio! Zašto se ne opametite"
        },
        {
            "chapter": 11,
            "verse": 52,
            "text": "O narode moj, molite Gospodara svoga da vam oprosti, i pokajte Mu se, a On će vam slati kišu obilnu i daće vam još veću snagu, uz onu koju imate, i ne odlazite kao mnogobošci"
        },
        {
            "chapter": 11,
            "verse": 53,
            "text": "O Hude\", - govorili su oni - \"nisi nam nikakav dokaz donio, i mi na samu tvoju riječ nećemo napustiti božanstva naša, mi tebi ne vjerujemo"
        },
        {
            "chapter": 11,
            "verse": 54,
            "text": "Mi kažemo samo to da te je neko božanstvo naše zlom pogodilo.\" \"Ja pozivam Allaha za svjedoka\" - reče on -, \"a i vi posvjedočite da ja nemam ništa s tim što vi druge Njemu ravnim smatrate"
        },
        {
            "chapter": 11,
            "verse": 55,
            "text": "pored Njega; i zato svi zajedno protiv mene lukavstvo smislite i nimalo mi vremena ne dajte"
        },
        {
            "chapter": 11,
            "verse": 56,
            "text": "ja se uzdam u Allaha, u moga i vašega Gospodara! Nema ni jednog živog bića koje nije u vlasti Njegovoj; Gospodar moj zaista postupa pravedno"
        },
        {
            "chapter": 11,
            "verse": 57,
            "text": "Pa ako okrenete leđa, - a ja sam vam saopćio ono što vam je po meni poslano -, Gospodar moj će umjesto vas narod drugi dovesti, i vi Mu ničim nećete nauditi; Gospodar moj zaista bdi nad svim"
        },
        {
            "chapter": 11,
            "verse": 58,
            "text": "I kad je došla kazna Naša, Mi smo, milošću Našom, Huda i vjernike s njim spasli i patnje surove ih poštedjeli"
        },
        {
            "chapter": 11,
            "verse": 59,
            "text": "Eto, to je bio Ad, on je dokaze Gospodara svoga poricao i bio neposlušan poslanicima svojim, i pristajao uz svakog silnika, inadžiju"
        },
        {
            "chapter": 11,
            "verse": 60,
            "text": "I prokletstvo je na ovom svijetu stalno bilo s njim, a biće i na Sudnjem danu. Ad, doista, nije vjerovao u Gospodara svoga; daleko neka je Ad, narod Hudov"
        },
        {
            "chapter": 11,
            "verse": 61,
            "text": "I Semudu - brata njihova Saliha. \"O narode moj\", - govorio je on - \"klanjate se samo Allahu, vi drugog boga osim Njega nemate! On vas od Zemlje stvara i daje vam da živite na njoj! Zato ga molite da vam oprosti, i pokajte Mu se, jer Gospodar moj je, zaista, blizu i odaziva se"
        },
        {
            "chapter": 11,
            "verse": 62,
            "text": "O, Salihu\". - govorili su oni - \"ti si među nama prije ovoga cijenjen bio. Zašto nam braniš da se klanjamo onome čemu su se preci naši klanjali? Mi uveliko sumnjamo u ono u čemu nas ti pozivaš"
        },
        {
            "chapter": 11,
            "verse": 63,
            "text": "O, narode moj\", - govorio je on - \"da vidimo: ako je meni jasno ko je Gospodar moj i ako mi je On sam vjerovjesništvo dao, pa ko će me od Allaha odbraniti ako Ga ne budem slušao, ta vi biste samo uvećali propast moju"
        },
        {
            "chapter": 11,
            "verse": 64,
            "text": "O, narode moj, evo ova Allahova kamila je znamenje za vas, pa pustite je neka pase po Allahovoj zemlji i ne činite joj nikakvo zlo, da vas ne bi zadesila kazna bliska"
        },
        {
            "chapter": 11,
            "verse": 65,
            "text": "Ali, oni je zaklaše, pa on reče: \"Živjećete u zemlji svojoj još samo tri dana, to je istinita prijetnja"
        },
        {
            "chapter": 11,
            "verse": 66,
            "text": "I kad je došla kazna Naša, Mi smo, milošću Našom, Saliha i vjernike s njim spasili od sramote toga dana, - Gospodar tvoj je, uistinu, moćan i silan"
        },
        {
            "chapter": 11,
            "verse": 67,
            "text": "a one koji su činili zlo pogodio je strašan glas i oni su u zemlji svojoj osvanli mrtvi, nepomični"
        },
        {
            "chapter": 11,
            "verse": 68,
            "text": "kao da na njoj nikad nisu ni postojali. Semud, doista, u Gospodara svoga nije vjerovao; daleko neka je Semud"
        },
        {
            "chapter": 11,
            "verse": 69,
            "text": "I Ibrahimu smo izaslanike Naše poslali da mu donesu radosnu vijest. \"Mir!\" - rekoše; - \"Mir!\" - odgovori on, i ubrzo im donese pečeno tele"
        },
        {
            "chapter": 11,
            "verse": 70,
            "text": "A kad vidje da ga se ruke njihove ne dotiču, on osjeti da nisu gosti i obuze ga neka zebnja od njih. \"Ti se ne boj!\" - rekoše oni -, \"mi smo Lutovu narodu poslani"
        },
        {
            "chapter": 11,
            "verse": 71,
            "text": "A žena njegova stajaše tu, i Mi je obradovasmo Ishakom, a poslije Ishaka Jakubom, i ona se osmjehnu"
        },
        {
            "chapter": 11,
            "verse": 72,
            "text": "Jadna ja!\" - reče - \"zar da rodim ovako stara, a i ovaj moj muž je star. Ovo je zaista nešto neobično"
        },
        {
            "chapter": 11,
            "verse": 73,
            "text": "Zar se čudiš Allahovoj moći?\" - rekoše oni -, \"Allahova milost i Njegovi blagoslovi su na vama, obitelji vjerovjesničkoj. On je dostojan hvale i On je plemenit"
        },
        {
            "chapter": 11,
            "verse": 74,
            "text": "I pošto Ibrahima prođe strah i dođe mu radosna vijest, on se poče raspravljati sa Našim izaslanicima o Narodu Lutovu"
        },
        {
            "chapter": 11,
            "verse": 75,
            "text": "Ibrahim je zaista bio dobrodušan, sažaljiv i odan"
        },
        {
            "chapter": 11,
            "verse": 76,
            "text": "O Ibrahime, prođi se toga, naređenje od Gospodara tvoga je stiglo; njih će stići patnja sigurno"
        },
        {
            "chapter": 11,
            "verse": 77,
            "text": "I kad izaslanici Naši dođoše Lutu, on se zbog njih nađe u neprilici i bi mu teško pri duši, pa reče: \"Ovo je mučan dan"
        },
        {
            "chapter": 11,
            "verse": 78,
            "text": "I narod njegov pohrli njemu, - a i prije su radili sramotna djela. \"O narode moj\", - reče on - \"eto mojih kćeri, one su vam čistije! Bojte se Allah i pred gostima mojim me ne sramotite! Zar među vama nema razumna čovjeka"
        },
        {
            "chapter": 11,
            "verse": 79,
            "text": "Ti znaš da nam nisu potrebne tvoje kćeri\" - rekoše oni -, \"ti doista znaš šta hoćemo mi"
        },
        {
            "chapter": 11,
            "verse": 80,
            "text": "Ah, da ja samo imam moć\" - reče on - \"ili da se mogu osloniti na nekog snažnog"
        },
        {
            "chapter": 11,
            "verse": 81,
            "text": "A meleki rekoše\" \"O Lute, mi smo izaslanici Gospodara tvoga, oni tebi ne mogu nauditi. Ti kreni sa čeljadi svojom u gluho doba noći bez žene svoje, nju će zadesiti isto što i njih, i neka se niko od vas ne obazire! - Rok im je praskazorje, a zar praskazorje nije blizu"
        },
        {
            "chapter": 11,
            "verse": 82,
            "text": "I kada pade naredba Naša, Mi sve prevrnusmo, ono što je bilo gore - bi dolje, i na njih kao kišu grumenje od pečena blata spustismo, koje je neprekidno sipalo"
        },
        {
            "chapter": 11,
            "verse": 83,
            "text": "obilježeno od Gospodara tvoga, - a ono nije daleko ni od jednog nasilnika"
        },
        {
            "chapter": 11,
            "verse": 84,
            "text": "I Medjenu - brata njihova Šuajba. \"O narode moj,\", - govorio je on - \"Allahu se klanjajte, vi drugog boga osim Njega nemate, i krivo na litru i na kantaru ne mjerite. Vidim da u obilju živite i bojim se da vas jednog dana ne zadesi kazna, pa da svi nastradate"
        },
        {
            "chapter": 11,
            "verse": 85,
            "text": "O narode moj! Pravo mjerite ne litru i na kantaru i ne zakidajte ljudima stvari njihove i ne činite zlo po zemlji praveći nered"
        },
        {
            "chapter": 11,
            "verse": 86,
            "text": "Bolje vam je ono što Allah ostavlja kao dozvoljeno, ako hoćete da budete vjernici; a ja nisam vaš čuvar"
        },
        {
            "chapter": 11,
            "verse": 87,
            "text": "O Šuajbe\", - govorili su oni - \"da li vjera tvoja traži od tebe da napustimo ono čemu su se naši preci klanjali ili da ne postupamo sa imanjima našim onako kako nam je volja? E baš si ´pametan´ i ´razuman´"
        },
        {
            "chapter": 11,
            "verse": 88,
            "text": "O narode moj\", - govorio je on - shvatite da je meni jasno ko je Gospodar moj i da mi je On dao svega u obilju. Ja ne želim da činim ono što vama zabranjujem; jedino želim da učinim dobro koliko mogu, a uspjeh moj zavisi samo od Allaha; u Njega se uzdam i Njemu se obraćam"
        },
        {
            "chapter": 11,
            "verse": 89,
            "text": "O narode moj, neka vas neslaganje sa mnom nikako ne dovede do toga da vas zadesi ono što je zadesilo Nuhov narod ili Hudov narod ili Salihov narod. A i Lutov narod nije mnogo prije vas živio"
        },
        {
            "chapter": 11,
            "verse": 90,
            "text": "I tražite oprost od Gospodara svoga, i onda Mu se pokajte! - Gospodar moj je, uistinu, samilostan i pun ljubavi"
        },
        {
            "chapter": 11,
            "verse": 91,
            "text": "O Šuajbe\", - rekoše oni - \"mi ne razumijemo mnogo toga što ti govoriš, a vidimo da si ti među nama jadan; da nije roda tvoga,mi bismo te kamenovali, ti nisi nama drag"
        },
        {
            "chapter": 11,
            "verse": 92,
            "text": "O narode moj\", - reče on - \"zar vam je rod moj draži od Allaha, koga sasvim odbacujete? Gospodar moj dobro zna ono što vi radite"
        },
        {
            "chapter": 11,
            "verse": 93,
            "text": "O narode moj, činite sve što možete, a činiću i ja. Vi ćete sigurno saznati koga će kazna stići koja će ga osramotiti i ko je lažac. Pa, čekajte i ja ću s vama čekati"
        },
        {
            "chapter": 11,
            "verse": 94,
            "text": "I kada je pala naredba Naša, Mi smo, iz milosti Naše, Šuajba i vjernike s njim spasili, a one koji su zlo činili pogodio je užasan glas i oni su u zemlji svojoj mrtvi, nepomični osvanuli"
        },
        {
            "chapter": 11,
            "verse": 95,
            "text": "kao da na njoj nikada nisu ni postojali. Daleko bio Medjen kao i Semud"
        },
        {
            "chapter": 11,
            "verse": 96,
            "text": "I Musaa smo poslali sa znamenjima Našim i dokazom jasnim"
        },
        {
            "chapter": 11,
            "verse": 97,
            "text": "faraonu i glavešinama njegovim, ali se oni povedoše za faraonovim naređenjem, a njegovo naređenje nije bilo razumno"
        },
        {
            "chapter": 11,
            "verse": 98,
            "text": "Na Sudnjem danu on će svoj narod predvoditi i u vatru ga uvesti, a užasno je mjesto u koje će doveden biti"
        },
        {
            "chapter": 11,
            "verse": 99,
            "text": "Na ovom svijetu ih je pratilo prokletstvo, a pratiće ih i na onom; strašan će biti \"dar\" kojim će darivani biti"
        },
        {
            "chapter": 11,
            "verse": 100,
            "text": "To su neke vijesti koje ti o gradovima kazujemo; neki od njih još postoje, a neki su sa zemljom sravnjeni"
        },
        {
            "chapter": 11,
            "verse": 101,
            "text": "Mi nismo prema njima bili nepravedni, već oni samo prema sebi. I kada bi pala naredba Gospodara tvoga, ništa im nisu pomogla božanstva njihova kojima su se, a ne Allahu, klanjali, samo bi im propast njihovu povećali"
        },
        {
            "chapter": 11,
            "verse": 102,
            "text": "Eto, tako Gospodar tvoj kažnjava kad kažnjava sela i gradove koji su nasilje činili. Kažnjavanje njegovo je zaista bolno i strašno"
        },
        {
            "chapter": 11,
            "verse": 103,
            "text": "To je pouka za one koji se plaše patnje na onom svijetu; a to je Dan kada će svi ljudi biti sabrani i to je Dan kada će svi biti prisutni"
        },
        {
            "chapter": 11,
            "verse": 104,
            "text": "a Mi ga odgađamo samo za neko vrijeme"
        },
        {
            "chapter": 11,
            "verse": 105,
            "text": "Onoga dana kad dođe, bez dopuštenja Njegova niko ni riječ neće izustiti, a među njima biće nesrećnih i srećnih"
        },
        {
            "chapter": 11,
            "verse": 106,
            "text": "I nesrećni će u Džehennem, u njemu će teško izdisati i udisati"
        },
        {
            "chapter": 11,
            "verse": 107,
            "text": "dok je nebesa i Zemlje, u njemu će ostati, - osim ako drukčije Gospodar tvoj ne odredi. Gospodar tvoj, zaista radi ono što želi"
        },
        {
            "chapter": 11,
            "verse": 108,
            "text": "A srećni će u Džennet; dok je nebesa i Zemlje, u njemu će boraviti, - osim ako drukčije Gospodar tvoj ne odredi; biće to dar koji će neprekidno trajati"
        },
        {
            "chapter": 11,
            "verse": 109,
            "text": "Zato ne sumnjaj u to šta će biti s onima koji se klanjaju ovima; oni se klanjaju onima kojima su se, još prije, klanjali preci njihovi. Mi ćemo im doista ono što su zaslužili - bez odbitka dati"
        },
        {
            "chapter": 11,
            "verse": 110,
            "text": "I Musau smo Knjigu dali, pa su se o njoj u mišljenju podvojili. I da nije Riječi Gospodara tvoga ranije izrečene, bilo bi s njima svršeno, jer oni u nju sumnjaju mnogo"
        },
        {
            "chapter": 11,
            "verse": 111,
            "text": "I svima njima će Gospodar tvoj prema djelima njihovim platiti, jer On dobro zna ono što su radili"
        },
        {
            "chapter": 11,
            "verse": 112,
            "text": "Ti idi pravim putem, kao što ti je naređeno, i nek tako postupe i vjernici koji su uz tebe, i objesni ne budite, jer On dobro vidi ono što radite"
        },
        {
            "chapter": 11,
            "verse": 113,
            "text": "I ne držite stranu onih koji nepravedno postupaju, pa da vas vatra prži; vi nemate drugih zaštitnika osim Allaha, inače, nema vam pomoći"
        },
        {
            "chapter": 11,
            "verse": 114,
            "text": "I obavljajte molitvu početkom i krajem dana, i u prvim časovima noći! Dobra djela zaista poništavaju rđava. To je pouka za one koji pouku žele"
        },
        {
            "chapter": 11,
            "verse": 115,
            "text": "I strpljiv budi! Allah doista neće uskratiti nagradu onima koji dobra djela čine"
        },
        {
            "chapter": 11,
            "verse": 116,
            "text": "A zašto je među narodima prije vas bilo samo malo čestitih, koji su branili da se na Zemlji nered čini, koje smo Mi spasili! A oni koji su zlo radili odavali su se onome u čemu su uživali, i grješnici su postali"
        },
        {
            "chapter": 11,
            "verse": 117,
            "text": "Gospodar tvoj nije nikada nepravedno uništavao sela i gradove ako su stanovnici njihovi bili dobri"
        },
        {
            "chapter": 11,
            "verse": 118,
            "text": "A da je Gospodar tvoj htio, sve bi ljude sljedbenicima jedne vjere učinio. Međutim, oni će se uvijek u vjerovanju razilaziti"
        },
        {
            "chapter": 11,
            "verse": 119,
            "text": "osim onih kojima se Gospodar tvoj smiluje. A zato ih je i stvorio. I ispuniće se riječ Gospodara tvoga: \"Napuniću, zaista, Džehennem džinnovima i ljudima - zajedno"
        },
        {
            "chapter": 11,
            "verse": 120,
            "text": "I sve ove vijesti koje ti o pojedinim događajima o poslanicima kazujemo zato su da njima srce tvoje učvrstimo. I u ovima došla ti je prava istina, i pouka, i vjernicima opomena"
        },
        {
            "chapter": 11,
            "verse": 121,
            "text": "I reci onima koji neće da vjeruju: \"Radite što god možete, a i mi ćemo raditi"
        },
        {
            "chapter": 11,
            "verse": 122,
            "text": "i čekajte, i mi ćemo čekati"
        },
        {
            "chapter": 11,
            "verse": 123,
            "text": "Allah zna tajne nebesa i Zemlje i Njemu se sve vraća, zato se samo Njemu klanjaj i samo se u Njega uzdaj! A Gospodar tvoj motri na ono što radite"
        },
        {
            "chapter": 12,
            "verse": 1,
            "text": "Elif-lam-ra. Ovo su ajeti Knjige jasne"
        },
        {
            "chapter": 12,
            "verse": 2,
            "text": "Objavljujemo je kao Kur´an na arapskom jeziku da biste razumjeli"
        },
        {
            "chapter": 12,
            "verse": 3,
            "text": "Objavljujući ti ovaj Kur´an, Mi tebi o najljepšim događajima kazujemo iako prije njega nisi doista ništa znao"
        },
        {
            "chapter": 12,
            "verse": 4,
            "text": "Kada Jusuf reče ocu svome; \"O oče moj, sanjao sam jedanaest zvijezda, i Sunce i Mjesec, i u snu sam ih vidio kako mi se pokloniše"
        },
        {
            "chapter": 12,
            "verse": 5,
            "text": "on reče: \"O sinko moj, ne kazuj svoga sna braći svojoj, da ti ne učine kakvu pakost, šejtan je doista čovjeku otvoreni neprijatelj"
        },
        {
            "chapter": 12,
            "verse": 6,
            "text": "I eto tako, Gospodar tvoj će tebe odabrati, i tumačenju snova te naučiti, i milošću Svojom tebe i Jakubovu porodicu obasuti, kao što je prije tebe obasuo pretke tvoje, Ibrahima i Ishaka. - Gospodar tvoj, zaista, sva zna i mudar je"
        },
        {
            "chapter": 12,
            "verse": 7,
            "text": "U Jusufu i braći njegovoj nalaze se pouke za sve koji se raspituju"
        },
        {
            "chapter": 12,
            "verse": 8,
            "text": "Kada oni rekoše: \"Jusuf i brat njegov draži su našem ocu od nas, a nas je čitava skupina. Naš otac, zaista, očito griješi"
        },
        {
            "chapter": 12,
            "verse": 9,
            "text": "Ubijte Jusufa ili ga u kakav predio ostavite, - otac vaš će se vama okrenuti, i poslije toga ćete dobri ljudi biti"
        },
        {
            "chapter": 12,
            "verse": 10,
            "text": "jedan od njih reče: \"Ako baš hoćete nešto da učinite, onda Jusufa ne ubijte, već ga na dno nekog bunara bacite, uzeće ga kakva karavana"
        },
        {
            "chapter": 12,
            "verse": 11,
            "text": "O oče naš,\" - rekoše oni - \"zašto sumnjaš u naša osjećanja prema Jusufu. Mi mu zaista želimo dobro"
        },
        {
            "chapter": 12,
            "verse": 12,
            "text": "Pošalji ga sutra s nama da se zabavi i razonodi, mi ćemo ga, sigurno, čuvati"
        },
        {
            "chapter": 12,
            "verse": 13,
            "text": "Biće mi doista žao ako ga odvedete, a plašim se da ga vuk ne pojede kad vi na njega ne budete pazili\" - reče jakub"
        },
        {
            "chapter": 12,
            "verse": 14,
            "text": "Kako će ga vuk pojesti, a nas ovoliko!\" - rekoše oni -, \"mi bismo tada zaista bili izgubljeni"
        },
        {
            "chapter": 12,
            "verse": 15,
            "text": "I kada ga odvedoše i odlučiše da ga bace na dno bunara, Mi mu objavismo: \"Ti ćeš ih o ovom postupku njihovu obavijestiti, a oni te neće prepoznati"
        },
        {
            "chapter": 12,
            "verse": 16,
            "text": "I uveče dođoše ocu svome plačući"
        },
        {
            "chapter": 12,
            "verse": 17,
            "text": "O oče naš,\" - rekoše - \"bili smo otišli da se trkamo, a Jusufa smo ostavili kod naših stvari, pa ga je vuk pojeo. A ti nam nećeš vjerovati, iako istinu govorimo"
        },
        {
            "chapter": 12,
            "verse": 18,
            "text": "I donesoše košulju njegovu lažnom krvlju okrvavljenu. \"U vašim dušama je ponikla zla misao\" - reče on - i ja se neću jadati, od Allaha ja tražim pomoć protiv ovoga što vi iznosite"
        },
        {
            "chapter": 12,
            "verse": 19,
            "text": "I dođe jedna karavana, te poslaše vodonošu svoga i on spusti vedro svoje. \"Muštuluk!\" - viknu on - \"evo jednog dječaka!\" I oni su ga kao trgovačku robu sakrili, a Allah dobro zna ono što su uradili"
        },
        {
            "chapter": 12,
            "verse": 20,
            "text": "I prodadoše ga za jeftine pare, za nekoliko groša; jedva su čekali da ga se oslobode"
        },
        {
            "chapter": 12,
            "verse": 21,
            "text": "i onda onaj iz Misira, koji ga je kupio, reče ženi svojoj: \"Učini mu boravak prijatnim! Može nam koristan biti, a možemo ga i posiniti!\" I eto tako Mi Jusufu dadosmo lijepo mjesto na Zemlji i naučismo ga tumačenju snova --a Allah čini šta hoće, ali većina ljudi ne zna"
        },
        {
            "chapter": 12,
            "verse": 22,
            "text": "I kad on stasa, Mi ga mudrošću i znanjem obdarismo; tako Mi nagrađujemo one koji dobra djela čine"
        },
        {
            "chapter": 12,
            "verse": 23,
            "text": "I poče da ga na grijeh navodi ona u čijoj je kući bio, pa zaključa sva vrata i reče: \"Hodi!\" - \"Sačuvaj Bože!\" - uzviknu on -, \"vlasnik me moj lijepo pazi; a oni koji dobro uzvrate zlim neće nikad uspjeti"
        },
        {
            "chapter": 12,
            "verse": 24,
            "text": "I ona je bila poželjela njega, a i on bi nju poželio da od Gospodara svoga nije opomenu ugledao - tako bi, da odvratimo od njega izdajstvo i blud, jer je on uistinu bio Naš iskreni rob"
        },
        {
            "chapter": 12,
            "verse": 25,
            "text": "I njih dvoje prema vratima potrčaše - a ona razdera straga košulju njegovu - i muža njezina kraj vrata zatekoše. \"Kakvu kaznu zaslužuje onaj koji je htio da ženi tvojoj zlo učini\" - reče ona - \"ako ne tamnicu ili kaznu bolnu"
        },
        {
            "chapter": 12,
            "verse": 26,
            "text": "Ona je pokušala da mene na grijeh navede\" - reče Jusuf. - \"Ako je košulja njegova s prijeda razderana onda ona istinu govori, a on neistinu,\" - primjeti jedan rođak njezin"
        },
        {
            "chapter": 12,
            "verse": 27,
            "text": "a ako je košulja njegova straga raderana, onda ona laže, a on govori isitnu"
        },
        {
            "chapter": 12,
            "verse": 28,
            "text": "I kada on vidje da je košulja njegova straga razderana, reče: \"To je jedno od vaših lukavstava, vaša lukavstva su zaista velika"
        },
        {
            "chapter": 12,
            "verse": 29,
            "text": "Ti, Jusufe, ostavi se toga, a ti traži oproštenje za grijeh svoj, jer si zaista htjela da zgriješiš"
        },
        {
            "chapter": 12,
            "verse": 30,
            "text": "I žene u gradu počeše govorkati: \"Upravnikova žena navraćala momka svoga na grijeh, u njega se ludo zagledala! Mi mislimo da jako griješi"
        },
        {
            "chapter": 12,
            "verse": 31,
            "text": "I kad ona ču za ogovaranja njihova, posla po njih, te im priredi divane, dade svakoj od njih po nož i reče: \"Izađi pred njih!\" A kad ga one ugledaše, zadiviše se ljepoti njegovoj i po rukama svojim se porezaše; \"Bože, bože!\" - uskliknuše - \"ovo nije čovjek, ovo je melek plemeniti"
        },
        {
            "chapter": 12,
            "verse": 32,
            "text": "E to vam je onaj zbog koga ste me korile\" - reče ona. \"Istina je da sam htjela da ga na grijeh navratim, ali se on odupro. Ako ne učini ono što od njega tražim, biće sigurno u tamnicu bačen i ponižen"
        },
        {
            "chapter": 12,
            "verse": 33,
            "text": "Gospodaru moj,\" - zavapi on - \"draža mi je tamnica od ovoga na što me one navraćaju? i ako Ti ne odvratiš od mene lukavstva njihova, ja mogu prema njima naklonost osjetiti i lakosmislen postati"
        },
        {
            "chapter": 12,
            "verse": 34,
            "text": "I Gospodar njegov usliša molbu njegovu i spasi ga lukavstva njihova; On, uistinu, sve čuje i zna"
        },
        {
            "chapter": 12,
            "verse": 35,
            "text": "Poslije im na pamet pade, iako su se bili uvjerili da je nedužan, da ga za neko vrijeme bace u tamnicu"
        },
        {
            "chapter": 12,
            "verse": 36,
            "text": "S njima su u tamnicu ušla još dva momka. \"Ja sam sanjao da cijedim grožđe\" - reče jedan od njih. - \"A ja, opet,: - reče drugi - \"kako na glavi nosim hljeb koi ptice kljuju. Protumači nam to, jer vidimo da si zaista dobar čovjek"
        },
        {
            "chapter": 12,
            "verse": 37,
            "text": "Nijedan obrok hrane neće vam donesen biti, a da vam ja prije ne kažem šta ćete dobiti,\" - reče Jusuf. \"To je smo dio onoga čemu me naučio Gospodar moj, ja se klonim vjere naroda koji u Allah ne vjeruje i koji i onaj svijet ne priznaje"
        },
        {
            "chapter": 12,
            "verse": 38,
            "text": "i ispovijedam vjeru predak svojih, Ibrahima i Ishaka i Jakuba; nama ne priliči da ikoga Allahu smatramo ravnim. To je Allahova milost prema nama i ostalim ljudima, ali većina ljudi nije zahvalna"
        },
        {
            "chapter": 12,
            "verse": 39,
            "text": "o drugovi moji u tamnici, ili su bolji raznorazni bogovi ili Allah, Jedini i Svemoćni"
        },
        {
            "chapter": 12,
            "verse": 40,
            "text": "Oni kojima se, mimo Njega, klanjate, samo su imena koja ste im nadjenuli vi i preci vaši, - Allah o njima nikakav dokaz nije objavio. Sud pripada jedino Allahu, a On je naredio da se klanjate samo Njemu. To je jedino prava vjera, ali većina ljudi ne zna"
        },
        {
            "chapter": 12,
            "verse": 41,
            "text": "O drugovi moji u tamnici, jedan od vas će gospodara svoga vinom pojiti, a drugi će raspet biti, pa će mu ptice glavu kljuvati. Ono što ste pitali samo to znači"
        },
        {
            "chapter": 12,
            "verse": 42,
            "text": "A onome od njih dvojice za koga je znao da će spasen biti reče: \"Spomeni me gospodaru svome\" - ali šejtan učini te on zaboravi da ga spomene gospodaru svome, i Jusuf ostade u tamnici nekolike godine"
        },
        {
            "chapter": 12,
            "verse": 43,
            "text": "I vladar reče: \"sanjao sam kako sedam mršavih krava pojede sedam debelih, i sanjao sam sedam klasova zelenih i sedam drugih sasušenih. O velikaši, protumačite mi san moj ako snove znate tumačiti"
        },
        {
            "chapter": 12,
            "verse": 44,
            "text": "Zbrkanih li snova\" - rekoše oni - \"mi snove ne znamo tumačiti"
        },
        {
            "chapter": 12,
            "verse": 45,
            "text": "I tada, poslije toliko vremena, sjeti se jedan od one dvojice, onaj koji se spasio, i reče: \"Ja ću vam protumačiti san, samo me pošaljite"
        },
        {
            "chapter": 12,
            "verse": 46,
            "text": "Jusufe, o prijatelju, protumači nam šta znači: sedam mršavih krava pojede sedam debelih; i sedam klasova zelenih i sedam drugih sasušenih, - pa da se vratim ljudima, da bi oni saznali"
        },
        {
            "chapter": 12,
            "verse": 47,
            "text": "Sijaćete sedam godina uzastopno\" - reče -, \"pa ono što požanjete u klasu ostavite, osim ono malo što ćete jesti"
        },
        {
            "chapter": 12,
            "verse": 48,
            "text": "jer će poslije toga doći sedam teških koje će pojesti ono što ste za njih pripremili, ostaće jedino ono malo što ćete za sjetvu sačuvati"
        },
        {
            "chapter": 12,
            "verse": 49,
            "text": "Zatim će, poslije toga, doći godina u kojoj će ljudima kiše u obilju biti i u kojoj će cijediti"
        },
        {
            "chapter": 12,
            "verse": 50,
            "text": "I vladar reče: \"Dovedite mi ga!\" I kad Jusufu izaslanik dođe, on reče: \"Vrati se gospodaru svome i upitaj ga: \"Šta je s onim ženama koje su svoje ruke porezale - Vlasnik moj dobro zna spletke njihove"
        },
        {
            "chapter": 12,
            "verse": 51,
            "text": "Šta se dogodilo kad ste Jusufa na grijeh navraćale?\" - upita vladar. - \"Bože sačuvaj\" - rekoše one - \"mi o njemu ništa ružno ne znamo!\" - \"Sad će isitina na vidjelo izaći\" - reče upravnikova žena -, \"ja sam njega na grijeh navraćala, on je istinu rekao"
        },
        {
            "chapter": 12,
            "verse": 52,
            "text": "Isto tako on neka zna da ga ja nisam, dok je bio odsutan, iznevjerila jer Allah ne da da se ostvare lukavstva podmuklih"
        }
    ]
}
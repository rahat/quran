{
    "juzs": [
        {
            "chapter": 17,
            "verse": 1,
            "text": "Hvaljen neka je Onaj koji je u jednom času noći preveo Svoga roba iz Hrama časnog u Hram daleki, čiju smo okolinu blagoslovili kako bismo mu neka znamenja Naša pokazali. - On, uisitinu, sve čuje i sve vidi"
        },
        {
            "chapter": 17,
            "verse": 2,
            "text": "A Musau smo Knjigu dali i uputstvom je sinovima Israilovim učinili: \"Mjesto Mene - Gospodara drugog ne uzimajte"
        },
        {
            "chapter": 17,
            "verse": 3,
            "text": "o, potomci onih koje smo sa Nuhom nosili\" On je, doista, bio rob zahvalni"
        },
        {
            "chapter": 17,
            "verse": 4,
            "text": "I Mi smo u Knjizi objavili sinovima Israilovim: \"Vi ćete doista dva puta nered na Zemlji učiniti i preko mjere oholi postati"
        },
        {
            "chapter": 17,
            "verse": 5,
            "text": "I kad dođe vrijeme prve od dvije prijetnje, poslaćemo protiv vas robove Naše, silno moćne, oni će uzduž i poprijeko zemlju vašu pregaziti, i prijetnja će se ispuniti"
        },
        {
            "chapter": 17,
            "verse": 6,
            "text": "Zatim ćemo vam dati pobjedu protiv njih i pomoći ćemo vas imecima i sinovima i učinićemo vas brojnijim"
        },
        {
            "chapter": 17,
            "verse": 7,
            "text": "Sve što činite - činite sebi, dobro i zlo. - A kad dođe vrijeme druge prijetnje, poslaćemo ih da na licima vašim tugu i jad ostave i da u Hram kao i prvi put, ponovo provale i da sve što osvoje do temelja poruše"
        },
        {
            "chapter": 17,
            "verse": 8,
            "text": "I Gospodar vaš će vam se opet smilovati; ako vi ponovo započnete, započećemo i Mi. A Džehennem smo za nevjernike tamnicom učinili"
        },
        {
            "chapter": 17,
            "verse": 9,
            "text": "Ovaj Kur´an vodi jedinom ispravnom putu, i vjernicima koji čine dobra djela donosi radosnu vijest da ih čeka nagrada velika"
        },
        {
            "chapter": 17,
            "verse": 10,
            "text": "a da smo za one koji u onaj svijet ne vjeruju - bolnu patnju pripremili"
        },
        {
            "chapter": 17,
            "verse": 11,
            "text": "Čovjek i proklinje i blagosilje; čovjek je doista nagao"
        },
        {
            "chapter": 17,
            "verse": 12,
            "text": "I Mi smo noć i dan kao dva znamenja učinili: znamenje za noć smo uklonili, a znamenje za dan smo vidnim učinili kako biste mogli da tražite od Gospodara svoga blagodati i da biste broj godina znali i da biste vrijeme računali; i sve smo potanko objasnili"
        },
        {
            "chapter": 17,
            "verse": 13,
            "text": "I svakom čovjeku ćemo ono što uradi o vrat privezati, a na Sudnjem danu ćemo mu knjigu otvorenu pokazati"
        },
        {
            "chapter": 17,
            "verse": 14,
            "text": "Čitaj knjigu svoju, dosta ti je danas što ćeš svoj račun polagati"
        },
        {
            "chapter": 17,
            "verse": 15,
            "text": "Onaj koji ide pravim putem, od toga će samo on koristi imati, a onaj ko luta - na svoju štetu luta, i nijedan grješnik neće tuđe grijehe nositi. A Mi nijedan narod nismo kaznili dok poslanika nismo poslali"
        },
        {
            "chapter": 17,
            "verse": 16,
            "text": "Kad hoćemo jedan grad da uništimo, onima koji su u njemu na raskoš navikli prepustimo da se razvratu odaju i da tako zasluže kaznu, pa ga onda do temelja razrušimo"
        },
        {
            "chapter": 17,
            "verse": 17,
            "text": "I koliko smo samo naroda poslije Nuha uništili! A dovoljno je to što Gospodar tvoj zna i vidi grijehe robova Svojih"
        },
        {
            "chapter": 17,
            "verse": 18,
            "text": "Onome ko želi ovaj svijet, Mi mu brzo dajemo što hoćemo i kome hoćemo, ali ćemo mu poslije Džehennem pripremiti, u kome će se osramoćen i odbačen peći"
        },
        {
            "chapter": 17,
            "verse": 19,
            "text": "A onaj ko želi onaj svijet i trudi se da ga zasluži, a vjernik je, trud će mu hvale vrijedan biti"
        },
        {
            "chapter": 17,
            "verse": 20,
            "text": "Svima njima, i jednima i drugima, dajemo darove Gospodara tvoga; a darovi Gospodara tvoga nisu nikome zabranjeni"
        },
        {
            "chapter": 17,
            "verse": 21,
            "text": "Gledaj kako jednima dajemo prednost nad drugima; a na onom svijetu razlika u stepenima i prednostima biće, doista, veća"
        },
        {
            "chapter": 17,
            "verse": 22,
            "text": "Ne stavljaj uz Allaha nekog drugog boga - da ne bi osudu zaslužio i bez podrške ostao"
        },
        {
            "chapter": 17,
            "verse": 23,
            "text": "Gospodar tvoj zapovijeda da se samo Njemu klanjate i da roditeljima dobročinstvo činite. kad jedno od njih dvoje, ili oboje, kod tebe starost dožive, ne reci im ni: \"Uh!\" - i ne podvikni na njih, i obraćaj im se riječima poštovanja punim"
        },
        {
            "chapter": 17,
            "verse": 24,
            "text": "Budi prema njima pažljiv i ponizan i reci: \"Gospodaru moj, smiluj im se, oni su mene, kad sam bio dijete, njegovali"
        },
        {
            "chapter": 17,
            "verse": 25,
            "text": "Gospodar vaš dobro zna šta je u dušama vašim: ako budete poslušni, - pa, Allah će doista oprostiti onima koji se kaju"
        },
        {
            "chapter": 17,
            "verse": 26,
            "text": "Daj bližnjem svome pravo njegovo, i siromahu, i putniku-namjerniku, ali ne rasipaj mnogo"
        },
        {
            "chapter": 17,
            "verse": 27,
            "text": "jer su rasipnici braća šejtanova, a šejtan je Gospodaru svome nezahvalan"
        },
        {
            "chapter": 17,
            "verse": 28,
            "text": "A ako moraš da od njih glavu okreneš, jer i sam od Gospodara svoga milost tražiš i njoj se nadaš, onda im barem koju lijepu riječ reci"
        },
        {
            "chapter": 17,
            "verse": 29,
            "text": "Ne drži ruku svoju stisnutu, a ni posve otvorenu - da ne bi prijekor zaslužio i bez ičega ostao"
        },
        {
            "chapter": 17,
            "verse": 30,
            "text": "Gospodar tvoj pruža obilnu opskrbu onome kome hoće, a i ograničava je, jer zna i vidi robove Svoje"
        },
        {
            "chapter": 17,
            "verse": 31,
            "text": "Ne ubijajte djecu svoju od straha od neimaštine, i njih i vas Mi hranimo, jer je ubijati njih doista veliki grijeh"
        },
        {
            "chapter": 17,
            "verse": 32,
            "text": "I što dalje od bluda, jer to je razvrat, kako je to ružan put"
        },
        {
            "chapter": 17,
            "verse": 33,
            "text": "I ne ubijajte nikoga koga je Allah zabranio, osim kad pravda zahtijeva! A ako je neko, ni kriv ni dužan, ubijen, onda njegovom nasljedniku dajemo vlast, ali neka ni on ne prekoračuje granicu u ubijanju, ta njemu je data vlast"
        },
        {
            "chapter": 17,
            "verse": 34,
            "text": "A od imetka siročeta - što dalje! Osim ako želite da ga unaprijedite, sve dok ne postane punoljetno. I ispunjavajte obavezu, jer će se za obavezu, zaista odgovarati"
        },
        {
            "chapter": 17,
            "verse": 35,
            "text": "Napunite mjeru kad mjerite na litru i pravo mjerite na kantaru! To je bolje i posljedice su ljepše"
        },
        {
            "chapter": 17,
            "verse": 36,
            "text": "Ne povodi se za onim što ne znaš! I sluh, i vid, i razum, za sve to će se, zaista, odgovarati"
        },
        {
            "chapter": 17,
            "verse": 37,
            "text": "Ne hodi po zemlji nadmeno, jer zemlju ne možeš probiti ni brda u visinu dostići"
        },
        {
            "chapter": 17,
            "verse": 38,
            "text": "sve je to ružno, Gospodaru tvome mrsko"
        },
        {
            "chapter": 17,
            "verse": 39,
            "text": "To je mudrost koju ti Gospodar tvoj objavljuje. I ne dodaji Allahu drugog boga da ne bi u Džehennem bio bačen, prekoren i od milosti Njegove udaljen"
        },
        {
            "chapter": 17,
            "verse": 40,
            "text": "Zar je vaš Gospodar vas sinovima obdario, a Sebi, kao kćeri, meleke uzeo. Vi, zaista, izgovarate krupne riječi"
        },
        {
            "chapter": 17,
            "verse": 41,
            "text": "Mi u ovom Kur´anu objašnjavamo da bi oni pouku izvukli, ali ih on sve više otuđuje"
        },
        {
            "chapter": 17,
            "verse": 42,
            "text": "Reci: \"Da pored Njega postoje drugi bogovi, kao što oni govore, oni bi onda potražili put do Allaha Svevišnjeg"
        },
        {
            "chapter": 17,
            "verse": 43,
            "text": "Hvaljen neka je On i vrlo visoko iznad onoga što oni govore"
        },
        {
            "chapter": 17,
            "verse": 44,
            "text": "Njega veličaju sedmera nebesa, i Zemlja, i oni na njima; i ne postoji ništa što ga ne veliča, hvaleći Ga; ali vi ne razumijete veličanje njihovo. - On je doista blag i mnogo prašta"
        },
        {
            "chapter": 17,
            "verse": 45,
            "text": "Kad čitaš Kur´an između tebe i onih koji u onaj svijet ne vjeruju Mi zastor nevidljiv stavimo"
        },
        {
            "chapter": 17,
            "verse": 46,
            "text": "a na srca njihova pokrivače da ga ne bi razumjeli, i gluhim ih učinimo. I kad ti spomeneš Gospodara svoga u Ku´anu, Njega jedinog, oni se preplašeni daju u bijeg"
        },
        {
            "chapter": 17,
            "verse": 47,
            "text": "Mi dobro znamo šta oni žele da čuju kada dolaze da te prisluškuju, i o čemu se sašaptavaju kad nevjernici govore: \"Vi slijedite samo opčinjena čovjeka"
        },
        {
            "chapter": 17,
            "verse": 48,
            "text": "Vidi šta o tebi ono govore, pa onda lutaju i ne mogu da nađu pravi put"
        },
        {
            "chapter": 17,
            "verse": 49,
            "text": "Oni govore: \"Zar kada se u kosti prašinu pretvorimo, zar ćemo, kao nova bića, doista biti oživljeni"
        },
        {
            "chapter": 17,
            "verse": 50,
            "text": "Reci; \"Hoćete, i da ste kamenje ili gvožđe"
        },
        {
            "chapter": 17,
            "verse": 51,
            "text": "ili bilo kakvo stvorenje za koje mislite da ne može biti oživljeno.\" - \"A ko će nas u život vratiti?\" - upitaće oni, a ti reci: \"Onaj koji vas je i prvi put stvorio\", a oni će prema tebi odmahnuti glavama svojim i upitati: \"Kada to?\" Ti reci: \"Možda ubrzo"
        },
        {
            "chapter": 17,
            "verse": 52,
            "text": "Biće onog Dana kad vas On pozove, i odazvaćete se, hvaleći Ga, i pomislićete da ste ostali samo malo vremena"
        },
        {
            "chapter": 17,
            "verse": 53,
            "text": "Reci robovima Mojim da govore samo lijepe riječi: - jer bi šejtan mogao posijati neprijateljstvo među njima, šejtan je, doista, čovjekov otvoreni neprijatelj"
        },
        {
            "chapter": 17,
            "verse": 54,
            "text": "Gospodar vaš dobro vas poznaje: ako hoće, On će vam se smilovati ili će vas, ako hoće, na muke staviti.\" - A Mi tebi nismo dali vlast nad njima"
        },
        {
            "chapter": 17,
            "verse": 55,
            "text": "Gospodar tvoj dobro zna one na nebesima i one na Zemlji; Mi smo jedne vjerovjesnike nad drugima odlikovali, a Davudu smo Zebur dali"
        },
        {
            "chapter": 17,
            "verse": 56,
            "text": "Reci; \"Molite se onima koje, pored Njega, smatrate bogovima, - ali vas oni neće moći nevolje osloboditi niti je izmijeniti"
        },
        {
            "chapter": 17,
            "verse": 57,
            "text": "Oni kojima se oni mole sami traže načina kako će se što više Gospodaru svome približiti, i nadaju se milosti Njegovoj i plaše se kazne Njegove. A kazne Gospodara tvoga svako treba da se čuva"
        },
        {
            "chapter": 17,
            "verse": 58,
            "text": "I ne postoji nijedno naselje koje Mi prije Sudnjeg dana nećemo uništiti ili ga teškoj muci izložiti; to je u Knjizi zapisano"
        },
        {
            "chapter": 17,
            "verse": 59,
            "text": "A da ne šaljemo čuda, zadržava nas samo to što drevni narodi nisu u njih povjerovali; Semudu smo kao vidljivo čudo kamilu dali, ali oni u nju nisu povjerovali. A čuda šaljemo samo da zastrašimo"
        },
        {
            "chapter": 17,
            "verse": 60,
            "text": "I rekli smo ti: \"Svi ljudi su u Allahovoj vlasti\" A san koji smo ti dali da usniješ i drvo ukleto, u Kur´anu spomenuto, iskušenje su za ljude. Mi ih zastrašujemo, ali njima to samo povećava ionako veliko bezvjerstvo"
        },
        {
            "chapter": 17,
            "verse": 61,
            "text": "I kada rekosmo melekima: \"Poklonite se Ademu\" - oni se svi, osim Ibilsa, pokloniše. \"Zar da se poklonim onome koga si od ilovače stvorio?\" - reče"
        },
        {
            "chapter": 17,
            "verse": 62,
            "text": "Reci mi\", - reče onda -, \"evo ovoga koga si iznad mene uzdigao: ako me ostaviš do Smaka svijeta sigurno ću, osim malobrojnih, nad potomstvom njegovim zagospodariti"
        },
        {
            "chapter": 17,
            "verse": 63,
            "text": "Odlazi!\" - reče On. \"Onima koji se za tobom budu poveli i tebi - kazna Džehennemska biće vam puna kazna"
        },
        {
            "chapter": 17,
            "verse": 64,
            "text": "I zavodi glasom svojim koga možeš i potjeraj na njih svoju konjicu i svoju pješadiju, i budi im ortak u imecima, i u djeci, i daji im obećanja - a šejtan ih samo obmanjuje"
        },
        {
            "chapter": 17,
            "verse": 65,
            "text": "ali, ti, doista, nećeš imati nikakve vlasti nad robovima Mojim!\" A Gospodar tvoj je dovoljen kao zaštitnik"
        },
        {
            "chapter": 17,
            "verse": 66,
            "text": "Gospodar vaš vas radi pokreće lađe po moru da biste tražili Njegove blagodati, jer je On prema vama milostiv"
        },
        {
            "chapter": 17,
            "verse": 67,
            "text": "Kad vas na moru nevolja zadesi, tada nema onih kojima se inače klanjate, postoji samo On. A kad vas On na kopno spasi, vi okrećete glave; čovjek je uvijek nezahvalan"
        },
        {
            "chapter": 17,
            "verse": 68,
            "text": "Zar ste sigurni da vas On neće u zemlju utjerati ili da protiv vas neće pješčanu oluju poslati, pa da onda sebi zaštitnika nećete naći"
        },
        {
            "chapter": 17,
            "verse": 69,
            "text": "Ili, zar ste sigurni da vas On po drugi put neće na more izvesti, i buru na vas poslati i potopiti vas zbog toga što ste bili nezahvalni? Tada ne biste nikoga našli ko bi Nas zbog vas na odgovornost pozvao"
        },
        {
            "chapter": 17,
            "verse": 70,
            "text": "Mi smo sinove Ademove, doista, odlikovali; dali smo im da kopnom i morem putuju, i opskrbili ih ukusnim jelima, i dali im velike prednosti nad mnogima koje smo stvorili"
        },
        {
            "chapter": 17,
            "verse": 71,
            "text": "A na Dan kada pozovemo sve ljude s vođom njihovim, oni kojima se knjiga njihova da u desnu ruku njihovu čitaće knjige svoje i neće im biti ni koliko trun jedan učinjena nepravda"
        },
        {
            "chapter": 17,
            "verse": 72,
            "text": "onaj ko je na ovom svijetu bio slijep biće slijep i na onom i daleko od svakog dobra"
        },
        {
            "chapter": 17,
            "verse": 73,
            "text": "I zamalo da te oni odvrate od onoga što ti Mi objavljujemo, da bi protiv nas nešto drugo iznio, i tada bi te oni smatrali prijateljem"
        },
        {
            "chapter": 17,
            "verse": 74,
            "text": "A da te nismo učinili čvrstim, gotovo da bi im se malo priklonio"
        },
        {
            "chapter": 17,
            "verse": 75,
            "text": "i tad bismo ti doista dali da iskusiš dvostruku muku u životu i dvostruku patnju poslije smrti; tada ne bi nikoga našao ko bi ti protiv Nas pomogao"
        },
        {
            "chapter": 17,
            "verse": 76,
            "text": "A oni su te toliko na zemlji uznemiravali da bi te iz nje istjerali, ali, tada ni oni u njoj ne bi dugo, poslije tebe, ostali"
        },
        {
            "chapter": 17,
            "verse": 77,
            "text": "jer tako je bilo sa svima onima koji su poslanike protjerali, koje smo prije tebe poslali, i ni ti nećeš naići na odstupanje od zakona našeg"
        },
        {
            "chapter": 17,
            "verse": 78,
            "text": "Obavljaj propise molitve kad Sunce s polovine neba krene, pa do noćne tmine, i molitvu u zoru, jer molitvi u zoru mnogi prisustvuju"
        },
        {
            "chapter": 17,
            "verse": 79,
            "text": "I probdij dio noći u molitvi, - to je samo tvoja dužnost; Gospodar tvoj će ti na onom svijetu hvale dostojno mjesto darovati"
        },
        {
            "chapter": 17,
            "verse": 80,
            "text": "I reci: \"Gospodaru moj, učini da umrem, a da si Ti zadovoljan mnome i učini da iz mrtvih ustanem, a da si Ti zadovoljan mnome, i daruj mi od Sebe snagu koja će mi pomoći"
        },
        {
            "chapter": 17,
            "verse": 81,
            "text": "I reci: \"Došla je istina, a nestalo je laži; laž, zaista, nestaje"
        },
        {
            "chapter": 17,
            "verse": 82,
            "text": "Mi objavljujemo u Kur´anu ono što je lijek i milost vjernicima, a nevjernicima on samo povećava propast"
        },
        {
            "chapter": 17,
            "verse": 83,
            "text": "Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava"
        },
        {
            "chapter": 17,
            "verse": 84,
            "text": "Reci: \"Svako postupa po svom nahođenju, a samo Gospodar vaš zna ko je na pravom putu"
        },
        {
            "chapter": 17,
            "verse": 85,
            "text": "Pitaju te o duši. Reci: \"Šta je duša - samo Gospodar moj zna, a vama je dato samo malo znanja"
        },
        {
            "chapter": 17,
            "verse": 86,
            "text": "A da hoćemo, Mi bismo učinili da iščezne ono što smo ti objavili, i ti, poslije, ne bi nikoga našao ko bi ti protiv Nas pomogao"
        },
        {
            "chapter": 17,
            "verse": 87,
            "text": "ali Gospodar tvoj je tebi milostiv i Njegova dobrota prema tebi zaista je velika"
        },
        {
            "chapter": 17,
            "verse": 88,
            "text": "Reci: \"Kad bi se svi ljudi i džinnovi udružili da sačine jedan ovakav Kur´an, oni, kao što je on, na bi sačinili, pa makar jedni drugima pomagali"
        },
        {
            "chapter": 17,
            "verse": 89,
            "text": "Mi u ovom Kur´anu objašnjavamo ljudima svakojake primjer, ali većina ljudi nikako neće da vjeruje"
        },
        {
            "chapter": 17,
            "verse": 90,
            "text": "i govore: \"Nećemo ti vjerovati sve dok nam iz zemlje živu vodu ne izvedeš"
        },
        {
            "chapter": 17,
            "verse": 91,
            "text": "ili dok ne budeš imao vrt od palmi i loze, pa da kroz njeg svukuda rijeke provedeš"
        },
        {
            "chapter": 17,
            "verse": 92,
            "text": "ili dok na nas nebo u parčadima ne oboriš, kao što tvrdiš; ili dok Allaha i meleke kao jamce ne dovedeš"
        },
        {
            "chapter": 17,
            "verse": 93,
            "text": "ili dok ne budeš imao kuću od zlata ili dok se na nebo ne uspneš; a nećemo vjerovati ni da si se uspeo sve dok nam ne doneseš Knjigu da je čitamo.\" Reci: \"Hvaljen neka je Gospodar moj! - zar ja nisam samo čovjek, poslanik"
        },
        {
            "chapter": 17,
            "verse": 94,
            "text": "A ljude je, kad im je dolazila objava, odvraćalo od vjerovanja samo to što su govorili: \"Zar je Allah kao poslanika čovjeka poslao"
        },
        {
            "chapter": 17,
            "verse": 95,
            "text": "Reci: \"Kad bi na Zemlji meleki smireno hodili, Mi bismo im s neba meleka za poslanika poslali"
        },
        {
            "chapter": 17,
            "verse": 96,
            "text": "Reci: \"Allah je dovoljan svjedok meni i vama, jer On zna i vidi robove Svoje"
        },
        {
            "chapter": 17,
            "verse": 97,
            "text": "Onaj kome Allah ukaže na pravi put - na pravom putu je, a onome koga u zabludi ostavi, tome, mimo Njega, nećeš naći zaštitnika. Mi ćemo ih, na Sudnjem danu, sakupiti, licem zemlji okrenute, slijepe, nijeme i gluhe; boravište njihovo biće Džehennem; kad god mu plamen jenja, pojačaćemo im oganj"
        },
        {
            "chapter": 17,
            "verse": 98,
            "text": "To će im biti kazna zato što u dokaze Naše nisu vjerovali i što su govorili: \"Zar kada postanemo kosti i prah, zar ćemo kao nova stvorenja, doista, biti oživljeni"
        },
        {
            "chapter": 17,
            "verse": 99,
            "text": "Zar oni ne znaju da je Allah, Stvoritelj nebesa i Zemlje, kadar da stvori slične njima i da im je već odredio čas oživljenja u koji nema sumnje? A nevjernici samo poriču"
        },
        {
            "chapter": 17,
            "verse": 100,
            "text": "Reci: \"Da vi posjedujete riznice milosti Gospodara moga, i tada biste škrtarili iz straha da ne potrošite; čovjek je uistinu tvrdica"
        },
        {
            "chapter": 17,
            "verse": 101,
            "text": "Mi smo Musau devet očevidnih znamenja dali, pa upitaj sinove Israilove kad je precima njihovim došao i kada mu je faraon rekao: \"Ja mislim, o Musa, da si ti doista opčinjen"
        },
        {
            "chapter": 17,
            "verse": 102,
            "text": "da je odgovorio: \"Ti znaš da ovo nije dao niko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno nastradati"
        },
        {
            "chapter": 17,
            "verse": 103,
            "text": "I faraon odluči da ih iz zemlje istjera, pa Mi potopismo i njega i one koji su bili s njim - sve"
        },
        {
            "chapter": 17,
            "verse": 104,
            "text": "i poslije toga rekosmo sinovima Israilovim: \"Naselite se u zemlji, pa kad Smak svijeta dođe, dovešćemo vas izmiješane"
        },
        {
            "chapter": 17,
            "verse": 105,
            "text": "Mi Kur´an pun mudrosti objavljujemo, i na istinit način se on objavljuje. A tebe smo poslali samo zato da radosne vijesti donosiš i da opominješ"
        },
        {
            "chapter": 17,
            "verse": 106,
            "text": "I kao Kur´an, sve dio po dio ga objavljujemo da bi ga ti ljudima malo pomalo kazivao, i prema potrebi ga objavljujemo"
        },
        {
            "chapter": 17,
            "verse": 107,
            "text": "Reci; \"Vjerovali u njega ili nevjerovali, oni kojima je još prije objavljivanja njegova dato znanje padaju licem na tle kad im se on čita"
        },
        {
            "chapter": 17,
            "verse": 108,
            "text": "i govore: \"Hvaljen neka je Gospodar naš, obećanje, Gospodara našeg se ispunilo"
        },
        {
            "chapter": 17,
            "verse": 109,
            "text": "I padaju licem na tle plačući, i on im uvećava stahopoštovanje"
        },
        {
            "chapter": 17,
            "verse": 110,
            "text": "Reci; \"Zovite: ´Allah´ ili zovite: ´Milostivi´, a kako god Ga budete zvali, Njegova su imena najljepša. Ne izgovaraj na sav glas Kur´an kad molitvu obavljaš, a i ne prigušuj ga; traži sredinu između toga"
        },
        {
            "chapter": 17,
            "verse": 111,
            "text": "i reci: \"Hvaljen Allah koji Sebi nije uzeo djeteta i koji u vlasti nema ortaka, i kome ne treba zaštitinik zbog nemoći - i hvaleći Ga veličaj"
        },
        {
            "chapter": 18,
            "verse": 1,
            "text": "Hvaljen neka je Allah koji Svome robu objavljuje Knjigu, i to ne iskrivljenu, nego"
        },
        {
            "chapter": 18,
            "verse": 2,
            "text": "ispravnu, da teškom kaznom, koju će On dati, opomene, a da vjernike koji čine dobra djela divnom nagradom obraduje"
        },
        {
            "chapter": 18,
            "verse": 3,
            "text": "u kojoj će vječno boraviti"
        },
        {
            "chapter": 18,
            "verse": 4,
            "text": "i da opomene one koji govore: \"Allah je Sebi uzeo sina"
        },
        {
            "chapter": 18,
            "verse": 5,
            "text": "O tome oni ništa ne znaju, a ni preci njihovi. Kako krupna riječ izlazi iz usta njihovih! Oni ne govore drugo do neistinu"
        },
        {
            "chapter": 18,
            "verse": 6,
            "text": "Pa zar ćeš ti za njima od tuge svisnuti, ako oni u govor ovaj neće da povjeruju"
        },
        {
            "chapter": 18,
            "verse": 7,
            "text": "Sve što je na Zemlji Mi smo kao ukras njoj stvorili da iskušamo ljude ko će se od njih ljepše vladati"
        },
        {
            "chapter": 18,
            "verse": 8,
            "text": "a Mi ćemo nju i golom ledinom učiniti"
        },
        {
            "chapter": 18,
            "verse": 9,
            "text": "Misliš li ti da su samo stanovnici pećine, čija su imena na ploči napisana, bili čudo među čudima Našim"
        },
        {
            "chapter": 18,
            "verse": 10,
            "text": "Kad se nekoliko momaka u pećini sklonilo pa reklo: \"Gospodaru naš, daj nam Svoju milost i pruži nam u ovom našem postupku prisebnost"
        },
        {
            "chapter": 18,
            "verse": 11,
            "text": "Mi smo ih u pećini tvrdo uspavali za dugo godina"
        },
        {
            "chapter": 18,
            "verse": 12,
            "text": "Poslije smo ih probudili da bismo pokazali koja će od dvije skupine boje ocijeniti koliko su vremena proboravili"
        },
        {
            "chapter": 18,
            "verse": 13,
            "text": "Ispričaćemo ti povijest njihovu - onako kako je bilo. To su bili momci, vjerovali su u Gospodara svoga, a Mi smo im ubjeđenje još više učvrstili"
        },
        {
            "chapter": 18,
            "verse": 14,
            "text": "Osnažili smo bili njihova srca kad su se digli i rekli; \"Gospodar naš - Gospodar je nebesa i Zemlje, mi se nećemo pored Njega drugom bogu klanjati, jer bismo tada ono što je daleko od istine govorili"
        },
        {
            "chapter": 18,
            "verse": 15,
            "text": "Narod ovaj naš je mimo Njega druge bogove prihvatio, zašto jasan dokaz nije donio o tome da se treba njima klanjati? A ima li nepravednijeg od onoga koji o Allahu iznosi neistinu"
        },
        {
            "chapter": 18,
            "verse": 16,
            "text": "Kad napustite njih i one kojima se, a ne Allahu, klanjaju, sklonite se u pećinu, Gospodar vaš će vas milošću Svojom obasuti i za vas će ono što će vam korisno biti pripremiti"
        },
        {
            "chapter": 18,
            "verse": 17,
            "text": "I ti si mogao vidjeti kako Sunce, kada se rađa - obilazi pećinu s desne strane, a kada zalazi - zaobilazi je s lijeve strane, a oni su bili u sredini njezinoj. To je dokaz Allahove moći! - kome Allah ukaže na pravi put, on će pravim putem ići, a koga u zabludi ostavi, ti mu nećeš naći zaštitnika koji će ga na pravi put uputiti"
        },
        {
            "chapter": 18,
            "verse": 18,
            "text": "I pomislio bi da su budni, ali oni su spavali; i Mi smo ih prevrtali sad na desnu, sad na lijevu stranu, a pas njihov, opruženih prednjih šapa, na ulazu je ležao; da si ih vidio, od njih bi pobjegao i strah bi te uhvatio"
        },
        {
            "chapter": 18,
            "verse": 19,
            "text": "I Mi smo ih, isto tako, probudili da bi jedne druge pitali. \"Koliko ste ovdje ostali?\" - upita jedan od njih. - \"Ostali smo dan ili dio dana\" - odgovoriše. - \"Gospodar vaš najbolje zna koliko ste ostali\" - rekoše. - \"Pošaljite, jednog od vas s ovim srebrenjacima vašim u grad, pa nek vidi u koga je najčistije jelo i neka vam od njega donese hrane i neka bude ljubazan i neka nikome ne govori ništa o vama"
        },
        {
            "chapter": 18,
            "verse": 20,
            "text": "jer, ako oni doznaju za vas, kamenovaće vas ili će vas na silu u svoju vjeru obratiti, i tada nikada nećete ono što želite postići"
        },
        {
            "chapter": 18,
            "verse": 21,
            "text": "I MI smo, isto tako, učinili da oni za njih saznaju, da bi se uvjerili da je istinito Allahovo obećanje i da u čas oživljenja nema nikakve sumnje, kada su se između sebe o njima raspravljali, i rekli: \"Sagradite na ulazu u nju ogradu, Gospodar njihov najbolje zna ko su oni.\" A onda oni do čijih se riječi najviše držalo rekoše: \"Napravićemo na ulazu u nju bogomolju"
        },
        {
            "chapter": 18,
            "verse": 22,
            "text": "Neki će reći: \"Bila su trojica, pas njihov je bio četvrti\", a neki će govoriti: \"Bila su petorica, pas njihov je bio šesti\", nagađajući ono što ne znaju, dok će neki reći: \"Bila su sedmorica, a pas njihov bio je osmi.\" Reci: \"Gospodaru mome je dobro poznat njihov broj, samo malo njih to zna. Zato ne raspravljaj o njima osim površno, i ne pitaj o njima od njih nikoga"
        },
        {
            "chapter": 18,
            "verse": 23,
            "text": "I nikako za bilo šta ne reci: \"Uradiću to sigurno sutra! - ne dodavši"
        },
        {
            "chapter": 18,
            "verse": 24,
            "text": "Ako Bog da!\" A kada zaboraviš, sjeti se Gospodara svoga i reci: \"Gospodar moj će me uputiti na ono što je bolje i korisnije od ovoga"
        },
        {
            "chapter": 18,
            "verse": 25,
            "text": "A oni su ostali u pećini svojoj tri stotine i još devet godina"
        },
        {
            "chapter": 18,
            "verse": 26,
            "text": "Reci: \"Allah najbolje zna koliko su ostali; tajne nebesa i Zemlje jedino On zna. Kako On sve vidi, kako On sve čuje! Oni nemaju drugog zaštitnika osim Njega, a On ne uzima nikoga u odlukama Svojim kao ortaka"
        },
        {
            "chapter": 18,
            "verse": 27,
            "text": "Kazuju iz Knjige Gospodara svoga ono što ti se objavljuje, niko ne može da izmijeni riječi Njegove, pa ni ti; osim kod Njega, nećeš naći utočišta nikakva"
        },
        {
            "chapter": 18,
            "verse": 28,
            "text": "Budi čvrsto uz one koji se Gospodaru svome mole ujutro i naveče u želji da naklonost Njegovu zasluže, i ne skidaj očiju svojih s njih iz želje za sjajem u životu na ovom svijetu, i ne slušaj onoga čije smo srce nehajnim prema Nama ostavili koji strast svoju slijedi i čiji su postupci daleko od razboritosti"
        },
        {
            "chapter": 18,
            "verse": 29,
            "text": "i reci: \"Istina dolazi od Gospodara vašeg, pa ko hoće - neka vjeruje, a ko hoće - neka ne vjeruje\". Mi smo nevjernicima pripremili vatru čiji će ih dim sa svih strana obuhvatiti; ako zamole pomoć, pomoći će im se tekućinom poput rastopljene kovine koja će lica ispeći. Užasna li pića i grozna li boravišta"
        },
        {
            "chapter": 18,
            "verse": 30,
            "text": "One koji budu vjerovali i dobra djela činili - Mi doista nećemo dopustiti da propadne nagrada onome koji je dobra djela činio"
        },
        {
            "chapter": 18,
            "verse": 31,
            "text": "čekaju sigurno edenski vrtovi, kroz koje će rijeke teći, u njima će se narukvicama od zlata kititi i u zelena odijela od dibe i kadife oblačiti, na divanima će u njima naslonjeni biti. Divne li nagrade i krasna li boravišta"
        },
        {
            "chapter": 18,
            "verse": 32,
            "text": "I navedi im kao primjer dva čovjeka; jednom od njih smo dva vrta lozom zasađena dali i palmama ih opasali, a između njih njive postavili"
        },
        {
            "chapter": 18,
            "verse": 33,
            "text": "Oba vrta su davala svoj plod, ničega nije manjkalo, a kroz sredinu njihovu smo rijeku proveli"
        },
        {
            "chapter": 18,
            "verse": 34,
            "text": "On je i drugog imetka imao. I reče drugu svome, dok je s njim razgovarao; \"Od tebe sam bogatiji i jačeg sam roda"
        },
        {
            "chapter": 18,
            "verse": 35,
            "text": "I uđe u vrt svoj nezahvalan Gospodaru svome na blagodatima, govoreći: \"Ne mislim da će ovaj ikada propasti"
        },
        {
            "chapter": 18,
            "verse": 36,
            "text": "i ne mislim da će ikada Smak svijeta doći; a ako budem vraćen Gospodaru svome, sigurno će nešto bolje od ovoga naći"
        },
        {
            "chapter": 18,
            "verse": 37,
            "text": "I reče mu drug njegov, dok je s njim razgovarao: \"Zar ne vjeruješ u Onoga koji te je od zamlje stvorio, zatim od kapi sjemena, i najzad te potupnim čovjekom učinio"
        },
        {
            "chapter": 18,
            "verse": 38,
            "text": "Što se mene tiče, On, Allah, moj je Gospodar i ja Gospodaru svome ne smatram ravnim nikoga"
        },
        {
            "chapter": 18,
            "verse": 39,
            "text": "A zašto nisi, kad si u vrt svoj ušao, rekao: \"Mašallah! - moć je samo u Allaha\"? Ako vidiš da je u mene manje blaga i manje roda nego u tebe"
        },
        {
            "chapter": 18,
            "verse": 40,
            "text": "pa - Gospodar moj može mi bolji vrt od tvog dati, a na tvoj nepogodu s neba poslati, pa da osvane samo klizava ledina, bez ičega"
        },
        {
            "chapter": 18,
            "verse": 41,
            "text": "ili da mu voda u ponor ode pa da je ne mogneš pronaći nikada"
        },
        {
            "chapter": 18,
            "verse": 42,
            "text": "I propadoše plodovi njegovi i on poče kršiti ruke svoje žaleći za onim što je u njega utrošio - a loza se bijaše povaljala po podupiračima svojim - i govoraše: \"Kamo sreće da Gospodaru svome nisam smatrao ravnim nikoga"
        },
        {
            "chapter": 18,
            "verse": 43,
            "text": "I nije imao ko bi mu mogao da pomogne, osim Allaha; a sam sebi nije mogao pomoći"
        },
        {
            "chapter": 18,
            "verse": 44,
            "text": "Tada može pomoći samo Allah, Istiniti, On daje najbolju nagradu i čini da se sve na najbolji način okonča"
        },
        {
            "chapter": 18,
            "verse": 45,
            "text": "Navedi im kao primjer da je život na ovom svijetu kao bilje, koje i poslije natapanja vodom, koju Mi s neba spuštamo, ipak postane suho, i vjetrovi ga raznesu. A Allah sve može"
        },
        {
            "chapter": 18,
            "verse": 46,
            "text": "Bogatstvo i sinovi su ukras u životu na ovom svijetu, a dobra djela, koja vječno ostaju, biće od Gospodara tvoga bolje nagrađena i ono u što se čovjek može pouzdati"
        },
        {
            "chapter": 18,
            "verse": 47,
            "text": "A na Dan kada planine uklonimo, i kad vidiš Zemlju ogoljenu, - a njih smo već sakupili, nijednog nismo izostavili"
        },
        {
            "chapter": 18,
            "verse": 48,
            "text": "pred Gospodarom tvojim biće oni u redove poredani: \"Došli ste Nam onako kako smo vas prvi put stvorili, a tvrdili ste da vam nećemo vrijeme za oživljenje odrediti"
        },
        {
            "chapter": 18,
            "verse": 49,
            "text": "I Knjiga će biti postavljena i vidjećete grješnike prestravljene zbog onog što je u njoj. \"Teško nama\" - govoriće - \"kakva je ovo knjiga, ni mali ni veliki grijeh nije propustila, sve je nabrojala!\" - i naći će upisano ono što su radili. Gospodar tvoj neće nikome nepravdu učiniti"
        },
        {
            "chapter": 18,
            "verse": 50,
            "text": "A kad smo rekli melekima: \"Poklonite se Ademu\" - svi su se poklonili osim Iblisa, on je bio jedan od džinnova i zato se ogriješio o zapovijest Gospodara svoga. Pa zar ćete njega i porod njegov, pored Mene, kao prijatelje prihvatiti, kad su vam oni neprijatelji? Kako je šejtan loša zamjena nevjernicima"
        },
        {
            "chapter": 18,
            "verse": 51,
            "text": "Ja nisam uzimao njih za svjedoke prilikom stvaranja nebesa i Zemlje ni neke od njih prilikom stvaranja drugih i za pomagače nisam uzimao one koji na krivi put upućuju"
        },
        {
            "chapter": 18,
            "verse": 52,
            "text": "A na Dan kad On rekne: \"Pozovite one za koje ste tvrdili da su ortaci Moji!\" - i kad ih pozovu, oni im se neće odazvati i Mi ćemo učiniti da iskuse patnju zbog njihovih ranijih veza"
        },
        {
            "chapter": 18,
            "verse": 53,
            "text": "i grješnici ugledaće vatru i uvjeriće se da će u nju pasti, i da im iz nje neće povratka biti"
        },
        {
            "chapter": 18,
            "verse": 54,
            "text": "U ovom Kur´anu Mi na razne načine objašnjavamo ljudima svakovrsne primjere, ali je čovjek, više nego iko, spreman da raspravlja"
        },
        {
            "chapter": 18,
            "verse": 55,
            "text": "A ljude, kada im dolazi uputa, odvraća od vjerovanja i od toga da od Gospodara svoga mole oprosta samo zato što očekuju sudbinu drevnih naroda ili što čekaju da ih snađe kazna na očigled svega svijeta"
        },
        {
            "chapter": 18,
            "verse": 56,
            "text": "Mi šaljemo poslanike samo zato da donose radosne vijesti i da opominju. A nevjernici se raspravljaju, služeći se neistinama, da bi time opovrgli Istinu, i rugaju se dokazima Mojim i Mojim opomenama"
        },
        {
            "chapter": 18,
            "verse": 57,
            "text": "I ima li nepravednijeg od onoga koji, kad se dokazima Gosspodara svoga opominje, za njih ne haje, i zaboravlja na posljedice onog što je učinio? Mi na srca njihova pokrivače stavljamo da Kur´an ne shvate, i gluhim ih činimo; i ako ih ti na pravi put pozoveš oni, kad su takvi, nikada neće pravim putem poći"
        },
        {
            "chapter": 18,
            "verse": 58,
            "text": "Gospodar tvoj mnogo prašta i neizmjerno je milostiv; da ih On za ono što zaslužuju kažnjava, odmah bi ih na muke stavio. Ali, njih čeka određeni čas, od koga neće naći utočišta"
        },
        {
            "chapter": 18,
            "verse": 59,
            "text": "A ona sela i gradove smo razorili zato što stanovnici njihovi nisu vjerovali i za propast njihovu bismo tačno vrijeme odredili"
        },
        {
            "chapter": 18,
            "verse": 60,
            "text": "A kada Musa reče momku svome: \"Sve ću ići dok ne stignem do mjesta gdje se sastaju dva mora, ili ću dugo, dugo ići"
        },
        {
            "chapter": 18,
            "verse": 61,
            "text": "I kad njih dvojica stigoše do mjesta na kome se ona sastaju, zaboraviše na ribu svoju, pa ona u more kliznu"
        },
        {
            "chapter": 18,
            "verse": 62,
            "text": "A kada se udaljiše, Musa reče momku svome: \"Daj nam užinu našu, jer smo se od ovog našeg putovanja umorili"
        },
        {
            "chapter": 18,
            "verse": 63,
            "text": "Vidi!\" - reče on - \"kad smo se kod one stijene svratili, ja sam zaboravio onu ribu, - sam šejtan je učinio da je zaboravim, da ti je ne spomenem -, mora da je ona skliznula u more; baš čudnovato"
        },
        {
            "chapter": 18,
            "verse": 64,
            "text": "E, to je ono što tražimo!\" - reče Musa, i njih dvojica se vratiše putem kojim su bili došli"
        },
        {
            "chapter": 18,
            "verse": 65,
            "text": "i nađoše jednog Našeg roba kome smo milost Našu darovali i onome što samo Mi znamo naučili"
        },
        {
            "chapter": 18,
            "verse": 66,
            "text": "Mogu li da te pratim\" - upita ga Musa -, \"ali da me poučiš onome čemu si ti ispravno poučen"
        },
        {
            "chapter": 18,
            "verse": 67,
            "text": "Ti sigurno nećeš moći sa mnom da izdržiš\" - reče onaj"
        },
        {
            "chapter": 18,
            "verse": 68,
            "text": "a i kako bi izdržao ono o čemu ništa ne znaš"
        },
        {
            "chapter": 18,
            "verse": 69,
            "text": "Vidjećeš da ću strpljiv biti, ako Bog da! - reče Musa - \"i da ti se neću ni u čemu protiviti"
        },
        {
            "chapter": 18,
            "verse": 70,
            "text": "Ako ćeš me već pratiti\" - reče onaj - \"onda me ni o čemu ne pitaj dok ti ja o tome prvi ne kažem"
        },
        {
            "chapter": 18,
            "verse": 71,
            "text": "I njih dvojica krenuše. I kad se u lađu ukrcaše, onaj je probuši. \"Zar je probuši da potopiš one koji na njoj plove? Učinio si, doista, nešto vrlo krupno"
        },
        {
            "chapter": 18,
            "verse": 72,
            "text": "Ne rekoh li ja\" - reče onaj - \"da ti, doista, nećeš moći izdržati sa mnom"
        },
        {
            "chapter": 18,
            "verse": 73,
            "text": "Ne karaj me što sam zaboravio\" - reče - \"i ne čini mi poteškoće u ovom poslu mome"
        },
        {
            "chapter": 18,
            "verse": 74,
            "text": "I njih dvojica krenuše. I kad sretoše jednog dječaka pa ga onaj ubi, Musa reče: \"Što ubi dijete bezgrješno, koje nije nikoga ubilo! Učinio si, zaista, našto vrlo ružno"
        }
    ]
}
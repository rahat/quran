{
    "chapter": [
        {
            "chapter": 16,
            "verse": 1,
            "text": "Ono što je Allah odredio - dogodiće se; zato to ne požurujte! Hvaljen neka je On i neka je vrlo visoko iznad onih koje njemu ravnim smatraju"
        },
        {
            "chapter": 16,
            "verse": 2,
            "text": "On šalje meleke s Objavom, po volji Svojoj, onim robovima Svojim kojima hoće: \"Opominjite da nema boga osim Mene i bojte Me se"
        },
        {
            "chapter": 16,
            "verse": 3,
            "text": "On je mudro nebesa i Zemlju stvorio; neka je On vrlo visoko iznad onih koje Njemu ravnim smatraju"
        },
        {
            "chapter": 16,
            "verse": 4,
            "text": "On stvara čovjeka od kapi sjemena, a on odjednom - otvoreni protivnik"
        },
        {
            "chapter": 16,
            "verse": 5,
            "text": "I stoku On za vas stvara; njome se od hladnoće štitite, a i drugih koristi imate, njome se najviše i hranite"
        },
        {
            "chapter": 16,
            "verse": 6,
            "text": "ona vam je ukras kad je sa ispaše vraćate i kad je na pašu izgonite"
        },
        {
            "chapter": 16,
            "verse": 7,
            "text": "a nosi vam i terete u mjesta u koja bez valike muke ne biste stigli - Gospodar vaš je, uistinu, blag i milostiv"
        },
        {
            "chapter": 16,
            "verse": 8,
            "text": "i konje, i mazge, i magarce - da ih jašete, i kao ukras - a stvoriće i ono što ne znate"
        },
        {
            "chapter": 16,
            "verse": 9,
            "text": "Allahovo je da ukaže na pravi put, a ima ih i krivih; a da On hoće, sve bi vas uputio"
        },
        {
            "chapter": 16,
            "verse": 10,
            "text": "On spušta s neba vodu koju pijete i kojojm se natapa rastinje kojima stoku napasate"
        },
        {
            "chapter": 16,
            "verse": 11,
            "text": "On čini da vam pomoću nje raste žito, i masline, i palme, i grožđe, i svakovrsni plodovi - to je, zaista, dokaz za ljude koji razmišljaju"
        },
        {
            "chapter": 16,
            "verse": 12,
            "text": "On čini da se noći i danom koristite, i Suncem i Mjesecom, a zvijezde su volji Njegovoj potčinjene, - to su, uisitnu, dokazi za ljude koji pameti imaju"
        },
        {
            "chapter": 16,
            "verse": 13,
            "text": "i svim onim što vam na Zemlji raznobojnog stvara, - to je, doista, dokaz ljudima koji pouku primaju"
        },
        {
            "chapter": 16,
            "verse": 14,
            "text": "On čini da se morem koristite, da iz njega svježe meso jedete i da vadite nakit kojim se kitite - ti vidiš lađe kako ga sijeku da biste nešto iz obilja njegova stekli i da biste zahvalni bili"
        },
        {
            "chapter": 16,
            "verse": 15,
            "text": "On je po Zemlji nepomična brda pobacao da vas ona ne potresa, a i rijeke i puteve da se ispravno usmjeravate"
        },
        {
            "chapter": 16,
            "verse": 16,
            "text": "i putokaze, a i po zvijezdama se oni upravljaju"
        },
        {
            "chapter": 16,
            "verse": 17,
            "text": "Pa da li je onda Onaj koji stvara kao onaj koji ne stvara?! Urazumite se"
        },
        {
            "chapter": 16,
            "verse": 18,
            "text": "Ako vi budete brojili Allahove blagodati, nećete ih nabrojiti, - Allah, uistinu, prašta i samilostan je"
        },
        {
            "chapter": 16,
            "verse": 19,
            "text": "Allah zna šta tajite, a šta javno iznosite"
        },
        {
            "chapter": 16,
            "verse": 20,
            "text": "A oni kojima se oni, umjesto Allahu, klanjaju - ništa ne stvaraju; oni su sami stvoreni"
        },
        {
            "chapter": 16,
            "verse": 21,
            "text": "tvari su, nisu živi i ne znaju kada će biti oživljeni"
        },
        {
            "chapter": 16,
            "verse": 22,
            "text": "Vaš Bog je - jedan Bog! Srca onih koji u onaj svijet ne vjeruju poriču, oni se ohološću razmeću"
        },
        {
            "chapter": 16,
            "verse": 23,
            "text": "nema sumnje da Allah zna i ono što oni taje, a i ono što javno iznose; On doista ne voli one koji se ohole"
        },
        {
            "chapter": 16,
            "verse": 24,
            "text": "A kada ih neko upita: \"Šta to Gospodar vaš objavljuje?\" - oni odgovaraju: \"Naroda drevnih izmišljotine"
        },
        {
            "chapter": 16,
            "verse": 25,
            "text": "da bi na Sudnjem danu nosili čitavo breme svoje i dio bremena onih koje su, a da oni nisu bili svjesni, u zabludu doveli. A grozno je to što će oni nositi"
        },
        {
            "chapter": 16,
            "verse": 26,
            "text": "I oni prije njih su spletke pleli, pa je Allah iz temelja zgrade njihove porušio, i krov se na njih srušio - stigla ih je kazna odakle nisu očekivali"
        },
        {
            "chapter": 16,
            "verse": 27,
            "text": "A na Sudnjem danu On će ih osramotiti i upitati: \"Gdje su oni koje ste Meni ravnim smatrali, oni zbog kojih ste se prepirali?\" Oni koji su razumni reći će: \"Danas će bruke i muka nevjernike stići"
        },
        {
            "chapter": 16,
            "verse": 28,
            "text": "kojima su meleki dušu uzeli u času kad su nevjernici bili. I oni će se pokoriti i reći: \"Mi nismo nikakvo zlo činili!\" - \"Jeste, Allah, doista, dobro zna ono što ste radili"
        },
        {
            "chapter": 16,
            "verse": 29,
            "text": "zato ulazite na kapije Džehennema, u njemu ćete vječno ostati!\" O kako će prebivalište onih koji su se oholili - grozno biti"
        },
        {
            "chapter": 16,
            "verse": 30,
            "text": "A onima koji su se Allaha bojali reći će se: \"Šta je objavljivao Gospodar vaš?\" - \"Dobro\" - odgovoriće. Oni koji čine dobra djela imaće još na ovom svijetu lijepu nagradu, a onaj svijet je, sigurno, još bolji. O kako će boravište onih koji su se Allaha bojali - divno biti"
        },
        {
            "chapter": 16,
            "verse": 31,
            "text": "edenski perivoji u koje će ući, kroz koje će rijeke teći, i u kojima će sve što zažele imati. Tako će Allah one koji Ga se budu bojali nagraditi"
        },
        {
            "chapter": 16,
            "verse": 32,
            "text": "one kojima će meleki duše uzeti - a oni čisti, i kojima će govoriti: \"Mir vama! Uđite u Džennet zbog onoga što ste činili"
        },
        {
            "chapter": 16,
            "verse": 33,
            "text": "Zar mnogobošci čekaju da im dođu meleki, ili da dođe kazna Gospodara tvoga/ Tako su postupali i oni prije njih; Allah nije bio nepravedan prema njima, oni su sami prema sebi bili nepravedni"
        },
        {
            "chapter": 16,
            "verse": 34,
            "text": "i stigla ih je kazna za ružna djela koja su činili, i sa svih strana ih je snašlo ono čemu su se rugali"
        },
        {
            "chapter": 16,
            "verse": 35,
            "text": "Oni koji Njemu druge smatraju ravnim govore: \"Da je Allah htio, ne bismo se ni mi ni preci naši, pored Allaha, nikome klanjali i ne bismo, bez Njegove volje, ništa zabranjenim smatrali.\" Tako su isto i oni prije njih postupali. A zar su poslanici bili dužni što drugo već da jasno obznane"
        },
        {
            "chapter": 16,
            "verse": 36,
            "text": "Mi smo svakom narodu poslanika poslali: \"Allahu se klanjajte, a kumira se klonite!\" I bilo je među njima onih kojima je Allah na pravi put ukazao, a i onih koji su zaslužili da ostanu u zabludi; zato putujte po svijetu da vidite kako su završili oni koji su poslanike u laž utjerivali"
        },
        {
            "chapter": 16,
            "verse": 37,
            "text": "Ma koliko ti želio da oni budu na pravom outu, Allah neće ukazati na pravi put onome koga je u zabludi ostavio i njima niko neće pomoći"
        },
        {
            "chapter": 16,
            "verse": 38,
            "text": "Oni se zaklinju Allahom, najtežom zakletvom: \"Allah neće oživjeti onoga koji umre!\" A hoće, to je Njegovo obećanje koje će se, doista, ispuniti, - samo što većina ljudi ne zna"
        },
        {
            "chapter": 16,
            "verse": 39,
            "text": "da bi im objasnio ono oko čega su se razilazili i da bi saznali oni koji nisu vjerovali da su lašci bili"
        },
        {
            "chapter": 16,
            "verse": 40,
            "text": "Ako nešto hoćemo, Mi samo za to reknemo: \"Budi!\" - i ono bude"
        },
        {
            "chapter": 16,
            "verse": 41,
            "text": "Oni koji se isele Allaha radi, nakon što su bili progonjeni, Mi ćemo još na ovom svijetu na lijepo mjesto smjestiti; a nagrada na onom svijetu biće još veća - kad bi oni samo znali"
        },
        {
            "chapter": 16,
            "verse": 42,
            "text": "onima koji budu trpjeli i u Gospodara svoga se uzdali"
        },
        {
            "chapter": 16,
            "verse": 43,
            "text": "Mi smo i prije tebe samo ljude kao poslanike slali i objavljivali im - pitajte sljedbenike Knjige ako ne znate"
        },
        {
            "chapter": 16,
            "verse": 44,
            "text": "jasne dokaze i knjige. A tebi objavljujemo Kur´an da bi objasnio ljudima ono što im se objavljuje, i da bi oni razmislili"
        },
        {
            "chapter": 16,
            "verse": 45,
            "text": "A zar su sigurni oni koji ružne podmuklosti snuju - da ih Allah neće u zemlju utjerati ili da im neće, odakle ne mogu ni pomisliti, kazna doći"
        },
        {
            "chapter": 16,
            "verse": 46,
            "text": "ili da ih neće na putovanjima njihovim kazniti - oni neće umaći"
        },
        {
            "chapter": 16,
            "verse": 47,
            "text": "ili da ih neće malo po malo kažnjavati? Ali, Gospodar vaš je doista blag i milostiv"
        },
        {
            "chapter": 16,
            "verse": 48,
            "text": "Zar oni ne vide da sve ono što je Allah stvorio sad desno, sad lijevo pruža sjene svoje Allahu poslušno i da je ono pokorno"
        },
        {
            "chapter": 16,
            "verse": 49,
            "text": "Allahu se klanja sve živo na nebesima i na Zemlji, u prvom redu meleki, i oni se ne ohole"
        },
        {
            "chapter": 16,
            "verse": 50,
            "text": "boje se gospodara svoga koji vlada njima, i čine ono što im se naredi"
        },
        {
            "chapter": 16,
            "verse": 51,
            "text": "Allah kaže: \"Dvojici bogova se na klanjajte! - samo je jedan Bog -, i samo se Mene bojte"
        },
        {
            "chapter": 16,
            "verse": 52,
            "text": "Sve što je na nebesima i na Zemlji Njegovo je i Njemu treba uvijek poslušan biti. Zar nekog drugog, osim Allaha, da se bojite"
        },
        {
            "chapter": 16,
            "verse": 53,
            "text": "Od Allaha je svaka blagodat koju uživate, a čim vas nevolja kakva zadesi, opet od njega glasno pomoć tražite"
        },
        {
            "chapter": 16,
            "verse": 54,
            "text": "I kad vam On poslije nevolju otkloni, neki od vas isti čas Gospodara svoga s drugim izjednači"
        },
        {
            "chapter": 16,
            "verse": 55,
            "text": "da bi nezahvalnost pokazali prema onome što smo im Mi dali. Pa uživajte, ali, zbilja, znaćete"
        },
        {
            "chapter": 16,
            "verse": 56,
            "text": "Mnogobošci onima koji ništa ne znaju ostavljaju dio hrane koju im Mi dajemo. Allaha mi, bićete sigurno pitani zato što stalno laži izmišljate"
        },
        {
            "chapter": 16,
            "verse": 57,
            "text": "Oni Allahu kćeri pripisuju - hvaljen neka je On! - a sebi ono što priželjkuju"
        },
        {
            "chapter": 16,
            "verse": 58,
            "text": "I kad se nekome od njih javi da mu se rodila kći, lice mu potamni i postaje potišten"
        },
        {
            "chapter": 16,
            "verse": 59,
            "text": "krije se od ljudi zbog nesreće koja mu je dojavljena; da li ovako prezren da je zadrži ili da je u zemlju zarovi? Kako ružno oni prosuđuju"
        },
        {
            "chapter": 16,
            "verse": 60,
            "text": "Oni koji u onaj svijet ne vjeruju rđavih su osobina, a Allah ima svojstva najuzvišenija; On je silan i mudar"
        },
        {
            "chapter": 16,
            "verse": 61,
            "text": "Kad bi Allah ljude zbog grijehova njihovih kažnjavao, ništa živo na Zemlji ne bi ostavio, ali, On ih do roka određenog ostavlja, i kad rok njihov dođe, ni za tren ga jedan ne mogu ni odgoditi ni ubrzati"
        },
        {
            "chapter": 16,
            "verse": 62,
            "text": "Oni Allahu pripisuju ono prema čemu sami odvratnost osjećaju i njihovi jezici govore laž da njih čeka najljepša nagrada; a njih, nema sumnje, vatra čeka; oni će se u nju prvi potjerati"
        },
        {
            "chapter": 16,
            "verse": 63,
            "text": "Allaha Nam, Mi smo i prije tebe narodima poslanike slali, ali im je šejtan lijepim predstavljao postupke njihove i on je sada drug njihov, njih čeka patnja nesnosna"
        },
        {
            "chapter": 16,
            "verse": 64,
            "text": "Mi tebi objavljujemo Knjigu da bi im objasnio ono oko čega se razilaze, i da bude vjernicima uputa i milost"
        },
        {
            "chapter": 16,
            "verse": 65,
            "text": "Allah vodu s neba spušta i njome život mrtvoj zemlji vraća! To je, zaista, dokaz za ljude koji hoće da čuju"
        },
        {
            "chapter": 16,
            "verse": 66,
            "text": "Vi imate pouku i u stoci: \"Mi vam dajemo da iz utroba njenih mlijeko čisto pijete, koje nastaje od grizina u buragu i od krvi - ukusno onima koji ga piju"
        },
        {
            "chapter": 16,
            "verse": 67,
            "text": "A od plodova palmi loze pripremate piće i hranu prijatnu. To je, doista, dokaz onima koji pameti imaju"
        },
        {
            "chapter": 16,
            "verse": 68,
            "text": "Gospodar tvoj je pčelu nadahnuo: \"Pravi sebi kuće u brdima i u dubovima i u onome što naprave ljudi"
        },
        {
            "chapter": 16,
            "verse": 69,
            "text": "zatim, hrani se svakovrsnim plodovima, pa onda idi stazama Gospodara svoga, poslušno!\" Iz utroba njihovih izlazi piće različitih boja koje je lijek ljudima. To je, uistinu, dokaz za ljude koji razmišljaju"
        },
        {
            "chapter": 16,
            "verse": 70,
            "text": "Allah vas stvara i poslije vam duše uzima; ima vas koji duboku starost doživite, pa brzo zaboravite ono što saznate. Allah je, zaista, Sveznajući i Svemoćni"
        },
        {
            "chapter": 16,
            "verse": 71,
            "text": "Allah opskrbljujući vas daje jednima više nego drugima. Ali oni kojima je dato više ne daju onima koji su u njihovoj vlasti, a potrebe su im jednake. Zašto nisu na Allahovim blagodatima zahvalni"
        },
        {
            "chapter": 16,
            "verse": 72,
            "text": "Allah za vas stvara žene od vaše vrste, a od žena vaših daje vam sinove i unuke, i ukusna jela vam daje. Pa zašto u laž oni vjeruju, a Allahove blagodati poriču"
        },
        {
            "chapter": 16,
            "verse": 73,
            "text": "i klanjaju se pored Allaha, onima koji nisu u stanju da im bilo kakvu hranu daju, ni iz nebesa ni iz zemlje, i koji ništa ne mogu"
        },
        {
            "chapter": 16,
            "verse": 74,
            "text": "Zato ne navodite Allahu slične! Allah doista zna, a vi ne znate"
        },
        {
            "chapter": 16,
            "verse": 75,
            "text": "Allah navodi kao primjer roba u tuđem vlasništvu koji ništa nema i onoga koga smo Mi bogato obdarili i koji udjeljuje iz toga, i tajno i javno, - zar su oni jednaki? Neka je hvaljen Allah! Ali većina njih ne zna"
        },
        {
            "chapter": 16,
            "verse": 76,
            "text": "Allah vam navodi kao primjer dvojicu ljudi od kojih je jedan gluhonijem, koji ništa nema i koji je na teretu gospodaru svome, - kud god ga pošalje, nikakva dobra ne donese. Da li je on ravan onome koji traži da se pravedno postupa, a i sam je na pravom putu"
        },
        {
            "chapter": 16,
            "verse": 77,
            "text": "Allah zna tajne nebesa i Zemlje! A Smak svijeta će u tren oka doći, ili još brže, jer je Allah, uisitnu, Svemoćni"
        },
        {
            "chapter": 16,
            "verse": 78,
            "text": "Allah vas iz trbuha majki vaših izvodi, vi ništa ne znate, i daje vam sluh i vid i razum da biste bili zahvalni"
        },
        {
            "chapter": 16,
            "verse": 79,
            "text": "Zar oni ne vide kako ptice u prostranstvu nebeskom bez muke lete, njih samo Allah drži. To su, zaista, dokazi ljudima koji budu vjerovali"
        },
        {
            "chapter": 16,
            "verse": 80,
            "text": "Allah vam daje da u kućama svojim stanujete i daje vam od koža stoke šatore koje lahko nosite kad na put idete i kad konačite, a od vune njihove i dlake njihove i kostrijeti njihove prostriku i korisne stvari, sve dok se ne istrošite"
        },
        {
            "chapter": 16,
            "verse": 81,
            "text": "Od onoga što je stvorio - Allah vam hlad daje i skloništa u brdima vam daje i odjeću koja vas čuva od vrućine; daje vam i oklope koji vas u borbi štite; i tako vam upotpunjava blagodat Svoju da biste bili poslušni"
        },
        {
            "chapter": 16,
            "verse": 82,
            "text": "A ako oni okrenu glave, pa ti si dužan samo da jasno objavljuješ"
        },
        {
            "chapter": 16,
            "verse": 83,
            "text": "Oni priznaju da je blagodat od Allaha, pa je poslije poriču, - većina njih su nevjernici"
        },
        {
            "chapter": 16,
            "verse": 84,
            "text": "A na Dan kada od svakog naroda dovedemo po jednog svjedoka, nevjernicima neće biti dopušteno, niti će se od njih tražiti da se Allahu umiljavaju"
        },
        {
            "chapter": 16,
            "verse": 85,
            "text": "Kad oni koji nisu vjerovali dožive patnju, ona im se neće ni ublažiti ni odložiti"
        },
        {
            "chapter": 16,
            "verse": 86,
            "text": "A kad oni koji su Njemu druge ravnim smatrali - božanstva svoja ugledaju i reknu: \"Gospodaru naš, ovo su božanstva naša; njima smo se klanjali, a ne Tebi\", - božanstva će im dobaciti; \"Vi ste, uistinu, lažljivci"
        },
        {
            "chapter": 16,
            "verse": 87,
            "text": "I oni će se toga dana Allahu pokoriti, i propast će ono što su potvarali"
        },
        {
            "chapter": 16,
            "verse": 88,
            "text": "One koji nisu vjerovali i koji su od Allahova puta odvraćali Mi ćemo dvostrukom kaznom kazniti zato što su pravili smutnju"
        },
        {
            "chapter": 16,
            "verse": 89,
            "text": "A šta će biti onog Dana kad protiv svakog naroda dovedemo po jednog svjedoka, od njaga samog, i tebe dovedemo kao svjedoka protiv ovih! Mi tebi objavljujemo Knjigu kao objašnjenje za sve i kao uputu i milost i radosnu vijest za one koji jedino u Njega vjeruju"
        },
        {
            "chapter": 16,
            "verse": 90,
            "text": "Allah zahtijeva da se svačije pravo poštuje, dobro čini, i da se bližnjima udjeljuje, i razvrat i sve što je odvratno i nasilje zabranjuje; da pouku primite, On vas savjetuje"
        },
        {
            "chapter": 16,
            "verse": 91,
            "text": "I ispunjavajte obaveze na koje ste se Allahovim imenom obavezali i ne kršite zakletve kad ste ih tvrdo dali, a Allaha kao jamca sebi uzeli, jer Allah zna ono što radite"
        },
        {
            "chapter": 16,
            "verse": 92,
            "text": "I ne budite kao ona koja bi svoju pređu rasprela kad bi je već bila čvrsto oprela, i ne služite se zakletvama svojim da biste jedni druge prevarili samo zato što je jedno pleme mnogobrojnije od drugog. Allah vas time samo iskušava, a na Sudnjem danu će vam, doista, objasniti ono oko čega ste se razilazili"
        },
        {
            "chapter": 16,
            "verse": 93,
            "text": "Da Allah hoće, učinio bi vas sljedbenicima jedne vjere, ali, On u zabludi ostavlja onoga koga hoće, a na pravi put ukazuje onome kome On hoće; i vi ćete doista odgovarati za ono što ste radili"
        },
        {
            "chapter": 16,
            "verse": 94,
            "text": "I ne služite se zakletvama svojim zato da biste jedni druge varali, da se ne bi pokliznula noga koja čvrsto stoji, i da ne biste nesreću iskusili zato što ste od Allahova puta odvraćali; a patnja velika vas još čeka"
        },
        {
            "chapter": 16,
            "verse": 95,
            "text": "I ne zamjenjujte obavezu datu Allahu za nešto što malo vrijedi, - ono što je Allaha - za vas je, da znate, bolje"
        },
        {
            "chapter": 16,
            "verse": 96,
            "text": "Ono što je u vas - prolazno je, a ono što je u Allaha - vječno je. One koji su trpjeli Mi ćemo sigurno nagraditi mnogostrukom nagradom za ono što su činili"
        },
        {
            "chapter": 16,
            "verse": 97,
            "text": "Onome ko čini dobro, bio muškarac ili žena, a vjernik je, Mi ćemo dati da proživi lijep život i, doista, ćemo ih nagraditi boljom nagradom nego što su zaslužili"
        },
        {
            "chapter": 16,
            "verse": 98,
            "text": "Kada hoćeš da učiš Kur´an, zatraži od Allaha zaštitu od šejtana prokletog"
        },
        {
            "chapter": 16,
            "verse": 99,
            "text": "on doista nema nikakve vlasti nad onima koji vjeruju i koji se u Gospodara svoga pouzdaju"
        },
        {
            "chapter": 16,
            "verse": 100,
            "text": "njegova je vlast jedino nad onima koji njega za zaštitinika uzimaju i koji druge Allahu ravnim smatraju"
        },
        {
            "chapter": 16,
            "verse": 101,
            "text": "Kada Mi ajet dokinemo drugim, - a Allah najbolje zna što objavljuje, - oni govore: \"Ti samo izmišljaš!\" A nije tako, nego većina njih ne zna"
        },
        {
            "chapter": 16,
            "verse": 102,
            "text": "Reci: \"Od Gospodara tvoga objavljuje ga melek Džibrili kao istinu, da još više učvrsti vjernike u vjerovanju, i da bude putokaz i radosna vijest svim muslimanima"
        },
        {
            "chapter": 16,
            "verse": 103,
            "text": "Mi dobro znamo da oni govore: \"Poučava ga jedan čovjek!\" Jezik onoga zbog koga oni krivo govore je jezik tuđina, a ovaj Kur´ana je na jasnom arapskom jeziku"
        },
        {
            "chapter": 16,
            "verse": 104,
            "text": "Onima koji neće da vjeruju u Allahove dokaze Allah sigurno neće ukazati na pravi put, i njih čeka patnja nesnosna"
        },
        {
            "chapter": 16,
            "verse": 105,
            "text": "Usuđuj se da laži izmišljaju samo oni koji u Allahove riječi ne vjeruju, i oni su pravi lažljivci"
        },
        {
            "chapter": 16,
            "verse": 106,
            "text": "Onoga koji zaniječe Allaha, nakon što je u Njega vjerovao, - osim ako bude na to primoran, a srce mu ostane čvrsto u vjeri -, čeka Allahova kazna. One kojima se nevjerstvo bude mililo stići će srdžba Allahova i njih čeka patnja velika"
        },
        {
            "chapter": 16,
            "verse": 107,
            "text": "zato što više vole život na ovom nego na onom svijetu, a Allah neće ukazati na pravi put onima koji neće da vjeruju"
        },
        {
            "chapter": 16,
            "verse": 108,
            "text": "To su oni čija je srca i sluh i vid Allah zapečatio, i oni su zaista nemarni"
        },
        {
            "chapter": 16,
            "verse": 109,
            "text": "oni će, nema sumnje, na onom svijetu biti izgubljeni"
        },
        {
            "chapter": 16,
            "verse": 110,
            "text": "Gospodar tvoj će onima koji se isele, nakon što su zlostavljani bili, pa se onda budu borili i sve strpljivo podnosili, - Gospodar tvoj će im, poslije toga, doista, oprostiti i samilostan biti"
        },
        {
            "chapter": 16,
            "verse": 111,
            "text": "na Dan u kom će svaki čovjek samo o sebi brinuti, i u kome će se svakom čOvjeku za djela njegova puna nagrada ili kazna dati, napravda im se neće učiniti"
        },
        {
            "chapter": 16,
            "verse": 112,
            "text": "Allah navodi kao primjer grad, bezbjedan i spokojan, kome je u obilju dolazila hrana sa svih strana, a koji je nezahvalan na Allahovim blagodatima bio, pa mu je Allah zbog onoga što je radio dao da iskusi i glad i strah"
        },
        {
            "chapter": 16,
            "verse": 113,
            "text": "I njima je došao poslanik, jedan od njih, ali su ga oni lažljivcem nazvali, i njih je stigla kazna zato što su nepravedni bili"
        },
        {
            "chapter": 16,
            "verse": 114,
            "text": "Hranite se dopuštenim i lijepim jelima koja vam Allah daruje i budite zahvalni Allahu na blagodatima Njegovim, ako se samo Njemu klanjate"
        },
        {
            "chapter": 16,
            "verse": 115,
            "text": "On vam zabranjuje jedino strv, i krv, i svinjsko meso, i onu koja je zaklana u nečije drugo, a ne u Allahovo ime. A onome ko bude primoran, ali ne iz želje, samo toliko da utoli glad, - pa, Gospodar tvoj će, zaista, oprostiti i samilostan biti"
        },
        {
            "chapter": 16,
            "verse": 116,
            "text": "I ne govorite neistine jezicima svojim: \"Ovo je dopušteno, a ovo je zabranjeno\", da biste tako o Allahu neistine iznosili. Oni koji o Allahu govore neistine - neće uspjeti"
        },
        {
            "chapter": 16,
            "verse": 117,
            "text": "kratko će uživati, i njih će strašna patnja čekati"
        },
        {
            "chapter": 16,
            "verse": 118,
            "text": "Jevrejima smo zabranili ono o čemu smo ti prije kazivali; Mi njima nismo nepravedni bili, oni su sami sebi nepravdu nanijeli"
        },
        {
            "chapter": 16,
            "verse": 119,
            "text": "Onima koji urade zlo iz neznanja, pa se kasnije pokaju i poprave, Gospodar tvoj će poslije toga sigurno oprostiti i samilostan biti"
        },
        {
            "chapter": 16,
            "verse": 120,
            "text": "Ibrahim je bio primjer čestitosti, pokoran Allahu, pravi vjernik, nije druge smatrao Allahu ravnim"
        },
        {
            "chapter": 16,
            "verse": 121,
            "text": "i bio je zahvalan na blagodatima Njegovim; On je njega izabrao i na pravi put izveo"
        },
        {
            "chapter": 16,
            "verse": 122,
            "text": "i Mi smo mu sačuvali lijep spomen na ovom svijetu, a na onom svijetu će doista biti među onima dobrima"
        },
        {
            "chapter": 16,
            "verse": 123,
            "text": "Poslije smo tebi objavili: \"Slijedi vjeru Ibrahimovu, vjeru pravu, on nije Allahu druge smatra ravnim"
        },
        {
            "chapter": 16,
            "verse": 124,
            "text": "Svetkovanje subote je propisano onima koji su imali različita mišljenja o njoj, i Gospodar tvoj će na Sudnjem danu njima presuditi u onome oko čega su se razišli"
        },
        {
            "chapter": 16,
            "verse": 125,
            "text": "Na put Gospodara svoga mudro i lijepim savjetom pozivaj i s njima ne najljepši način raspravljaj! Gospodar tvoj zna one koji su zalutali s puta Njegova, i On zna one koji su na pravom putu"
        },
        {
            "chapter": 16,
            "verse": 126,
            "text": "Ako hoćete da na nepravdu uzvratite, onda učinite to samo u onolikoj mjeri koliko vam je učinjeno; a ako otrpite, to je, doista, bolje za strpljive"
        },
        {
            "chapter": 16,
            "verse": 127,
            "text": "Strpljiv budi! ali, strpljiv ćeš biti samo uz Allahovu pomoć. I ne tuguj za njima, i neka ti nije teško zbog spletkarenja njihova"
        },
        {
            "chapter": 16,
            "verse": 128,
            "text": "Allah je zaista na strani onih koji se Allaha boje i grijeha klone i koji dobra djela čine"
        }
    ]
}
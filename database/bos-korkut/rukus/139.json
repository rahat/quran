{
    "rukus": [
        {
            "chapter": 7,
            "verse": 148,
            "text": "I narod Musaov, poslije odlaska njegova, prihvati od nakita svoga kip teleta koje je rikalo. Zar nisu vidjeli da im ono ne govori i da ih putem pravim ne vodi? Oni ga prihvatiše i prema sebi se ogriješiše"
        },
        {
            "chapter": 7,
            "verse": 149,
            "text": "I pošto se poslije gorko pokajaše i uvidješe da su zabludjeli, oni rekoše: \"Ako se Gospodar naš na nas ne sažali i ako nam ne oprosti, doista ćemo biti izgubljeni"
        },
        {
            "chapter": 7,
            "verse": 150,
            "text": "A kad se Musa srdit i žalostan narodu svome vrati, povika: \"Kako ste tako ružno poslije odlaska moga postupali! Zašto ste požurili i o naređenje Gospodara svoga se oglušili?\" - i ploče baci, i brata svoga za kosu dohvati i poče ga vući sebi. \"O sine majke moje,\" - reče Harun - \"narod nije nimalo do mene držao i umalo me nije ubio; nemoj da mi se svete dušmani i ne smatraj me jednim od onih koji su se prema sebi ogriješili"
        },
        {
            "chapter": 7,
            "verse": 151,
            "text": "Gospodaru moj,\" - zamoli Musa - \"oprosti meni i bratu mome i učini da budemo pod okriljem Tvoje milosti, Ti si od milostivih najmilostiviji"
        }
    ]
}
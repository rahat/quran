{
    "maqras": [
        {
            "chapter": 2,
            "verse": 92,
            "text": "I Musa vam je jasne dokaze bio donio, pa ste, ipak, u odsutnosti njegovoj sebi nepravdu nanoseći, tele prihvatili"
        },
        {
            "chapter": 2,
            "verse": 93,
            "text": "I kada smo od vas vaš zavjet primili, i brdo iznad vas podigli: \"Ozbiljno prihvatite ono što vam dajemo i budite poslušni!\" - oni su odgovorili: \"Čujemo, ali poslušati nećemo!\" - srca njihova su, zbog nevjerovanja njihova, još bila nadojena teletom. Reci: \"Ružno je to na što vas nevjerovanje vaše navodi, ako ste uopće vjernici"
        },
        {
            "chapter": 2,
            "verse": 94,
            "text": "Reci: \"Ako je u Allaha Džennet osiguran samo za vas, a ne i za ostali svijet, onda vi smrt zaželite, ako istinu govorite"
        },
        {
            "chapter": 2,
            "verse": 95,
            "text": "A neće je nikada zaželjeti zbog onoga što čine! - A Allah dobro zna nevjernike"
        },
        {
            "chapter": 2,
            "verse": 96,
            "text": "I naći ćeš ih, sigurno, da više žude za život od svih ostalih ljudi, čak i od mnogobožaca; svaki bi volio da poživi hiljadu godina, mada ga to, i kada bi toliko živio, ne bi od patnje udaljilo! - A Allah dobro vidi ono što oni rade"
        },
        {
            "chapter": 2,
            "verse": 97,
            "text": "Reci: \"Ko je neprijatelj Džibrilu? A on, Allahovom voljom, tebi stavlja na srce Kur´an - koji potvrđuje da su i prijašnje objave istinite - kao putokazi radosnu vijest vjernicima"
        },
        {
            "chapter": 2,
            "verse": 98,
            "text": "Ko je neprijatelj Allahu i melekima Njegovim i poslanicima Njegovim i Džibrilu i Mikailu - pa Allah je, doista, neprijatelj onima koji neće da vjeruju"
        },
        {
            "chapter": 2,
            "verse": 99,
            "text": "A Mi tebi jasne dokaze objavljujemo i jedino nevjernici neće u njih da vjeruju"
        },
        {
            "chapter": 2,
            "verse": 100,
            "text": "Zar svaki put kada neku obavezu preuzmu - neki od njih je odbace, jer ih većina ne vjeruje"
        },
        {
            "chapter": 2,
            "verse": 101,
            "text": "A kada im je poslanik od Allaha došao, potvrđujući da je istinito ono što već imaju, mnogi od njih kojima je Knjiga dana - za leđa svoja Allahovu Knjigu odbacuju, kao da ne znaju"
        },
        {
            "chapter": 2,
            "verse": 102,
            "text": "i povode se za onim što su šejtani o Sulejmanovoj vladavini kazivali. A Sulejman nije bio nevjernik, - šejtani su nevjernici učeći ljude vradžbini i onome što je bilo nadahnuto dvojici meleka, Harutu i Marutu, u Babilonu. A njih dvojice nisu nikoga učili dok mu ne bi rekli: \"Mi samo iskušavamo, i ti ne budi nevjernik!\" I ljudi su od njih dvojice učili kako će muža od žene rastaviti, ali nisu mogli time nikome bez Allahove volje nauditi. Učili su ono što će im nauditi i od čega nikakve koristi neće imati iako su znali da onaj koji tom vještinom vlada neće nikakve sreće na onom svijetu imati. A doista je jadno ono za što su se prodali, kada bi samo znali"
        },
        {
            "chapter": 2,
            "verse": 103,
            "text": "A da oni vjeruju i boje se, nagrada od Allaha bi im bila bolja, kada bi samo znali"
        },
        {
            "chapter": 2,
            "verse": 104,
            "text": "O vjernici, ne služite se riječima: \"Ra´ina, nego recite: \"Unzurna\" i slušajte! A nevjernke bolna patnja čeka"
        },
        {
            "chapter": 2,
            "verse": 105,
            "text": "Ne vole oni koji ne vjeruju, ni sljedbenici Knjige ni mnogobošci, da se vama od Gospodara vašeg bilo kakvo dobro objavi. A Allah milost Svoju daruje kome On hoće; Allah je neizmjerno dobar"
        }
    ]
}
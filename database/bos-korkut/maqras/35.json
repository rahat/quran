{
    "maqras": [
        {
            "chapter": 4,
            "verse": 58,
            "text": "Allah vam zapovijeda da odgovorne službe onima koji su ih dostojni povjeravate i kada ljudima sudite da pravično sudite. Uistinu je divan Allahov savjet! - A Allah doista sve čuje i vidi"
        },
        {
            "chapter": 4,
            "verse": 59,
            "text": "O vjernici, pokoravajte se Allahu i pokoravajte se Poslaniku i predstavnicima vašim. A ako se u nečemu ne slažete, obratite se Allahu i Poslaniku, ako vjerujete u Allaha i u onaj svijet; to vam je bolje i za vas rješenje ljepše"
        },
        {
            "chapter": 4,
            "verse": 60,
            "text": "Zar ne vidiš one koji tvrde da vjeruju u ono što se objavljuje tebi i u ono što je objavljeno prije tebe pa ipak žele da im se pred šejtanom sudi, a naređeno im je da ne vjeruju u njega. A šejtan želi da ih u veliku zabludu navede"
        },
        {
            "chapter": 4,
            "verse": 61,
            "text": "Kad im se kaže: \"Prihvatite ono što Allah objavljuje, i Poslanika!\" - vidiš licemjere kako se od tebe sasvim okreću"
        },
        {
            "chapter": 4,
            "verse": 62,
            "text": "A šta će tek biti kad ih, zbog djela ruku njihovih, pogodi kakva nesreća, pa ti dođu kunući se Allahovom: \"Mi smo samo htjeli da učinimo dobro i da bude sloge"
        },
        {
            "chapter": 4,
            "verse": 63,
            "text": "Allah dobro zna šta je u srcima njihovim, zato se ti ne obaziri na riječi njihove i posavjetuj ih, i reci im o njima ono što će ih dirnuti"
        },
        {
            "chapter": 4,
            "verse": 64,
            "text": "A Mi smo poslali svakog poslanika zato da bi mu se, prema Allahovom naređenju, pokoravali. A da oni koji su se sami prema sebi ogriješili dođu tebi i zamole Allaha da im oprosti, i da i Poslanik zamoli za njih, vidjeli bi da Allah zaista prima pokajanje i da je milostiv"
        },
        {
            "chapter": 4,
            "verse": 65,
            "text": "I tako Mi Gospodara tvoga, oni neće biti vjernici dok za sudiju u sporovima međusobnim tebe ne prihvate i da onda zbog presude tvoje u dušama svojim nimalo tegobe ne osjete i dok se sasvim ne pokore"
        },
        {
            "chapter": 4,
            "verse": 66,
            "text": "A da smo Mi njima naredili: \"Poubijajte se!\" - ili: \"Iselite se iz zavičaja svog!\" malo ko od njih bi to učinio. A kada bi oni onako kako im se savjetuje postupali, bilo bi im bolje i bili bi čvršći u vjeri"
        },
        {
            "chapter": 4,
            "verse": 67,
            "text": "i tada bismo im Mi, sigurno, veliku nagradu dali"
        },
        {
            "chapter": 4,
            "verse": 68,
            "text": "i na pravi put ih usmjerili"
        },
        {
            "chapter": 4,
            "verse": 69,
            "text": "Oni koji su poslušni Allahu i Poslaniku biće u društvu vjerovjesnika, i pravednika, i šehida, i dobrih ljudi, kojima je Allah milost Svoju darovao. A kako će oni divni drugovi biti"
        },
        {
            "chapter": 4,
            "verse": 70,
            "text": "Ta blagodat će od Allaha biti, a dovoljno je to što Allah sve zna"
        },
        {
            "chapter": 4,
            "verse": 71,
            "text": "O vjernici, budite oprezni i nastupajte ili u četama ili odjednom svi"
        },
        {
            "chapter": 4,
            "verse": 72,
            "text": "Među vama ima i takvih koji će sigurno oklijevati i koji će, ako doživite poraz, reći: \"Sam Allah mi je milost Svoju ukazao što s njima nisam bio"
        },
        {
            "chapter": 4,
            "verse": 73,
            "text": "A ako vam Allah da pobjedu, on će sigurno reći - kao da je između vas i Njega bilo nekakvo prijateljstvo -: \"Da sam, kojom srećom, s njima bio, veliki plijen bi dobio"
        }
    ]
}
{
    "chapter": [
        {
            "chapter": 67,
            "verse": 1,
            "text": "Waxaa barako badnaaday (oo weynaaday) Eebaha Xukunku awooddiisa ku jiro ee wax walbana kara"
        },
        {
            "chapter": 67,
            "verse": 2,
            "text": "Eebaha abuuray geeri iyo nololba, si uu dadow idiin imtixaamo kiinna Camal fiican, Eebana waa adkaade dambidhaafe ah"
        },
        {
            "chapter": 67,
            "verse": 3,
            "text": "Eebe waa midka abuuray Toddobo Samo oo isdul saaran kuna arki maysid abuurka Eebaha Raxmaanka ah kala tagsani, bal daymada celi inaad aragto wax dillaac ah"
        },
        {
            "chapter": 67,
            "verse": 4,
            "text": "Haddana celi daymada waxaa kugu soo noqon aragga oo dhiban daallanna"
        },
        {
            "chapter": 67,
            "verse": 5,
            "text": "Eebe wuxuu ku quxiyey Samada dhow Nalal (Xiddigaha) wuxuuna ka dhigay Xiddigahaas kuwo lagu gano Shayaadiinta, Wuxuuna Eebe u diyaariyay kuwaas Naarta Saciiro"
        },
        {
            "chapter": 67,
            "verse": 6,
            "text": "Kuwa ka gaaloobay Eebahood waxaa u sugnaaday Caddibaadda Jhannamo, meel loo ahaadana iyadaa u xun"
        },
        {
            "chapter": 67,
            "verse": 7,
            "text": "Marka Gaalada lagu tuuro Naarta waxay ka maqli Cod xun oo daran iyadoo karaysa"
        },
        {
            "chapter": 67,
            "verse": 8,
            "text": "waxay u dhawdahay inay Cadha daraadeed la kala dillaacdo, marka Koox (Gaala ah) lagu ridaba waxaa warsada Malaa'igta Naarta ka shaqeysa iyagoo ku dhihi miyuusan idiin imaanin wax idiin diga"
        },
        {
            "chapter": 67,
            "verse": 9,
            "text": "Waxayna ugu jawaabi waa noo yimid wax noo diga waanse beeninay, annagoo leh ma soo dejinin Eebe waxba, idinkuna waxaad ku sugan tihiin baadi weyn"
        },
        {
            "chapter": 67,
            "verse": 10,
            "text": "Gaaladii waxay dhaheen haddaan wax maqlaynno ama aan wax kasayno Naarta Saciiro ehelkeeda ma aanaan noqoneen"
        },
        {
            "chapter": 67,
            "verse": 11,
            "text": "Waxay kirteen (Gaaladu) dambigoodii waxaana u sugnaatay fogaansho Naarta Saciiro ehelkeeda"
        },
        {
            "chapter": 67,
            "verse": 12,
            "text": "Kuwa Eebe ka yaaba iyagoon la arkaynin (Eebe mooyee) waxaa u sugnaaday dambi dhaaf iyo ajri weyn"
        },
        {
            "chapter": 67,
            "verse": 13,
            "text": "Ama hadalka hoos dhiga dadow ama kor u qaada Eebe waa ogyahay waxa laabta ku jira"
        },
        {
            "chapter": 67,
            "verse": 14,
            "text": "Ma waxaan wax ogeyn Eebaha wax walba abuuray ee wax walba daalacan"
        },
        {
            "chapter": 67,
            "verse": 15,
            "text": "Eebe waa kan Dhulka ka dhigay mid laylan ee ku socda Waddooyinkiisa kana Cuna Quudkiisa Eebaana Dadka loo soo kulmin (Qiyaamada)"
        },
        {
            "chapter": 67,
            "verse": 16,
            "text": "Miyaad ka aamin noqoteen Eebaha Sare inuu Dhulka idin la gooyo, ayna idinla dhaqdhaqaaqdo"
        },
        {
            "chapter": 67,
            "verse": 17,
            "text": "Miyaadse ka aamin noqoteen Eebaha Sare inuu Dhagaxyo Naar ah idinku soo daadiyo, waad ogaan doontaan digiinta Eebe Cidhibteeda"
        },
        {
            "chapter": 67,
            "verse": 18,
            "text": "Waxaa Eebe beeniyey Gaaladii (reer Makaad) ka horreeyey, sidayse ahayd Ciqaabti Eebe"
        },
        {
            "chapter": 67,
            "verse": 19,
            "text": "Miyeyna dadku arkaynin Shimbirka korkooda ah marna baalka fidin marna laabi wax haya oon Eebaha Raxmaan ahayna uusan jirin, Eebana wax walba wuu arkaa"
        },
        {
            "chapter": 67,
            "verse": 20,
            "text": "Waa kuma Gargaaraha Eebaha Raxmaan ah ka soo hadhay ee u gaargaari Gaalada, Gaaladu waxay ku sugan yihiin kadsoomid"
        },
        {
            "chapter": 67,
            "verse": 21,
            "text": "Waa kuma kan wax quudiya haddii Eebe haysto Risqigiisa, Gaaladu waxay ku Madax adaygeen isla weyni iyo Xaq diidnimo"
        },
        {
            "chapter": 67,
            "verse": 22,
            "text": "Midkee wanaagsan Ruux Wajiga ku socda iyo mid si toosan oo siman Wadda Toosan ugu socda"
        },
        {
            "chapter": 67,
            "verse": 23,
            "text": "Dheh Nabiyow Eebe waa midka Dadkow idin ahaysiiyey, Maqal iyo Arag iyo Caqlina idiin yeelay, wax yar baadse Eebe ku shukridaan"
        },
        {
            "chapter": 67,
            "verse": 24,
            "text": "Dheh Eebe waa midka dadkow Dhulka idinku beeray isagaana (Qiyaamada) loo soo kulmin doona Dadka"
        },
        {
            "chapter": 67,
            "verse": 25,
            "text": "Waxay dhihi Gaaladu waa goorma Waqtiguu dhici waxa naloogu gooddin haddaad run sheegaysaan"
        },
        {
            "chapter": 67,
            "verse": 26,
            "text": "Dheh Eebaa og goortaas, waxaanse ahay Anigu u dige Cad (muuqda)"
        },
        {
            "chapter": 67,
            "verse": 27,
            "text": "Markaysa Gaaladu Naarta oo u dhow arkaan waxaa xumaan oo doorsoomi Wajiga Gaalada, waxaana lagu dhihi waaka Cadibaaddii aad donayseen (dedejisanayseen)"
        },
        {
            "chapter": 67,
            "verse": 28,
            "text": "Dheh balse ka warrama haddii Eebe aniga (Nabiga) iyo inta ila jirta uu halligo ama u naxariisto yaa Gaalo ka korin Caddibaad daran"
        },
        {
            "chapter": 67,
            "verse": 29,
            "text": "Dheh Eebe waa Raxmaan waana rumaynay, waana Tala saaranay, waadse ogaan doontaan (Gaalooy) Cidda Baadi Cad ku sugan"
        },
        {
            "chapter": 67,
            "verse": 30,
            "text": "Dheh balse Warrama hadday Biyuhu Dhulka ku gudhaan yaa idin siin Biya durduri (ma jiro Eebe waxaan ahayn)"
        }
    ]
}
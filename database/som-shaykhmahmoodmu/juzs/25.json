{
    "juzs": [
        {
            "chapter": 41,
            "verse": 47,
            "text": "Xagiisaana loo celiyaa ogida Saacadda (Qiyaame) midhana kama soobaxaan Sabuulkooda, mana uuroobo Dhadig mana dhalo ogaanshaha Eebe la'aantiiis, Maalintuu ku dhihi away kuwaad ila wadaajiseenna waxay dhihi waxaan ku ogaysiinnay Nagamidma aha Ruux marag furi arintaas"
        },
        {
            "chapter": 41,
            "verse": 48,
            "text": "Waxaa ka dhumey waxay ahaayeen kuwo (baryo) caabuda horey, waxayna yaqiinsadeen inuusan u sugnaan gargaare"
        },
        {
            "chapter": 41,
            "verse": 49,
            "text": "Dadku kama daalo baryada khayrka, hadduu taabto sharra wuu quusasha badanyahay"
        },
        {
            "chapter": 41,
            "verse": 50,
            "text": "Haddaan dhadhansiinno naxariis xagganaga ka timid dhib taabtay kadib, wuxuu dhahaa kan anaa iska leh mana u maleeynaayo inay Saacadda (qiyaame) kici, haddii layceliyo Eebahayna waxaan ku leeyahay agtiisa wanaag, dhab ahaan baan ugu warranmeynaa kuwii Gaaloobey waxay camal faleen, waxaana dhabahaan u dhadhansiinaynaa Cadaab daran"
        },
        {
            "chapter": 41,
            "verse": 51,
            "text": "Markaan unicmeyno Dadka wuu jeedsadaa oo is dadbaa (daacadduu ka tagaa) markuu taabto dhibna wuxuu soo baxaa isagoo baryo badan"
        },
        {
            "chapter": 41,
            "verse": 52,
            "text": "Waxaad ku dhahdaa bal kawarrama hadduu Quraankani xaga Eebe ka yimid markaas aad ka Gaaloowdaan yaa ka baadi badan Ruux Gaalnimo iyo khilaaf fog ku sugan"
        },
        {
            "chapter": 41,
            "verse": 53,
            "text": "Waxaanu ku tusin aayaadkanaga jahooyinka iyo Naftooda intey uga caddaato inuu Quraanku xaq yahay, miyuuna ku filleyn inuu waxkaste ogyahay"
        },
        {
            "chapter": 41,
            "verse": 54,
            "text": "Waxayna Gaaladu kaga suganyihiin shaki lakulanka Eebe, Eebana waxkasta wuu koobay"
        },
        {
            "chapter": 42,
            "verse": 1,
            "text": "Waxay ku tusin mucjisada Quraanka"
        },
        {
            "chapter": 42,
            "verse": 2,
            "text": "Sidoo kale"
        },
        {
            "chapter": 42,
            "verse": 3,
            "text": "Sida waxyiga laguugu soodajiyey Nabiyoow yaa Nabiyadii horana loogu waxyooday, waxaana waxyooda Eebaha adkaada ee falka san"
        },
        {
            "chapter": 42,
            "verse": 4,
            "text": "Waxaa u sugnaaday waxa Samada iyo Dhulka ku sugan, Eebana waa sarreeyaha weyn"
        },
        {
            "chapter": 42,
            "verse": 5,
            "text": "Waxay u dhawdahay Samooyinku inay ku dildillaacaan korkooda, Malaa'igtuna waxau ku tasbiixsan mahadda Eebahood, waxayna u dambidhaaf warsan kuwadhulka ku sugan (Dadka) Eebana waa dambidhaafe Naxariista"
        },
        {
            "chapter": 42,
            "verse": 6,
            "text": "Kuwa yeeshay Eebe ka sokoow owliyo Eebe waa ogyahay korkooda (wuu daalacay) adiguna kama tihid wakiil"
        },
        {
            "chapter": 42,
            "verse": 7,
            "text": "(Sidaan ugu waxyoonay Nabiyadii hore) yaan adigana Nabiyow kuugu waxyoonay Quraan Carabi ah saad ugu digtid Ree Makaad iyo wax ka hareereeya (dadka kale) ugana digtid maalinta kulanka (Qiyaamada) shaki male Maalintaas, kooxi Jannay gali kooxna Jaxiimo"
        },
        {
            "chapter": 42,
            "verse": 8,
            "text": "Hadduu doono Eebe wuxuu ka yeeli lahaa dadka umad kaliya, laakiin wuxuu galiyaa cidduu doono naxariistiisa, daalimiintuna ma helaan sokeeye iyo Gargaare midna"
        },
        {
            "chapter": 42,
            "verse": 9,
            "text": "Mise waxay yeesheen Gaaladii Eebe ka sokow awliyo (ay caabudaan) Eebe umbaa wali ah, isagaana nooleeya wixii dhintay, isagaana wax walba kara"
        },
        {
            "chapter": 42,
            "verse": 10,
            "text": "Waxaad isku khilaaftaan oo shay ah Eebaa leh xukunkiisa (loo celin) kaasina waa Eebaha i barbaariya, isagaana tala saartaa, xaggiisaana u noqon"
        },
        {
            "chapter": 42,
            "verse": 11,
            "text": "Isagaa abuuray Samooyinka iyo dhulka idiinkana yeelay naftiinna noocyo (Lab iyo Dhaddig) xoolahana idiinka yeelay Noocyo, wuuna idin abuuraa wax la mid ahna ma jiro, waana maqle arka"
        },
        {
            "chapter": 42,
            "verse": 12,
            "text": "Isagaa iska leh xukunka Samooyinka iyo Dhulka, wuuna u fidiyaa Rizqiga ruuxuu doono, wuxuuna ku cidhiidhyaa Cidduu doono, wax walbana waa ogyahay"
        },
        {
            "chapter": 42,
            "verse": 13,
            "text": "Wuxuuna idiin jideeyey xagga Diinta wuxuu u dardaarmay (Nabi) Nuux iyo kaan kuu Waxyoonay adiga iyo waxaan u dardaaranay (Nabi) Ibrahiim (Nabi) Muuse iyo (Nabi) Ciise inay oogaan Diinta aydaan kuna kala tagin dhexdiisa, waxaa ku waynaaday Gaalada waxaad ugu yeedhi, Eebaa u doorta xaggiisa Cidduu doono una hanuuniya xaggiisa cidduu hanuunin"
        },
        {
            "chapter": 42,
            "verse": 14,
            "text": "Mana kala tagin markuu u yimid cilmigu ka dib mooyee, dulmi iyo xasad dartiis, hadayana jirin kalimo Eebahaa ka hormartay oo tan iyo muddo magacaaban (in lasugo) waxaa lakala xukumin lahaa dhexdooda, kuwii la dhaxalsiiyey Kitaabka kadib waxay ku suganyihiin shaki daran"
        },
        {
            "chapter": 42,
            "verse": 15,
            "text": "Waxaas dartiis ugu yeedh Dadka, utoosnawna sidii lagu faray, hana raacin hawadooda, waxaadna dhahdaa waxaan rumeeyey waxa Eebe soo dajiyey oo Kitaab ah, waxaana lay faray inaan u caddaalo falo dhexdiina, Eebana waa Rabbiganno iyo Rabbigiin, waxaa noo sugnaaday waxaan camal fallo, idinkana waxaa idiinsugnaaday waxaad camal fashaan, doodina inama dhextaallo Eebaa kulmin dhexdeena xaggiisaana loo ahaan"
        },
        {
            "chapter": 42,
            "verse": 16,
            "text": "Kuwa ku doodaya Eebe intaa la ajiibay kadib xujadoodu waa baadil Eebe agtiisa, korkoodana cadhaa ah, waxaana usugnaaday Cadaab daran"
        },
        {
            "chapter": 42,
            "verse": 17,
            "text": "Eebe waa kan u dajiyey Kitaabka si xaq ah iyo miisaan. (caddaalada) mana ogid waxay mudantahay in sacaadda (Qiyaame) dhawdahay"
        },
        {
            "chapter": 42,
            "verse": 18,
            "text": "Waxaa dadajista saacadda kuwaan rumeynin iyafa, kuwa rumeeyayna way ka cabsadaan xaggeeda waxayna ogyihiin inay xaq tahay kuwa ku murmi saacaddana waxay ku suganyihiin baadi cad"
        },
        {
            "chapter": 42,
            "verse": 19,
            "text": "Eebe waa u naxariisbadanaha addoomadiisa wuxuuna arzuqaa cidduu doono, waana xoogbadane adkaade ah"
        },
        {
            "chapter": 42,
            "verse": 20,
            "text": "Ruuxii dooni camalka aakhiro waan u siyadinaa camalkiisa, Ruuxiise ah mid dooni camal adduunyo waan ka siinaa xaggeeda, kumana leh aakhiro wax nasiib ah"
        },
        {
            "chapter": 42,
            "verse": 21,
            "text": "Mise waxay leeyihiin Gaaladu shurako Eebe oo u Jideeyey diin iyo (xukun) aan Eebe idmin haddayna jirin kalimadda kala bixinta (qiyaamada) waa la kala xukumi lahaa dhexdooda, daalimiintana waxaa u sugnaaday cadaab daran"
        },
        {
            "chapter": 42,
            "verse": 22,
            "text": "Waxaad arkeysaa daalimiinta oo ka cabsan waxay kasbadeen, wuuna ku dhici korkooda, kuwa rumeeyey xaqse oo camalfiican falay waxay gali Beero Janno, waxayna ku leeyihiin waxay doonaan Eebe agtiisa, taasina waa fadli weyn"
        },
        {
            "chapter": 42,
            "verse": 23,
            "text": "kaasi waa midka ugu bishaareyn Eebe addoomihiisa ah kuwa rumeeyey (xaqa) camal fiicanna falay, waxaadna dhahdaa Nabiyooy maydin warsanaayo ujuuro xaqa gaadhsiintiisa oon ahayn jacayl qaraabanimo, ruuxii kasbada wanaagna waxaannu u siyaadin wanaag, Eebana waa dambidhaafe mahdiyo"
        },
        {
            "chapter": 42,
            "verse": 24,
            "text": "mise waxay dhihi wuxuu ku been abuurtay Eebe, hadduu doono Eebe wuxuu dabooli lahaa qalbigaaga, wuxuuna tiraa Eebe xumaanta xaqana wuxuu ku sugaa kalimadiisa (quraanka) Eebana waa ogyahay waxa laabta kusugan"
        },
        {
            "chapter": 42,
            "verse": 25,
            "text": "Eebana waa kan aqbala toobada addoomadiisa, kana dhaafa xumaanta ogna Waxaad falaysaan"
        },
        {
            "chapter": 42,
            "verse": 26,
            "text": "Ee (Eebana) wuxuu ajiibaa kuwa rumeeyey xaqa oo camal fiican falay wuxuuna u siyaadiyaa fadligiisa, gaalana waxaa usugnaaday cadaab daran"
        },
        {
            "chapter": 42,
            "verse": 27,
            "text": "Hadduu Eebe ufidiyo (waasiciyo) rizqiga addoomadiisa waxay ku kibri lahaayeen dhulka wuxuuse u soodajin qadarkuu doono, Eebana addoomadiisa wuu ogyahay uu arkaa"
        },
        {
            "chapter": 42,
            "verse": 28,
            "text": "Eebana waa kan soo dajiya Roobka intay quustaan kadib fidiyana naxariistiisa, waana Eebaha waliga ah (gargare) ee la mahdiyo"
        },
        {
            "chapter": 42,
            "verse": 29,
            "text": "Calaamooyinkiisa waxaa ka mid ah Abuuridda Samooyinka iyo Dhulka iyo wuxuu ku fidiyay (ku abuuray) dhexdooda oo socda, Eebana inuu soo kulmiyo dhammaantood markuu doono wuu karaa"
        },
        {
            "chapter": 42,
            "verse": 30,
            "text": "Wixii idinku dhaca oo musiiba ah (dhib ah) waa waxay kasbadeen Gacmihiinu, wuxuuna idinka cafiyaa (Eebe) wax badan"
        },
        {
            "chapter": 42,
            "verse": 31,
            "text": "Mana tihidin kuwo Eebe ku daaliya dhulka dhexdiisa, idiimana sugnaanin isaga ka sokoow Wali iyo Gargaare midna"
        },
        {
            "chapter": 42,
            "verse": 32,
            "text": "Calaamooyinka Eebe waxaa ka mid ah Maraakiibta (socota) Badda iyadood moodo buuro"
        },
        {
            "chapter": 42,
            "verse": 33,
            "text": "Hadduu doono (Eebe) wuxuu xasiliyaa (joojiyaa) Dabaysha markaasay fadhiistaan Biyaha korkooda, taasina waxaa ugu sugan calaamo ruux kastoo samir iyo mahad badan"
        },
        {
            "chapter": 42,
            "verse": 34,
            "text": "Hadduu doonana (Eebe) wuu halaaga Adoomaha waxay kasbadeen darteed wax badanna wuu ka cafiyaa"
        },
        {
            "chapter": 42,
            "verse": 35,
            "text": "Waxayna ogaan kuwa ku murmi aayaadkanaga inuusan u sugnaanin meeley magan galaan"
        },
        {
            "chapter": 42,
            "verse": 36,
            "text": "Wixii laydiin siiyo oo wax ah waa uun nolasha dhaw raaxadeeda waxa Eebe agtiisa ah yaase u khayrbadan una hadhid badan kuwa rumeeyey (xaqa) Eebehoodna tala saarta"
        },
        {
            "chapter": 42,
            "verse": 37,
            "text": "kuwaasi waa kuwa ka fogaada dambiga waaweyn iyo xumaanta, markey cadhoodaanna u Cafiya (u dhaafa)"
        },
        {
            "chapter": 42,
            "verse": 38,
            "text": "Waana kuwa ajiibay (maqlay) Eebahood oogayna Salaadda amarkooduna tashi yahay dhexdooda waxaan ku arzaaqnayna wax ka bixiya"
        },
        {
            "chapter": 42,
            "verse": 39,
            "text": "Waana kuwa marka gardarro (iyo dulmi) ku dhaco gargaarta (iska celiya)"
        },
        {
            "chapter": 42,
            "verse": 40,
            "text": "Xumaan abaalkeeduna waa ku abaal marin mid lamid ah Ruuxiise iska cafiya oo wanaajiya ajrigiisa Eebaa siin, Eebana ma jecla daalimiinta"
        },
        {
            "chapter": 42,
            "verse": 41,
            "text": "Ruuxiigargaarta inta la dulmiyey ka dib kuwaas korkooda wax masaarro (jid lagumaleh)"
        },
        {
            "chapter": 42,
            "verse": 42,
            "text": "Waxaase dhib saaranyahay uun (jid laguleeyahay) kuwa dulmiya Dadka kuna kibra Dhulka xaq daro, kuwaas waxaa u sugnaaday cadaabdaran"
        },
        {
            "chapter": 42,
            "verse": 43,
            "text": "Ruuxii samra oo iska cafiya taasi waa arrin loo qasdo (la jecelyahay)"
        },
        {
            "chapter": 42,
            "verse": 44,
            "text": "Ruxii Eebe dhumiyo ma helo sokeeye gadaashiis, waxaadna arkeysaa daalimiintu markey arkaan cadaabka iyagoo leh ma suroobi karaa waddo (hab) loogu noqdo adduunkii"
        },
        {
            "chapter": 42,
            "verse": 45,
            "text": "Waxadna arkeysaa iyagoo loo bandhigi Naarta, oo la khushuucsan dulli, kana dayi wax si Qarsoon, waxayna dhaheen kuwii rumeeyey (xaqa) kuwa khasaaray waa kuwa khasaariyey naftooda iyo ehelkooda Maalinta Qiyaame, daalimiintuna waxay gali cadaab joogta ah"
        },
        {
            "chapter": 42,
            "verse": 46,
            "text": "Umana sugnaan awliyo (sokeeye) ugargaara Eeve ka sokoow ruux Eebe qaddaray dhumidiisana jid uma sugnaanin (uu ku tooso)"
        },
        {
            "chapter": 42,
            "verse": 47,
            "text": "Ajiiba (maqla) Eebihiin ka hor imaatin maalin aan laga celinkarin Eebe, idiinmama sugnaanayo wax la magangalo, Maalintaas, idiinmana sugna gargaare"
        },
        {
            "chapter": 42,
            "verse": 48,
            "text": "Haday jeedsadaane kuuma aanaan dirin inaad ilaaliso korkooda, korkaaga ma aha waxaan gaadhsiin ahayn, markaan dhadhansiino Dadkana naxariis way farxaan «si kibir ah», hadday ku dhacdo xumaan waxay Gacmahoodu hor marsadeen darteed dadkii aadbuu u Gaaloobaa"
        },
        {
            "chapter": 42,
            "verse": 49,
            "text": "Eebaa iska leh xukunka Samooyinka iyo Dhulka, wuxuuna abuuraa wuxuu doono, wuxuu siiyaa cidduu doono gabdho, cidna wuxuu siiyaa Wiilal"
        },
        {
            "chapter": 42,
            "verse": 50,
            "text": "Ama wuu isku lamaaneeyaa Wiilal iyo Gabdho, ruuxuu doonana wuxuu ka yeelaa Mandhaleys Eebana wax og, karana"
        },
        {
            "chapter": 42,
            "verse": 51,
            "text": "Uma suurawdo Dad inuu Eebe la hadlo waxyi mooyee, ama kala hadlo xijaab gadaashiis, ama uu u soo diro farriin (Malag), oo markaas ugu waxyooda idamka Eebe wuxuu doono, Eebana waa sarreeye falsan"
        },
        {
            "chapter": 42,
            "verse": 52,
            "text": "Saasaannu kuugu waxyoonay nolol amarkanaga ah (Quraanka) maadan aqoonin Kitaab wuxuu yahay iyo Iimaan midna, laakiin waxaan ka yeellay Nuur aannu ku hanuunino ciddaan doono oo addoomadanada ka mid ah, adiguna Nabiyow waxaad ku hanuunin jidka toosan"
        },
        {
            "chapter": 42,
            "verse": 53,
            "text": "Jidka Eebaha iska leh xukunka waxa Samooyinka iyo Dhulka ku sugan xagga Eebeyna u ahaan umuuruhu"
        },
        {
            "chapter": 43,
            "verse": 1,
            "text": "Mucjisada Quraankay ku tusin"
        },
        {
            "chapter": 43,
            "verse": 2,
            "text": "Waxaan ku dhaartay Kitaabka (Quraanka) cad ee (muuqda)"
        },
        {
            "chapter": 43,
            "verse": 3,
            "text": "annagaa ka yeelley Quraan Carabi ku soo dagay, inaad kastaan darteed"
        },
        {
            "chapter": 43,
            "verse": 4,
            "text": "Wuxuuna ku suganyahay Kitaabka asalkiisa (Looxul maxfuudka) agtiisa, waana sarreeyaa Quraanku falna sanyahay"
        },
        {
            "chapter": 43,
            "verse": 5,
            "text": "Ma waxaan Quraanka idiinka haysanaynaa (daysanayna) inaad tihiin qoom ku xadgudbay xumaanta"
        },
        {
            "chapter": 43,
            "verse": 6,
            "text": "Badanaa intaan udiray Nabi kuwii hore"
        },
        {
            "chapter": 43,
            "verse": 7,
            "text": "Nabi uma yimaado Gaaladii hadii kale way ku jees jeesi jireen"
        },
        {
            "chapter": 43,
            "verse": 8,
            "text": "Waxaana halaagnay kuwo ka xoogbadan qabasho waxaana tagay (hor maray) tusaalihii kuwii horreeyey (ee halaaga ahaa)"
        },
        {
            "chapter": 43,
            "verse": 9,
            "text": "Haddaad warsato Gaalada yaa abuuray Samooyinka iyo dhulka waxay odhan waxaa abuuray Eebaha adkaada ee wax walba og"
        },
        {
            "chapter": 43,
            "verse": 10,
            "text": "Waana Eebaha idiin kayeeley dhulka gogol idiinkana yeeleydhexdiisa Wadooyin si aad ugu hanuuntaan (toostaan)"
        },
        {
            "chapter": 43,
            "verse": 11,
            "text": "Waana Eebaha ka soo dajiyey Samada Biyo qadaran oon ku noolayno Magaalo dhimatay, saasaana leydiin soobixin"
        },
        {
            "chapter": 43,
            "verse": 12,
            "text": "Waana Eebaha abuuray noocyada dhamaantood idiinkana yeeley Maraakiibta iyo Xoolaha waxaad kortaan"
        },
        {
            "chapter": 43,
            "verse": 13,
            "text": "Inaad ku ekaataan dhabarkeeda markaas aad xusuusataan Nicmada Eebihiin markaad ku ekaataan ood dhahdaan waxaa nasahan Eebaha noosahley tan mana nihin kuwo kara leyligeeda"
        },
        {
            "chapter": 43,
            "verse": 14,
            "text": "Anaguna xagga Eebahanno yaannu u gadoomeynaa"
        },
        {
            "chapter": 43,
            "verse": 15,
            "text": "Waxay uga yeeleen Eebe addoomadiisa qayb, Dadkuna waa gaaloow badane cad"
        },
        {
            "chapter": 43,
            "verse": 16,
            "text": "Miyuu ka yeeshay Eebe wuxuu abuuray qarkood Gabdho, oo idiin doorey Wiilal"
        },
        {
            "chapter": 43,
            "verse": 17,
            "text": "Marka loogu bishaareeyo midkood wuxuu Eebaha Raxmaana uga yeeley tusaale, wuxuu noqdaa wajigiisu mid madow oo walbahaarsan"
        },
        {
            "chapter": 43,
            "verse": 18,
            "text": "Ma Eebey u yeeleen wax ku barbaara isqurxin, oon doodna caddayn karin"
        },
        {
            "chapter": 43,
            "verse": 19,
            "text": "Waxay ka yeeleen Malaa'igta ah addoomada Eebaha Raxmaan ah dhadig, miyey joogeen abuurkoodii, waan qoreynaa maragooda waana la warsan (waxaas)"
        },
        {
            "chapter": 43,
            "verse": 20,
            "text": "Waxay dhaheen hadduu doono Eebaha Raxmaan ah maanaan caabudneen waxkale ugumana sugnaanin wax cilmi ah arrintaas, waxaan beensheegayaal ahayna ma aha"
        },
        {
            "chapter": 43,
            "verse": 21,
            "text": "Mise waxaan siinay Kitaab ka horreyey (quraanka) oy haystaan isagaas"
        },
        {
            "chapter": 43,
            "verse": 22,
            "text": "Waxaybase dhaheen waxaan hellay Abbayowganoo jid ku socda anaguna iyaga raadkoodii yaan ku hanuunsanahay"
        },
        {
            "chapter": 43,
            "verse": 23,
            "text": "Waa saasoo kale umaanaandirin Magaalo hortaa u dige haddii kale waxa dhihi Jireen kuwa raaxaystay anagu waxaan hellay Aabayoowganoo jid ku sugan anaguna raadkooda yaan ku dayanaynaa"
        },
        {
            "chapter": 43,
            "verse": 24,
            "text": "Waxaad dhahdaa (ma waxaad raaxaysaan waxaas) haddaan idiinla imaado wax ka hanuunsan waxaad ka hesheen Aabayaalkiin (oo ku sugan) waxay dhihi annagu waxa laydiin ku soo diray waannu ka Gaalownay"
        },
        {
            "chapter": 43,
            "verse": 25,
            "text": "Markaasaan ka aarsanay, bal day siday noqotay cidhibtii beeniyayaasha (xaqa)"
        },
        {
            "chapter": 43,
            "verse": 26,
            "text": "Xusa Markuu ku yidhi (nabi) Ibraahim Aabihiis iyo Qoomkiisii anigu waxaan bari ka ahay waxaad caabudaysaan"
        },
        {
            "chapter": 43,
            "verse": 27,
            "text": "Waxaanse caabudi Eebaha I abuuray isagaana i hanuunin"
        },
        {
            "chapter": 43,
            "verse": 28,
            "text": "Wuxuuna kayeelay Kalimada (tawxiidka) tii ku baaqi ah Faraca Ibraahiim si ay xaqa ugu noqdaan"
        },
        {
            "chapter": 43,
            "verse": 29,
            "text": "Saas ma aha ee waan u raaxeeyey kuwaas iyo Aabbayaalkood intuu uga yimaado xaqu iyo Rasuul cad (oo muuqda)"
        },
        {
            "chapter": 43,
            "verse": 30,
            "text": "Markuu u yimid xaqii waxay dhaheen kan waa sixir annaguna waannu ka Gaalownay"
        },
        {
            "chapter": 43,
            "verse": 31,
            "text": "Waxay dhaheen gaaladii maxaa loogu dajin waayey Quraankan mid ka mid ah labada Magaalo ee weyn"
        },
        {
            "chapter": 43,
            "verse": 32,
            "text": "Ma iyagaa qaybin Naxariista Eebahaa anagaa u qaybina dhexdeeda rizqigooda nolosha adduunyo waana ka kor yeelay qaarkood qaarka kale darajooyin, si leysugu shaqeeyo, Naxariista Eebahaa yaa ka khayrbadan waxay kulmin"
        },
        {
            "chapter": 43,
            "verse": 33,
            "text": "Hadduusan Dadku noqoneyn umad kaliya (Gaalimada) waxaan uga yeelilahayn kuwa ka Gaalooba Eebe guryahooda Saqafyo Fiddo ah iyo Sallaano Fiddo ah, oy ku koraan"
        },
        {
            "chapter": 43,
            "verse": 34,
            "text": "Guryhoodana waxaan uga yeeli lahayn Albaabyo iyo Sariiro ay ku dangiigsadaan oo fiddo ah"
        },
        {
            "chapter": 43,
            "verse": 35,
            "text": "Iyo Dahab, waxaas dhamaantiisana waxaan raaxada nolasha dhaw ahayn ma aha, aakhiraase u ah Eebe agtiisa kuwa dhawrsada"
        },
        {
            "chapter": 43,
            "verse": 36,
            "text": "Ruuxii ka jeedsada «aragbeela» xuska Eebahaa Raxmaan ah (Quraanka) waxaannu la xidhiidhinaa shaydaan oo saaxiib u noqon"
        },
        {
            "chapter": 43,
            "verse": 37,
            "text": "Shayaadiintuna waxay ka leexin Jidka (xaqa) waxayna isu maleyn inay hanuunsanyihiin (toosan yihiin)"
        },
        {
            "chapter": 43,
            "verse": 38,
            "text": "Markuu nooyimaaddo (Gaalku Qiyaamada) waxuu ku dhahaa (Shaydaanku) shaleytee mey dhexdeenna ahaato «wax la mid ah» fogaanshaha qorrax ka soobax iyo u dhaca, adaana u xun Saaxiib"
        },
        {
            "chapter": 43,
            "verse": 39,
            "text": "Wax idiinma tarayso Maanta haddaad dulmi fasheen inaad cadaab wadaagtaan (ku kulantaan)"
        },
        {
            "chapter": 43,
            "verse": 40,
            "text": "Ma adaa wax maqashiin kara wax ma maqle, ma adaase hanuunin Kara (toosin kara) wax ma arke iyo cid ku sugan baadi cad"
        },
        {
            "chapter": 43,
            "verse": 41,
            "text": "Haddaan kulatagno adiga ku (oofsano) anaga uunbaa ka aarsan Gaalada"
        },
        {
            "chapter": 43,
            "verse": 42,
            "text": "Haddaan ku tusino waxaan u yaboohnayoo cadaab ah, waanu karraa korkooda"
        },
        {
            "chapter": 43,
            "verse": 43,
            "text": "Ee qabso waxa laguu waxyooday Nabiyow waxaad ku sugantahay Jid toosan"
        },
        {
            "chapter": 43,
            "verse": 44,
            "text": "Quraankuna sharaf buu u yahay adiga iyo qoomkaagaba, waana leydin warsan doonaa"
        },
        {
            "chapter": 43,
            "verse": 45,
            "text": "Warso kuwaan dirray ee kaa horeeyey oo Rasuuladanada ka mid ahaa inaan yeellay Eebaha Raxmaana Kasoboow Ilaahyaal la caabudo"
        },
        {
            "chapter": 43,
            "verse": 46,
            "text": "Dhab ahaan yaan ugu dirray Nabi Muuse isagoo wata aayaadkanaga xaga Fircoon iyo Jamaacadiisa, wuxuu yidhi anigu waxaan ahay Rasuulkii Eebaha Caalamka"
        },
        {
            "chapter": 43,
            "verse": 47,
            "text": "Markuu ulayimid aayadkanaga waxay noqdeen kuwo ku qosla"
        },
        {
            "chapter": 43,
            "verse": 48,
            "text": "Ma tusino aayad haddii kale wey ka weyntahay walaasheed (tan kale) waxaana ku qabanay cadaab inay noqdaan darteed"
        },
        {
            "chapter": 43,
            "verse": 49,
            "text": "Waxay dhaheen kan Saaxirka (Caalimka) ahaw (Muuse) noo bari Eebahaa wuxuu kugula ballantamay wanagu waan hanuuneynaaye"
        },
        {
            "chapter": 43,
            "verse": 50,
            "text": "Markaan ka faydnay xaggooda cadaabkii waxay soo bexeen kuwo buriya (ballankii)"
        },
        {
            "chapter": 43,
            "verse": 51,
            "text": "Wuu u dhawaaqay Fircoon Qoomkiisii wuxuu yidhi miyuusan ii sugnaan xukunka Masar, iyo Wabiyadan socota hoostayda, miyeydaan wax arkaynin"
        },
        {
            "chapter": 43,
            "verse": 52,
            "text": "Saw anagu kama khayroonin kan dulleysan een karayn waxcaddayn (Nabi Muuse)"
        },
        {
            "chapter": 43,
            "verse": 53,
            "text": "Maxaa loogu soo tuuriwaayey Jijimooyin Dahab ah, ama maxay ula imaan wayday Malaa'ig israac raacsan"
        },
        {
            "chapter": 43,
            "verse": 54,
            "text": "Wuxuu fudaysaday (Fircoon) qoomkiisii wayna adeeceen waxayna ahaayeen Qoom faasiqiin ah"
        },
        {
            "chapter": 43,
            "verse": 55,
            "text": "Markey nacadha galiyeenna waan ka aarsanay xaggooda, waana maanshaynay dhamaan"
        },
        {
            "chapter": 43,
            "verse": 56,
            "text": "Waxaan ka yeeley waano iyo tusaaale Dadka dambe"
        },
        {
            "chapter": 43,
            "verse": 57,
            "text": "Markaan uga yeellay ina maryama (Ciise) tusaale, markaasay qoomkaagu Nabiyow ka jeedsadaan"
        },
        {
            "chapter": 43,
            "verse": 58,
            "text": "Waxayna dheheen ma Ilaahyadanaa khayr roon mise isaga, mayna kuugu qadarin tusaale muran mooyee, waana qoom dood badan"
        },
        {
            "chapter": 43,
            "verse": 59,
            "text": "Wax kale ma aha Ciise ee waa uun addoon aan u Nicmaynay ugana yeellay tusaale ree Bani Israa'iil"
        },
        {
            "chapter": 43,
            "verse": 60,
            "text": "Haddaan doono waxaan idiinka yeelilahayn Malaa'ig badalkiina Dhulka u hadha"
        },
        {
            "chapter": 43,
            "verse": 61,
            "text": "Nabi Ciisana waa calaamadda Saacadda (Qiyaame) ee ha shakiyina, ina raaca kaasaa ah jidka toosane"
        },
        {
            "chapter": 43,
            "verse": 62,
            "text": "Yuuna idinka leexinin Shaydaan (Jidka) wuxuu idiin yahay Col cade"
        },
        {
            "chapter": 43,
            "verse": 63,
            "text": "Markuu ulayimid Ciise xujooyin wuxuu ku yidhi waxaan idiin la imid xikmad iyo inaan idiin cadeeyo waxaad isku diidantihiin qaarkiis ee ka dhawrsada Eebe ina adeeca"
        },
        {
            "chapter": 43,
            "verse": 64,
            "text": "Eebe isagaa ah Eebahay iyo Eebihiinba ee caabuda taasaa ah jidka toosane"
        },
        {
            "chapter": 43,
            "verse": 65,
            "text": "Wayse is khilaafeen Xisbiyadii dhexdooda halaagna wuxuu u sugnaaday kuwii dulmi falay Cadaab Maalin daran xageed"
        },
        {
            "chapter": 43,
            "verse": 66,
            "text": "Miyey sugi (Gaaladaasi) waxaan saacadda (qiyaame) ahayn inay ugu timaado si kado ah iyagoon ogayn"
        },
        {
            "chapter": 43,
            "verse": 67,
            "text": "Saaxiibadu Maalinta Qiyaame qaarkood qaarka (kale) waa u col kuwa dhawrsaday mooyee (Mu'miniinta)"
        },
        {
            "chapter": 43,
            "verse": 68,
            "text": "(Waxaana loo odhon) addoomadaydoow korkiina cabsi ma aha Maanta mana murugoonaysaan"
        },
        {
            "chapter": 43,
            "verse": 69,
            "text": "Waana kuwa rumeeyey Aayaadkanaga oo ahaa Muslimiinta"
        },
        {
            "chapter": 43,
            "verse": 70,
            "text": "(Waxaana lagu dhihi) gala Janada idinkiyo Haweenkiinna (iyo kuwa idin la midka ah) idinkoo laydiin Nicmeeyey (laydin kana farxin)"
        },
        {
            "chapter": 43,
            "verse": 71,
            "text": "Waxaana lala korsocon Weelal (Saxamo) Dahab ah iyo Koobab, waxayna ka heli (Jannada) dhexdeeda waxay doonto Naftu kuna raaxaystaan Indhuhu idinkoo dhexdeeda ku waari"
        },
        {
            "chapter": 43,
            "verse": 72,
            "text": "Taasina waa janadii aad ku dhaxasheen waxaad camalfalayseen"
        },
        {
            "chapter": 43,
            "verse": 73,
            "text": "Waxaadna ku leedihiin dhexdeeda Faakiho badan ood xaggeeda wax ka cuntaan"
        },
        {
            "chapter": 43,
            "verse": 74,
            "text": "Dambiilayaashu waxay gali cadaabka jahanamo iyagoo ku waari"
        },
        {
            "chapter": 43,
            "verse": 75,
            "text": "Lagamana fudaydiyo dhexdiiseyna ku quustaan (aamusaanna)"
        },
        {
            "chapter": 43,
            "verse": 76,
            "text": "Manaan dulmiyin hasa yeeshee iyagaa dulmiilayaal ahaa"
        },
        {
            "chapter": 43,
            "verse": 77,
            "text": "Waxayna u dhawaaqi Maalig (Malaga Naarta) iyagoo dhihi Eebahaa ha nadilo markaasuu dhahaa idinku waas kuwaaraysaan (naarta)"
        },
        {
            "chapter": 43,
            "verse": 78,
            "text": "Dhab ahaanbaan idiin la nimid xaq hasa yeeshee badankiin xaquu nacay"
        },
        {
            "chapter": 43,
            "verse": 79,
            "text": "Ma waxbayse gooyeen Gaaladu oo amar ah (dhibka Nabiga) anaguna waxbaan goynaynaa (ciqaabtooda)"
        },
        {
            "chapter": 43,
            "verse": 80,
            "text": "Mise waxay umaleeyeen inaanaan maqlayn qarsoodigooda iyo muujintoodaba, saas ma ah ee Mala'igtanadaa agtooda wax ku qoro"
        },
        {
            "chapter": 43,
            "verse": 81,
            "text": "Waxaad dhahdaa Nabiyow haddii Eebaha Raxmaan ah usugnaado Ilmo anaa u hor caabudilahaa"
        },
        {
            "chapter": 43,
            "verse": 82,
            "text": "Waxaa ka nasahan Eebaha Samooyinka iyo Dhulka ee Eebaha Carshiga ah waxay ku timaamaan"
        },
        {
            "chapter": 43,
            "verse": 83,
            "text": "Ee katag ha dhunbadeen (xumaanta) hana ciyaareen intay kala kulmaan maalintoodii loo yaboohaye"
        },
        {
            "chapter": 43,
            "verse": 84,
            "text": "Eebe waa macbuudka Samada iyo macbuudka Dhulka, waana falsame wax og"
        },
        {
            "chapter": 43,
            "verse": 85,
            "text": "Waxaana barako badnaaday (sarreeyeyna) Eebaha iska leh xukunka Samooyinka iyo dhulka iyo waxa u dhaxeeya, agtiisaana ah ogaanshaha Saacadda (Qiyaame) xaggiisaana laydiin celin"
        },
        {
            "chapter": 43,
            "verse": 86,
            "text": "Mana hantaan kuway caabudeen Eebe ka sokow wax shafeeca ah hasayeeshee ciddii xaqa qirta iyagoo og (waxbay ushafeeci idanka Eebe ka dib)"
        },
        {
            "chapter": 43,
            "verse": 87,
            "text": "Haddaad warsato Gaalada yaa abuuray waxay dhihi Eebe ee xaggee loo iili"
        },
        {
            "chapter": 43,
            "verse": 88,
            "text": "Nabiguna wuxuu yidhi: Eeboow kuwani waa qoom aan rumaynayn (xaqa)"
        },
        {
            "chapter": 43,
            "verse": 89,
            "text": "Iska saamax waxaadna dhahdaa Nabadgalyo, way ogaandoonaan (waxa ku dhacee)"
        },
        {
            "chapter": 44,
            "verse": 1,
            "text": "Waannu sheegnay iyadoo kale"
        },
        {
            "chapter": 44,
            "verse": 2,
            "text": "Waxaan ku dhaartay Kitaabka Cade (Quraanka)"
        },
        {
            "chapter": 44,
            "verse": 3,
            "text": "Anagaa dejinay Quraanka Habeen barakeysan (Layletulqadar) anagaana wax u digi"
        },
        {
            "chapter": 44,
            "verse": 4,
            "text": "Habeenkaasaana la kala bixiyaa amar kastoo xigmo leh"
        },
        {
            "chapter": 44,
            "verse": 5,
            "text": "Waana amar agtanada ka ahaaday, anagaana wax dirra (Rasuulo)"
        },
        {
            "chapter": 44,
            "verse": 6,
            "text": "Naxariis ka ahaater xagga Eebahaa, Eebaana wax maqle ah wax og"
        },
        {
            "chapter": 44,
            "verse": 7,
            "text": "Waana Eebaha samooyiinka iyo Dhulka iyo waxa u dhaxeeya haddaad yaqiinsanaysaan"
        },
        {
            "chapter": 44,
            "verse": 8,
            "text": "Ilaahay mooyee Eebe kalane ma jiro, isagaa wax nooleeya waxna dila, waana Eebihiina iyo Eebaha Aabbayaalkiinii horreeyey"
        },
        {
            "chapter": 44,
            "verse": 9,
            "text": "Waxayse ku suganyihiin shaki wayna ciyaari"
        },
        {
            "chapter": 44,
            "verse": 10,
            "text": "Ee sug Maalinta uu ku imaan Cirku qiiq muuqda (isagoo ku dheehan)"
        },
        {
            "chapter": 44,
            "verse": 11,
            "text": "Oo dabooli Dadka kaasina waa cadaab daran"
        },
        {
            "chapter": 44,
            "verse": 12,
            "text": "Waxayna dheheen Eebow naga fayd cadaabka waxaan nahay Mu'miniine"
        },
        {
            "chapter": 44,
            "verse": 13,
            "text": "Goormay waantoobi isagoos u yimid Rasuul cad «muuqda»"
        },
        {
            "chapter": 44,
            "verse": 14,
            "text": "Markaasay ka, jeedsadeen Nabiga waxayna dheheen waa waxlabare waalan"
        },
        {
            "chapter": 44,
            "verse": 15,
            "text": "Anagu waxaan idiinka faydaynaa cadaabka wax yar idinkuna waxaad ku noqonaysaan xumaanta"
        },
        {
            "chapter": 44,
            "verse": 16,
            "text": "Maalintaan qabanayno qabashada wayn (Qiyaamada) (ama Badar) waanu aarsan"
        },
        {
            "chapter": 44,
            "verse": 17,
            "text": "Dhab ahaanbaan Imtixaanay hortood qoomkii Fircoon, waxaana u yimid Rasuul sharaf leh"
        },
        {
            "chapter": 44,
            "verse": 18,
            "text": "Isagoo dhihi iidhiiba addoomada Eebe (ama maqalka) waxaan idiin ahay Rasuul aamin ah"
        },
        {
            "chapter": 44,
            "verse": 19,
            "text": "Hana iska wayneynina Eebe waxaan idiin la imid xujo cade"
        },
        {
            "chapter": 44,
            "verse": 20,
            "text": "Waxaana ka magangalay Eebahay iyo Eebihiin inaad idhagaxyeysaan"
        },
        {
            "chapter": 44,
            "verse": 21,
            "text": "Ee hadaydaan i rumeyn iga fogaada (idaaya)"
        },
        {
            "chapter": 44,
            "verse": 22,
            "text": "wuxuuna u qaylyey Eebihiis in kuwaasu yihiin Qoom dambiila yaal ah"
        },
        {
            "chapter": 44,
            "verse": 23,
            "text": "guuri addoomadayda Habeenimo, waa laydin raaciye"
        },
        {
            "chapter": 44,
            "verse": 24,
            "text": "kana tag badda iyadoo xasilloon oo furan iyagu waa col la maanshayne"
        },
        {
            "chapter": 44,
            "verse": 25,
            "text": "imisey ka tageen Beero iyo Ilo"
        },
        {
            "chapter": 44,
            "verse": 26,
            "text": "iyo Tallaal iyo meel sharaf leh"
        },
        {
            "chapter": 44,
            "verse": 27,
            "text": "iyo Nicmooyin ay ku raaxaysanayeen"
        },
        {
            "chapter": 44,
            "verse": 28,
            "text": "xaalkuna waa saas, waxaana dhaxalsiinay qoom kale"
        },
        {
            "chapter": 44,
            "verse": 29,
            "text": "uma ooyin samada iyo Dhulku korkooda, lamana sugin"
        },
        {
            "chapter": 44,
            "verse": 30,
            "text": "waana ka korinay ree Bani Israa'iil cadaab wax duleeya"
        },
        {
            "chapter": 44,
            "verse": 31,
            "text": "(Fircoombaan ka korinay) wuxuuna ahaa isla weyne xadgudbayaasha ka mid ah"
        },
        {
            "chapter": 44,
            "verse": 32,
            "text": "waxaana ka dooranay (dadkii waqtigoodii) anagoo og"
        },
        {
            "chapter": 44,
            "verse": 33,
            "text": "waxaana siinay aayado imtixaan cad kusuganyahay"
        },
        {
            "chapter": 44,
            "verse": 34,
            "text": "kuwaasi (Gaaladu) waxay dhihi"
        },
        {
            "chapter": 44,
            "verse": 35,
            "text": "arrintu ma aha geerida hore mooyee, mana nihin kuwo la soobixin"
        },
        {
            "chapter": 44,
            "verse": 36,
            "text": "noo keena aabayowgano haddaad run sheegaysaan"
        },
        {
            "chapter": 44,
            "verse": 37,
            "text": "maiyagaa khayr roon mise qoomkii Tubac iyo kuwii ka horreeyey waan halaagnay waxayna ahaayeen dambiilayaal"
        },
        {
            "chapter": 44,
            "verse": 38,
            "text": "Samooyinka iyo Dhulka iyo waxa u dhaxeeya umaanaan abuurin ciyaar"
        },
        {
            "chapter": 44,
            "verse": 39,
            "text": "mana aanaan u abuurin wax aan xaq ahayn hasa yeeshee badankood ma oga"
        },
        {
            "chapter": 44,
            "verse": 40,
            "text": "maalinta kala bixinta yaa ballan u ah dhamaan"
        },
        {
            "chapter": 44,
            "verse": 41,
            "text": "waana Maalintaan Qaraabanimo waxba laysugu tarayn laysuna gargaarayn"
        },
        {
            "chapter": 44,
            "verse": 42,
            "text": "cid Eebe u naxariisto mooyee, illeen waa adkaade naxariistee"
        },
        {
            "chapter": 44,
            "verse": 43,
            "text": "Geedka Zaquumka ah"
        },
        {
            "chapter": 44,
            "verse": 44,
            "text": "waa cunnada dambi badanaha"
        },
        {
            "chapter": 44,
            "verse": 45,
            "text": "waana Laami oo kale kuna kari Caloosha"
        },
        {
            "chapter": 44,
            "verse": 46,
            "text": "sida Xamiimka (Kulayl daran) oo kale"
        },
        {
            "chapter": 44,
            "verse": 47,
            "text": "(waxaana lagu dhihi) qabta Gaalka una Jiida Jaximo dhexdeeda"
        },
        {
            "chapter": 44,
            "verse": 48,
            "text": "markaas ku shuba Madaxiisa korkiisa cadaab kulul"
        },
        {
            "chapter": 44,
            "verse": 49,
            "text": "(waxaana lagu dhihi) dhadhami (Cadaabka) waxaad tahay adkaade sharaflehe"
        },
        {
            "chapter": 44,
            "verse": 50,
            "text": "kaasina waa kaad ahaydeen kuwo shakiya (Cadaabka)"
        },
        {
            "chapter": 44,
            "verse": 51,
            "text": "kuwa dhawrsadana waxay kusugnaan meel aamin ah"
        },
        {
            "chapter": 44,
            "verse": 52,
            "text": "Jannooyin iyo Ilo (yey kusugnaan)"
        },
        {
            "chapter": 44,
            "verse": 53,
            "text": "waxayna xidhan Xariir jilicsan iyo mid adag (oo dhalaali) wayna is qaabili"
        },
        {
            "chapter": 44,
            "verse": 54,
            "text": "saasoo kale waxaa usugnaaday Haween Indho waaweyn"
        },
        {
            "chapter": 44,
            "verse": 55,
            "text": "waxayna uyeedhan Janada dhexdeeda Khudaar kasa iyagoo aamin ah"
        },
        {
            "chapter": 44,
            "verse": 56,
            "text": "mana ku dhadhamiyaan Jannada dhexdeeda Geeri, Geeridii hore mooyee wuxuuna ka dhawray (Eebe) Cadaabka Jaxiimo"
        },
        {
            "chapter": 44,
            "verse": 57,
            "text": "waana fadliga Eebahaa, taasina waa liibaanta wayn"
        },
        {
            "chapter": 44,
            "verse": 58,
            "text": "waxaan ugu fududaynay Quraanka Carrabkaaga inay waantoobaan"
        },
        {
            "chapter": 44,
            "verse": 59,
            "text": "ee sug iyaguna way sugiye"
        },
        {
            "chapter": 45,
            "verse": 1,
            "text": "waa soo hormaray macnaheedu"
        },
        {
            "chapter": 45,
            "verse": 2,
            "text": "soo dajinta Kitaabka (Quraanka) ah wuxuu ka ahaaday Eebaha adkaada iyo falkan san"
        },
        {
            "chapter": 45,
            "verse": 3,
            "text": "Samooyinka iyo Dhulka dhexdiisana aayadbaa ugu sugan Mu'miniinta"
        },
        {
            "chapter": 45,
            "verse": 4,
            "text": "abuurkiinna iyo waxa Eebe ku fidin «abuuri» Dhulka oo wax socda ah aayaadbaa ugu sugan ciddii wax yaqiinsan"
        },
        {
            "chapter": 45,
            "verse": 5,
            "text": "iskhilaafka Habeenka iyo Maalinta iyo waxa Eebe ka soodajiyey Samada oo Rizqi ah oo ku nooleeyo Dhulka intuu dhintay ka dib iyo gagadoonka Dabaylaha waxaa ugu sugan aayaad ciddii wax kasi"
        },
        {
            "chapter": 45,
            "verse": 6,
            "text": "taasi waa aayaadka Eebe aan ku akhriyeyno korkaaga si xaq ah, ee hadalkay Eebe ka dib iyo aayaadkiisa rumayn"
        },
        {
            "chapter": 45,
            "verse": 7,
            "text": "halaagna wuxuu u sugnaaday beenaale dambi badan dhammaantiis"
        },
        {
            "chapter": 45,
            "verse": 8,
            "text": "oo maqli aayaadka Eebe oo la akhrin haddana daa'ima gaalnimo, isagoo iskibrin sidii isagoon maqlin, ugu bishaaree cadaab daran"
        },
        {
            "chapter": 45,
            "verse": 9,
            "text": "markuu ogaado aayaadkanaga wax ka mid ah wuxuu ka yeeshaa jees-jees, kuwaasina waxaa u sugnaaday cadaab wax dulleeya"
        },
        {
            "chapter": 45,
            "verse": 10,
            "text": "waxaa koobi «kana dambeysa» Naarta Jahannamo, waxna uma taro waxay kasbadeen, iyo waxay ka yeesheen Eebe ka sokow owliyo, waxayna mudan Cadaab wayn"
        },
        {
            "chapter": 45,
            "verse": 11,
            "text": "Quraankani waa hanuun, kuwii ka gaaloobay aayaadka Eebehoodna waxaa u sugnaaday Cadaab xumaan daran"
        },
        {
            "chapter": 45,
            "verse": 12,
            "text": "Eebe waa kan idiinfududeeyey Badda say ugu socoto Doonnidu «iyo Markabku» dhexdiisa amarka Eebe, iyo inaad gaadhaan Fadligiisa iyo inaad ku mahadisaan"
        },
        {
            "chapter": 45,
            "verse": 13,
            "text": "wuxuu idiin fududeeyey waxa ku sugan samooyinka iyo Dhulka Dhammaan xagiisay ka ahaadeen, arrintaasna waxa ugu sugan aayaad ciddii fikiri"
        },
        {
            "chapter": 45,
            "verse": 14,
            "text": "waxaad u dhahdaa kuwa rumeeyey u dhaafa kuwaan ka yaabayn ciqaabta Eebe si uu uga abaal mariyo qoom waxay kasbadeen"
        },
        {
            "chapter": 45,
            "verse": 15,
            "text": "ruuxii camal fiicanfala Naftiisuu u falay, ruuxii Xumaan sameeyana waxay uun dhibi Naftiisa markaas xagga Eebe uunbaa laydiin celin"
        },
        {
            "chapter": 45,
            "verse": 16,
            "text": "dhab ahaanbaan u siinay ree Binii Israa'iil Kitaabka iyo Xukun iyo Nabinimo, waxaana ku arzuqnay wax wanaagsan, waxaana ka fadillay Caalamkii (markaas)"
        },
        {
            "chapter": 45,
            "verse": 17,
            "text": "waxaana siinay xujooyin ka mid ah amar, ismana khilaafin, inta cilmi u yimid ka dib mooyee, waxayna u diideen Xasad iyo Dulmi, dhexdooda ah, Eebahaana wuu kala xukumi dhexdooda Malinta Qiyaame waxay isku khilaafsanyihiin"
        },
        {
            "chapter": 45,
            "verse": 18,
            "text": "waxaana ku yeellay waddo amarka Diinta ah, Ee raac, hana raacin hawada kuwaan wax ogayn"
        },
        {
            "chapter": 45,
            "verse": 19,
            "text": "iyagu kaagama taraan Eebe xagiisa waxba, Daalimiintana qaarkood wuxuu u yahay sokeeye qaarka kale, Eebana waa u wali kuwa dhawrsada"
        },
        {
            "chapter": 45,
            "verse": 20,
            "text": "kaasi waa (Quraanku) waa aragti (Nuurka) Dadka iyo hanuun iyo Naxariis ciddii waxyaqiinsan"
        },
        {
            "chapter": 45,
            "verse": 21,
            "text": "mise waxay umaleeyeen kuwii kashaday xumaanta inaan kayeeleyno kuwa xaqa rumeeyey ee camal fiican falay oo kale, nolol iyo geeriba, waxaa xun waxay xukumi"
        },
        {
            "chapter": 45,
            "verse": 22,
            "text": "Eebaa u abuuray samooyinka iyo Dhulka, xaq iyo in laga abaalmariyo Naf walba waxay kasbatay, lamana dulmiyo"
        },
        {
            "chapter": 45,
            "verse": 23,
            "text": "ka waran ruux ka yeeshay ilaahiisa hawadiisa, oo Eebe dhumiyey isagoo cilmi leh, oo daboolay maqalkiisa iyo qalbigiisa, yelayna aragiisa dabool, yaa hanuunin Eebe kadib, miyaydaan wax xusuusanayn"
        },
        {
            "chapter": 45,
            "verse": 24,
            "text": "waxay dheheen Gaaladii wax kale ma jiro ee waa uun nolashanada dhaw, waana dhimaneynaa qaarna noolaan, waxaan waqtiga ahayna nama dilo, wax ogaansho ahna uma leh arrintaas waxaan male ahayna kuma socdaan"
        },
        {
            "chapter": 45,
            "verse": 25,
            "text": "marka lagu akhriyo korkooda aayaadkanaga oo cad wax xuja ah ma helaan oon ahayn noo keena aabbayowganno haddaad run sheegaysaan"
        },
        {
            "chapter": 45,
            "verse": 26,
            "text": "waxaad dhahdaa Eebaa idin nooleeya idina dili, idinna kulmin Maalinta Qiyaame shakina ma leh, laakiin Dadka badankiis ma oga"
        },
        {
            "chapter": 45,
            "verse": 27,
            "text": "Eebaa iska leh xukunka samooyinka iyo Dhulka, Maalintay kacdo Saacadda Qiyaame maalintaasay Khasaari xumaanlowgu"
        },
        {
            "chapter": 45,
            "verse": 28,
            "text": "waxaadna arki umad kastoo Lawyahay ku fadhida Qiyaamada, Umad kastana waxaa loogu yeedhi Kitaabkii «camalkeeda» Maalintaas waxaa laydiinka abaalmarin waxaad camalfaleyseen"
        },
        {
            "chapter": 45,
            "verse": 29,
            "text": "kani waa Kitaabkanagii wuxuuna ku hadli xaq korkiina, annaguna waan qoraynay waxaad camal falaysaan"
        },
        {
            "chapter": 45,
            "verse": 30,
            "text": "kuwa xaqa rumeeyey oo camal fiican falay wuxuu galin Eebahood Naxariistiisa, taasina waa liibaan wayn"
        },
        {
            "chapter": 45,
            "verse": 31,
            "text": "kuwa Gaaloobayse waxaa lagu dhihi miyeyna ahayn aayaadkeyga kuwa korkiina lagu akhriyo ood iskibriseen noqoteen qoom dambi falayaal ah"
        },
        {
            "chapter": 45,
            "verse": 32,
            "text": "marka la dhaho yabooha Eebe waa xaq, Saacadda (Qiyaamana) shaki ma leh, waxaad dhahdaan ma naqaan Saacadda (qiyaame) waannu uun malayn mase yaqiinsanin"
        },
        {
            "chapter": 45,
            "verse": 33,
            "text": "waxaa u muuqan Gaalada xumaantay camalfaleen (Ciqaabteedi) waxaana koobi waxay ku jees jeesi jireen (ciqaabtiisii)"
        },
        {
            "chapter": 45,
            "verse": 34,
            "text": "waxaana loo dhihi Maanta (Qiyaamada) waanu idinka tagi (idinko cadaaban) sidaad u halmaanteen la kulanka Maalintiinan, Hooygiinuna waa Naar wax idiin gargaarana ma jiro"
        },
        {
            "chapter": 45,
            "verse": 35,
            "text": "Arrintaasna waxaa ugu wacan inaad ka yeelateen aayaadka Eebe Jees jees, idinna dhagartay nolosha dhaw (ee adduun) Maanta Qiyaamada lagama bixiyo Naarta, cudurdaarna lama warsado"
        },
        {
            "chapter": 45,
            "verse": 36,
            "text": "mahad Eebaa iskaleh Eebaha Samooyinka iyo Dhulka, Eebaha caalamkana ah"
        },
        {
            "chapter": 45,
            "verse": 37,
            "text": "waxaana u sugnaatay waynida Samooyinka iyo Dhulka dhexdiisa, waana adkaade falsan"
        }
    ]
}
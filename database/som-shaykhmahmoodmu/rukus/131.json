{
    "rukus": [
        {
            "chapter": 7,
            "verse": 73,
            "text": "Waxaan u Dirray Thamuudna Walaalkood Nabi Saalax, wuxuuna yidhi Qoomkayow Caabuda Eebe wax ka soo hadhay Eebe idiinma sugnee, waxaa idiinka timid Xagga Eebe Xujo (Cad) Tanna waa hashii Eebe, waxayna idiin tahay Calaamo, ee iska Daaya ha ka Cunto Dhulka Eebe hana ku taabanina Xumaan oo markaas idin qabto Cadaab Daran"
        },
        {
            "chapter": 7,
            "verse": 74,
            "text": "Xusuusta markuu idinka yeelay (Eebe) kuwo Baddalay Caad kadib idin Dajiyeyna Dhulka idinkoo ka Yeelay Dooxyaheeda Daaro, ood kana qoranaysaan Buuraheeda Guryo Xusuusta Nicmooyinka hana Fasaadinina Dhulka"
        },
        {
            "chapter": 7,
            "verse": 75,
            "text": "Waxayna ku dheheen Madaxdii Iskibrisay oo Qoomkiisa ka mida kuwii Tabarta yaraa oo Rumeeyey ma waxaad Ogtihiin in Saalax laga soo diray Xagga Eebe, waxayna dheheen Annagu waxa lagu diray waan rumaynay"
        },
        {
            "chapter": 7,
            "verse": 76,
            "text": "Waxayna dheheen kuwii iskibriyey annagu waxaad Rumeeyseen waan ka Gaaloownay"
        },
        {
            "chapter": 7,
            "verse": 77,
            "text": "Waxayna Dileen Hashii waxayna ka Madaxadaygeen amarkii Eebahood, waxayna dheheen Saalaxow noo keen waxaad noogu Goodiyeeyso haddaad tahay mid la soo Diray"
        },
        {
            "chapter": 7,
            "verse": 78,
            "text": "Waxaana qabtay Gariirkii waxayna ahaadeen kuwo, Guryahoodii ku Dhintay"
        },
        {
            "chapter": 7,
            "verse": 79,
            "text": "Wuxuuna ka Jeedsaday «Nabi Saalax» caggooda wuxuuna yidhi waan idin Gaadhsiiyey Fariintii Eebahay waana idiin naseexeeyey Mase Jeclidiin Nasteexa"
        },
        {
            "chapter": 7,
            "verse": 80,
            "text": "Xusuuso Nabi Luudh Markuu ku yidhi Qoomkiisii Ma waxaad la imaanaysaan Xumaanta uusan idiinka hormarin Ruux Caalamka ka mid ah"
        },
        {
            "chapter": 7,
            "verse": 81,
            "text": "Idinku waxaad u Tagaysaan Ragga Hunguriyeeyn Darteed Haweenka ka sokow, waxaadse tihiin qoom Xad Gudbay"
        },
        {
            "chapter": 7,
            "verse": 82,
            "text": "Waxayna ahayd Jawaabtii qoomkiisa, ka Bixiya Luudh iyo inta Rumaysay Magaaladiinna waaba Dad isdaahirinaye"
        },
        {
            "chapter": 7,
            "verse": 83,
            "text": "Waana Korinay Luudh iyo Ehelkiisa Haweenaysiisii mooyee oo ka mid noqotay kuwa halaag ku hadhay"
        },
        {
            "chapter": 7,
            "verse": 84,
            "text": "Waxaana ku soo Daadinay Roob (Naareed) bal day siday Noqotay Cidhibtii Dambiilayaasha"
        }
    ]
}
{
    "rukus": [
        {
            "chapter": 17,
            "verse": 61,
            "text": "(Xusuuso) markaan ku nidhi Malaa'igta u Sujuuda Aadan oy Sujuudeen Ibliis moyee, oo yidhi ma waxaan u sujuudi waxaad Abuurtay isagoo dhooba ah"
        },
        {
            "chapter": 17,
            "verse": 62,
            "text": "wuxuuna yidhi ka warran kan aad iga sharriftay, haddaad dib ii dhigto tan iyo Qiyaamada waxaan ka adkaan (Dhumin) Faraciisa wax yar mooyee"
        },
        {
            "chapter": 17,
            "verse": 63,
            "text": "Eebe wuxuu ku yidhi: Tag ciddii ku raacda oo ka midana Jahannamaa Jashiisu yahay abaal marin dhamaystiiran"
        },
        {
            "chapter": 17,
            "verse": 64,
            "text": "ku duufso ciddaad karto oo ka mida codkaaga kuna soo Jiido fardahaaga iyo lugtaada lana wadaag xoolaha iyo Carruurta una yabooh, mana yabooho shaydaan waxaan dhagar ahayn (iyo Baadi)"
        },
        {
            "chapter": 17,
            "verse": 65,
            "text": "Addoomadayda kuma lihid xujo, Eebahooda waa ku filan yahay wakiil (Ilaaliye)"
        },
        {
            "chapter": 17,
            "verse": 66,
            "text": "Eebihiin waa kan idinku wada doonta (Markabka) badda dhexdeeda inaad doonataan Fadligiisa (Risqi) Eebana waa idiin Naxariiste"
        },
        {
            "chapter": 17,
            "verse": 67,
            "text": "markuu idinku taabto badda dhibna wuu dhumaa waxaad baryeyseen Eebe mooyee, markuu idiin soo koriyo Barrigana waad jeedsatan Dadkuna waa Gaalnimo badane"
        },
        {
            "chapter": 17,
            "verse": 68,
            "text": "Miyaad ka Aamin Noqoteen in Eebe idinla Gooyo dhinac Dhulka ka mida, ama idinku soo diro Dabayl daran markaas aydaan helin Wakiil"
        },
        {
            "chapter": 17,
            "verse": 69,
            "text": "Miyaadse ka Aamin Noqoteen inuu idinku eeliyo (Badda) mar kale oos idinku diro Dabayl (wax jajabisa) oos idin Maansheeyo gaalnimadiinna darteed, markaas aydaan u helin wax noo raacda"
        },
        {
            "chapter": 17,
            "verse": 70,
            "text": "dhabbaanu u sharrifnay Binii Aadamka waxaana ku xambaarray Barriga iyo Baddaba waxaana ku arsaaqnay wanaag, waxaana ka fadilnay wax badan oo ka mida waxaan Abuurray fadilaad"
        }
    ]
}